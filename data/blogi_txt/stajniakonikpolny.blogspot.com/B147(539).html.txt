Dla niewtajemniczonych - kwartalnik, który wydawałam w formie papierowej przez ostatni rok był finansowany z małego projektu UE. Po nieprawdopodobnych perturbacjach związanych z jego rozliczeniem w Urzędzie Marszałkowskim projekt dobiegł końca. Próbowałam zainteresować finansowaniem druku gazety wójtów gminy Grębków i Wierzbno. Grębkowski wójt przeprowadził nawet rozmowę w tej sprawie z wójtem wierzbnieńskim.   Niestety kwota nieco ponad 400 zł, którą musiałaby w ogólnym rozrachunku wyłożyć miesięcznie na gazetę była nie do "wyskrobania" ze skromnych funduszów gminnych. Trochę mnie to przeraziło, ale  może rzeczywiście należy kasę przeznaczoną na promocję i kulturę przesunąć np na drogi, tylko jak długi odcinek drogi zrobi się za 400zł ? :p  Gazeta będzie w związku z tym miała jedynie swojego bloga, który mam nadzieję zyska na popularności. Już teraz proszę o nadsyłanie tekstów, zdjęć i nurtujących was problemów drodzy czytelnicy,które na pewno będziemy poruszać w Wici na wicimp@wp.pl Skonstruuję również stronę na fb w najbliższym czasie :)  Żal tej papierowej gazetki, bo miała na prawdę ciekawą, niepowtarzalną oprawę,poruszała bliskie nam lokalne tematy i powstała po ciężkich przejściach związanych z moją rodziną, gminą, stowarzyszeniem, Urzędem Marszałkowskim i Unią Europejską ...oraz dzięki wielkiemu zaangażowaniu licznych prywatnych przyjaciół wspierających gazetę, reklamodawców jak również GBP Grębków i szkół z gminy Grębków oraz z Wierzbna. Bardzo dziękuję wszystkim życzliwym za pomoc.     Zapraszam więc na bloga gazety wicimazowieckopodlaskie.blogspot.com 