Ola zakrzyknęła: mamo! Ale zielono, ale pięknie!Właśnie oglądałyśmy wczoraj zdjęcia, które Marta wreeeeszcie przywiozła. Pojechałyśmy sobie w niedzielny terenik we trzy: ja, Ola i Marta, a po powrocie szybciutkie wypuszczanie koni, ścielenie, woda i siano dla krowy, błyskawiczny obiadek w postaci rosołku z kaczuszki i hop do komputera oglądać zdjęcia. A teraz wnioski z tej pełnej  odświeżonych wrażeń sesji oglądania zdjęć "Aukcja 2010":- Po pierwsze: wyłoniłyśmy Mistera obiektywu,a został nim Ordyniec- Po drugie: stwierdziłam, że jeżdżą u nas konno napraaaawdę piękne dziewczyny!- Po trzecie: małe na bosaka, na oklep są świetne- Po czwarte: Marta Wa-wa mimo zielonych, słowiańskich oczu jest świetną córką Abdula- Po piąte: Pilot całkiem nieźle prezentuje się w skoku i pod Anielą i pod Martą Mińsk i pod Martą Wa-wą.A co wy na to???? 