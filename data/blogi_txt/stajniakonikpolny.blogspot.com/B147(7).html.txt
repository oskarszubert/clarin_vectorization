"INFORMACJE O STADNINIE"- Post z dn. 18.05.09"Opowieści z Kalinki czyli koński świat Stefci"Miło mi jest powiadomić, że wyszła moja pierwsza książka pt. "Opowieści z Kalinki, czyli koński świat Stefci" - historia dzewczynki kochajacej konie zakończona szczęśliwym finałem. Książkę można nabyć za zaliczeniem pocztowym, zamówienie na e-meila konikpolnyet@poczta.onet.pl, cena 25 zł. + opłata pocztowa. Książkę zaczęłam pisać, bo nie miałam już pomysłu na to jak zmobilizować moje dzieci do czytania. Temat „Opowieści z Kalinki czyli koński świat Stefci” jest bliski moim pociechom, które wychowują się w stadninie między końmi. Pisałam kolejne historyjki o Stefci i czytałam dzieciom wieczorami przed snem. Udało się, po trzech czy czterech odcinkach Ola ( 8 lat) po powrocie ze szkoły zapytała: „ Mamusiu czy napisałaś coś o Stefci?”… Udało się . Na razie czytamy wspólnie. Była już „Ania z Zielonego Wzgórza” teraz coś dla chłopców … Może któraś książka z serii „Tomek…” Alfreda Szklarskiego. Najważniejsze, że w dobie komputerów i „komórek” chcą wziąć do ręki książkę, która będzie mobilizować ich wyobraźnię, że nie będzie podanego obrazu jak w telewizji, że wydarzenia nie będą migać jak w kalejdoskopie. Książki, obrazki, kartki papieru, do których moje pokolenie z miłą chęcią sięga o wiele częściej niż po pilota od telewizora. 