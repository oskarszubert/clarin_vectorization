Źródła, przez starszych ludzi zwane zdrojami występuja dość licznie na naszych terenach. 11 lat temu kopiąc nasz staw koparka natrafiła na taki zdrój i w związku z tym napełnił się on samoczynnie. Nie musieliśmy robić dopływu z rzeczki. Nasza sąsiadka, pani Alinka często powtarzała mi, że dawniej ludzie z dalekich stron przybywali po wodę do naszego źródła przypisując jej działanie lecznicze. Ostatnio zastanawiam się, czy Żarnówki nie reklamować jako wsi uzdrowiskowej, bo wczoraj np mieliśmy gości, którzy przyjechali specjalnie po to aby bosymi stopami pochodzić po magicznej powierzchni źródła wierząc w jego uzdrowicielską, magiczną moc... 