Wszystkiego najlepszego Moi Rodzice!!!31 lipca moim rodzicom "strzeliło jak to mówi piosenka 50 lat! Jak nie trudno się domyśleć pierworodne dziecię zrodzone rok po ślubie półwiecze swoich urodzin obchodzić będzie w przyszłym roku.Pamiętam jak w liceum wyobrażałyśmy sobie siebie jako 40 - latki, jak to będziemy wyglądać w 2000 roku. no więc włosy typu hełm - fryz na lakier, makijaż, but na wysokim obcasie i "garniaczek" damski czyli sztywniactwo i wapniactwo na maksa!Rzeczywistość jak zwykle weryfikuje wyobrażenia sprzed lat. Nie wiem jak moje kumpele z ogólniaka, ale ja jako już prawie 50 - latka reprezentuję typ przyszłej chudej staruszki z warkoczykiem, natural bez make up -u w cichobiegach dżinsach i t-shircie z plecakiem na grzbiecie zamiast eleganckiej torebki. Od lat wprowadzałam w stresy swoje dzieci niestosownym wyglądem co do pozycji matki. Pamiętam jak jedna z koleżanek moich starszych córek widząc mnie nie mogła powstrzymać się od okrzyku: "Mama z plecakiem?!"Wracając jednak do moich "staruszków". Dostali od swoich córek kosz 50 czerwonych róż, a ode mnie symbol mojego bycia "czarną owcą w rodzinie" czyli pęk polnych kwiatów, które zbierałam w drodze do nich włażąc w eleganckiej kiecce w pokrzywy w poszukiwaniu co piękniejszych okazów kolorowo kwitnących chwastów.Mamo, tato!!! Dzięki za wszystko, doczekajcie 100 lecia wspólnego życia! 