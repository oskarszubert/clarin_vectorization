Ostatnio w komentarzach padła prośba o informacje o moich książkach. Z moim pisaniem było tak: Po pierwsze młodsze dzieciaki za nic na świecie nie chciały czytać, więc to ja do snu czytałam im Anię z Zielonego Wzgórza, a potem inne książki. Tomek mniej, ale Ola zaczęła się dopominać chwil z książką Pewnego dnia na jeździe konnej, którą prowadziłam jeden z rodziców powiedział: - Pani Ewo! Pani ma taki dobry kontakt z dzieciakami, tak dobrze im pani wszystko tłumaczy, chętnie przyjeżdżają do pani na jazdy i robią postępy. Myślę, że powinna pani napisać książkę o koniach dla dzieciaków!  Podumałam nad tym i zaczęłam pisać. Codziennie jeden odcinek o przygodach dziewczynki - Stefci, która mieszka w wielkim mieście, rodzice nie mają kasy, bo spłacają mieszkanie i nie mają nawet samochodu bo ich nie stać. Jednak to, że Stefka całą sobą dąży do koni na jej drodze stają przyjaźni ludzie i Stef zaczyna jeździć konno w leśniczówce w Kalince, a potem ma nawet własnego konia... Ola, każdego dnia po powrocie ze szkoły domagała się nowych odcinków i tak powstały dwie książeczki: Opowieści z Kalinki czyli koński świat Stefci i Wakacje w stajni Trylogia czyli cały świat Stefci. Napisałam już trzecią część przygód Stefki, której roboczy tytuł brzmi Naturalnej jeździectwo czyli pierwsza miłość Stefci, ale borykam się z bardzo przyziemnymi problemami czyli z niemożnością zebrania pieniążków na druk :( Jestem jednak jak wielokrotnie wspominałam największą optymistką świata i wierzę, że wkrótce mi się uda :) Nie będę  zdradzać szczegółów stefcinych przygód i zapraszam do lektury. Książki dostępne są za zaliczeniem pocztowym po zamówieniu na naszego maila. Więcej informacji o moich książeczkach i nie tylko znajdziecie np na portalu kocham konie: http://kochamkonie.pl/Tagi,id,ewa+szadyn.html     Niebieska książeczka była pierwsza, a biała druga. Nakład niebieskiej się skończył i zrobiliśmy dodruk, ale w nowej szacie graficznej korespondującej z białą :) Teraz pierwsza część jest jaśniejsza, w kolorze letniego nieba :)))) - była na plakacie w poprzednim poście :) 