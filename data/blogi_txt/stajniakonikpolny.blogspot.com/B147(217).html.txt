Nie ma tu co ukrywać - aby hodować konie trzeba być bardzo bogatym człowiekiem. W naszych warunkach, w obecnych czasach z koni żyją tylko nieliczni. Osoby mające wielkie, piękne ośrodki jeździecko-hodowlane są zazwyczaj biznesmenami mającymi pieniądze ze swoich interesów. Konie są dla nich drogim hobby no i jeszcze coś mozna nieraz od podatku odliczyć. Kiedy 14 lat temu sprowadziliśmy się na Wysoczyznę Kałuszyńską, kilka niewielkich stadninek w okolicy prowadziło hodowlę. Teraz hodowlą zajmujemy się tylko my, bo jest nieopłacalna. Nasi zaprzyjaźnieni hodowcy z pobliża przekształcili swoje ośrodki hodowlane w stajnie pensjonatowe, ponieważ z tego jest jakiś dochód i można z tego wiązać jakoś koniec z końcem. My również ograniczyliśmy krycie klacz, gdyż coroczny przyrost o 4 źrebięta doprowadził do sytuacji, w której nie posiadaliśmy już miejsca dla koni i całe nasze zarobki przeznaczaliśmy na ich utrzymanie. Koni, szczególnie gorącokrwistych nie można sprzedać na rynku. Takie, które idą muszą być zagrane do wysokich konkursów w skokach czy ujeżdżeniu, a tego typu koni jest niewiele i trudno je wyprodukować. Najlepiej jest sprzedać odsadka i to zawsze wszystkim polecam. Jeżeli koń pochodzi ze znajomego źródła, z hodowli przyjaznej koniom, bez żadnych wydziwień, to potencjalny kupiec otrzymuje źrebię, które jest wspaniałym lepiszczem w rękach posiadacza. Koń taki zazwyczaj jest spokojny, ufny w stosunku do człowieka i chętnie współpracuje, a co za tym idzie jest wspaniałym materiałem na przyszłego wierzchowca. Poza tym jaka to przyjemność kształtować młody organizm, zżywać się z nim i zyskiwać w nim z dnia na dzień coraz większego przyjaciela :) Klienci zazwyczaj odrzucają ten romantyczny pierwiastek i chcą dostać konia "zrobionego" w wieku najlepiej powyżej 5 lat, bo wiadomo, że już jaki czas pod siodłem chodził i nie trzeba się będzie z nim męczyć i wiele go uczyć. Mieliśmy ogromne szczęście i myślę, że już w okolice jest wiadome, że mamy dobre, spokojne konie, bo udało nam się sprzedać prawie całą nadwyżkę i to po godziwych jak na obecne czasy cenach !!! :))) Taka sytuacja należy jednak do rzadkości. Niejeden właściciel małej stajenki dał już za wygraną i wyprzedaje cały swój materiał hodowlany i to po symbolicznych cenach, aby po prostu pozbyć się kłopotu. Na rynku jest nadpodaż koni wierzchowych, a co za tym idzie spada ich cena. PAMIĘTAM SYTUACJĘ Z TERENY, KIEDY TO W PEWNEJ WSI PODCZAS ZNAKOWANIA ŹREBIĘCIA SYN STAREGO HODOWCY PODŚMIECHIWAŁ SIĘ Z NIEGO I TWIERDZIŁ, ŻE ZA SWOJEGO GOŁĘBIA DOSTANIE WIĘCEJ PIENIĘDZY NIŻ ON ZA ŹREBIĘ! Wygląda to na paradoks i takowym jest, ale to prawda. W hodowli psów i kotów jest o wiele łatwiej niż w hodowli koni. Klacz chodzi w ciąży 11 miesięcy, a produktem finalnym jest tylko jedno źrebię.-, kiedy to w przypadku   kotki czy suki ciąża trwa 60-70 dni i kończy się porodem kilku kociąt ! Biorąc pod uwagę łatwość utrzymania kota i możliwość zostawienia go w domu nawet na kila dni, no bo ma kuwetę i zostawione pożywienie ( w przypadku psa jest już gorzej, bo trzeba znaleźć osobę, która będzie wyprowadzać go podczas naszej nieobecności - mówię tu o posiadaczach mieszkających w mieście), to posiadanie własnego konia, mimo jego bardzo niejednokrotnie niższej ceny, niższej od niejednego psa czy kota, jest bardzo uciążliwe i drogie w utrzymaniu. Pensjonat miesięcznie wynosi niejednokrotnie 1.000 zł i nie należy ta cena do rzadkości, poza tym trzeba do konia dojeżdżać, a psa i kota mamy na miejscu w domu. Wniosek z tych wszystkich moich rozważań jest taki, że konie obecnie hodować i utrzymywać się z tego jest bardzo ciężko, a właściwie jest to nie możliwe. Aby hodować nasze konie pracujemy dodatkowo - Tomek codziennie, a ja jako opisywacz koni i "osoba pisząca" mam na szczęście nielimitowany czas pracy w związku z tym jestem z naszymi końmi praktycznie na co dzień.     PISZĄC TO STWIERDZAM FAKT I ZAPEWNIAM, ŻE NIE ZAMIERZAMY ZMIENIAĆ SWOJEGO ŻYCIA. MY NA PEWNO W DALSZYM CIĄGU BĘDZIEMY HODOWAĆ KONIE :)))) 