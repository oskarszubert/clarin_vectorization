Od lewej ja, Paweł stoi, Agnieszka, jej mały synek i mążJeszcze raz z Agnieszką i jej rodzinkąZ Ulą i Asią - przemiłymi paniami plastyczkami. W dole żółte wory z chlebusiem dla naszych chabecinek!Zdarzyła mi się ostatnio bardzo miła historia.Podjeżdża do bramy srebrny samochód i wychodzi z niego kobieta z dziećmi. W ręku trzyma zdjęcia.- Szukamy kobiety z tych zdjęć - mówi do mnie.Biorę z jej ręki zdjęcia i oczom nie wierzę! Na fotografiach Ewa lat 17 na klasowym obozie wędrownym!Zerkam na kierowcę, no tak! To autor zdjęć, mój kumpel Paweł z liceum. Nie widzieliśmy się bagatelka 30 lat. Wymyślili z żoną, że zrobią mi takiego psikusa z tymi zdjęciami. Planowali przyjechać już dawno. Teraz się zmobilizowali, bo szukają miejsca na wakacje dla dzieci, no i są.Spotkanie było bardzo miłe, a żona Pawła - Iza wpadła na myśl, żeby zrobić mi u nich w Lipkowie spotkanie autorskie z moimi książkami. Prowadzą Pracownię Artystyczną dla Dzieci "Sztuka i Ty".Tak też się stało i tym razem ja ich odwiedziłam. Spotkanie było bardzo miłe,a później brałam również udział w "Dniach Ziemi" zorganizowanych przez Szkołę Podstawową w Babicach Starych. Tam Iza prezentowała swoja pracownię, a ja obozy jeździeckie w naszej stadninie i swoje książki.Miłym akcentem był zbiórka suchego chleba dla naszych koni, którego nazbierał się caaały bagażnik samochodowy!!!!Pod koniec imprezy Paweł zrobił mi następną niespodziankę. Zaprosił naszą młodszą koleżankę z liceum - Agnieszkę, z którą bardzo lubiłyśmy się w szkole. O mój Boże - prawie 30 lat. Okazało się, że Agnieszka ma swojego konia i niedługo będzie chciała kupic następnego! Zamierza się do nas zgłosić! Jak miło.Dziękuje Pawłowi i Izie za miłe przyjecie i wielką pomoc. Na świecie słońce, ostatnio same pozytywne akcje, więc jest pięknie!!!! 