Pojechałam do Poznania na zaproszenie Polskiego Związku Hodowców koni.  Moim zadaniem było oprowadzanie wycieczek i indywidualnych zwiedzających po Pawilonie Polskiej Hodowli.   W tym roku po raz pierwszy został zorganizowany taki pawilon pod patronatem hodowli państwowej reprezentowanej przez Agencję Nieruchomości Rolnych i przez hodowlę prywatną reprezentowaną przez PZHK. Wystawionych zostało ok 60 koni najczęściej hodowanych ras w Polsce w tym również oczywiście małopolaki.Oprócz koni prezentowane były również końskie profesje czyli  zawody związane z końmi takie jak : rymarz, kowal, dietetyk, hodowca, trener, zawodnik, luzak, opiekun koni, instruktor jeździectwa, masażysta, hipoterapeuta, lekarz weterynarii. Były również w sprzedaży moje książki. Z dumą muszę przyznać, że moje nazwisko jest rozpoznawalne wśród młodych poznańskich koniarzy, którzy kojarzyli mnie z artykułami w prasie jeździeckiej i z końmi małopolskimi :) Na zdjęciu z Agnieszką Tondera  i z Jerzym Łukomskim w drodze na obdarowanie dzieci uczestniczących w pokazach konnych :) 