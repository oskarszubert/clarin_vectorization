Niestety zima nie odpuszcza. Tomeczek 4:45 rano wsunął się bezgłośnie pod moją kołdrę. Wysadziłam nos z mojego legowiska, który od razu wyczuł, że jest nie ciepło w domu. Mały poleżał minutę, ale wygramolił się i poszedł napić się wody. Podreptałam za nim do łazienki i odprowadzić go do jego łóżka, a tu niespodzianka! Nie ma wody w kranie, no tak pewnie z -20 w nocy było, rury na ścianie doprowadzające wodę cośik kiepsko ogacone, no i masz babo placek! Do rana już oka nie zmrużyłam, bo może gdzieś na zewnątrz rura pękła i będzie musiała przyjeżdżać ekipa fachowców i kopać dziurę w ziemi na środku podwórka w tęgim mrozie! O 7 nie wytrzymałam i poszłam rozmrażać rury suszarką do włosów ( a co?! taki patent mam :)). Ufff, woda w kranie chlusnęła silnym strumieniem, zwycięstwo! Dzisiaj okropny dzień, muszę się sprężać, bo z dzieciakami do lekarza muszę jechać. Tomeczek wziął antybiotyk i jak kaszlał tak kaszle, a Ola jakaś niewyraźna. Dobrze, że chłopak córki naszych sąsiadów przyjechał wczoraj spychem i przepchnął naszą dróżkę, gdyby nie jego niedzielny heroizm, to nigdzie bym dzisiaj nie pojechała. Sąsiedzie z młyna! JESZCZE RAZ SERDECZNIE DZIĘKUJĘ !!!!  W Grębkowie zeszło się nam raptem 2,5 godzinki, bo ludzi było milion, a pani doktor tylko jedna :( Z powrotem w domu o 13:00, dobrze, że węgla do pieca sporo podrzuciłam, to się jeszcze żarzy, podrzuciłam trochę drewna, pali się, super! Woda przez ten czas znowu zamarzła, powtarzam patent z suszarką, okręcam rury szmatami , zabezpieczam zewnętrzną ścianę domu folią i obsypuję śniegiem, ładnie wyszło :)    Ocieplenie zewnętrzne rur :P     Droga odśnieżona :))) 