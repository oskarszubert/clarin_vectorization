Czas już na planowanie wakacji więc aktualizujemy informacje o obozach, które pochodzą sprzed kilku lat Stadnina położona jest wśród pól i łąk, tuż pod lasem i oddalona jest o 2 km od wsi Żarnówka, a o 1 km od wsi Leśnogóra Obozy jeździeckie prowadzimy od 2000 roku. Początkowo dzieci nocowały w naszym domu, ale po kilku katach zmieniliśmy dach nad małą stajnią. Obecnie jest wyższy i pokryty strzechą. Na górze zrobiliśmy dwa pomieszczenia: jedno-większe dzieciaki nazwały big-brother i tu może nocować 10 osób, drugie mniejsze, które ze względu na podbitkę dachu jest pozbawione folkloru w postaci widoku słomy zostało nazwane - vip  :P W następnym roku zaczęła powstawać letnia łazienka, która początkowo istniała w postaci wiaty, a następnie dostała ściany z cegieł, okienka i drzwi :) W łazience są dwie umywalki, kabina prysznicowa i WC, jest ciepła woda nie mniej jednak pomieszczenie jest mocno spartańskie, żadnych kafelków :( Jednorazowo na obozie nie przebywa więcej niż 10-cioro dzieci. Opiekę stanowią dorosłe osoby z naszej rodziny, a w tym roku prawdopodobnie będzie u nas jeszcze praktykantka :) Dzieciaki podzielone są na wachty: stajenną, kuchenną i porządkową. Biorą udział w codziennym życiu gospodarstwa. Do obowiązków wachty stajennej należy pomoc przy karmieniu, ścieleniu koniom, pomoc w przydzielaniu sprzętu do jazdy, przy wypuszczaniu i sprowadzaniu koni. Przy tych dwóch ostatnich czynnościach tylko dzieci starsze. Wachta kuchenna przynosi warzywa z ogrodu, obiera ziemniaki i warzywa, zanosi zastawę i posiłki na stół, potem z niego sprząta ( nie należy do niej zmywanie po posiłkach, bo z doświadczenia wiem, że wody idzie wtedy multum, a cała kuchnia pływa :P) Wachta porządkowa utrzymuje w czystości łazienkę, pomieszczenie do spania i podwórko. Wachty są oceniane i za bardzo dobre wykonywanie swoich obowiązków, a także za dodatkową chęć udzielania się mogą zarobić na dodatkową jazdę konną. Każde dziecko jeździ codziennie konno przez jedną godzinę, jak już wspomniałam drugą za zasługi może dostać gratis :) Serwujemy trzy posiłki dziennie i deser. Zazwyczaj piekę ciasto lub wykonuję coś innego na bazie owoców z sadu lub jagód, na które zawsze jest "jagodowa wyprawa". Nieraz kiedy nie ma czasu albo akurat brak owoców zadowolić się trzeba kisielkiem, galaretką lub budyniem :) Za względu na dużą przewagę dziewcząt na obozach i ich preferencje wegetariańskie -kuchnię opieramy na potrawach jarskich z produktów z naszego ogrodu i z przetworów mlecznych pochodzących od naszej krowy, są jednak również dania mięsne. Na terenie gospodarstwa jest staw z kąpieliskiem. Miejsce jest bardzo bezpieczne, staw jest płytki, ale mimo to dzieci nigdy nie chodzą tam same, zawsze pod opieką dorosłych. Atrakcją naszego stawu jest "złota rybka", która spełnia życzenia jeżeli się ją złapie na wędkę i wypuści. To sprawdzona akcja, a złota rybka jest tak na prawdę złotym karpiem :) Wieczorami robimy ogniska i podchody. W Leśnogórze oddalonej o 1 km, do której prowadzi dróżka przez łąkę są dwa sklepy, które pozwalam dzieciom odwiedzać oczywiście po poprzednim ustaleniu ze mną. Obozowicze udają się tam zawsze grupą, nigdy pojedynczo.  Miejsce nasze jest magiczne, bogate w konie, psy i koty, które są bardzo przyjazne dla ludzi ,a konie  przyzwyczajone do obsługi przez dzieci. Do koni dostęp[ jest nieograniczony, jeżeli dzieci chcą, to w wolnym czasie mogą z nimi przebywać na pastwiskach. Wszyscy na początku mają przeszkolenie jak ze zwierzętami postępować, co wolno, a czego nie wolno. Zapraszamy do naszego końskiego raju, a jesteśmy pewni, że kto raz przyjedzie będzie wracał. Terminy tegorocznych obozów: I - 30.06-13.07 II - 14.07-27.07 III - 28.07-10.08 IV- 11.08-24.08 - obóz przygotowawczy do naszej corocznej Aukcji Koni ( w tym roku już VII) V - 26.08-01.09 - obóz przygotowawczy do zawodów konnych w zaprzyjaźnionej Stajni Kasztan  Zapraszamy do rezerwowania terminów poprzez wydarzenie na facebook, e-mail konikpolnyet@poczta.onet.pl, telefonicznie 660 75 18 56 lub osobiście :) 