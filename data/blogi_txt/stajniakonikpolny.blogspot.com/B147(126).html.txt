Wszystkie nasze psy to znajdy, oprócz Żółtej ( ją urodziła Miśka - niechciana suka, która siedziała w stodole u pewnego gospodarza na 50 cm postronku ). Żółta jest najstarsza i 4 kwietnia skończy 13 lat. Żółciasondron jest już głucha, trochę ślepa i z węchem już u niej coś nie tak. Potrafi szczekać nawet na mnie jak nagle obudzi się i poderwie na "równe łapy" :) Cinka około 4-letnia, czarna suczka, którą podrzucono nam trzy lata temu tuż przed Aukcją ( i to w cieczce). Dzieci, które były wtedy na obozie zaczęły ją karmić, no i już sobie nie poszła... Torresa mniej więcej 2-letniego "prawie owczarka niemieckiego" znalazła Karolina - studentka, która była u nas na długim, majowym weekendzie. Tomek przywiózł go w drodze powrotnej z Krakowa dokąd odwoził naszą sprzedaną klacz - Orinoko. Na jesieni przybłąkał się Frąfel - paskudny kundlisko z wyłupiastymi oczami, którego dzieci przezywają Golum ( coś z niego ma, ha, ha, ha). Nie wytrzymaliśmy nerwowo i zaczęliśmy go karmić... Mamy więc już cztery "jazgoty" do wykarmienia. Chodzą za mną wszędzie krok w krok, no więc jak idę do sklepu to wszystkie wloką się za mną. Wygląda to cokolwiek niecodziennie i nieraz zastanawiam się co sobie myślą ludzie o babie prowadzającej stado psów :P Najgorsze jest to, że Cinka jest jeszcze nie wysterylizowana, bo jest z tym dość poważny problem logistyczny i czasowy. Przekładam to i przekładam. Na jesieni był już umówiony termin w Mińsku, to cholernica cieczki dostała. Nasz pan weterynarz ostatnio nie za dobrze się czuł i odwlekał w czasie zabieg. nawet nie chce mi się myśleć o tym co tu się będzie działo jak dostanie "swoich dni" więc muszę działać i to szybko! Piesków nam już zatem wystarcz - to gorący apel do "podrzucaczy psów" :P http://www.facebook.com/photo.php?fbid=500 823943292580 set=a.470903582951283.105845.100000949367082 type=1  theater notif_t=like  - to jest link do fotki naszego stada psów :) 