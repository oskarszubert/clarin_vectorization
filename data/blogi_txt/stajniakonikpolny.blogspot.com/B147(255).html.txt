Wspaniały pomysł. Herbaciarnia na rynku węgrowskim z pięknym widokiem na farę w stylowej kamienicy na pięterku. Herbarium urządzone jest ze smakiem, wewnątrz unosi się zapach świeżo parzonych napojów. Wszystko podane na ślicznej zastawie, skromnie ale z elegancko. Uśmiechnięta, przyjazna twarz właścicielki wita każdego gościa. Małgosia chętnie przysiada do stolika i rozmawia z przybyłymi. Ma otwarty umysł i dużą wolę robienia czegoś dla ludzi. Urządza wieczorki poetyckie przy świecach, spotkania dla kobiet, można u niej również spotkać ciekawych ludzi, posłuchać o zamorskich podróżach, zobaczyć pokaz slajdów czy też brać udział w koncertach. Takiego miejsca brakowało w Węgrowie. Małgosia to dla mnie pokrewna dusza, kobieta z pasją, która mimo przeciwności losu i nie zawsze pełnej sali trwa przy swoim i stoi na straży Herbarium jak dobry duch. Pomyślałam, że może być to świetne miejsce na moje spotkanie autorskie "Rola pasji w życiu człowieka". Małgosia z chęcią podchwyciła temat i w Gazecie Węgrowskiej ukazała się wiadomość, ze 24 listopada o godzinie 18:00 odbędzie się spotkanie ze mną. Serdecznie zapraszam również tych, którzy znają mnie i moją działalność. Będą mieli okazję poznać następną "Meg Ryan" :)))      Listopadowy widok z okien Herbarium  :) 