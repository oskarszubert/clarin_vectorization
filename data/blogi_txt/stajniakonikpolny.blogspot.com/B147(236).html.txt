W przeddzień 1 czerwca dostałam telefon ze związku hodowców koni, że kasę mam popsutą, a w ogóle, to wszystkie kasy związkowe się popsuły ( jakiś błąd w oprogramowaniu) i muszę natychmiast jechać do Warszawy. No cóż jak mus to mus. Zrobiłam Oli i Tomkowi dzień wolny od szkoły, umówiłam się z Adą i Anielą i zrobiłyśmy sobie ogólny dzień dziecka w ZOO.W ZOO pracowałam jakieś 140 lat temu ( ha, ha, ha) no może nie tyle, ale dawno. Pracują tam w dalszym ciągu moje koleżanki. W ogrodzie z okazji dnia dziecka były tłumy, ale dzięki Ewie - jednej z moich koleżanek obejrzeliśmy wszystkie nowości, a dzieciaki nawet asystowały przy zdjęciach malutkich panter śnieżnych - irbisów, które są w wychowalni. Baśka natomiast podjęła nas u siebie zimną gazowaną i nie gazowaną wodą. Było miło.Na terenie pożarliśmy lody włoskie - pycha, pycha, pycha!Ewa jest fotografem w ogrodzie i pstryknęła nam bardzo udaną fotkę. Powyżej chuda baba i jej potomstwo. 