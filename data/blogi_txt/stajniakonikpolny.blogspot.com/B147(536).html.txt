Mamiono nas perspektywą tropikalnych świąt, a tu nie za ciepło i w niedzielny poranek deszczyk pokropił. Może to i lepiej, bo atmosfera nie wielkanocna, a wakacyjna by była.W każdym razie u nas wszystko odbyło się jak zwykle. Kurka wielkanocna odwiedziła nasz ogródek i jajka czekoladowe w prezencie zostawiła, a króliczek swoich podobizn z czekolady również nie poskąpił i w okolicy lasu dla dzieci je pozostawił.Rodzinnie u nas bardzo w Koniku Polnym w te święta. Cały zestaw sześcioosobowy przy świątecznym stole zasiada, a miło i wesoło jest, że hej!!!Jutro lany poniedziałek i Tomeczek na dziewczyny z wodą już się zastawia i planuje gdzie i na którą najpierw z wiaderkiem się rzuci...Wszystkim znajomym i czytelnikom w imieniu swoim i rodzinki wszystkiego co najlepsze z okazji Świąt Wielkanocnych życzę! 