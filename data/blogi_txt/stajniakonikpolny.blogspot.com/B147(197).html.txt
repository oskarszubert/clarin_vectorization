Jak co roku chłopcy z Jaworka doświadczyli zbawczej siły hipoterapii w naszej stadninie. Zdecydowanej większości odpowiadała jazda konna, a jeden z kolegów jeździł nawet dwa razy. Zaobserwowałam wkładając prawidłowo wodze w ręce tej męskiej młodzieży, iż dłonie mają miękkie niczym pupcia niemowlaka i ze zdziwieniem zakrzyknęłam: - Ojej ! Wasze ręce nigdy chyba ciężkiej, fizycznej pracy nie zaznały ! Wtedy jeden z chłopców wykazał się polotem i zripostował: - Ale to są rączki magiki - unosząc w górę swoją prawicę i lewicę...    Matylda i Julka z obozu jeździeckiego dzielnie szkoliły kolegów :)     Pan wychowawca również dosiadł konia i to mojej osobistej wierzchóweczki :) 