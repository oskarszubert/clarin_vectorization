Zgodnie z opowieścią snutą przeze mnie podczas VI Aukcji koni małopolskich Boginki leśne były wytworem wyobraźni najmłodszych dzieci Hrabiego - dziewczynki i chłopca ( bliźnięta). Dzieci poszły na łąkę paść swoje kucyki. Chłopczyk grał pięknie na flecie, tak, że dzieci usnęły, a muzyka wywołała marzenia senne właśnie w postaci Boginek leśnych. Rolę bliźniąt odegrały Amelka i Kubuś Puścian - dzieci Marka Puściana - hodowcy koni zimnokrwistych i kuców oraz właścicel szkółki roślin ozdobnych. Jego rośliny zdobiły parkur podczas zawodów w skokach przez przeszkody. Marzeniem jego dzieci było wystąpić u nas na aukcji z pokazem swoich kucyków: Doliny i jej synka Diamenta. Dzieciaki były bardzo dzielne i prezentowały swoich podopiecznych w wielkim deszczu. Otrzymały chyba najwięcej braw tego dnia:) Oby więcej takich hodowców rosło w Polsce!!!! 