Musimy niedługo podjąć decyzję, którym ogierem będziemy kryć nasze klacze. Do stanówki pójdą dwie albo 3 klacze. Do końca jeszcze nie wiemy. Na pewno pójdzie Ordonka i Ognista, ale może do hodowli włączymy też Oszin :) Tomek koniecznie chce kryć Berlin Bejem, ale do tego ogiera jest daleko, a raczej nie ma co liczyć na krycie nasieniem w jego przypadku, bo nie ma go jak tam pobrać :( Pozostaje więc wieźć tam klacz, no i kłopot, bo przyczepki nie mamy i koszty będą spore :( No, ale to Berlin Bej!!! Z Efektem jest prostsza sprawa, bo tu w grę wchodzi nasienie, a koniuszy z Janowa często jeździ po naszym terenie z USG więc mógłby przywieźć nasienie i zainseminować klacze. Obydwa ogiery są piękne, gniade i utytułowane :) Tu jest link do Efekta :  http://www.bazakoni.pl/horse_1166.html#gallery Tu jest link do Berlin Beja - http://www.bazakoni.pl/horse_2875.html My jednak z łezką w oku wspominamy Minneapolisa. Przypomnę, że był to ogier uznany za wariata. Wydzierżawiliśmy go z SO Białka ku radości lubelskich i zamojskich hodowców koni małopolskich, bo wszyscy oczekiwali, że będzie śmiesznie i będziemy się okropnie z tym ogierem mordować. Minneapolis nieustająco biegał po boksie, kopał w nim dziury, pocił się i tarzał. Tomek podjął decyzję, że wpuścimy go do stada, co nie jest w ogóle praktykowane w przypadku ogierów na punkcie kopulacyjnym... i stał się cud! Ogier poustawiał sobie momentalnie hierarchię w stadzie, pokrył grzejące się klacze i nastąpiła idylla, która trwała 4 lata. Przez ten czas Minek ( bo tak go nazywaliśmy) tak się uspokoił, że jeździły i skakały przez przeszkody na nim 8-letnie dzieci !!!! To się nazywa mieć silny instynkt stadny. Koń stał się bezproblemowy i nieprawdopodobnie przyjazny dla człowieka. Człowiek niestety mu nie sprzyjał i po 4 latach SO Białka odmówiła nam dalszej dzierżawy. Ogier poszedł w góry, a konkretnie w Beskid Niski do Hańczowej gdzie znajduje się hodowla rzeźbiarki - Ewy Tyki. Byłam w szoku kiedy się dowiedziałam dokąd Minek się udaje. BESKID NISKI, HAŃCZOWA, ROPKI - toż to cała moja studencka młodość i wielkie plany zamieszkania w górach!!!! W ówczesnym PGR w Hańczowej miałam nawet odbyć praktyki hodowlane - wtedy były tam hucuły, ale mój dziekan się nie zgodził - rejonizacja, te sprawy, jak ci się zachciało hucułów to jedź sobie studiować  na akademii rolniczej w Krakowie! Z zamieszkania w Ropkach i ze praktyk w Hańczowej nic nie wyszło, ale cóż za zrządzenie losu, że udał się tam Minek! Niestety kariera Minneapolisa w Hańczowej była zerowa, bo nie bardzo chciał kryć i klacze się nie pozaźrebiały, po roku wrócił do stada, a w kolejnym padł na skręt jelit w następnej dzierżawie.    HODOWCY Z ZAMOJSZCZYZNY MÓWILI, ŻE MINEK PRZEŻYŁ U NAS NAJPIĘKNIEJSZE SWOJE LATA. I GDZIEŻ BYŁO DOBRO KONIA GDY STADO A WŁAŚCIWIE ÓWCZESNY DYREKTOR NIE PRZEDŁUŻY NAM DZIERŻAWY !!! Na zdjęciu Agata na Minku :) 