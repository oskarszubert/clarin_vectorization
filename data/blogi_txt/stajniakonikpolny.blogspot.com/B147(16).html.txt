Dzisiaj ok 11:20 ogłosiłam na antenie radia Zet imię córeczki Ognistej, które było wynikiem konkursu. Spośród ponad 100 imion wybraliśmy to, które klimatami jest nam bardzo bliskie i jako,że jesteśmy fanami Sienkiewiczowskiej Trylogii mała dostała imie oblubienicy Kmicica - Oleńka!Nagrodą w konkursie była moja książeczka "Opowieści z Kalinki czyli koński świat Stefci". Wyróżnione zostały również osoby, które zaproponowały imię Ondine pochodzące z filmu o tym samym tytule, w którym Polskę rozsławia tytułowa bohaterka - Alicja Bachleda - Curuś, która to ze staropolskimi klimatami związana jest poprzez rolę Zosi w "Panu Tadeuszu" Andrzeja Wajdy. Myślę, że będzie to następne imię klaczy na "o", która przyjdzie na świat w Koniku Polnym.Zapraszamy wszystkich na "końskie chrzciny" Oleńki w długi czerwcowy weekend. 