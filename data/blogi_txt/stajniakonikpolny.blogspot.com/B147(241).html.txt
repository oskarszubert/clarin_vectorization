Spotkanie było przemiłe. Poznałam wreszcie właścicielkę stajni w Goździówce - Weronikę Kobylińską - wnuczkę Szymona Kobylińskiego. Weronika po dziadku odziedziczyła zdolności malarskie i już pierwsze rozmowy poczyniłam z nią a propos ilustrowania opowiadań o Hrabim i Szejku. Był też Artur Wyczółkowski z rodzinką ( co ciekawe Artur też jest potomkiem sławnego malarza!). Artur natchniony magicznym klimatem sklepu Łucji postanowił zrobić u niej spotkanie dotyczące swojego Rajdu przez Europę :) Był też mój kumpel ze studiów - Wladeczek z wnukiem!!!!!! - Antosiem ( no, nie jesteśmy jeszcze tak strasznie starzy, bo Władek został ojcem Uli na pierwszym roku i to w pierwszych dniach nauki:)  ). Co ciekawe: dowiedziałam się, że Łucja została niedawno synową pewnej Jadzi, którą od dłuższego czasu szczerze podziwiam i zaliczam ją do kobitek w typie Meg Ryan ( patrz poprzedni post).   Następne spotkanie - 24 listopada w Herbarium w Węgrowie, na które już teraz wszystkich serdecznie zapraszam. 