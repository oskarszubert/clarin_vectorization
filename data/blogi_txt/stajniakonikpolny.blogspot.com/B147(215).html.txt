Tuż po studiach w odległych dla młodzieży czasach, o których moja Aniela jako dziecko mówiła "wtedy, kiedy były tylko biało- czarne zdjęcia", zaczęłam pracować w Stadzie Ogierów Białka. Tam od niedawna działała przy stadzie Stadnina Koni Arabskich. W biurze na stażu pochłonęłam całą dokumentację hodowlaną, a potem było nudno jak diabli i ciągle nawiewałam do stajni ku uciesze ówczesnego hodowcy - Wojtka Kowalika, który w moim zaangażowaniu widział możliwość pozyskania jeszcze jednego prezentera koni. Dziewczyna prezentująca konie na czempionatach w tamtych czasach należała do rzadkości. Prezenterzy byli ubrani w mundury i biegali w oficerkach. Ja rzucałam się w oczy bo byłam jedyna na biało i w trampkach przez co o wiele wygodniej było mi biegać :) Po roku stażu zostałam jeszcze na 1,5 roku na etacie masztalerza i była to dla mnie niezła szkoła życia :)     Z Et-et - jedyna klacz czempionatowa  z Białki w roku 1986     Z Gabarytem ( moim ukochanym Gabciem) w 1987 roku - IV miejsce w kategorii ogierów Z Ostróżką w 1987 roku   Portret z Perforacją w 1987 roku     Z Ostróżka 87'    Z Perforacją - fot Barbara Zalewska    Powyższe zdjęcia są z dwóch czempionatów w Janowie Podlaskim z roku 1986 i 1987, z czasów "kiedy były tylko czarno-białe zdjęcia :) 