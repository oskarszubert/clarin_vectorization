Na naszym blogu często pojawiają się córki Szejka Abdula. A cóż to są za postacie ? - zapytacie. Oto krótka historia "Córek Szejka Abdula". Któregoś dnia parę lat temu dostaliśmy telefon od zaprzyjaźnionego hodowcy koni arabskich. Głowił się jakby tu sprzedać choć parę sztuk koni, których z dwóch klaczy narobiło się multum lub aby dać mu pomysł na to cóż można by z tymi końmi robić. Wymyśliłam sobie wtedy, że jego konie mogłyby startować w konkurencjach koni arabski pod siodłem min " w strojach arabskich" i "w strojach historycznych". Aby zachęcić go do wejścia w tą akcję postanowiłam pokazać mu taki piękny, kolorowy występ przy okazji naszego Hubertusa. Co prawda nie mamy koni arabskich, ale Ordonka i jej córka mają wyraźnie zaznaczony bukiet arabski ( w związku z ojceem Ordonki - janowskim, arabskim ogierem  Ordynkiem ). Pogoniłam natychmiast na targ do Węgrowa po rozmaite świecidełka, pasmanterię i inne gadżety, z których mogłam zrobić stroje arabskie dla dziewczyn i ozdobić rzędy końskie. Dziewczyny - moje córki Aniela i 10-letnia wtedy Ola bardzo się do tej akcji zapaliły. Powstał piękny, barwny kadryl na koniach z podkładem muzyki arabskiej i z ułożoną z tej okazji przeze mnie historią z Hrabim, Szejkiem Abdulem i jego córkami w rolach głównych.          Odtąd córki szejka często goszczą u nas przy okazji różnych imprez np Aukcji Koni Małopolskich czy wspomnianego wcześniej Hubertusa :) HISTORIE O CÓRKACH SZEJKA ABDULA I NIEMNIEJ SYMPATYCZNYCH CÓRKACH HRABIEGO PRZECZYTACIE W POŚCIE Z DN. 24 MARCA 2010 ROKU 