Na pierwszym zdjęciu - gniazda jaskółek. Musicie mi uwierzyć, ale jaskółki już przyleciały, tylko zrób człowieku jaskółce zdjęcie - to dopiero wyczyn. W gniazdku jedna siedzi, ale zdjęcie z komórki jest tak niewyraźne, że trzeba uwierzyć na słowo. Przysłowie mówi, że: "Jedna jaskółka wiosny nie czyni". U nas jest ich dużo więc wiosna na całego.  Na drugim zdjęciu szaleńczy galop radości Oprimy, bo wreszcie biega po dużym padoku.  Komentarz do zdjęcia trzeciego:  "No i kto to słyszał, żeby mieć takie długie nogi. Nawet koń przy skubaniu trawy namęczyć się musi!!!"  Zdjęcie czwarte - nareszcie na pastwisku! Na koniec! Tylko nie zapeszyć. Bocian lata nad naszym gospodarstwem, może wreszcie spełni moje marzenie i wybuduje u nas gniazdo!  Zdjęcia do tego posta zrobiła Ola i chyba całkiem nieźle, prawda? 