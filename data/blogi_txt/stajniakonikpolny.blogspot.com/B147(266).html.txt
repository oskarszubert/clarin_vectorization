W minioną niedziele odbył się w Żarnówce II Piknik Kultury Mazowieckiej. Nasza stadnina zasłużyła się w nim jako "dawca atrakcji".Ala i Ola przyjechały do Żarnówki na Posyłce i Pizadorze. Przez dwie godziny woziłyśmy chętnych na grzbietach naszych kobyłek. Po przyjeździe na miejsce Ada odniosła się bardzo sceptycznie, a wręcz histerycznie co do powodzenia udziału naszych koni w imprezie. Muzyka mianowicie grała na maksa, obok naszego stanowiska górował dmuchany, kilkupiętrowy zamek, a za nim buczał agregat. Pośka i Piza zrobiły wielkie oczy i uszy i zaczęły kłusować z podniesionymi ogonami. Pooprowadzałyśmy je, potem ja wsiadłam na Pizadorę i po kilu minutach chabety doszły do wniosku, że nic im nie grozi i że spoko!Odbyła sie również promocja mojej nowej książki.Prowadziłyśmy również punkt Stowarzyszenia Rozwoju Wioski Mazowieckiej w Żarnówce. Stowarzyszenie zyskało nawet jednego członka!Częstowałyśmy gości ciastem drożdżowym z masłem i z konfiturami - wszystko produkcji "Konik Polny".Impreza się bardzo udała, było ciepło, przewinęło się mnóstwo ludzi, a na końcu zamek dmuchany nie miał już klientów, a do przejażdżek konnych u nas stał jeszcze ogonek....Powyżej zaproszenie na piknik i zdjęcia z imprezy. W tle - wysoce w typie kultury mazowieckiej (ha, ha, ha) dmuchany zamek, na innych zdjęciach w tle występ zespołu z Grębkowa "Kwiaty Rocka" - kumpli ze szkolnej ławy Ady i Anieli - super chłopaki grali!!! 