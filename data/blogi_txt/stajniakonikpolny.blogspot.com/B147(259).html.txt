Na siwce Michała odbiera ode mnie srebrną podkowę. W czerwonym fraczku nasz tegoroczny lis.Wiedźma tekla odzyskała RyżegoEwcia przekazuje liska wiedźmieWiedźma TeklaWiedżma Tekla szczerze uradowana na miotle po Ryżego przybyła, od Ewci, która nieboraczka odnalazła go odebrała i szczęśliwa na swoje bagna na koniku odjechała...Dzień na Hubertusa mieliśmy przepiękny. Zerwałam Olę i Anielę o 7:00 i dalejże wszystko szlifować i ostateczne poprawki dokonywać.Kiedy pierwsi goście zjeżdżać poczęli ja jeszcze w "cywilki" odziana byłam, ale szybko się w sobie zebrałam i w odpowiedni strój dla święta konia się przebrałam.Ognisko panowie od razu rozpalili, co by zebranym gościom nie uczestniczącym w gonitwie zimno nie było.Najpierw przyjechała 4-osobowa ekipa ze stajni Milew własności Kasi i Pawła Wąsowskich. Po chwili przybyli czterej jeźdźcy rajdem z zaprzyjaźnionej stajni Kasztan w Mlęcinie, grupę prowadziła właścicielka klubu - Ania Białkowska.Lis musiała się "schować" więc wszystkie konie łącznie z sześcioma naszymi wyruszyły na krótką przechadzkę stępem w teren.Po powrocie jeźdźcy przystąpili do przetrząsania okolicy w poszukiwaniu Ryżego. Po długich poszukiwaniach i aż po 4 ( rekord 10-lecia)lisa znalazła Ewa Piątkowska z Mińska Mazowieckiego. Wszyscy uczestnicy dostali "flotki", a zwyciężczyni - srebrną podkowę!Lisem w gonitwie była Marta Rokicka z Mińska Mazowieckiego. Dzielnie uciekała na naszej Ordonce. Lisa złapał Michał Bąbel ze stajni Kasztan, co oznacza, że to on właśnie będzie u nas lisem w przyszłym roku.Rolę wiedźmy Tekli odegrała Marta Dopierała z Węgrowa. Gratuluję przebrania i talentu aktorskiego!Imprezie towarzyszyła promocja mojej ostatniej książki. Potem przy ognisku raczyliśmy się wszyscy bigosem, barszczem czerwonym, ciastem drożdżowym i innymi wypiekami przywiezionymi przez Agnieszkę (Łomianki)i Beatę (Warszawa).Na koniec przybyły studentki dziennikarstwa ze stolicy i zrobiły ze mną wywiad na zaliczenie do swojej pracy semestralnej. Mam nadzieję, że dziewczyny dostaną piątki, bo na studiach to chyba szóstek niema!?Ogólnie atmosfera jak zwykle wspaniała, wszyscy w humorach, nastrojeni zabawowo, a dzieciaki i młodzież pod namiotem nawet pląsali i coś tam chóralnie śpiewali.Potem wszyscy pojechali, a my tu z naszymi konikami sami zostaliśmy, ale mamy nadzieję, że niedługo znów do nas tłumy zawitają, bo 7 listopada POŻEGNANIE JESIENI u nas będzie, o którym niebawem napiszę... 