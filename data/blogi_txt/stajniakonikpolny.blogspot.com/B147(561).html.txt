Cztery pory roku na papierze, na zdjęciu "Wiosna"Warzywne ptaszyska - bohaterowie przyszłego przedstawienia kukiełkowego. Cała klasa szósta w Szkole Podstawowej w Grębkowie uczestniczy w "Zajęciach z kreatywności", które prowadzi  wychowawczyni tej klasy pani Aneta Miklaszewska. Nasza Ola jest w tej klasie i za każdym razem kiedy przyjeżdżam po nią nie umiem się powstrzymać od tego aby nie wejść do sali i nie ulec ogólnej atmosferze magii, zaangażowania i zadowolenia, która panuje na zajęciach.Pani Aneta jest osobą z pasją, która poświęca również mnóstwo swojego prywatnego czasu, aby zebrać potrzebne rekwizyty do zajęć. Za każdym razem taszczy torby wypchane różnościami, które mogą się przydać dzieciom w twórczości, a są to kubeczki po jogurtach, zakrętki, buteleczki, sreberka i złotka od cukierków i czekoladek, słomki itp.W moich spotkaniach autorskich pt "Rola pasji w życiu człowieka" niejednokrotnie wspominam jak wielką radość i spełnienie daje możliwość połączenia pasji z pracą. Widać gołym okiem, że Pani Aneta doświadcza  tej radości i, że nauczanie jest jej pasją. Cieszę się bardzo, że Ola jest pod jej wychowawstwem. 