Pani instruktor się opala :)   Dzisiaj obozowiczki miały jazdę na górnym pastwisku. Piękna trawka, twardziutko, konie ani jednej dziureczki w darni nie zrobiły. Przy stawie jedno wielkie bajor i błotowisko, w ogóle nie daje się już tam jeździć. Po południu przyjechała pani kierowniczka z Wojewódzkiego Związku Hodowców Koni, aby dać licencję Oszin. Oszinka zbonitowana została na 80 punktów - bardzo dobrze. Wymiary 162 w kłębie, 185 - obwód klatki piersiowej, 20 - obwód nadpęcia przedniego. Pani kierowniczce Basi podobały się nasze konie i usilnie namawiała nas na wystawienie Oszin i Oleńki na wystawie w Poświętnem w czerwcu...Zobaczymy, dobrze by było pojechać i pokazać dalej nasze konisie :) 