Nie wiem jak wam, ale mi zapachy kojarzą się z sytuacjami lub uczuciami z przeszłości. Zapachy wiosny to temat specjalny. Jej najpiękniejsze aromaty to konwaliowy, zapach bzu,narcyzów i jabłoni.O pannach młodych już pisałam, więc nie będę się powtarzać, ale pozostałe...Zapach konwalii to dla mnie pierwsza działka moich rodziców i okres pierwszej komunii.Zapach bzów to praca w stadzie ogierów w Białce, moja wielka miłość - Tomek i spacer pod górę tamże za szkołą.Zapach narcyzów to studencki zapał w pozyskiwaniu funduszy na wakacje i handel na rynku kwiatowym. Nigdy nie zapomnę jak jeden z kolegów w napadzie desperacji, kiedy to godzina zamknięcia bazarku zbliżała się nieubłaganie, zaczepiał przechodniów i zachęcał: "Narcyzy! Piękne kwiatki, ślicznie pachną, ale jak nie chce ich pani wstawiać do wazonu to i poszatkować można i sałatkę pachnącą zrobić!!!" 