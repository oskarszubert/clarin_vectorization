Dzisiaj wywiozłam dzieciaki do siostry, czyli Olę i Tomeczka. Teraz już są w drodze w góry na narty :) Co prawda tam też leje deszcz, ale istnieje w obecnych czasach coś takiego jak naśnieżanie stoków, a poza tym Tomek i tak miał zaleconą przez lekarza zmianę klimatu. Dominikę odwiozłam razem z dziećmi, bo okazało się, że mieszka w pobliżu, no jak zwykle zrządzenie losu:) Mówiąc szczerze to Domka jest niezła. Mimo swoich niespełna 12 lat umie już kombinować i wszystkie wolne chwile podczas pobytu u nas spędziła na uczeniu Pokłona kłaniania się. "Pani Ewo! Jak będzie aukcja i Aniela będzie go prezentowała w tym roku na Aukcji to się razem ukłonią. Dobrze to wymyśliłam?" -zakomunikowała mi pierwszego dnia. No proszę ! Dziecko, a już kombinuje jakby tu podwyższyć atrakcyjność występów i pokazów na naszej corocznej, sierpniowej Aukcji Koni Małopolskich. W tym roku to już będzie siódma :)  Teraz siedzę sobie w ciepłym domku z Suszi na kolanach ( suszi to kotka )  i napawam się samotnością, bo rzadko bardzo mi się ona zdarza :)   To Ola tuż przed wejściem na konia podczas pokazu "Boginki leśne" - VI Aukcja koni małopolskich w Koniku Polnym :) Prawda, że podoba do mamusi :P 