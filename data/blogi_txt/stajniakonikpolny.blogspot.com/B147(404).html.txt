Oleńka wylazła w nocy z boksu i była tak miła, że rozbiła całkowicie szybę w oknie na korytarzu naprzeciwko Oszin :( Zlizywała pewnie biedaczka lód z szyby, bo pewnie pić jej się zachciało. Akcja ratownicza nastąpiła natychmiast. Wycięłam z folii prostokąt i przyczepiłam go pinezkami do futrynki okna coby śnieg do stajni nie zawiewał. Wczoraj zatkałam wywietrzniki u krowy w boksie, bo cała biedaczka była w śniegu :( Nasza droga dojazdowa, z której byłam tak nieziemsko dumna jest zawiana tak mniej więcej do pół uda, więc nawet moją terenówką nie przejadę. Oczekuję "zbawcy" z ZGK, który ma przyjechać koparką i "otworzyć naszą drogę na świat". Byłoby kiepsko gdyby mu się nie udało, bo jutro muszę jechać na opisy źrebiąt, a w piątek z Tomeczkiem na kontrolę do lekarza, bo już drugi antybiotyk biedaczek na zapalenie oskrzeli bierze :(   Jestem oczywiście jako największa optymistka świata jak zwykle dobrej myśli :), a na zdjęciu "niebieskie okienko :) Huraaaaa! Droga odśnieżona, pan z ZGK przejechał dwa razy koparą w tą i z powrotem i mamy "high way"! 