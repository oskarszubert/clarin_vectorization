"INFORMACJE O STADNINIE"- Post z dn. 18.05.09Obozy jeździeckieStadnina Koni Małopolskich KONIK POLNY „Sielska Wieś Anielska”Ewa i Tomasz SzadynŻarnówka 78 07-110 Grębków w. mazowieckietel.. 025 793 02 03 kom. 0660 75 18 56e-mail: konikpolnyet@poczta.onet.plZapraszamy na obozy jeździeckie w stadninie koni małopolskich. Nasze gospodarstwo położone jest na terenach Wysoczyzny Kałuszyńskiej - pogranicza Podlasia i Mazowsza. Mieszkamy 1 km za wsią pod lasem wśród malowniczych pól i łąk. Nasze klacze są objęte programem ochrony zasobów genetycznych ras rodzimych. Wszystkie cztery dorosłe klacze chodzą pod siodłem. Nasze konie to zwierzęta bardzo spokojne, przyjazne dla człowieka, które z powodzeniem wożą na swoich grzbietach małe dzieci jak i wymagających jeźdźców mających chęć na skoki, czy długotrwałe wycieczki rajdowe. Obecnie w naszych stajniach stoi 13 koni, a za jakiś czas przyjdą na świat jeszcze dwa źrebaczki.Do dyspozycji klientów mamy dwa pomieszczenia mieszczące się pod strzechą na poddaszu mniejszej stajni. Jedno pomieszczenie - większe przeznaczone jest dla młodzieży, która żartobliwie nazywa je „big brother”. Drugi pokój posiadający oddzielne wejście oferujemy gościom starszym, lub rodzinom, które pamiętają jeszcze czasy szkolnych, czy studenckich obozów i nie oczekują warunków z kilkugwiazdkowych hoteli ( obozowicze zwą go pokojem dla „vip-ów”). Do dyspozycji wszystkich urlopowiczów jest łazienka z umywalkami, prysznicem i toaletą (ciepła woda stale).Młodzież na obozach ma wyznaczone dyżury: stajenny, kuchenny i porządkowy, przez co czynnie zaangażowana jest w codzienne życie stadniny. Goście indywidualni również mogą uczestniczyć we wszystkich pracach, które wykonywane są w gospodarstwie. Nigdy nie organizujemy turnusów większych niż 10-cio osobowe, aby nie przeciążać naszych koni, a jazda konna sprawia przyjemność tylko i wyłącznie wtedy kiedy koń jest wypoczęty.Uczymy jazdy konnej od podstaw kładąc nacisk na bliski kontakt i całkowita obsługę zwierzęcia. Udzielamy również lekcji jeźdźcom zaawansowanym.Na terenie naszej stadniny mamy staw, w którym z powodzeniem łowi się ryby jak również zażywa orzeźwiających kąpieli po przejażdżkach.Urządzamy ogniska, podchody, zabawy dyskoteki i rajdy. Bliskość lasu sprawia, że prawie codziennie łasuchy mogą rozkoszować się pysznym ciastem z owocami leśnymi zbieranymi przez uczestników obozów. Natomiast nasza urocza krówka jerseyka- żywicielka rodziny produkuje mleko, z którego mamy śmietanę, masło i ser, a to również półprodukty do innych przepysznych specjałów. Jaj dostarczają nam kury i kaczki, a naleśniki usmażone na ich bazie to „niebo w gębie”. Ekologiczny ogród przy domu to źródło warzyw i owoców wykorzystywanych w naszej kuchni.Stadninę i gospodarstwo prowadzimy sami, a w weekendy, wszystkie dni wolne i wakacje pomagają nam najstarsze córki Ada i Aniela, które na co dzień studiują w warszawie. Mamy jeszcze dwoje małych dzieci ( 10-letnią Olę i 6-letniego Tomeczka), które z utęsknieniem czekają w wakacje na rówieśników, z którymi mogliby bawić się do późnej nocy.Jeszcze raz serdecznie zapraszamy Ewa i Tomasz Szadyn z dziećmi: Adą, Anielą, Olą i Tomeczkiem 