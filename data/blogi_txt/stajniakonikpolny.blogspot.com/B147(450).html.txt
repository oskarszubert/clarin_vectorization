7 listopada zapraszamy do naszej stadniny na "Pożegnanie jesieni". Pierwsza taka impreza odbyła się u nas w zeszłym roku. Przy jej okazji rozegraliśmy konkurs konny dla młodzieży na zasadach zbliżonych do najprostszego konkursu "english pleasure" dla koni arabskich. Zawody przebiegają w ten sposób, że wszystkie konie startują jednocześnie. Zawodnicy jeżdżą po obwodzie czworoboku i na polecenie sędziego wykonują najprostsze elementy ujeżdżeniowe. Oceniane są elementy, stęp, kłus i galop. Wyniki zeszłorocznego konkursu są na blogu w którymś z marcowych postów.W tym roku chcemy oprócz opisanego powyżej, rozegrać jeszcze jeden konkurs, a mianowicie "Wybór miss amazonek". W zależności od ilości zgłoszeń przewidujemy dwie lub jedną konkurencję, czyli dla starszych i młodszych panienek. Nie wymagane są tu wyższe umiejętności jeździeckie o wygranej decyduje kreacja i wdzięk amazonki dosiadającej wierzchowca.Kreacje są dowolne, ale raczej nie letnie ze względu na zbliżające się chłody.Wpisowe do udziału w imprezie wynosi 50 zł.Na koniec chciałabym podziękować Oli, Kamili i Łucji z Węgrowa za podsunięcie mi pomysłu na zorganizowanie takiego konkursu w "Koniku Polnym". Dziewczynki przyjechały do nas któregoś dnia z prośbą o pokazanie "sukienek na Hubertusa". Okazało się, że źle zrozumiały koleżankę, a sukienki ( stroje ) owszem były, ale nie na Hubertusa, ale na pokazy różnorakie, które u nas się odbywają ( córki szejka, córki hrabiego, George Sand itp). Pomyślałam, że rozgrywanie takiego konkursu przy okazji Hubertusa, to już za dużo, ale przy okazji Pożegnania jesieni" - w sam raz!Zgłoszenia proszę nadsyłać w komentarzach do tego postu, na nk lob na maila konikpolnyet@poczta.onet.pl 