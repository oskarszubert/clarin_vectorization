Mając pewne doświadczenie w pokazach koni, co prawda arabskich, a nie półkrwi, ale zawsze doświadczenie, postanowiliśmy prezentować konie własnej hodowli na małopolskich czempionatach młodzieżowych w Stadzie Ogierów w Białce. Najpierw pojechaliśmy z pierwszą wyhodowaną u nas klaczą - Pizadorą. Miło jest mi przy okazji wspomnieć, że wtedy wraz z Jerzym Urbańskim prowadziłam czempionat. Pizadora uplasowała się  w połowie stawki swojej grupy, ale wpadła w oko fotografom - artystom min pani Uli Sawickiej, którą mieliśmy przyjemność gościć potem u nas w stadninie. Po kilku latach zawieźliśmy do Białki Peorię -  córkę Pizadory i Ognistą, która była 8 w stawce. Po następnych kilku latach pojechała córka Ognistej, która zajęła 6 miejsce. W hodowli następuje więc postęp :)))    Zdjęcia Ognistej i Peorii autorstwa Karoliny Chodkowskiej   Zdjęcie Pizadory Autorstwa Urszuli Sawickiej         A to trzy zdjęcia naszej Oszinki. Oszinka zaczyna chodzić pod siodłem i jest ukochanym koniem naszej Oli :)))  Konie prezentował mój mąż, a potem Anielka. 