Stemple pod stropBelki stropowe - dzieło moich teściówPrzyjechali moi teściowie jak zwykle z energią i wytrzymałością nastolatków. Zrobili z drutów 12 i 6 wszystkie belki stropowe. Robi się je z 4 drutów 12, a łączy się tak zwanymi strzemionkami ( które nota bene w ilości ok 1000 sztuk wykonał na giętarce Tomek przedtem tnąc drut gilotyną. Dzielnie pomagał mu przy tym bratanek Sławek). Jest to nieprawdopodobnie żmudna robota, ponieważ każde strzemionko przyczepia się cienkim drutem w czterech rogach. Pomagałam tacie i mamie tyle ile mogłam, bo w międzyczasie obiad, konie, dzieci itd.Tomek ze Sławkiem rozpoczęli zwózkę stempli pod strop. Nieźle się narobili, bo musieli wyciągać pnie drzewek z podmokłej olszyny...Jutro przyjeżdża pan Henio - murarz i robota rozpocznie się na całego! 