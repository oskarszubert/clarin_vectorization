Niejednokrotnie rodzice początkujących w jeździectwie dzieci pytają mnie czy "zamykamy" lekcje na zimę. Kiedy odpowiadam, że zimą to dopiero jest fajnie i że wolę zimowe jazdy, to nie mogą wyjść ze zdumienia.  Nasze warszawskie "Teletubisie", które na jesieni chwyciły bakcyla końskiego, mimo moich ostrzeżeń, że kupa śniegu i mogą do naszego gospodarstwa  nie dojechać, dotarły na jazdę konną ze stolicy. Spokojnie pokonały autem naszą nieco zaśnieżoną już dróżkę, osiodłały na padoku kobyłki i z uśmiechami na ustach "patatajały" przez godzinkę :)))))  O zimowych jazdach konnych i ich zaletach możecie przeczytać w najbliższym numerze Konia Polskiego, w części Mały Konik. Tam prezentuje swoje poglądy moja książkowa instruktorka Stefci - Magda ksywa Madzior :) Zapraszam do lektury, numer wyjdzie w lutym :) 