Dzisiaj w słońcu z 10 stopni na plusie, słoneczko świeci, wszystko płynie i błoto że hej! Moje obozowe córki jednakowoż nic sobie z tego nie robią i po błotku pomykają. Wczoraj z Anielą i Kasią z Milewa dokonałyśmy akcji "Kobyło od ogiera przywieźć", ale udało się nam to tylko w połowie. Do domu przyjechała jedynie Pożoga, która amory zakończyła, a Pośka zasmakowała w małolacie Jaśminie i powiedziała, że jeszcze zostaje :) Tak więc zostałyśmy z pięcioma końmi pod siodło, co uniemożliwiło jazdy w teren ( chyba, że ja na miotle jako Czarownica Ewka bym prowadziła :P). Panny na konikach podróżują w związku z tym po błotnistym pastwisku, ale wesołe jak skowroneczki, tym bardziej, że w każdej chwili mogą dać "na beret" w błoto, bo Ognista i Ordonka jako wielce w ciążę zaawansowane mają wolne od siodła :p Pożoga oczywiście od razu zadymy na wybiegu robić zaczęła, ogrodzenie z taśm porwała całe stado wyprowadzając i już po godzinie sprowadziłyśmy konisie do świeżo pościelonych boksów, gdzie do jazdy sobie postoją, jeżeli wolnością wzgardziły. Z utęsknieniem powrotu Posyłki wyglądamy, bo ta wybawienie od jazd padokowych sprowadzi i dzięki niej po okolicy w mniej błotnistych terenach podróżować będziemy :) 