( );    Moja mama co roku na Wielkanoc przygotowuje ćwikłę z buraków z dodatkiem świeżego chrzanu. Podaje ją na stole w osobnej miseczce jako dodatek do domowych wędlin. Ćwikła charakteryzuje się pięknym, buraczkowym kolorem, który doskonale komponuje się z pozostałymi potrawami na wielkanocnym stole. Oprócz idealnej kompozycji z wędlinami, świetnie pasuje jako dodatek do jajek na twardo.      Ćwikła – przepis  1 kg buraków (umyte, ugotowane lub upieczone w skórkach, obrane) 2 laski korzenia chrzanu sok z 1/2 cytryny sól, cukier    Wykonanie:   Krok 1. Chrzan ucieramy na tarce o drobnych oczkach albo miksujemy w blenderze. Krok 2. Buraki ucieramy na tarce o drobnych oczkach albo miksujemy w blenderze. Krok 3. Przyprawiamy sokiem z cytryny, solą i cukrem. Podajemy w salaterce, udekorowane np. listkami bukszpanu.       Możemy też, w ramach większej ilości kolorów i dekoracji na stole, podać utarty chrzan osobno i mieszać z przyprawionymi burakami tuż przed zjedzeniem. Ćwikła wielkanocna tagged in buraki, chrzan, Prosty przepis, sok z cytryny, Wielkanoc    Share:   facebook twitter pinterest google+ 