( );    Prosta przystawka – starter przed głównym daniem albo pyszne śniadanie lub imprezowa przekąska. Melon z szynką parmeńską - patrzę i myśli od razu kieruję do słonecznej Italii. Włoska szynka, dzięki swojemu charakterystycznemu smakowi, komponuje się świetnie ze składnikami sałatek oraz owocami. Jeśli nie macie możliwości kupić melona, polecam spróbować z niezbyt mocno dojrzałą gruszką – będzie smakować równie wyśmienicie.  W najprostszy sposób wystarczy świeżego, pokrojonego melona owinąć w cieniutkie plasterki szynki i melon z szynką parmeńską jest gotowy do zaserwowania. Warto jednak przygotować go w nieco bardziej elegancki sposób, podając na dużym talerzu, z prażonymi orzechami piniowymi lub płatkami migdałów, borówką amerykańską albo pokrojonymi w plastry truskawkami oraz dekoracją z liści świeżej mięty. Całość, opcjonalnie, można też doprawić odrobiną balsamico. Ciekawa jestem czy próbowaliście już kiedyś jednego z tych połączeń smakowych – a może macie pomysły na inne dodatki? Melon z szynką parmeńską     Melon z szynką parmeńską – przepis Czas przygotowania: 5 minut Składniki (dla 4 osób):  1 melon 100 g szynki parmeńskiej (pokrojona w cienkie plastry o szerokości kilku cm) 100 g orzechów piniowych (opcjonalnie; uprażone na suchej patelni) 100 g borówek amerykańskich (opcjonalnie) balsamico (opcjonalnie) świeża mięta (opcjonalnie)  Przydatne poradniki:  Jak wybrać melona    Wykonanie: Krok 1. Kawałki melona owijamy plasterkami szynki parmeńskiej. Krok 2. Melona z szynką układamy dekoracyjnie na talerzu, dokładając miętę, borówkę amerykańską i orzechy piniowe i polewając balsamico. Melon z szynką parmeńską tagged in Borówka amerykańska, melon, orzechy piniowe, szynka parmeńska    Share:   facebook twitter pinterest google+ 