( );    Wróciły majowe upały! Pora na lody, ale niech będą nietypowe. Czy ktoś zna lody rabarbarowe?      Lody rabarbarowe – przepis   Składniki (dla 2 osób):  5 łodyg rabarbaru (dojrzałe, różowe, z usuniętymi włóknami, pokrojone na plasterki o grubości ok. 0,5 cm) 1 szklanka cukru (najlepiej bardzo drobnego) 200 ml śmietanki kremówki (użyłam 18%) listki mięty do ozdobienia    Wykonanie: Krok 1. Śmietankę mrozimy w pojemniku na kostki lodu (najlepiej plastikowym lub gumowym). Krok 2. Na suchej patelni dusimy rabarbar z cukrem, cały czas ugniatając go drewnianą łopatką. Gdy rabarbar się rozpadnie, powinniśmy otrzymać gęstą, słodko- kwaskowatą papkę. Odstawiamy ją do ostygnięcia, miksujemy w blenderze do uzyskania gładkości, a potem lekko zmrażamy. Krok 3. Zmrożoną papkę rabarbarową miksujemy w blenderze z zamrożoną śmietanką (ponieważ nie posiadam blendera,  lekko zmrożoną śmietankę i połączyłam z papką rabarbarową w ręcznym mikserze na korbkę, używając końcówki z nożami) i ewentualnie wstawiamy do zamrażalnika do dodatkowego zamrożenia.       Moje lody po zmiksowaniu w ręcznym mikserze na korbkę były dość rzadkie, dlatego włożyłam je do plastikowego pojemnika na jajka, zamroziłam i potem podałam na talerzach gotowe, kształtne kulki. Z miętą na ozdobę. tagged in Lody, mięta, Prosty przepis, Rabarbar, śmietanka kremówka    Share:   facebook twitter pinterest google+ 