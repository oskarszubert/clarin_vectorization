( );    Przygotowywanie potraw z bananami z reguły wiąże się z chęcią zjedzenia czegoś słodkiego, chociaż zdarzyło mi się już kiedyś zrobić sos curry- bananowy do mięsa oraz zupę bananową, która wcale nie jest słodka. Rozgrzewa, w sam raz na zimowe wieczory, które wciąż nie chcą nas opuścić. Kto jeszcze lubi takie słodko-ostre smaki? Przepis na zupę bananową Składniki (dla 4 osób):  300 g dojrzałych bananów (obrane ze skóry, pokrojone ukośnie w kawałki długości ok. 3 cm) 1 ząbek czosnku (przeciśnięty przez praskę) 1 cebula (drobno pokrojona) 1 pomidor (duży, dojrzały, obrany ze skóry, pokrojony w kostkę) 1 puszka kukurydzy 1 papryczka chili (drobno pokrojona) 1 l wywaru warzywnego 1 łyżeczka suszonego estragonu 2 łyżki masła lub margaryny szczypta świeżo zmielonej gałki muszkatołowej sól i świeżo zmielony pieprz  Przygotowanie: Cebulę i czosnek szklimy na maśle aż do miękkości. Dodajemy banany, pomidora i kukurydzę. Podsmażamy przez kolejne 5 minut. W garnku zalewamy warzywa i banana wywarem, dodajemy chili, sól i pieprz. Gotujemy na niewielkim ogniu przez ok. 10 minut, aż do zmiękczenia bananów. Doprawiamy gałką muszkatołową, mieszamy i od razu podajemy. Banan słodzi, chili rozgrzewa. Ale tę zimę przydałoby się wreszcie pożegnać!   tagged in bulion, cebula, czosnek, danie jednogarnkowe, estragon, gałka muszkatołowa, kukurydza, papryczka chili, Pomidory, Zupy    Share:   facebook twitter pinterest google+ 