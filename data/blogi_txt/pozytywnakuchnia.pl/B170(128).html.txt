( );      Watch in English: Malibu and milk Drinki o tropikalnych smakach podbijały kluby w latach 90-tych. To właśnie wtedy rozpoczęła się moda na dyskoteki w stylu tropików, a pod szyldem neonowej palmy, na piasku, organizowano pierwsze „bikini party”. Malibu z mlekiem to drink, który zawsze będzie kojarzył mi się z tamtymi kolorowymi, studenckimi czasami, najdłuższymi wakacjami na świecie i imprezami do białego rana.  Zobacz też: Więcej pomysłów na drinki   Malibu z mlekiem było pierwszym drinkiem jakiego wypiłam poza domem; pierwszym, jakiego zamówiłam w klubie, u barmana. Pamiętam, że kosztowało wtedy prawie trzy razy więcej niż duże piwo. I choć z czasem mleczny drink o kokosowym aromacie ustąpił miejsca orzeźwiającemu mojito, do dziś lubię od czasu do czasu wlać do shakera dwa podstawowe składniki, wstrząsnąć i sączyć przez słomkę spienionego, białego drinka.       Malibu z mlekiem – przepis Czas przygotowania: 3 minuty Składniki (dla 1 osoby):  50 ml białego rumu o aromacie kokosowym 100 ml mleka skondensowanego niesłodzonego lód kruszony lub w kostkach  Akcesoria:  szczypce do lodu shaker szklanka typu hurricane, goblet, tiki, copo grande lub pinta Wykonanie: Krok 1. Do shakera wrzucamy 1-2 kostki lodu i wlewamy rum i mleko. Krok 2. Intensywnie wstrząsamy zamkniętym shakerem (na powierzchni drinka powinna utworzyć się pianka). Krok 3. Na dno szklanki wsypujemy lód i zalewamy wstrząśniętym drinkiem. Serwujemy ze słomką.       Malibu z mlekiem tagged in Drink, rum kokosowy     Share:   facebook twitter pinterest google+ 