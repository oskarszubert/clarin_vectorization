( );     Truskawki ze śmietaną Każdy z nas choć raz miał okazję spróbować truskawek ze śmietaną i odrobiną cukru. Maczane w całości lub pokrojone na plasterki i wymieszane z kwaśną śmietaną i cukrem, są ulubioną przez wielu z nas wersją truskawek na słodko. Truskawki ze śmietaną to smak naszego dzieciństwa: robiły je mamy i babcie, prosząc nas wcześniej o zerwanie na działce truskawek, które tak ciężko było donieść w komplecie do domu. Truskawki ze śmietaną można wzbogacić smakiem wanilii i delikatnie zagęścić mascarpone. Świetnie sprawdzą się na podwieczorek lub śniadanie, gdy dodamy je do naleśników. W ten sam sposób można przygotować jagody, jeżyny lub maliny. Które z tych owoców lubicie najbardziej?         Truskawki ze śmietaną – przepis z mascarpone i wanilią   Czas przygotowania: 5 minut Składniki (dla 4 osób):  40 truskawek (umyte, osuszone na papierowym ręczniku, bez szypułek) 100 g kwaśnej śmietany 2 łyżki mascarpone miąższ z ¼ laski wanilii (można zastąpić 1 łyżeczką ekstraktu waniliowego) 4 łyżeczki cukru       Wykonanie:    Krok 1. Truskawki kroimy na plasterki i wkładamy do pucharków lub miseczek. Krok 2. Śmietanę mieszamy z cukrem, mascarpone i wanilią. Krok 3. Dodajemy śmietanę do truskawek i mieszamy. Truskawki ze śmietaną i mascarpone Jak myślicie, co by było, gdyby nie wymyślono truskawek ze śmietaną?     tagged in mascarpone, Prosty przepis, śmietana, Truskawki, wanilia Share:   facebook twitter pinterest google+ 