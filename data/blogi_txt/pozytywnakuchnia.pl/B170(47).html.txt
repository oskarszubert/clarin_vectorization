( );     Ciasto arlekin Ciasto arlekin – kolorowe ciasto, które przygotowałam na zakończenie karnawału. Przyrządza się je według standardowej receptury (lista składników: mąka, jajka, cukier, masło, spulchniacz i mleko oraz skórka cytrynowa), a metoda nakładania łyżką jest identyczna jak w przypadku znanego i lubianego ciasta zebra lub ciasta tulipan. Ciasto arlekin proponuję przygotować w karnawale, na Sylwestra lub urodziny albo kinderbal. Z pewnością zaskoczy gości swoją wesołą kolorystyką i przyjemnym, cytrynowym aromatem.   1,5 szklanki mąki tortowej 1/2 szklanki mąki ziemniaczanej 4 jajka 1,5 kostki miękkiego masła 1 szklanka cukru 2/3 szklanki mleka 1 opakowanie cukru waniliowego 1 cytryna 2 łyżeczki proszku do pieczenia (lub 1 łyżeczka proszku i 1 łyżeczka sody oczyszczonej zalanej 1 łyżką soku z cytryny) barwniki spożywcze: niebieski, czerwony, zielony*  * Proporcje barwników wg instrukcji na opakowaniu.    Wykonanie:   Krok 1. Masło ucieramy z cukrem na krem. Krok 2. Dodajemy stopniowo po 1 jajku, cały czas ucieramy. Krok 3. Stopniowo dosypujemy obydwie mąki, cały czas ucieramy. Wraz z ostatnią porcją mąki dodajemy 2 łyżeczki proszku do pieczenia lub 1 łyżeczkę proszku + 1 łyżeczkę sody zalaną 1 łyżką soku z cytryny) Krok 4. Stopniowo dolewamy mleko, cały czas ucieramy na gładkie, delikatnie lejące ciasto. Krok 5. Ciasto dzielimy na 4 równe części. Jedną pozostawiamy niezabarwioną, pozostałe barwimy na czerwono, niebiesko i zielono. Kolor nie może być zbyt intensywny – w pieczeniu barwniki „zleją się” i ciasto wyjdzie zbyt ciemne. Krok 6. Do garnka wysmarowanego masłem i oprószonego mąką wlewamy poszczególne kolory, łyżka po łyżce, w kolejności: żółty-zielony-czerwony-niebieski. Krok 7. Pieczemy w piekarniku nagrzanym do 180 °C przez 50-60 minut, z włączonym termoobiegiem. Przez cały czas pieczenia garnek musi być przykryty papierem do pieczenia (ciasto upiecze się równomiernie i zbyt mocno nie popęka od góry). Ciasto jest gotowe, kiedy wbity w nie drewniany patyczek po wyjęciu będzie suchy.    Całe ciasto arlekin Ciasto arlekin tagged in Ciasto, jajka, mąka ziemniaczana, mleko, skórka z cytryny, soda oczyszczona, sok z cytryny, Wypieki     Share:   facebook twitter pinterest google+ 