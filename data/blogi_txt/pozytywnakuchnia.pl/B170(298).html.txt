( );     Sernik z truskawkami Latem stanowczo za krótko rosną truskawki, a sernik z truskawkami pojawia się w mojej kuchni tylko jeden raz, zawsze z dodatkiem czekolady, która z truskawkami komponuje się najlepiej ze wszystkich dodatków. W zeszłym roku zestawienie tych dwóch smaków mieliście okazję wypróbować, piekąc sernik z białą czekoladą, bogato ozdobiony wyjątkowo prostą dekoracją ze świeżych owoców. W tym roku mieliście już okazję wypróbować recepturę na mój sernik truskawkowy na zimno, a dziś proponuję go w kolejnej odsłonie: na spodzie z czekoladowych herbatników, ze śmietankowo-czekoladowym wierzchem oraz musem truskawkowym dodanym do masy serowej. Pyszny, kremowy sernik z truskawkami – skusicie się?  Zobacz też: Więcej przepisów na sernik oraz inne pomysły na truskawki         Sernik z truskawkami – przepis Czas przygotowania: 15 minut Czas pieczenia: ok. 1 godzina Czas chłodzenia: ok. 2-3 godziny Składniki (tortownica o średnicy 21-24 cm): Spód:  250 g herbatników czekoladowych (zmiksowane w blenderze) 50 g (¼ kostki) masła (stopione)  Masa serowa:  1 kg twarogu (dwukrotnie zmielony; można wymieszać pół na pół twaróg i mascarpone) 5 jajek ½-¾ szklanki cukru 1 szklanka śmietanki kremówki (opcjonalnie) 1-2 łyżki ekstraktu waniliowego 2 łyżki mąki ziemniaczanej (opcjonalnie)  Polewa:  100 g (1 tabliczka) białej czekolady (rozpuszczona w kąpieli wodnej z dodatkiem 2 łyżek masła lub śmietanki kremówki) 100 g gęstej śmietany 12-18% Dodatkowo:  500 g truskawek (połowa największych truskawek odłożona do dekoracji wierzchu, połowa zmiksowana w blenderze) Przydatne poradniki:  Jak zrobić sernik idealny       Wykonanie: Krok 1. Herbatniki mieszamy z masłem i wykładamy nimi dno tortownicy zabezpieczonej papierem do pieczenia lub folią aluminiową. Krok 2. Twaróg miksujemy z cukrem. Krok 3. Dodajemy do twarogu po 1 jajku, za każdym razem rozmiksowując całość na gładko. Krok 4. Do masy dodajemy wanilię i, opcjonalnie, mąkę ziemniaczaną i dokładnie rozmiksowujemy całość. Krok 5. Połowę masy przelewamy do tortownicy. Krok 6. Na masie robimy kleksy z rozmiksowanych truskawek i przykrywamy je delikatnie kolejną, cienką warstwą masy serowej. Powtarzamy czynności, pozostawiając na samym wierzchu nieprzykryte, truskawkowe kleksy. Opcjonalnie kleksy truskawkowe, po wlaniu do tortownicy całości masy, można delikatnie, fantazyjnie, rozprowadzić za pomocą drewnianego patyczka lub łyżeczki. Krok 7. Wstawiamy sernik do piekarnika nagrzanego do 180 °C na 30 minut, następnie zmniejszamy temperaturę do 160 °C i pieczemy przez kolejne pół godziny. Krok 8. Gęstą śmietanę mieszamy z roztopioną czekoladą i przelewamy całość na wierzch upieczonego sernika. Krok 9. Zapiekamy całość przez 5 minut w temperaturze 180 °C, następnie studzimy sernik w piekarniku przy zamkniętych lub uchylonych drzwiczkach. Krok 10. Wystudzony sernik dekorujemy przekrojonymi na połówki lub ćwiartki, lub pokrojonymi na plasterki truskawkami. Krok 11. Wstawiamy sernik do lodówki do schłodzenia na ok. 2-3 godziny. Sernik z truskawkami tagged in Ciasto, sernik, śmietana, Truskawki     Share:   facebook twitter pinterest google+ 