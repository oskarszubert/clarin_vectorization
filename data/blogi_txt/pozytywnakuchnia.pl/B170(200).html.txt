( );     Pizza Margherita Najprostsza włoska pizza Margherita, z pomidorową pulpą, mozzarellą i listkami świeżej bazylii. Przepis na tę smaczną i bardzo łatwą do zrobienia pizzę powstał pod koniec XIX wieku, kiedy neapolitański pizzaiolo Raffaele Esposito przygotował ją po raz pierwszy z okazji wizyty w Neapolu ówczesnej królowej, Margherity di Savoia, której, spośród zaserwowanych trzech różnych kompozycji smakowych, najbardziej przypadła do gustu ta z pomidorami i mozzarellą.  Zobacz też: Więcej pomysłów na pizzę oraz pozostałe przepisy z działu „Kuchnia włoska„   Pizza Margherita, najprostsza i najtańsza w przygotowaniu, powinna być wykonana ze składników bardzo wysokiej jakości, zważywszy na ich niewielką różnorodność w przepisie. Najlepsze będą dojrzałe w słońcu, świeże pomidory, zmiksowane, bez skórek i gniazd nasiennych, w blenderze. Do przygotowania pizzy można też użyć tzw. pulpy/passaty pomidorowej wysokiej jakości, ze słoika, bez dodatku środków zagęszczających czy konserwantów. Również ser mozzarella musi być świeżo wyjęty z opakowania i zalewy i nie powinno się zastępować go mozzarellowymi zamiennikami lub serami innych gatunków. Pizza Margherita jest pizzą bardzo lubianą przez dzieci :).       Pizza Margherita – przepis Czas przygotowania: 20 minut Czas oczekiwania: 1-2 godziny Czas pieczenia: 15-20 minut Składniki (na 4 pizze o średnicy ok. 30 cm): Ciasto na pizzę:  1 kg przesianej przez sitko mąki 50 g drożdży 2 i 1/2 szklanki ciepłej wody 2 łyżeczki cukru 6 łyżek oliwy z oliwek 1 łyżka soli  Dodatki:  1 kg pomidorów (sparzone, obrane ze skórki, bez gniazd nasiennych, zmiksowane) lub ok. 700 ml pulpy pomidorowej/passaty ze słoika 4 kulki sera mozzarella (porwany na nieduże kawałki) 24 listki świeżej bazylii oliwa z oliwek sól  Przydatne poradniki:  Jak zrobić ciasto na pizzę Wykonanie:   Krok 1. Drożdże kruszymy do miseczki, zasypujemy cukrem i zalewamy ciepłą wodą. Dodajemy kilka łyżek mąki, żeby całość nabrała konsystencji gęstej śmietany. Odstawiamy w ciepłe miejsce, bez przeciągu, do wyrośnięcia. Krok 2. Mąkę z solą przesiewamy przez sito, dodajemy wyrośnięte drożdże i zaczynamy wyrabiać ciasto. W trakcie wyrabiania dodajemy stopniowo oliwę z oliwek. Ciasto powinno odrywać się od ręki. Krok 3. Ciasto przykrywamy ściereczką i odstawiamy w ciepłe miejsce do wyrośnięcia (na ok. 1-2 godziny, a można też nawet na całą noc). Krok 4. Ciasto na pizzę cienko rozwałkowujemy na blaszce posmarowanej niewielką ilością oliwy z oliwek (jeśli pieczemy pizzę na kamieniu, wałkujemy ciasto na dobrze omączonej drewnianej łopatce do nakładania). Krok 5. Smarujemy ciasto cienką warstwą pomidorów, które, opcjonalnie, można posolić.. Krok 6. Na każdą pizzę nakładamy mozzarellę i skrapiamy całość oliwą z oliwek. Krok 7. Wstawiamy pizzę z blaszką do piekarnika nagrzanego do 250 °C (najlepiej przy włączonym termoobiegu) lub przekładamy na rozgrzany kamień do pieczenia pizzy. Krok 8. Pieczemy pizzę przez ok. 7-10 minut na kamieniu lub 15-20 minut na blaszce. Krok 9. Pizzę pieczoną na blaszce dobrze jest po upieczeniu położyć na chwilę na ruszcie, żeby do spodu miało dostęp powietrze, które go delikatnie podsuszy. Podajemy gorącą pizzę, udekorowaną listkami świeżej bazylii. Można wzbogacić jej smak szczyptą soli oraz skropić dodatkową oliwą z oliwek. Pizza Margherita z pomidorami, mozzarellą i bazylią tagged in Bazylia, drożdże, mozzarella, Pizza, Pomidory, Tani obiad Share:   facebook twitter pinterest google+ 