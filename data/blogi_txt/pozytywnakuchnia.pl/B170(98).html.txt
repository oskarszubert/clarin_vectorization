( );    Leszcz z brokułami Leszcza lubię przyrządzać, leszcza lubię jeść. W tym roku, z okazji mojej i Jacka piątej rocznicy istnienia  , trochę skromniej niż w poprzednich latach, ale nadal równie smacznie, zjedliśmy leszcza na kolację. Szukałam w internecie przepisu, który uwzględni dodanie do ryby brokułów – miałam w lodówce zapas, którego należało się pozbyć, a jednocześnie chciałam przygotować rybę z czymś zielonym. Znalazłam coś takiego, pracy przy tym daniu niewiele, a efekt bardzo mnie zadowolił. Moja wersja delikatnie zmodyfikowana – zamiast wymienionej w oryginale szalotki użyłam czosnku.        Przepis na leszcza z brokułami   Składniki (dla 2 osób):  1 duży leszcz (wypatroszony, oczyszczony z łusek, rozmrożony) 1 brokuł (umyty, pokrojony na kawałki; potrzebne będą same różyczki) 1/2 kostki solonego masła (miękkie; należy wyjąć z lodówki na ok. 1,5 godz. przed przyrządzaniem dania) 1 łyżka tartej skórki pomarańczowej (pomarańczę sparzamy, osuszamy, a następnie ścieramy skórkę na tarce o drobnych oczkach) 1,5 łyżki natki pietruszki (świeża, drobno pokrojona) 1 łyżka koperku (świeży, drobno pokrojony) 1 szalotka lub 1 ząbek czosnku (przeciśnięte przez praskę) 2 łyżki czarnego, świeżo zmielonego pieprzu 1 łyżka suszonego estragonu zwykła lub czerwona pomarańcza do dekoracji (plasterki) Dodatkowo potrzebne będą:  rękaw foliowy do pieczenia ryby lub naczynie żaroodporne      Wykonanie:   Krok 1. Nagrzewamy piekarnik do temperatury 175 °C. Wnętrze foliowego rękawa/naczynie żaroodporne smarujemy niewielką ilością masła (zabezpieczy to rybę przed przywieraniem). Krok 2. W blenderze lub ręcznym mikserze z nożami delikatnie miksujemy masło, pieprz, koperek, szalotkę/czosnek, pietruszkę, estragon i skórkę pomarańczową. Ważne, żeby nie miksować zbyt mocno – wystarczy, że masło wymiesza się z pozostałymi składnikami. Krok 3. Do rękawa foliowego/naczynia żaroodpornego wkładamy rybę, przykrywając ją pokrojonym brokułem oraz kawałkami masła (możemy nakładać je łyżką). Dobrze zawiązujemy rękaw/szczelnie przykrywamy naczynie żaroodporne i wstawiamy do piekarnika na ok. 45 minut. Krok 4. Ryba i brokuły powinny po tym czasie zmięknąć i przejść zapachem przyprawionego masła. Układamy rybę na talerzu, dekorujemy kawałkiem pomarańczy (możemy też skropić gotową rybę niewielką ilością soku pomarańczowego). Podajemy np. z ryżem i sałatką. W mojej wersji była to rukola.       Ryba smakuje jeszcze lepiej na drugi dzień, nawet na zimno. tagged in brokuły, czosnek, estragon, koperek, leszcz, natka pietruszki, pomarańcze, Prosty przepis, ryba, ryż, skórka z pomarańczy, szalotka    Share:   facebook twitter pinterest google+ 