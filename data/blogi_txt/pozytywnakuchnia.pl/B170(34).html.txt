( );    Brak pieczywa i nieprzyjemna pogoda zmusiły mnie niedawno do upieczenia bułek we własnym piekarniku.  Jak na pierwszy raz, całkiem nieźle – bułki pszenne drożdżowe, chociaż w smaku odrobinę inne od tych z piekarni.      Bułki pszenne – przepis   Składniki (dla 4 osób): 40 g drożdży 550 g mąki pszennej 5 łyżek śmietany rozmieszanej z 5 łyżkami wody 1 duże jajo 60 g masła 6 łyżek wody 1 łyżeczka cukru 1 jajko do posmarowania bułek 3/4 łyżeczki soli ser żółty, mak, sezam, dowolne płatki i ziarna do posypania     Wykonanie: Krok 1. Drożdże rozcieramy z łyżeczką cukru, następnie zalewamy podgrzaną mieszanką śmietany z wodą i mieszamy z kilkoma łyżkami mąki. Przykrywamy i odstawiamy w ciepłe miejsce (np. w okolice kaloryfera).  Krok 2. Gdy rozczyn podwoi swoją objętość, mieszamy z pozostałą mąką i solą, roztrzepanym jajkiem, roztopionym masłem i wodą. Zagniatamy miękkie ciasto (gdyby było klejące, dodajemy niewielką ilość mąki). Ponownie odstawiamy w ciepłe miejsce, przykrywamy czystą ściereczką.  Krok 3. Gdy ciasto podwoi swoją objętość, ponownie je zagniatamy i formujemy niewielkie bułeczki w dowolnych kształtach. Gotowe bułki układamy w dość sporych odstępach od siebie, żeby się nie posklejały podczas pieczenia, na papierze do pieczenia lub posmarowanej tłuszczem blasze.  Krok 4. Po wierzchu smarujemy roztrzepanym jajkiem i posypujemy makiem, płatkami owsianymi, sezamem, słonecznikiem lub inną, ulubioną posypką.  Krok 5. Pieczemy do zrumienienia w piekarniku nagrzanym do 180 stopni przez ok. 40 minut. W połowie pieczenia można wyłączyć podpiekanie od dołu.        tagged in Bułki, drożdże, jajka, mak, mąka, mąka pszenna, sezam, śmietana, słonecznik    Share: facebook twitter pinterest google+ 