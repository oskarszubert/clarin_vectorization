( );     Steki z grilla Polska impreza z grillem to w pierwszej kolejności kiełbasa z grilla, ponacinana, ewentualnie skropiona piwem, grillowana do uzyskania popękanej, chrupkiej skórki oraz karkówka z grilla, pachnąca czosnkiem, z dodatkiem ziół, cienko pokrojona lub roztłuczona, miękka. Znacznie rzadziej przygotowujemy steki z grilla, mięso trudniej dostępne w sklepie, o wyższej cenie i wymagające, choć znając kilka trików kuchennych, również steki wołowe można ugrillować do pożądanego stopnia wysmażenia. Zobacz też: Więcej pomysłów na steki i inne dania z grilla   W moim domu, zapewne podobnie jak u większości z Was, steki z grilla nie goszczą zbyt często. Przyzwyczajone do karkówki i kiełbasek podniebienia rodziny i znajomych to spore wyzwanie dla domowego kucharza, który pragnie odkrywać nowe smaki i sposoby przyrządzania potraw. Dlatego mięso wołowe warto kupić u sprawdzonego dostawcy (ten przepis powstał we współpracy z MAKRO, gdzie świeżych mięs jest bardzo duży wybór), takie specjalnie przeznaczone na steki, dzięki czemu po obróbce termicznej nie będzie gumowate, a jego smak będzie można wydobyć dzięki kilku prostym, dodatkowym składnikom – w klasycznej wersji do steków wystarczy dodatek soli i pieprzu. Znajomym i rodzinie warto dać do spróbowania zarówno te słabiej jak i mocniej wypieczone steki, dzięki czemu każdy, kto próbuje ich po raz pierwszy, będzie mógł zadecydować, który sposób przyrządzenia jest jego ulubionym.       Steki z grilla – przepis Składniki (dla 2 osób):  2 steki wołowe* oliwa z oliwek Fine Food* sól, pieprz  * Wołowina przeznaczona specjalnie na steki jest dostępna w halach MAKRO Cash and Carry w całej Polsce Wykonanie:   Krok 1. Bardzo świeża, czerwona wołowina powinna przed grillowaniem poleżeć 1-2 dni w lodówce i delikatnie ściemnieć – dzięki temu mięso skruszeje. Krok 2. Na 1 godzinę przed grillowaniem steki wyjmujemy z lodówki, żeby uzyskały temperaturę pokojową. Krok 3. Wycinamy ze steków większe kawałki tłuszczu (warstwa tłuszczu z zewnątrz powinna mieć grubość ok. ½ cm), a błony w środku można delikatnie ponacinać nożem. Dzięki temu mięso podczas grillowania nie obkurczy się zbyt mocno i zachowa swój kształt. Krok 4. Nacieramy mięso solą i pieprzem (przyprawić można je także ok. 12 godzin wcześniej) i smarujemy oliwą z oliwek, żeby nie przywierało do kratki grilla. Krok 5. Układamy steki na kratce lub tacce do grillowania (na niższej półce grilla, ale niezbyt blisko ognia, żeby mięso nie przypaliło się, a jedynie uzyskało wypalone paski) i grillujemy z obu stron (1 minuta na każdą stronę). Krok 6. Obracamy steki o 45 stopni (jeśli chcemy uzyskać wzór kratki) lub kładziemy tak, żeby nadal rumieniły się w tym samym miejscu, w którym mięso jest już mocniej przypieczone i zostawiamy do grillowania na średnim ogniu (można polać węgle wodą lub przełożyć żeberka na wyższą półkę grilla), pod przykryciem (jeśli nie posiadamy grilla z pokrywą, można zawinąć steki w folię aluminiową). Jeśli dysponujemy termometrem kucharskim, można sprawdzać stopień wypieczenia i zdejmować mięso z rusztu, kiedy środek każdego steku uzyska odpowiednią temperaturę. Bez termometru możemy określić stopień wypieczenia mięsa na podstawie jego miękkości i sprężystości oraz czasu grillowania. Steki bardzo krwiste – temperatura w środku mięsa to ok. 55 °C, wystarczy grillowanie ich po 1 minucie z każdej strony na dużym ogniu. Kolejne czasy grillowania uwzględniają szybkie grillowanie (po 1 minucie z każdej strony) na niższej półce grilla, a następnie przełożenie mięsa na wyższą półkę i grillowanie pod przykryciem. Steki krwiste - temperatura w środku mięsa to ok. 60 °C, czas grillowania po ok. 1 minucie z każdej strony Steki półkrwiste - temperatura w środku mięsa to ok. 63 °C - czas grillowania po ok. 2-3 minuty z każdej strony Steki średnio wypieczone - temperatura w środku mięsa to ok. 71 °C, czas grillowania po ok. 5-6 minut z każdej strony Steki dobrze wypieczone - temperatura w środku mięsa to ok. 77 °C, czas grillowania po ok. 7-9 minut z każdej strony Steki bardzo dobrze wypieczone - temperatura w środku mięsa to ok. 82 °C, czas grillowania po ok. 10-12 minut z każdej strony Krok 7. Po zdjęciu z rusztu stekom dajemy 1-2 minuty „odpoczynku” na talerzu i dopiero po tym czasie serwujemy z ulubionymi dodatkami.       Stek z grilla tagged in Prosty przepis, steki wołowe, wołowina     Share:   facebook twitter pinterest google+ 