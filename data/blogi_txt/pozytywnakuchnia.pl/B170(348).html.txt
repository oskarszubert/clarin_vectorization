( );    Choć w sklepach ogromny wybór wędlin, warto, choćby z okazji Świąt, przygotować w domu własnoręcznie zapeklowaną szynkę – udusić leżakowany w dobrze przyprawionej zalewie, obwiązany ściśle kawałek mięsa lub upiec w piekarniku. Domowa szynka z pewnością posmakuje wszystkim miłośnikom przygotowywania przetworzonego mięsa we własnym domu, a jej rozchodzący się w trakcie pieczenia lub gotowania po całym domu zapach zapowie, że już lada chwila nadejdzie Wielkanoc.  Zobacz też: Więcej pomysłów na wędliny Domową szynkę najlepiej przygotować z chudego kawałka mięsa pochodzącego od młodej świni. Przed zakupem warto sprawdzić, czy w najbliższym sklepie jest dostępna sól do peklowania – produkuje ją wielu producentów, w tym ci najbardziej znani, zajmujący się sprzedażą przypraw w papierowych torebkach. Domowa szynka będzie też wymagać obecności w naszej kuchni odpowiednio dużego, kamiennego, emaliowanego lub pokrytego powłoką ceramiczną (bez zarysowań) garnka albo dużej, szklanej miski, w której będzie mogła leżakować w zalewie.   Szynka     Szynka – przepis Czas przygotowania: ok. 15 minut Czas leżakowania: 7 dni Czas pieczenia: ok. 90 minut Składniki:  szynka wieprzowa (w jednym kawałku, ok. 2,5 kg; umyta, osuszona papierowym ręcznikiem) 1,5 l przegotowanej wody sól do peklowania (mieszanka soli kuchennej i azotanu sodu; proporcje zgodnie z przepisem na opakowaniu) 4-5 ząbków czosnku (przeciśnięty przez praskę) 2 listki laurowe 4 ziarna ziela angielskiego 1 łyżeczka pieprzu ziarnistego  Dodatkowo:   100 g smalcu ½ szklanki piwa Wykonanie:    Krok 1. Ziele angielskie, pieprz i liście laurowe rozgniatamy w moździerzu, następnie dokładnie mieszamy z czosnkiem. Krok 2. 1/3 mieszanki dokładnie nacieramy szynkę i przez ok. 5 minut uderzamy nią ze wszystkich stron w plastikową deskę do krojenia lub silikonową stolnicę albo zdezynfekowany blat kuchenny. Przekładamy do szklanej miski, przykrywamy ściereczką i odstawiamy na ok. 30 minut. Krok 3. W większym garnku lub misce zalewamy pozostałe 2/3 mieszanki przypraw i czosnku wodą, mieszamy z solą peklującą i zalewamy mięso (powinno być całkowicie zanurzone w zalewie). Naczynie z mięsem nie może być metalowe. Krok 4. Miskę z mięsem i zalewą odstawiamy do lodówki na półkę najbardziej oddaloną od zamrażalnika i trzymamy w chłodnym miejscu od 7 (mniejszy kawałek mięsa) do 10 (większa szynka) dni. Krok 5.  W czasie leżakowania jeden raz dziennie obracamy mięso w zalewie, ponownie obciążamy i odstawiamy do lodówki. Krok 6. Po czasie leżakowania wyjmujemy mięso z zalewy, zeskrobujemy przyprawy i osuszamy papierowym ręcznikiem. Krok 7. Dokładnie i ciasno sznurujemy mięso, chowając pod sznurkiem do wędlin lub grubą, podwójną, bawełnianą nicią. Krok 8. Mięso przekładamy do wysokiego, żaroodpornego naczynia i obkładamy kawałkami smalcu i wstawiamy do piekarnika nagrzanego do 200 °C. Pieczemy przez 15 minut. Krok 9. Po 15 minutach przykrywamy naczynie żaroodporne pokrywką od kompletu albo folią aluminiową i pieczemy mięso jeszcze przez 1 godzinę. Co 15 minut obracamy szynkę i podlewamy piwem oraz smalcem z dna naczynia. Jeśli sos z dna będzie zbyt szybko parować, można uzupełniać go kilkoma łyżkami wrzątku lub dodatkowego piwa. Krok 10. Po 1 godzinie odkrywamy naczynie i rumienimy szynkę przez 15 minut, opiekając i obracając 1 raz w czasie podpiekania od góry. Krok 11. Mięso powinno stygnąć w przykrytym naczyniu w celu równomiernego rozłożenia wszystkich soków. Wystudzoną szynkę kroimy w cienkie plasterki. Sposób alternatywny – duszenie szynki Krok 1. W dużym garnku obsmażamy przyprawione, peklowane, leżakowane i zasznurowane mięso na tłuszczu, delikatnie rumieniąc. Krok 2. Wlewamy piwo i dusimy pod przykryciem przez ok. 1 godzinę na niewielkim ogniu, obracając mięso co 15 minut i polewając sosem z dna garnka. Krok 3. Studzimy pod przykryciem.        Szynka pieczona tagged in czosnek, Dodatki do kanapek, szynka, wędliny, wielkanocne wędliny, wieprzowina    Share:   facebook twitter pinterest google+ 