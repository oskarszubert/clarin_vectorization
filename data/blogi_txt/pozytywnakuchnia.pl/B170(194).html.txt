( );    Jestem wielbicielką pierogów. Od dziecka asystowałam babci lub mamie w przygotowywaniu pierogów ruskich, a teraz, w mojej kuchni, wymyślam kolejne farsze i nadzienia. W sezonie na dynię na stole pojawiają się pierogi z dynią, w których farsz, przygotowany z dyni piżmowej, zachwyca pięknym, pomarańczowym kolorem i wyjątkowym, delikatnym smakiem.  Zobacz też: Więcej pomysłów na pierogi i inne przepisy na dynię   Pierogi z dynią podaję polane stopionym masłem lub oliwą z oliwek i posypane tartym parmezanem, który na gorącym cieście delikatnie się rozpuszcza, tworząc cienką, smaczną warstwę, przez którą, po przekrojeniu, docieramy do słonecznego farszu. Pierogi z dynią       Pierogi z dynią – przepis Czas przygotowania: ok. 45 minut Składniki (na ok. 100 szt.): Ciasto:  3 szklanki mąki 1-2 szklanki maślanki szczypta soli  Farsz:   1 i 1/2 szklanki purèe z dyni (najlepiej wykorzystać ugotowaną, ugniecioną dynię piżmową) 1 szklanka tartego parmezanu lub ricotty 6 łyżek bułki tartej sól, pieprz, gałka muszkatołowa   Przydatne poradniki:   Jak zrobić ciasto na pierogi Jak zrobić purèe z dyni     Wykonanie: Krok 1. Składniki na ciasto zagniatamy przez ok. 5-10 minut, początkowo dodając 1 szklankę maślanki i dolewając więcej, jeśli ciasto jest zbyt twarde i trudne do wyrobienia. Krok 2. Składniki na farsz dokładnie mieszamy w misce. Dynia na purèe nie może być zbyt rzadka i wilgotna – po ugotowaniu jej konsystencja powinna przypominać konsystencję gotowanych ziemniaków. Krok 3. Ciasto rozwałkowujemy cienko, do grubości ok. 1-2 mm, w czasie wałkowania podsypując je mąką. Krok 4. Za pomocą szklanki wykrawamy w cieście kółka. Krok 5. Każde kółko obracamy, w razie potrzeby rozciągamy i na bardziej wilgotną część nakładamy farsz. Krok 6. Składamy ciasto na pół i zlepiamy dokładnie brzegi, palcami obtoczonymi w niewielkiej ilości mąki. Krok 7 Pierogi wrzucamy delikatnie (albo każdy po kolei, albo za pomocą durszlaka) do wrzącej wody (na 1 l wody przypada 1 łyżeczka soli), delikatnie mieszamy, żeby nie przykleiły się do dna i zagotowujemy przez chwilę, aż wypłyną na powierzchnię. Krok 8. Wyjmujemy pierogi z dynią przy pomocy durszlaka, jednocześnie odcedzając z wody, kładziemy na talerz i delikatnie polewamy stopionym masłem lub oliwą z oliwek i posypujemy dodatkowym parmezanem.     Pierogi z dynią tagged in dynia, parmezan, pierogi, pierogi z warzywami, Tani obiad    Share:   facebook twitter pinterest google+ 