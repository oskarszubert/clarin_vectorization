( );    Najsmaczniejsze śledzie przygotowuje moja mama. Zanim poda je z dowolnymi dodatkami, gotuje zalewę, w której, po wystudzeniu, marynuje płaty matiasów, wymoczonych wcześniej w mleku. Tak przygotowane śledzie w zalewie są kruche i delikatne, nabierają przy tym bardzo dobrego smaku. Myślę, że jest to jeden z lepszych i bardzo uniwersalnych sposobów zrobienia śledzi: zalane zalewą i zamknięte w słoiku mogą, po zamarynowaniu i otwarciu, stać w lodówce przez kilka dni (albo nawet przez ok. 2 tygodnie), a potem wylądować na talerzu, podane np. w oleju albo ze śmietaną lub majonezem.  Bardzo smaczna i delikatna będzie pokrojona w piórka cebula z zalewy, którą potem, po otwarciu słoika, można wykorzystać, podając śledzie w śmietanie lub śledzie w majonezie, albo z innymi dodatkami, bez konieczności krojenia świeżej cebuli. Śledzie w zalewie     Śledzie w zalewie octowej – przepis Czas przygotowania: 5 minut Czas moczenia: 2 godziny Czas marynowania: min. 24 godziny Składniki (dla 4 osób):  500 g śledzi matiasów w solance* woda lub mleko do namoczenia  Zalewa do śledzi:  1 cebula (pokrojona w piórka) 1 liść laurowy 4 ziarna ziela angielskiego 6 ziaren czarnego pieprzu 1 łyżka gorczycy 1 łyżeczka cukru 1/2 łyżeczki soli 1 i 1/2 szklanki wody 1/2 szklanki oliwy z oliwek extra vergine (np. Fine Food)** 1/3 szklanki octu 10%   * Świeże śledzie filetowane oraz matiasy dostępne są każdego dnia w halach MAKRO Cash and Carry ** Produkty Fine Food dostępne w halach MAKRO i sklepach ODiDO Wykonanie:   Krok 1. Śledzie dokładnie płuczemy w dwóch zimnych wodach, pozbawiając je nadmiaru słonego smaku. Krok 2. Zalewamy śledzie wodą lub mlekiem i odstawiamy do lodówki na ok. 2-4 godziny. Krok 3. W garnku zagotowujemy wodę na zalewę. Krok 4. Dodajemy cebulę, liść laurowy, ziele angielskie, pieprz, gorczycę i sól z cukrem i blanszujemy przez 2-3 minuty. Krok 5. Dolewamy ocet, gotujemy jeszcze chwilę, zdejmujemy z ognia i studzimy zalewę. Krok 6. Śledzie układamy w słoiku na przemian z blanszowaną cebulą i zalewamy zalewą. Jeśli zalewa nie przykrywa dokładnie śledzi, dolewamy przegotowaną wodę. Krok 7. Na wierzch zalewy wylewamy oliwę z oliwek i zamykamy słoik. Po min. 24 godzinach można otworzyć śledzie w zalewie i serwować z ulubionymi dodatkami.        Śledzie w zalewie octowej tagged in cebula, Prosty przepis, ryba, Śledzie    Share:   facebook twitter pinterest google+ 