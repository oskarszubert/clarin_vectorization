( );    Świąteczne pierniczki Kolorowe świąteczne pierniczki. Piekę je co roku na Boże Narodzenie. Po upieczeniu leżakują w szklanym słoju, pięknie polukrowane, polane czekoladą, ozdobione bakaliami, a ja wpatruję się w nie z nadzieją, że już skruszały i mogę schrupać je ze smakiem zamiast obiadu ;).  Świąteczne pierniczki najlepiej upiec 3-4 tygodnie przed świętami, ale nawet te upieczone 2-3 dni przed Wigilią zdążą skruszeć, jeśli do pudełek, w których będą przechowywane, dołożymy po kawałku obranego jabłka.     Pierniczki świąteczne – przepis Składniki: 1/2 kg mąki 200 g miodu 200 g cukru pudru 120 g masła tłuszcz do posmarowania blaszki 1 jajko 1 łyżeczka sody oczyszczonej 1 opakowanie przyprawy do pierników (mieszanka cynamonu, kardamonu, goździków i gałki muszkatołowej)  Przydatne poradniki:  Jak zrobić biały lukier    Wykonanie:   Krok 1. Wyrabianie ciasta na miodzie Miód podgrzewamy w garnku z cukrem i przyprawami, cały czas mieszając. Schładzamy, następnie łączymy z mąką przesianą z sodą. Dodajemy roztopioną margarynę i jajko, wyrabiamy aż ciasto będzie lśniące. Krok 2. Wykrawanie pierniczków Ciasto wałkujemy na grubość maksymalnie 0,5 cm (wałkowałam cieniej, a i tak wyrastało w trakcie pieczenia jak szalone). Wykrawamy pierniczki (za pomocą foremek lub ręcznie), układamy na natłuszczonej blaszce i wypiekamy przez ok. 10 minut w piekarniku nagrzanym do 150 °C. Przed pieczeniem możemy w pierniczkach zrobić dziurki i po upieczeniu powiesić je na choince. UWAGA: Upieczone pierniczki będą miękkie, a po wystudzeniu mocno stwardnieją. Dopiero po leżakowaniu skruszeją i znów staną się miękkie. Pierniczków nie należy rumienić podczas pieczenia, bo późniejsze skruszenie nie będzie możliwe. Krok 3. Leżakowanie pierniczków Gotowe, ostudzone pierniczki lukrujemy i ozdabiamy, następnie zamykamy szczelnie w słoju lub blaszanym pudełku – żeby skruszały. Będą smaczne i kruche już po 3-4 dniach, ale całkowicie przejdą przyprawami i wydobędą pełnię swojego smaku po ok. 3-4 tygodniach. Pierniczki o wiele łatwiej kruszeją po polukrowaniu. Jeśli nie planujemy ich w ogóle ozdabiać, do każdego pudełka wkładamy po kawałku obranego jabłka, co znacznie ułatwi i przyspieszy kruszenie.      Moje pierniczki wyszły idealne. Oby było więcej tak udanych potraw w Nowym Roku :). Przepis jest propozycją w zabawie Kuchnia Świąteczna i Noworoczna 2009 organizowanej przez Olgę Smile prowadzącą bloga kulinarnego SmakImprezy.pl.  tagged in Boże Narodzenie, ciasteczka, Ciastka, gałka muszkatołowa, gorczyca, goździki, jajka, kminek, kolendra, liść laurowy, majeranek, miód, papryka, pierniczki, pierniki, Potrawy wigilijne, wigilia, ziele angielskie    Share:   facebook twitter pinterest google+ 