( );     Zupa grzybowa Wigilijna zupa grzybowa, postna, przygotowana na grzybowo- warzywnym wywarze, jest jedną z tradycyjnych potraw pojawiających się na polskich, wigilijnych stołach. Najlepiej przygotować ją z suszonych borowików  - w przeddzień wigilijnej kolacji i pamiętać o wystarczająco długim wymoczeniu grzybów w zimnej wodzie przed gotowaniem oraz ugotowaniu w tej samej wodzie, w której się moczyły. Dzięki temu grzyby nie będą twarde, a zupa nabierze pięknego, brązowego koloru i intensywnego, grzybowego zapachu.  Zobacz też: Więcej przepisów na potrawy wigilijne   W moim domu rodzinnym tradycyjną zupą wigilijną od zawsze był barszcz czerwony. Zupę grzybową jadało się u nas często, ale nigdy w Wigilię. W tym roku, ze względu na ulubiony smak i zapach, przygotuję ją w pierwszy dzień Świąt. Zupa grzybowa   Czas przygotowania: 1 godzina Czas oczekiwania: 2 godziny Składniki:  ½ kg świeżych warzyw (marchew, pietruszka, seler, por) lub 50 g suszonych 2 cebule 50 g suszonych grzybów ¼ (50 g) kostki masła 5 łyżek posiekanej natki pietruszki sól, pieprz  Przydatne poradniki:   Jak zrobić wywar warzywny Wykonanie:   Krok 1. Grzyby zalewamy 1 l zimnej wody, moczymy przez 1 godzinę. Zagotowujemy i gotujemy do miękkości. Krok 2. Warzywa kroimy w kostkę i podsmażamy na maśle. Jeśli korzystamy z suszonych warzyw, moczymy je dokładnie w wodzie, a dopiero potem smażymy. Następnie zalewamy 2 l wody, zagotowujemy i gotujemy do miękkości. Krok 3. Cebulę szklimy na maśle i dodajemy do wywaru warzywnego. Krok 4. Kiedy grzybki zmiękną, odcedzamy je z wywaru grzybowego i odstawiamy. Następnie drobno kroimy. Wywar grzybowy wlewamy do wywaru warzywnego. Krok 5. Kiedy warzywa są już miękkie, odcedzamy je z wywaru. Zupę doprawiamy solą i pieprzem, odstawiamy na 1 godzinę. Warzywa pozostałe z gotowania wywaru możemy zużyć np. jak nadzienie do pierogów. Przed podaniem dodajemy do zupy grzyby i posypujemy zupę natką pietruszki. Zupę grzybową wigilijną podajemy gorącą, w talerzach lub filiżankach. Będzie znakomicie smakować z pasztecikami z grzybami i kapustą, knyszami albo łazankami. W niektórych domach zupę grzybową wigilijną rozprowadza się też śmietaną, ale klasyczna wersja tej potrawy powinna być czysta, o pięknym, ciemnobrązowym kolorze.     Zupa grzybowa tagged in Boże Narodzenie, cebula, Grzyby, natka pietruszki, pietruszka, por, Potrawy wigilijne, seler, suszone grzyby, święta, Tani obiad, wigilia, zupa     Share:   facebook twitter pinterest google+ 