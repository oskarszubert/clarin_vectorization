( );    Korzenie drinka piña colada sięgają Puerto Rico, gdzie po raz pierwszy został prawdopodobnie przyrządzony przez Ramona Marrero w latach 50-tych XX wieku i do dziś jest oficjalnie uznawany za oficjalny drink portorykański.  Zobacz też: Więcej przepisów na kolorowe drinki   Piña colada składa się z białego rumu, wymieszanego za pomocą shakera z sokiem ananasowym (najlepszy będzie sok ze świeżego ananasa zmiksowanego dokładnie w blenderze) oraz śmietanką kokosową, które nadają drinkowi charakterystycznego, tropikalnego charakteru. Drinka można serwować w różnego rodzaju szklankach, a kruszony lód zastąpić większymi kostkami lodu. W wersji bezalkoholowej rum można zastąpić sokiem pomarańczowym. Pina colada      Piña colada – przepis Czas przygotowania: 3 minuty Składniki (dla 1 osoby):  30 ml białego rumu 30 ml śmietanki kokosowej 90 ml soku ananasowego kilka kostek lodu  Do dekoracji:  kawałek ananasa (świeżego lub z puszki) wisienka koktajlowa  Akcesoria:  szczypce do lodu shaker szklanka typu hurricane, goblet, tiki, copo grande lub pinta     Wykonanie: Krok 1. Do shakera wrzucamy 1-2 kostki lodu i wlewamy wszystkie składniki. Szczelnie zamykamy i potrząsamy kilka razy. Krok 2. Pozostały lód kruszymy w blenderze i przekładamy na dno zmrożonej w zamrażalniku szklanki. Krok 3. Przelewamy drinka z shakera do szklanki. Krok 4. Dekorujemy drinka kawałkiem ananasa i wisienką koktajlową. Serwujemy ze słomką.       Pina colada tagged in Biały rum, Drink, śmietanka kokosowa, sok ananasowy Share:   facebook twitter pinterest google+ 