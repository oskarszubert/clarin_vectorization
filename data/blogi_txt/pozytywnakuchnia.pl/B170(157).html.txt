( );     Domowa musztarda Wiedziałam, że nie jest trudna do przygotowania, ale nie zdawałam sobie sprawy, że zrobię ją w zaledwie kilka minut. Domowa musztarda, po raz pierwszy wykonana własnoręcznie i od dziś wiem już, że po sklepową będę sięgać znacznie rzadziej. Musztarda swój charakterystyczny smak zawdzięcza ziarnom gorczycy, a im bardziej je rozdrobnimy, tym gęstsza i bardziej kremowa będzie jej konsystencja.  Zobacz też: Jak zrobić domowy majonez   Choć podstawowymi składnikami domowej musztardy są gorczyca, ocet, woda i sól, warto wzbogacić jej smak o proste dodatki: chrzan, miód lub świeże, bardzo drobno posiekane zioła. Kluczem jej dobrego smaku jest nasza cierpliwość: przygotowana w domu musztarda powinna odstać min. 12 godzin w lodówce. Kiedy przyprawy zamarynują się w occie, a wszystkie smaki „przegryzą”, będzie idealna.       Musztarda – przepis Czas przygotowania: 5-15 minut Czas marynowania: ok. 12 godzin Składniki (na 1/2 szklanki):   3 łyżki ciemnej gorczycy 3 łyżki jasnej gorczycy 1 łyżka octu winnego (biały lub różowy) 3 łyżki białego wina lub wody 1 łyżeczka soli 1 łyżka miodu, 1 łyżka świeżych, drobno posiekanych ziół lub 1 łyżka świeżego, drobno utartego chrzanu (opcjonalnie)     Wykonanie:    Krok 1. Gorczycę zostawiamy w całości lub rozcieramy w moździerzu albo blenderze (można rozetrzeć częściowo lub na drobny proszek). Można, ale nie trzeba delikatnie uprażyć ją w suchym garnku lub na patelni (nieuprażona będzie ostrzejsza w smaku). Krok 2. Dokładnie mieszamy gorczycę z pozostałymi składnikami i odstawiamy do lodówki na ok. 12 godzin (po tym czasie musztarda nabierze właściwego smaku). Przed odstawieniem do lodówki można całość szybko zagotować i od razu zdjąć z ognia, następnie wystudzić. Zamknięty słoiczek z musztardą można przechowywać w lodówce przez ok. 1-2 miesiące.       Musztarda tagged in chrzan, gorczyca, miód     Share:   facebook twitter pinterest google+ 