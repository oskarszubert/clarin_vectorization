( );     Sos gorgonzola Aromatyczny sos gorgonzola, podstawowy sos wielu zastosowań, który w kuchni włoskiej wykorzystuje się do przygotowania makaronu z gorgonzolą lub podania z tortellini albo raviolli. Swój intensywny smak zawdzięcza serowi gorgonzola – pleśniowemu, dość słonemu, ale jednocześnie – miękkiemu, o delikatnej konsystencji i lekko słodkawym smaku.  Zobacz też: Więcej przepisów na smaczne sosy   Po raz pierwszy sos gorgonzola wylądował na moim talerzu kilka lat temu, kiedy razem z kolegą z pracy wybraliśmy się na służbową kolację do jednej z włoskich restauracji w Warszawie. Zamówiłam tortellini z nadzieniem krabowym, polane sosem na bazie śmietanki i sera gorgonzola, z dodatkiem prażonych, włoskich orzechów. Od tamtego wieczoru, kiedy jedzenie smakowało wybornie, a obok, na akordeonie, przygrywał muzyk, chętnie wracam do tego przepisu. Jest prosty, można go wykorzystać w różnych daniach i eksperymentować. Tak jak lubię najbardziej.         Sos gorgonzola – przepis z filmem Full HD         Obejrzyj film bezpośrednio na YouTube: http://www.youtube.com/watch?v=z0GSFFOev7Y              Sos gorgonzola – przepis Czas przygotowania: 15 minut Składniki (dla 2 osób):  50 g sera gorgonzola 1 szklanka wywaru 1 szklanka śmietanki kremówki ½ łyżeczki cynamonu (opcjonalnie) ½ łyżeczki pieprzu (mielony)  Przydatne poradniki:  Jak zrobić wywar warzywny   Wykonanie: Krok 1. Wywar ze śmietanką zagotowujemy na patelni (połowę wywaru można, opcjonalnie, zastąpić białym, wytrawnym winem). Krok 2. Dodajemy ser gorgonzola i cynamon (można też zastąpić go np. gałką muszkatołową), gotujemy całość na średnim ogniu, mieszając, aż ser się rozpuści. Sosem gorgonzola można polać ugotowany makaron, tortellini lub raviolli lub podać go jako dodatek do maczania chipsów czy surowych, pokrojonych w słupki warzyw.        Sos gorgonzola tagged in cynamon, gorgonzola, śmietanka kremówka, sos Share:   facebook twitter pinterest google+ 