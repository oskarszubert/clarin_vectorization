( );     Sernik jagodowy na zimno Niedawno gościł na moim stole, a właściwie na stole mojej przyjaciółki, która obchodziła tego dnia urodziny, sernik jagodowy pieczony, z dodatkiem kremu, na spodzie z biszkoptu czekoladowego. Dziś z kolei zapraszam na ciąg dalszy szalonej przygody sernikowej w odcieniach fioletu czyli sernik jagodowy na zimno, przygotowany w podobnym zestawieniu smakowym i kolorystycznym, choć tym razem wierzch udekorowałam słodką polewą z białej czekolady.  Zobacz też: Więcej pomysłów na jagody i inne przepisy na sernik   Jagody w cieście to doskonała okazja do stworzenia małego, cukierniczego arcydzieła we własnej kuchni. W proponowanej przeze mnie wersji sernik jagodowy na zimno jest ciastem jednokolorowym, ale wyobraźcie sobie, że zmiksowaną masę, przed dodaniem jagód i galaretek, dzielicie na dwie równe części, ostatecznie mieszając w blenderze, z jagodami, tylko jedną połowę, galaretkę dodając w dwóch równych częściach do białego i fioletowego koloru, a potem, już w tortownicy, tworzycie fantazyjne esy-floresy, nakładając obie masy naprzemiennie za pomocą łyżki i delikatnie „cieniując” całość przy pomocy szpatułki czy drewnianego patyczka. A może macie pomysł jak wykorzystać w podobny sposób jagody w innych ciastach albo… inne owoce w podobnie przygotowywanym serniku na zimno?         Sernik jagodowy na zimno – przepis z filmem Full HD         Obejrzyj film bezpośrednio na YouTube: http://www.youtube.com/watch?v=JpwlshSmyJk              Sernik jagodowy na zimno – przepis Czas przygotowania: 5 minut Czas chłodzenia: ok. 2-3 godziny Składniki (tortownica ok. 21 cm): Masa serowa:  500 g twarogu 500 g mascarpone ½ szklanki cukru waniliowego 250-500 g jagód (kilka łyżeczek odłożone do dekoracji) 4 opakowania galaretki (smak owoców leśnych lub wiśniowy; każde opakowanie to porcja na 500 ml wody) lub 8 łyżek żelatyny ½ szklanki gorącej wody  Spód:  biszkopt klasyczny lub czekoladowy upieczony z proporcji dla 2 jajek lub gotowe ciastka, biszkopty, herbatniki  Polewa:  100 g (1 tabliczka) białej czekolady 50 g (¼ kostki) masła  Przydatne poradniki: Jak zrobić biszkopt klasyczny lub biszkopt czekoladowy Polewa z białej czekolady – przepis Jak zrobić cukier waniliowy Wykonanie:   Krok 1. Wszystkie składniki, oprócz galaretki, miksujemy w blenderze. Krok 2. Galaretki rozpuszczamy w gorącej wodzie i bardzo dokładnie i szybko mieszamy, żeby nie porobiły się grudki. Krok 3. Dodajemy rozpuszczoną galaretkę do masy serowej i mieszamy dokładnie łyżką, mikserem lub w blenderze, na niskich obrotach. Krok 4. Przelewamy masę do tortownicy wyłożonej papierem do pieczenia lub folią aluminiową, na przygotowany wcześniej, wystudzony spód. Można też wykorzystać ułożone na dnie tortownicy ciastka, np. biszkopty lub herbatniki. Krok 5. Wstawiamy sernik do lodówki, do stężenia, na ok. 2-3 godziny. Krok 6. Schłodzony, stężały sernik jagodowy na zimno dekorujemy polewą z białej czekolady rozpuszczonej w kąpieli wodnej razem z masłem, a na wierzchu, opcjonalnie, układamy kilka łyżek świeżych jagód i listki mięty.       Sernik jagodowy na zimno tagged in Ciasto, Ciasto bez pieczenia, Jagody, sernik, sernik na zimno     Share:   facebook twitter pinterest google+ 