( );     Kremowy sernik na herbatnikowo-czekoladowo-karmelowym spodzie Zakochałam się w sernikach. Bez pamięci i choć rozum podpowiada, żeby nie przesadzać, serce bije mocniej za każdym razem gdy widzę jasną kremową masę, puszystą lub nieco twardszą, ozdobioną owocami lub polaną czekoladą. Na widok ostatnich zapewne tego lata malin zdecydowałam, że to właśnie sernik z malinami, niestety już ostatnimi, pojawi się na urodzinach-niespodziance mojej przyjaciółki Magdy.        Sernik z malinami – przepis Składniki (na tortownicę o średnicy 22 cm): Masa twarogowa:  1 kg twarożku sernikowego (wybierz gęsty, odlej serwatkę) 3 jajka (białka oddzielone od żółtek) 1/4 kostki miękkiego masła 1 szklanka cukru 1 laska wanilii (wydrążony miąższ) lub 2 cukry waniliowe 3 łyżki mąki ziemniaczanej 100 ml śmietanki kremówki Spód:  6 batoników czekoladowych z karmelem i herbatnikiem w środku (pokrojone na kawałki o szerokości ok. 0,5 cm) 125 g maślanych herbatników (zmielone w blenderze) 1/4 kostki masła (roztopione)  Wierzch:  250 g świeżych malin  Przydatne poradniki:  Jak zrobić sernik idealny  Piana z białek - jak ubić Wykonanie:   Krok 1. Dno i brzegi tortownicy wykładamy folią aluminiową. Krok 2. Pokrojone batoniki, zmielone herbatniki i roztopione masło mieszamy w misce, aż wszystko się delikatnie połączy, a kawałki batonów pozostaną nienaruszone. Układamy na dnie tortownicy, lekko przyklepujemy, wstawiamy do lodówki. Krok 3. Żółtka ucieramy z 1/2 szklanki cukru i cukrem waniliowym. Jeśli zamiast cukru waniliowego mamy wanilię, dodamy ją nieco później. Do utartych żółtek dodajemy masło, ubijamy na gładko. Krok 4. Masę żółtkową, twaróg i mąkę ziemniaczaną miksujemy na gęsty krem. Teraz możemy dodać miąższ laski waniliowej. Dolewamy śmietankę kremówkę i ucieramy na gładką masę. Krok 5. Białka ubijamy na pianę z 1/2 szklanki cukru (piana nie musi być ubita na sztywno). Dodajemy do masy twarogowej, mieszamy delikatnie łyżką. Krok 6. Masę wylewamy na schłodzony spód i wstawiamy na najniższą półkę piekarnika nagrzanego do 180 °C. Po 15 minutach zmniejszamy temperaturę do 120 °C i pieczemy jeszcze 2 godziny. Po tym czasie sprawdzamy patyczkiem środek ciasta. Patyczek powinien być delikatnie wilgotny – żeby sernik nie wyszedł nam zbyt suchy. Krok 7. Ciasto chłodzimy w piekarniku, przy uchylonych do połowy drzwiczkach. Potem wstawiamy do lodówki, a gdy mocno się schłodzi, układamy na wierzchu maliny. Kremowy sernik z malinami Kremowy sernik z malinami na batonikowym spodzie tagged in Ciasto, herbatniki, jajka, mąka ziemniaczana, Maliny, sernik, śmietanka kremówka, twaróg, twarożek, wanilia     Share:   facebook twitter pinterest google+ 