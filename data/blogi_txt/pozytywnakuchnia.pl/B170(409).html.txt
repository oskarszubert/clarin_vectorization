( );     Nigdy nie przepadałam za rosołem i nigdy nie pogardziłam zupą pomidorową. Najlepszą robiła moja mama: na wywarze warzywnym, a czasem właśnie na rosole, jeśli zostało go trochę po niedzielnym obiedzie. Zupa pomidorowa mojej mamy, zwana czasem „pomidorówką„, nigdy nie była zbyt gęsta, miała piękny, pomarańczowy kolor, nie dało się w niej wyczuć zbyt dużej ilości mąki, a jej zaletą był zrównoważony smak: słodko-kwaśny.  Zupę pomidorową najlepiej przygotować z dojrzałych, letnich pomidorów, które zimą można zastąpić pomidorami z puszki albo sokiem pomidorowym 100%. Zupa pomidorowa      Zupa pomidorowa – przepis Czas przygotowania: 30 minut Składniki (dla 4 osób): 1/2 kg pomidorów lub 500 ml soku pomidorowego 100% 1 mała cebula 1/4 kostki masła 1,5 l wywaru warzywnego 1 szklanka śmietany 2 łyżki mąki 1-2 łyżki cukru sól, pieprz     Wykonanie:   Krok 1. Zagotowujemy wywar warzywny. Krok 2. Pomidory sparzamy, obieramy ze skórki, usuwamy pestki, przecieramy miąższ przez sito lub miksujemy w blenderze. Krok 3. Na maśle szklimy cebulę, dodajemy pomidory i doprowadzamy do wrzenia. Doprawiamy solą, pieprzem i cukrem. Krok 4. Dodajemy sos pomidorowy do wywaru (wcześniej odlewamy z niego 1 szklankę), mieszamy i znów doprowadzamy do wrzenia. Zmniejszamy ogień. Krok 5. Mąkę rozrabiamy z połową pozostałego wywaru, dodajemy do zupy, mieszamy i zostawiamy na małym ogniu na 5 minut. Krok 6. Śmietanę rozrabiamy z drugą połową pozostałego wywaru, również dodajemy do zupy, cały czas mieszając. Pozostawiamy na ogniu na kolejne 5 minut. Zupę pomidorową podajemy z makaronem, ryżem lub lanymi kluskami. Którą wersję najbardziej lubicie?      Jak zrobić zupę pomidorową – krok po kroku Pomidorówka z makaronem   tagged in Pomidory, śmietana, sok pomidorowy, Tani obiad, wywar warzywny Share:   facebook twitter pinterest google+ 