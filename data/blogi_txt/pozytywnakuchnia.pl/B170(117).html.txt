( );    Jeden z prostszych do przygotowania makaronów ze smacznym sosem o intensywnym smaku czyli makaron z gorgonzolą, znany też zapewne niektórym z Was pod nazwą makaron gorgonzola.  Zobacz też: Więcej pomysłów na makaron i inne przepisy z działu „Kuchnia włoska”   Jest to kolejny prosty przepis na szybki obiad, taki jakie lubię najbardziej. Nawet w upalne, letnie dni można wstawić makaron do gotowania na krótki czas, a  kiedy bulgoce na ogniu, szybko przygotować sos gorgonzola, na bazie wywaru warzywnego, który wcześniej można przygotować w większej ilości i zamrozić w niewielkich porcjach lub po prostu wykorzystać wywar gotowy, z butelki czy kartonika, bez konserwantów i sztucznych dodatków albo ekspresowo zrobić go z suszonych, drobno pokrojonych warzyw, soli i masła lub oliwy, zagotowanych we wrzątku. Proste danie, jakim jest makaron z gorgonzolą, można urozmaicać dodatkiem prażonych migdałów, orzechów włoskich oraz świeżych owoców, np. gruszek czy truskawek, chociaż w najprostszej wersji smakuje równie wybornie. Ciekawa jestem, z czym Wy zdecydujecie się go podać. Makaron gorgonzola       Makaron z gorgonzolą – przepis Czas przygotowania: 15 minut Składniki (dla 2 osób): 100-250 g makaronu typu wstążki lub spaghetti 50 g sera gorgonzola 1 szklanka wywaru 1 szklanka śmietanki kremówki 1 gruszka lub 6 truskawek (opcjonalnie; pokrojone w plastry) 50 g migdałów (całe bez skórki lub w słupkach/płatkach) ½ łyżeczki cynamonu (opcjonalnie) ½ łyżeczki pieprzu (mielony)  Przydatne poradniki:  Jak ugotować makaron Jak zrobić wywar warzywny Wykonanie: Krok 1. Na suchej patelni teflonowej lub ceramicznej prażymy delikatnie migdały. Gdy lekko się zrumienią i zaczną mocniej pachnieć, przekładamy na osobny talerz.Krok 2. Makaron gotujemy al dente czyli lekko twardy, sprężysty. Krok 3. Wywar ze śmietanką zagotowujemy na patelni (połowę wywaru można, opcjonalnie, zastąpić białym, wytrawnym winem). Krok 4. Dodajemy ser gorgonzola i cynamon (można też zastąpić go np. gałką muszkatołową), gotujemy całość na średnim ogniu, mieszając, aż ser się rozpuści. Krok 5. Ugotowany makaron przekładamy na talerze, polewamy sosem i podajemy, opcjonalnie, z gruszkami lub truskawkami.        Makaron z gorgonzolą tagged in gorgonzola, Gruszki, makaron, migdały, orzechy włoskie, pasta, Prosty przepis, śmietanka kremówka, Szybki obiad    Share:   facebook twitter pinterest google+ 