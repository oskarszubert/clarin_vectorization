( );     Spaghetti z tuńczykiem Eksperymentując z kuchnią włoską, nie sposób ominąć przygotowania choć jednego makaronu z dodatkiem ryby: świeżej, wędzonej lub z puszki, na przykład typowo włoskiego spaghetti al tonno czyli z tuńczykiem. Wielokrotnie przygotowywałam makaron z tuńczykiem w mojej kuchni, wykorzystując rybę z puszki, która, przy odpowiednio wysokiej jakości oferowanej przez producenta, gwarantuje udany, smaczny obiad. Dziś zapraszam natomiast na makaron z tuńczykiem w wersji ze świeżą rybą, podsmażoną na niewielkim ogniu na klarowanym maśle, z dodatkiem sosu pietruszkowo-pomidorowego. Tak podany obiad, w towarzystwie lampki białego, wytrawnego wina, przeniesie nas w regiony letniej, słonecznej Italii.  Zobacz też: Inne pomysły na tuńczyka oraz więcej dań kuchni włoskiej    500 g makaronu Spaghetti Fine Food 250 g świeżego tuńczyka lub tuńczyka z puszki w oliwie 2 ząbki czosnku (bardzo drobno pokrojony) 3 łyżki natki pietruszki (drobno pokrojona) 6 małych pomidorów (obrane ze skórki, przekrojone na pół) lub 1 puszka całych pomidorów (np. Fine Food) 2-3 łyżki oliwy z oliwek 2-3 łyżki masła klarowanego 2 łyżki masła sól, pieprz  Przydatne poradniki:  Jak ugotować makaron  Jak sprawdzić świeżość ryby Wykonanie:   Krok 1. Tuńczyka podsmażamy przez kilka minut na małym ogniu na klarowanym maśle. Krok 2. Na drugiej patelni, na oliwie z oliwek, szklimy na małym ogniu czosnek i natkę pietruszki. Krok 3. Do czosnku i natki dodajemy pomidory z puszki wraz z zalewą i podsmażamy przez kilka minut na średnim ogniu. Świeże pomidory należy poddusić z czosnkiem i natką przez kilka minut pod przykryciem. Krok 4. Warzywa dodajemy do tuńczyka i znów podsmażamy na średnim ogniu przez kilka minut, pod koniec doprawiając solą i pieprzem. Krok 5. Makaron gotujemy w osolonej wodzie al dente czyli lekko twardy. Odcedzamy i przerzucamy na durszlaku z masłem, aż całkowicie się roztopi. Krok 6. Nakładamy makaron na talerze, polewamy sosem i dekorujemy świeżą bazylią.     Świeża ryba i produkty marki Fine Food wykorzystane w przepisie i pokazane w filmie zostały dostarczone przez Makro Cash   Carry. Makaron z tuńczykiem tagged in czosnek, makaron, Pomidory, Prosty przepis, ryba, Spaghetti, Szybki obiad, tuńczyk     Share:   facebook twitter pinterest google+ 