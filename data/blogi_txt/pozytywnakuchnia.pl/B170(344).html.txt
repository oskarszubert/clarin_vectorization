( );     Szaszłyk Z potraw z grilla zawsze najbardziej podobały mi się szaszłyki. Są takie eleganckie i kolorowe, a przy ich przygotowaniu można wykazać się pomysłowością, dobierając różnorodne składniki. Zasada ich przygotowania jest bardzo prosta: mamy pełną dowolność wyboru mięs, warzyw i owoców, które nadają się do włożenia na ruszt. Zobacz też: Więcej przepisów na dania z grilla   Najprostsze i najpopularniejsze na grillowych imprezach w mojej rodzinie są zawsze szaszłyki z kurczaka, do których dokładamy boczek lub kiełbasę oraz, obowiązkowo, cebulę i kolorową paprykę. Warto przygotować je jako pierwszą potrawę – ugrillują się szybko, a podane głodnym gościom, odwrócą na chwilę ich uwagę od śledzenia tego, co dzieje się na ruszcie :). Wedle upodobań, zamiast piersi z kurczaka, można wykorzystać inne mięso – wieprzowinę lub wołowinę, albo indyka, a czas grillowania, w razie potrzeby, odpowiednio wydłużyć.       Szaszłyki – przepis Czas przygotowania: ok. 30 minut Czas marynowania: min. 2 godziny, najlepiej cała noc Składniki (dla 4-6 osób):  ½ kg piersi z kurczaka* (pokrojona w kawałki wielkości 1 kęsa) ½ kg boczku (pokrojony na plasterki lub w grubsze paski) 2-3 cebule (pokrojona na ćwiartki, następnie w poprzek – na pół) 1 czerwona papryka (pokrojona w kawałki wielkości  1 kęsa) 1 zielona papryka (pokrojona w kawałki wielkości 1 kęsa) 2 łyżki oliwy z oliwek Fine Food* 1 łyżeczka tymianku Horeca Select* 1 łyżeczka rozmarynu Horeca Select* 1 łyżeczka papryki Horeca Select* sól, pieprz   * Świeże mięso, produkty Fine Food i Horeca Select dostępne są w halach MAKRO Cash and Carry w całej Polsce. Wykonanie: Krok 1. Mięso przyprawiamy i zalewamy oliwą z oliwek, odstawiamy w chłodne miejsce na min. 2 godziny, a najlepiej na całą noc. Krok 2. Wszystkie składniki nadziewamy na patyczki drewniane do szaszłyków lub metalowe szpikulce. Z kawałków cebuli wykorzystujemy za każdym razem po 2-3 warstwy. Krok 3. Grillujemy szaszłyki na grillu (najwygodniej na tacce) pod przykryciem, przez ok. 15 minut, do zrumienienia mięsa i zmiękczenia papryki. W trakcie grillowania obracamy. Szaszłyki z piekarnika można przygotować, piekąc je przez ok. 40 minut w temperaturze 200 °C, obracając w połowie pieczenia. Szaszłyki tagged in cebula, czerwona papryka, kurczak, papryka, pierś z kurczaka, Prosty przepis, rozmaryn, szaszłyk, tymianek, zielona papryka     Share:   facebook twitter pinterest google+ 