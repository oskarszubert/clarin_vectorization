( );     W końcu się udało. Poniedziałek odbył się pod znakiem zupy szczawiowej, która, gdybym tylko użyła zwykłej, kwaśnej śmietany, smakowałaby jak ta z letnich czasów beztroskiego dzieciństwa, kiedy babcia wołała mnie na obiad. Zupy mojej babci nie należały nigdy do szczególnie udanych, ale szczawiową potrafiła zrobić naprawdę dobrą. Moja zupa ze szczawiu wyszła rewelacyjna – według prostego przepisu bez udziwnień (chociaż chętnie spróbowałabym np. wersji z rodzynkami i morelami lub z orzechami, których w poniedziałek niestety było u mnie brak).      Zupa szczawiowa – przepis Składniki (dla 4 osób):  2-3 duże garście świeżego szczawiu (dokładnie umyte i opłukane listki, usunięte łodyżki) 250 ml śmietany (ja użyłam śmietanki kremówki) 150 g żółtego sera (starty na tarce o dużych oczkach) 1 łyżka startego chrzanu (najlepiej świeży, ale może być też ze słoiczka) 1,5 l wywaru drobiowo-warzywnego 1-2 łyżki mąki 4 jajka (ugotowane na twardo, pokrojone na ćwiartki albo na plasterki) 2 łyżki masła sól, cukier, pieprz    Wykonanie:   Krok 1. Szczaw podsmażamy na maśle aż do uzyskania gęstej papki (najlepiej rozdrabniać go podczas podsmażania przy pomocy drewnianej łopatki). Krok 2. Łączymy w garnku z wywarem, serem, chrzanem i śmietaną wymieszaną z mąką. Chwilę gotujemy na średnim ogniu, doprawiamy. Krok 3. Zupę wlewamy do talerzy, a na środku układamy pokrojone jajka. Możemy podać z grzankami, groszkiem ptysiowym albo po prostu z kromkami chleba.       Zupa zniknęła z garnka tak szybko, że do zdjęcia została tylko odrobina, która zmieściła się do filiżanki :).  tagged in chrzan, jajka, śmietanka kremówka, szczaw, wywar drobiowy, wywar warzywny, żółty ser Share:   facebook twitter pinterest google+ 