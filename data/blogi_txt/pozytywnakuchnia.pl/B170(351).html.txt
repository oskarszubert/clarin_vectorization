( );    Odrobina chłodu na dworze i moc czerwonych malin sprawiły, że przyszła mi chęć na cudownie apetyczną, kruchą, kremową, słodką, z lekką nutą kwaskowego smaku, tartę. Chęć na tartę, którą najpierw zjada się oczami. Tartę, którą przygotuję w krótkim czasie. Oto tarta malinowa, od dziś moja ulubiona.  Tarta malinowa     Tarta malinowa – przepis Składniki (dla 6 osób):  500 g malin 200 g śmietany 18% 2 szklanki mąki krupczatki 5 łyżek cukru 1 kostka masła 1 żółtko 2 łyżeczki cukru pudru 2 łyżeczki syropu różanego Wykonanie:   Krok 1. Masło siekamy z mąką, następnie dodajemy cukier i rozcieramy palcami. Dokładamy żółtko i ugniatamy kruche ciasto, które schładzamy w lodówce. Krok 2. Schłodzonym ciastem wykładamy formę do tarty, całość nakłuwamy widelcem. Pieczemy ok. 20 minut w piekarniku nagrzanym do 200 °C. Po upieczeniu studzimy. Krok 3. Śmietanę, cukier puder i syrop różany ubijamy za pomocą trzepaczki i wykładamy na ciasto. Dekorujemy opłukanymi, przebranymi i osuszonymi malinami. Możemy posypać po wierzchu odrobiną cukru pudru.       Tarta malinowa w różano- śmietankowej polewie tagged in Ciasto półkruche, jajka, mąka krupczatka, Maliny, Prosty przepis, śmietana, syrop różany, tarta    Share:   facebook twitter pinterest google+ 