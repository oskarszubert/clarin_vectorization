( );    Wiosną i latem wyjątkowo smaczna zupa z kalafiora pojawia się na moim stole. Można ugotować ją dosłownie z kilku warzyw i nie wymaga długotrwałych, żmudnych przygotowań. Cały garnek przygotowuję nad ranem, kiedy nie jest jeszcze gorąco, a potem odgrzewam niewielką porcję, zwłaszcza że w ciągu dnia, kiedy jest wyjątkowo ciepło, nie zawsze mam ochotę na duże ilości jedzenia. Bardzo lubię kalafior podany w takiej formie, zwłaszcza że zupa z kalafiora może być zaserwowana z dużymi kawałkami warzyw lub zmiksowana na krem.  Moja zupa z kalafiora jest bogata w smaki i przyprawy – gotuję ją na przygotowanym w uproszczonej wersji wywarze warzywnym, dodaję sok z cytryny dla podkreślenia łagodnego smaku kalafiorowego, bawię się kolorami, dodając trochę zielonych, pomarańczowych i czerwonych warzyw, a całość doprawiam gałką muszkatołową i imbirem. Można je oczywiście pominąć i dorzucić jedynie pieprz i sól, ale to właśnie one nadają zupie kalafiorowej charakteru. Zupa z kalafiora Zupa z kalafiora – przepis Czas przygotowania: 10 minut Czas gotowania: ok. 30 minut Składniki (dla 4-6 osób): Wywar warzywny:  1 duża cebula (pokrojona drobno lub w półksiężyce) 1 ząbek czosnku (drobno pokrojony) 1 por (pokrojony na plasterki) 1 marchewka (pokrojona na plasterki) ½ bulwy selera lub kopru włoskiego (pokrojony w kostkę o boku ok. 1 cm) 4 łyżki masła 1-2 łyżki soli 1,5 l wrzątku  Dodatkowo:  1 główka kalafiora (podzielony na różyczki) 1 czerwona papryka (pokrojona w grubą kostkę) ok. 6 łyżek soku z cytryny 1 łyżeczka imbiru 1 łyżeczka gałki muszkatołowej 1 szklanka śmietanki kremówki pieprz Przydatne poradniki:  Jak zrobić wywar warzywny Jak pokroić cebulę     Wykonanie:    Krok 1. Warzywa przeznaczone na wywar dusimy na patelni na maśle do miękkości, przez kilka minut, na średnim ogniu. Krok 2. Zalewamy warzywa wrzątkiem i gotujemy, z dodatkiem soli, na większym ogniu, przez ok. 10 minut. Krok 3. Dodajemy kalafior i paprykę i gotujemy całość, pod przykryciem, przez ok. 5 minut (kalafior nie musi być ugotowany do miękkości – smaczny będzie też taki al dente). Krok 4. Doprawiamy zupę sokiem z cytryny, przyprawami i dodajemy śmietankę kremówkę. Gotujemy całość jeszcze przez kilka minut. Krok 5 (opcjonalny). Ugotowaną zupę można zmiksować blenderem na krem z kalafiora. Zupa z kalafiora tagged in cebula, czosnek, imbir, Kalafior, koper włoski, marchewka, papryka, por    Share:   facebook twitter pinterest google+ 