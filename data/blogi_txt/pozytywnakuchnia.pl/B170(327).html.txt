( );    Jednym z typowo włoskich, sztandarowych dań z makaronu z pewnością jest spaghetti alla Carbonara. Można je spotkać w restauracjach na terenie całych Włoch, a w zależności od upodobań szefa kuchni będzie zawierać różne dodatki. Zobacz też: Więcej przepisów z działu „Kuchnia włoska”  Podstawowym składnikiem potrawy, oprócz makaronu spaghetti, jest boczek (lub szynka pancetta), pokrojony w niedużą kostkę, przysmażony do zrumienienia na oliwie z oliwek. Pozostałe, tradycyjne składniki spaghetti carbonara to jajka, oliwa z oliwek, sól i pieprz oraz ser pecorino romano. Z biegiem lat przepis ewoluował i obecnie w niektórych włoskich domach i restauracjach do spaghetti alla carbonara dodaje się też śmietankę, cebulkę lub natkę pietruszki. Spaghetti alla Carbonara      Spaghetti carbonara – przepis Czas przygotowania: 15 minut Składniki (dla 2 osób):  250 g makaronu spaghetti 150 g boczku (lub szynki pancetty) 100 g sera pecorino romano (utarty) 4 żółtka 1 jajko 2 łyżki oliwy z oliwek 1 łyżka soli 1 łyżka świeżo i grubo zmielonego pieprzu kilka listków natki pietruszki Przydatne poradniki:   Jak ugotować makaron     Wykonanie: Krok 1. Makaron gotujemy al dente (lekko twardy) w osolonym wrzątku (na 100 g makaronu powinien przypadać 1 l wody). Krok 2. W czasie gdy makaron się gotuje, kroimy boczek w kostkę i rumienimy lekko na 1 łyżce oliwy z oliwek. Wyłączamy ogień, zostawiamy patelnię na palniku. Krok 3. Żółtka i jajko rozkłócamy trzepaczką w dużej misce. Dodajemy ser pecorino i pieprz. Krok 4. Do żółtek dodajemy boczek, mieszamy. Krok 5. Makaron pod koniec gotowania zalewamy 1 łyżką oliwy, mieszamy, następnie odcedzamy na durszlaku (nie przelewamy zimną wodą!). Krok 6. Gorący makaron dodajemy do miski z sosem żółtkowym i dokładnie mieszamy. Przekładamy na talerze, ozdabiamy natką pietruszki.       Jak zrobić spaghetti carbonara – krok po kroku Spaghetti Carbonara  tagged in boczek, jajka, makaron, natka pietruszki, pancetta, pecorino, Prosty przepis, Spaghetti, Szybki obiad, Tani obiad    Share:   facebook twitter pinterest google+ 