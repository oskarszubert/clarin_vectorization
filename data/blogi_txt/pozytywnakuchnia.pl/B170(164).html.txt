( );    Kiedy mam ochotę na wytrawne naleśniki, w pierwszej kolejności zawsze wybieram naleśniki ze szpinakiem. To moje ulubione danie do przekąszenia na mieście, a w domu lubię usmażyć je, kiedy mam więcej świeżego szpinaku. Farsz można oczywiście przygotować również z mrożonki, ale smak – wiadomo – nie będzie taki sam.  Zobacz też: Więcej pomysłów na naleśniki i inne przepisy na szpinak   Naleśniki ze szpinakiem można zrobić na kilka sposobów, wykorzystując do farszu różne rodzaje sera. Najprościej zacząć od zwykłego twarogu lub bryndzy, chociaż lepszym dodatkiem będzie żółty ser, a najlepsze połączenie uzyskamy, dodając grecki ser feta. Naleśniki ze szpinakiem     Naleśniki ze szpinakiem – przepis Czas przygotowania: ok. 30 minut Składniki (dla 2-4 osób): Ciasto na naleśniki:  1 szklanka mleka 1 szklanka wody mineralnej gazowanej 1,5 – 2 szklanki mąki 1 jajko 1 łyżka oleju szczypta soli  Farsz do naleśników ze szpinakiem:  500 g świeżego szpinaku (sparzony, odciśnięty, może być pokrojony) lub 200 g mrożonego 200 g twarogu lub sera feta albo 100 g żółtego sera 1 mała cebula (drobno pokrojona) 1 ząbek czosnku (pokrojony w bardzo drobną kosteczkę) 1 szczypta tartej gałki muszkatołowej 1/2 łyżeczki suszonej bazylii (opcjonalnie) sól, biały pieprz Dodatkowo:   masło klarowane lub olej do smażenia śmietana (opcjonalnie)   Przydatne poradniki:   Jak zrobić naleśniki  Jak zrobić naleśniki razowe  Jak pokroić cebulę Jak zrobić masło klarowane     Wykonanie: Krok 1. Cebulę szklimy na maśle klarowanym na niewielkim ogniu. Krok 2. Do zeszklonej cebuli dodajemy czosnek i trzymamy na niewielkim ogniu, aż się zeszkli. Krok 3. Do cebuli i czosnku dodajemy szpinak (jeśli używamy mrożonego, trzeba go rozmrozić i odparować wcześniej) i odparowujemy na dużym ogniu, następnie dusimy na średnim, aż zmniejszy objętość o połowę. Krok 4. Do szpinaku dodajemy ser i podsmażamy całość, cały czas mieszając i rozdrabniając szpinak. Doprawiamy solą (ostrożnie – szpinak łatwo przesolić), gałką muszkatołową, bazylią i białym pieprzem. Krok 5. Składniki na ciasto naleśnikowe mieszamy za pomocą ręcznej trzepaczki i smażymy naleśniki na dobrze rozgrzanej patelni, na niewielkiej ilości tłuszczu. Krok 6. Nakładamy farsz ze szpinaku na usmażone naleśniki i zawijamy. Krok 7. Usmażone naleśniki można udekorować kwaśną śmietaną.       Naleśniki ze szpinakiem tagged in feta, naleśniki, szpinak, Tani obiad, twaróg, żółty ser Share:   facebook twitter pinterest google+ 