( );     Przygotowując świąteczne wypieki w nowoczesnym stylu, warto sięgnąć po prostą recepturę na efektowne babeczki – choinki. Podobnie jak wszystkie muffiny i babeczki cupcakes, są wyjątkowo łatwe do upieczenia i udekorowania, a krem można przygotować z samego mascarpone lub wymieszać je z marcepanem, albo wykorzystać krem budyniowy. Ważne, żeby zabarwić go na zielono i posiadać odpowiednie gadżety: cukrowe lub czekoladowe gwiazdki, cukier puder albo cukier perlisty imitujący śnieg oraz kolorowe perełki, które „zawiesimy” na choinkach jak bombki.  Zobacz też: Więcej przepisów na Boże Narodzenie   Babeczki – choinki Babeczki – choinki cupcakes – przepis   Składniki (6 sztuk): Ciasto: Składniki suche:  ¾ szklanki mąki (przesiana) lub mąki pszennej razowej 2 łyżki gorzkiego kakao ¼-½ szklanki cukru (opcjonalnie) 1 łyżeczka proszku do pieczenia szczypta soli Składniki mokre:  1 jajko ¼ szklanki oleju lub stopionego masła ¼ szklanki mleka (może być roślinne), jogurtu naturalnego, maślanki lub wody  Budyń czekoladowy:  250 ml mleka (może być roślinne) albo słodkiej śmietanki 12% ½-1 łyżka cukru lub cukru waniliowego 1 łyżeczka ekstraktu z wanilii lub miąższ z ½ laski wanilii (opcjonalnie) 1 łyżka gorzkiego kakao 1 łyżka mąki ziemniaczanej  Krem z mascarpone i marcepanu:  125 g mascarpone 125 g marcepanu zielony barwnik spożywczy (wg przepisu na opakowaniu) 1 łyżka cukru pudru (opcjonalnie)  Do dekoracji: cukier perlisty, cukier puder lub cukrowe płatki śniegu perełki cukiernicze srebrne, złote lub kolorowe cukrowe lub czekoladowe gwiazdki  Przydatne poradniki:  Jak zrobić muffiny czekoladowe Jak zrobić budyń czekoladowy    Wykonanie: Budyń: Krok 1. W połowie szklanki mleka dokładnie mieszamy mąkę, kakao i cukier oraz wanilię. Krok 2. Pozostałe mleko zagotowujemy. Dodajemy mieszankę i cały czas intensywnie mieszając, podgrzewamy na średnim ogniu do zgęstnienia. Krok 3. Gdy budyń zacznie gęstnieć, zdejmujemy garnek z ognia i cały czas intensywnie mieszamy nad gorącym, wyłączonym palnikiem. Odstawiamy. Ciasto na babeczki: Krok 4. Nastawiamy piekarnik na temperaturę 180 °C (góra+dół) lub 160 °C (termoobieg). Składniki suche umieszczamy w misce. Krok 5. Składniki mokre rozkłócamy widelcem w drugiej misce. Krok 6. Mieszamy szybko, za pomocą łyżki, jedne i drugie składniki i nakładamy po 1 łyżce do foremek na muffiny wysmarowanych tłuszczem lub wyłożonych papilotkami. Krok 7. Na ciasto nakładamy po 1-2 łyżeczki budyniu. Przykrywamy pozostałą masą czekoladową. Krok 8. Wstawiamy babeczki do nagrzanego piekarnika i pieczemy przez około 25 minut, aż do wyrośnięcia i lekkiego przyciemnienia wierzchów. Po upieczeniu od razu wyjmujemy z piekarnika i odstawiamy do wystudzenia.   Krem do babeczek: Krok 9. Miksujemy mascarpone za pomocą miksera, dodając po 1 łyżce marcepanu o temperaturze pokojowej, za każdym razem dokładnie ucierając całość przed dołożeniem kolejnej porcji. Krok 10. Dodajemy barwnik w ilości według przepisu na opakowaniu i miksujemy do uzyskania jednolitego koloru. Dekorowanie babeczek: Krok 11. Za pomocą szprycy dekorujemy wystudzone babeczki, tworząc z kremu kopczyki w kształcie choinek (najlepsza końcówka, tzw. tylka, to taka w rozmiarze 1M). Krok 12. Za pomocą dodatków cukierniczych tworzymy na choince dekoracje: czubki z cukrowych lub czekoladowych gwiazdek, bombki z perełek, sztuczny śnieg z perlistego cukru lub cukrowych płatków śniegu. Krok 13. Wstawiamy babeczki do lodówki na ok. 30 minut do stężenia kremu.      Babeczki choinki tagged in Babeczki, Cupcakes, czekolada, jajka, kakao, marcepan, mascarpone, mleko, wigilia     Share:   facebook twitter pinterest google+ 