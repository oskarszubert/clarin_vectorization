( );    Lodówka standardowo nie przedstawiała zbyt bogatej zawartości, głód doskwierał, a lenistwo nie pozwalało wybrać się na zakupy. I wtedy właśnie pojawił się pomysł na zjedzenie trochę nietypowej, ale za to smacznej sałatki. Sałatka z selera i marynowanych grzybków, jedna z sałatek, które mój tata lubi nazywać „sałatkami na winie”. Co się nawinie, to do sałatki!  Kiedy jem marynowane grzyby, zawsze przypomina mi się stary dowcip „z brodą”, istny suchar, ale nigdy nie mogę przestać się z niego śmiać. Automatycznie, kiedy tylko otwieram słoiczek, od razu w głowie słyszę: - Te grzybki były pyszne! – mówi mąż do żony, przeciągając się, wstając od stołu i człapiąc w kierunku kanapy i telewizora. – Skąd wzięłaś przepis? - A, z jakiejś powieści kryminalnej… – odpowiada żona.      Sałatka z selerowa i marynowanych grzybków – przepis Składniki (dla 4 osób):  1 seler naciowy (umyty, osuszony, pokrojony w cienkie paseczki) 1/2 główki sałaty endywii lub lodowej (umyta, osuszona, porwana na kawałki) 100 g gotowanej szynki (opcjonalnie; pokrojona w drobną kostkę) 1 winne jabłko (obrane ze skórki, pokrojone w dużą kostkę) 3 łyżki octu winnego 1 łyżeczka łagodnej musztardy 4 łyżki oliwy z oliwek 2 łyżki majonezu 100 g grzybów marynowanych w oleju lub zalewie octowej sól i świeżo zmielony pieprz świeże listki szałwii do ozdoby      Wykonanie:     Krok 1. Porwaną sałatę i pokrojony seler mieszamy w salaterce z pokrojonymi: jabłkiem, grzybami i szynką. Krok 3. Ocet mieszamy z oliwą, przyprawami  i musztardą. Ubijamy za pomocą ręcznej trzepaczki lub widelca, dodajemy majonez, ubijamy całość. Krok 4. Sałatkę rozkładamy na talerzach, ozdabiamy sosem i szałwią. Ma nietypowy smak, ale jest naprawdę dobra :).       tagged in endywia, Grzyby, grzyby marynowane, Jabłka, majonez, Prosty przepis, sałata lodowa, seler naciowy, szałwia, szynka    Share: facebook twitter pinterest google+ 