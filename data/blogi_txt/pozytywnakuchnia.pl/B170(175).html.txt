( );    Jedno z moich ulubionych śniadań w czasie tygodnia pracy to owsianka. Prosta, poranna potrawa, do przygotowania w kilka minut, a jednocześnie tak wiele możliwości! O poranku budzi mnie budzik i powoli wychodzę spod kołdry, niespiesznie ubierając ulubioną, szarą bluzę i ciepłe skarpetki, kierując swoje kroki do ekspresu do kawy. Spieniam mleko roślinne i przyrządzam moją ulubioną kawę latte, przy okazji wymyślając skład dzisiejszej owsianki. Zaglądam do lodówki i już wiem, że tym razem będzie to owsianka „na bogato”: środek zimy nie zawsze przeszkadza w zdobyciu truskawek i borówki amerykańskiej, dorzucę jeszcze orzechy, kiwi i jabłko, przyprawię cynamonem… Zobacz też: Więcej pomysłów na pyszne śniadania  Owsianka Bardzo lubię niespieszne śniadania, kiedy mogę powoli przygotować wszystko co najbardziej smakuje mi o poranku, słuchając ulubionej muzyki. Kiedy przez okno zagląda słońce, zamykam oczy, przeciągam się i tańczę w swojej kuchni, uśmiechając się do własnych myśli. Gdy jestem śpiąca, a na zewnątrz pochmurno lub pada deszcz, najchętniej szybko zabieram śniadanie do łóżka i siedząc pod kołdrą, rozpoczynam swoją pracę, popijając kawę, herbatę lub sok i oblizując łyżeczkę i miskę z resztek ulubionej owsianki. To mój ulubiony, sprawdzony sposób na początek dnia od poniedziałku do piątku, a w weekendy lubię przygotować kanapki, naleśniki czy jajecznicę. W najprostszej wersji owsiankę można ugotować na wodzie, ewentualnie dosładzając i dokładając ulubione dodatki. Zamiast wody można wykorzystać sok owocowy 100%, który doda smaku, zwłaszcza gdy nie mamy pod ręką świeżych owoców. Do gotowania owsianki nada się też klasyczne lub roślinne mleko, a jako dodatek, kiedy płatki owsiane będą już miękkie – jogurt. A jeśli pod ręką są owoce i bakalie – czemu nie dorzucić ich do miseczki?     Owsianka – przepis   Składniki (dla 2 osób): Bazowa receptura:  50 g płatków owsianych górskich 1 szklanka wody/mleka/soku owocowego 100%  Do posłodzenia (opcjonalnie): 1-2 łyżeczki miodu, cukru, brązowego cukru, syropu klonowego, syropu z agawy, karmelu, masła orzechowego, masła czekoladowego lub ksylitolu  Dodatki do owsianki (opcjonalnie, do wyboru):  2 łyżki suszonych owoców (daktyle, morele, śliwki, żurawina, rodzynki, papaja, ananas) świeże owoce: np. banan, truskawki, maliny, jagody, borówka amerykańska, śliwki, jabłka, gruszki, wiśnie, figi, brzoskwinie, morele, granat, winogrona, ananas, kiwi 1-2 łyżki jogurtu naturalnego szczypta cynamonu 1-2 łyżki orzechów, migdałów, wiórków kokosowych lub maku 1-2 kostki czekolady (starta na tarce o grubych oczkach lub pokrojona w kostkę o boku ok. 0,5 cm)    Wykonanie: Krok 1. Sok owocowy/wodę/mleko zagotowujemy. Krok 2. Dodajemy płatki owsiane i przez 1-2 minuty gotujemy na dużym ogniu. Krok 3. Zdejmujemy garnek z ognia, przelewamy owsiankę do miseczki i mieszamy z dodatkami.   7 sprawdzonych zestawów dodatków do owsianki: Owsianka „na bogato”: 1 łyżka jogurtu naturalnego, 1 szczypta cynamonu, 1 łyżeczka suszonej żurawiny lub rodzynek, 1 łyżka orzechów włoskich lub migdałów (płatki, słupki lub całe, blanszowane), 2 suszone daktyle, 1 plasterek kiwi, 1 truskawka, 3 plasterki jabłka, 1 łyżka borówek amerykańskich Owsianka z bakaliami: 1 łyżka jogurtu naturalnego, 1 szczypta cynamonu, 1 łyżka orzechów włoskich lub migdałów (płatki, słupki lub całe, blanszowane), 1 łyżka rodzynek lub żurawiny, 3 suszone śliwki, morele lub figi, 1 łyżka kandyzowanej skórki z pomarańczy lub kandyzowanej papai czy ananasa Owsianka z bananem: 1 łyżka jogurtu naturalnego, 1 szczypta cynamonu, 4 plasterki banana, 1 kostka czekolady Owsianka z jabłkiem i miodem: 1 łyżka miodu, pół jabłka pokrojonego w kostkę lub startego na tarce o grubych oczkach, szczypta cynamonu Owsianka z granatem: 1 łyżka pestek z dyni lub migdałów w płatkach, kulki wydrążone z połowy granatu, 1 łyżka orzechów (grubo posiekane) Owsianka z persymoną: Pół persymony pokrojonej w kostkę, 1 łyżka żurawiny Owsianka kokosowa: 2 łyżki wiórków kokosowych, ugotowana na mleku kokosowym lub wodzie kokosowej        Owsianka z owocami tagged in płatki owsiane, płatki zbożowe    Share:   facebook twitter pinterest google+ 