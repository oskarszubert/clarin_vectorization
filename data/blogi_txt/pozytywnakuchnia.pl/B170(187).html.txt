( );     Z okazji Świąt Wielkanocnych warto upiec domowy pasztet z kurczaka, prawdziwy, ze starannie dobranego, wolno gotowanego mięsa, własnoręcznie zmielonego i upieczonego w piekarniku. Pasztet z kurczaka zawdzięcza swój smak mieszance delikatnego mięsa kurcząt i wątróbek drobiowych oraz typowo „rosołowych” warzyw tj. seler, marchew, cebula, czosnek i pietruszka. Dzięki dodanej do środka, rozmoczonej bułce ma idealną konsystencję: po upieczeniu i wystudzeniu daje się pokroić w plastry, ale można go też łatwo rozsmarować na kromce chleba.  Zobacz też: Więcej przepisów na Wielkanoc i Boże Narodzenie   Moja mama co roku przygotowuje 3 foremki „keksówki” pasztetu z kurczaka. Jedna jest zjadana jeszcze przed Świętami, drugą stawiamy na stole na śniadanie wielkanocne, a trzecią zabieramy do babci, gdzie podawana jest jako przystawka do wielkanocnego obiadu. Nie ma, nie ma w naszej rodzinie Świąt bez pasztetu! Pasztet z kurczaka     Pasztet z kurczaka – przepis Składniki (na 3 foremki „keksówki” 12×30 cm): 1 cały kurczak – ok. 1,5 – 1,7 kg 2 marchewki 1 cebula 1 por (cała biała część + połowa zielonej) 1 mały seler (lub 3 łodygi selera naciowego) 1 sucha bułka (np. kajzerka) 2 ząbki czosnku (przeciśnięty przez praskę) 300 g wątróbek drobiowych 2 jajka 3 suszone borowiki lub podgrzybki (ugotowane, odcedzone) 1 łyżka oliwy z oliwek. natka pietruszki (drobno pokrojona; opcjonalnie) ziele angielskie listek laurowy szczypta gałki muszkatołowej sól, pieprz  Akcesoria kuchenne:  3 keksówki o wymiarach 12 cm x 30 cm (górne krawędzie) i wysokości 9 cm.     Wykonanie:   Krok 1. Kurczaka gotujemy z pokrojonymi w duże kawałki warzywami (oprócz cebuli i czosnku)*, w małej ilości wody (powinna przykryć kurczaka w garnku), do miękkości, na małym ogniu, przez ok. 1 godzinę. Krok 2. Pod koniec gotowania dodajemy wątróbkę i trzymamy 2-3 minuty na ogniu. Krok 3. Cebulę i czosnek szklimy na oliwie z oliwek. Krok 4. Wyjmujemy i studzimy kurczaka – obieramy mięso z kości i mielimy za pomocą maszynki do mięsa razem z wątróbką i warzywami. Krok 5. W wywarze z kurczaka pozostałym z gotowania namaczamy bułkę. Gdy zmięknie – również przepuszczamy przez maszynkę. Krok 6. Na końcu mielimy grzyby i pietruszkę, jeśli decydujemy się na ich dodanie. Krok 7. Całą masę przyprawiamy, dodajemy jajka, dobrze wyrabiamy i dolewamy przecedzony wywar z gotowania mięsa (dodałam cały wywar). Krok 8. Pieczemy w podłużnej, wysokiej blaszce (keksówce) wyłożonej papierem do pieczenia, czas: ok. 1 godzina, temperatura 180-200 stopni C. * Opcjonalnie czosnku i cebuli można nie szklić, tylko od razu dodać do gotowania mięsa razem z pozostałymi warzywami. Pasztet z kurczaka tagged in cebula, czosnek, Dodatki do kanapek, gałka muszkatołowa, jajka, kurczak, liść laurowy, marchewka, natka pietruszki, pasztet, por, seler, seler naciowy, wątróbki drobiowe, Wielkanoc, wielkanocne wędliny     Share: facebook twitter pinterest google+ 