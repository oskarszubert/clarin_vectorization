( );    W sezonie na brokuły w mojej kuchni króluje brokuł w beszamelu oraz makaron z brokułami - smaczne, pożywne danie bez dodatku mięsa. Do przygotowania makaronu z brokułami potrzeba kilku łatwo dostępnych składników: spaghetti, brokuła, kremowej śmietanki, odrobiny cebuli i czosnku. Do przyprawienia, w podstawowej wersji, wystarczą sól i pieprz, warto jednak sięgnąć po dodatkowe, aromatyczne przyprawy: suszoną bazylię, gałkę muszkatołową, biały pieprz i mielony kminek, żeby nadać brokułowi w makaronie odrobiny charakteru.  Podczas gotowania brokuł wydziela niezbyt przyjemną woń, dlatego, zamiast długiego gotowania, polecam krótkie blanszowanie, a następnie – duszenie na oliwie lub maśle pod przykryciem, na bardzo małym ogniu. Zobacz też: Inne pomysły na brokuły oraz przepisy na makaron Makaron z sosem brokułowym       Makaron z brokułami – przepis Składniki (dla 4 osób):  500 g makaronu (ugotowany al dente) 1 brokuł (ugotowany (osobno różyczki, osobno obrana ze skórki łodyga) lub blanszowany i duszony) 1 średnia cebula (drobno pokrojona) 2-3 ząbki czosnku (drobno pokrojony) 250 ml śmietanki kremówki 1 szczypta kminku 1 szczypta tartej gałki muszkatołowej 1 łyżeczka suszonej bazylii sól, pieprz biały lub czarny ser parmezan do posypania (opcjonalnie) oliwa z oliwek lub klarowane masło do smażenia  Przydatne poradniki:  Jak ugotować makaron Jak zrobić masło klarowane Jak pokroić cebulę Jak ugotować brokuły    Wykonanie: Krok 1. Na 2 łyżkach oliwy z oliwek lub klarowanego masła szklimy cebulę i czosnek (trzymamy na patelni osobno i mieszamy dopiero kiedy będą zeszklone). Krok 2. Dodajemy ugotowanego lub blanszowanego i duszonego brokuła i podduszamy, ugniatając łopatką albo drewnianym widelcem aż do uzyskania konsystencji gęstego farszu. Krok 3. Dolewamy śmietankę i dosypujemy zioła i przyprawy. Podgrzewamy aż do wrzenia, cały czas mieszając. Gotujemy jeszcze przez 2-5 minut, aż sos lekko zgęstnieje. Krok 4. Na talerze nakładamy ugotowany makaron wymieszany z niewielką ilością oliwy z oliwek i dodajemy sos brokułowy. Całość można posypać parmezanem.       Makaron w sosie brokułowym tagged in Bazylia, brokuły, czosnek, gałka muszkatołowa, kminek, makaron, parmezan, Prosty przepis, śmietanka kremówka, Szybki obiad, Tani obiad    Share: facebook twitter pinterest google+ 