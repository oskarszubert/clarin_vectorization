( );     Pieczony rabarbar Pamiętam jak po raz pierwszy spróbowałam surowego rabarbaru, którym poczęstowała mnie koleżanka z sąsiedztwa. Jego kwaśny smak szybko przemienił mój uśmiech w grymas i długo zastanawiałam się, jak można jeść coś tak niedobrego. Z czasem poznałam smak pysznego ciasta drożdżowego z rabarbarem, które piekła moja babcia i dżemu rabarbarowego mojej mamy, a dziś kwaskowate łodygi o czerwonawym kolorze często goszczą w mojej kuchni.  Najprostszym i bardzo smacznym deserem rabarbarowym jest pieczony rabarbar. Dodatek brązowego cukru sprawi, że wypłynie z niego pyszny syrop o smaku zapachu dodanej wcześniej, prawdziwej wanilii. Taki rabarbar serwuję na gorąco – sam lub z dodatkiem lodów waniliowych czy bitej śmietany. Krok 2. Naczynie żaroodporne smarujemy masłem i przekładamy do niego rabarbar. Krok 3. Wstawiamy do piekarnika nagrzanego do 180 °C i pieczemy przez ok. 30 minut. Krok 4. Podajemy bez dodatków lub z bitą śmietaną i/lub gałką lodów waniliowych. Skórkę z wanilii możemy wykorzystać do przygotowania prawdziwego cukru waniliowego. W podobny sposób można przygotować rabarbar w syropie. Zamiast w piekarniku – podduszamy na wolnym ogniu rabarbar z cukrem (1/2 kg rabarbaru i szklanka cukru + wanilia) na patelni lub w garnku aż puści sok, zagotowujemy, przelewamy do gorących słoików i wekujemy (pasteryzujemy). 