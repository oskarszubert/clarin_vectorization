( );    Piękno i dobry smak kuchni włoskiej polega w dużej mierze na prostocie. Kilkuskładnikowe pizze czy makarony cieszą oko kolorami i pieszczą podniebienie zaskakującym połączeniem smaków. Spaghetti aglio, olio e peperoncino to prosty i szybki obiad: ugotowany makaron miesza się z podsmażonym na oliwie z oliwek czosnkiem z papryką i świeżą natką pietruszki i posypuje parmezanem.  Zobacz też: Więcej pomysłów na makaron oraz inne dania z działu „Kuchnia włoska„   Spaghetti aglio, oglio e peperoncino to letnia potrawa w mojej kuchni. Szybki obiad, który gotuję w letnie upały i serwuję z dodatkiem schłodzonego, białego wina. Zasiadam do stołu i wyobrażam sobie, że jestem w małej, włoskiej restauracji, a wokół mnie słychać odgłosy letniego, małomiasteczkowego życia. Obserwuję roześmianych ludzi idących wąską uliczką, która pamięta zamierzchłe czasy. Promienie słońca muskają moją twarz, a ja wyobrażam sobie, że znalazłam swoje miejsce na ziemi. Spaghetti aglio, olio e peperoncino Spaghetti aglio, olio e peperoncino – przepis Czas przygotowania: 15 minut Składniki (dla 2 osób):  150 g makaronu spaghetti 4 duże ząbki czosnku (pokrojony na plasterki lub w kostkę albo przeciśnięty przez praskę) 1/2 pęczka natki pietruszki (drobno pokrojona) 1 ostra, czerwona papryczka (bez nasion, pokrojona w kosteczkę) oliwa z oliwek (ok. 10 łyżek, wlewanych partiami) tarty parmezan do posypania sól, pieprz Przydatne poradniki:  Jak ugotować makaron      Wykonanie: Krok 1. Makaron gotujemy al dente i odcedzamy. Krok 2. Czosnek podsmażamy na niewielkim ogniu na oliwie z oliwek na jasnozłoty kolor. Krok 3. Odkładamy czosnek na talerzyk, w razie potrzeby dolewamy trochę oliwy i podsmażamy papryczkę. UWAGA: jest tak ostra, że najlepiej kroić ją w rękawiczkach. Jeśli decydujemy się na opcję bez rękawiczek, warto pamiętać, żeby nie zatrzeć np. oka albo innego wrażliwego miejsca (nawet do kilku godzin po krojeniu!) ręką. Krok 4. Papryczkę zdejmujemy z patelni i na tę samą oliwę wrzucamy połowę pietruszki i podsmażamy aż zmięknie. Krok 5. Odcedzony, gorący makaron delikatnie mieszamy z warzywami na patelni. Krok 6. Nakładamy spaghetti na talerze, skrapiamy oliwą z oliwek, posypujemy pozostałą, świeżą, pokrojoną pietruszką  i parmezanem, w razie potrzeby doprawiamy pieprzem. Chociaż to danie zawiera niesamowicie dużą ilość czosnku, zielona pietruszka doskonale neutralizuje jego intensywny zapach.         Spaghetti aglio, olio e peperoncino tagged in czosnek, makaron, natka pietruszki, papryczka chili, parmezan, Prosty przepis, Spaghetti, Szybki obiad, Tani obiad Share:   facebook twitter pinterest google+ 