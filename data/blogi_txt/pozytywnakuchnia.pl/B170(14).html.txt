( );     Bakłażan z grilla Choć najpopularniejszą potrawą z grilla w Polsce jest kiełbasa z grilla i karkówka z grilla, bakłażan z grilla coraz częściej gości na stołach, czy to jako dodatek, czy jako wegetariańskie, bezmięsne danie. Jest niezwykle prosty i szybki do przygotowania, a smaku i charakteru można mu dodać, eksperymentując z suszonymi ziołami i posypując tymiankiem, bazylią lub oregano, chociaż w wersji z samą solą i pieprzem, nawet bez czosnku, również będzie smaczny. Zobacz też: Więcej pomysłów na bakłażana  Bakłażan z grilla sprawdzi się znakomicie jako danie kuchni wegetariańskiej, a bez dodatku żółtego sera – także wegańskiej lub jako dodatek do grillowanych mięs i ryb, albo składnik zdrowych sałatek bez majonezu. Bardzo lubię podawać go razem z cukinią i pomidorami z grilla oraz mieszanką kolorowych sałat, a najlepiej smakuje mi taki, który został obficie polany smaczną oliwą z oliwek wysokiej jakości, chociaż w wersji dietetycznej staram się używać tego kuszącego składnika dość oszczędnie. Ciekawa jestem jak Wam smakuje bakłażan – spotkałam się już z opinią, że to warzywo, które jest jak papier, a z którą absolutnie się nie zgadzam, bo przecież mamy do wyboru tak wiele ziół i przypraw, którymi możemy nadać mu dowolny, interesujący smak.       Bakłażan z grilla – przepis Składniki (dla 2-4 osób):  1 bakłażan (pokrojony w plastry grubości ok. 1 cm) 1 ząbek czosnku (przeciśnięty przez praskę) suszony tymianek, oregano lub bazylia oliwa z oliwek sól, pieprz Wykonanie: Krok 1. Jeśli bakłażan jest gorzki w smaku i niedojrzały, solimy jego plasterki od serca, odstawiamy na ok. 30 minut, a potem dokładnie płuczemy w zimnej wodzie i odciskamy. Krok 2. Obsypujemy plasterki bakłażana solą, smarujemy każdy z obu stron oliwą (najlepiej za pomocą pędzelka), nacieramy czosnkiem i doprawiamy pieprzem. Odstawiamy na kilkanaście minut, najlepiej do lodówki. Krok 3. Na bardzo dobrze rozgrzanym grillu, patelni do grilla lub w piekarniku, w temperaturze 220 st. C (najlepiej z włączoną opcją grillowania) grillujemy plastry bakłażana po ok. 2-3 minuty z każdej strony. Staramy się niepotrzebnie nie obracać plastrów na ruszcie, żeby mogły uzyskać ładny wzorek w postaci ciemnych pasków. Krok 4. Zdejmujemy z rusztu i opcjonalnie posypujemy tartym serem żółtym, np. parmezanem.       Bakłażan z grilla   tagged in Bakłażan, Bazylia, czosnek, oregano, Prosty przepis, tymianek Share:   facebook twitter pinterest google+ 