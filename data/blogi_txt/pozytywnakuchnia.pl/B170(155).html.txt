( );     Mule po marynarsku Smaczne i proste danie śródziemnomorskie, którego spróbować, z różnymi dodatkami, ale zawsze w prostej formie, można w dobrych restauracjach w Polsce oraz nawet niewielkich restauracyjkach nadmorskich we Włoszech, Francji, Grecji, Bułgarii… Mule po marynarsku, w Polsce częściej znane jako małże po marynarsku, towarzyszyły mi kilka lat temu podczas zwiedzania bułgarskiego Nessebaru.  Zobacz też: Więcej przepisów na małże   Dziś postanowiłam przywołać wakacyjne wspomnienia ciepłych, nadmorskich dni i przygotowałam małże po marynarsku w mojej kuchni.       Mule / małże po marynarsku – przepis Czas przygotowania: ok. 30 minut Czas gotowania: ok. 5 minut Składniki (dla 2 osób):   1 kg żywych muli (dokładnie oczyszczone) 1 szklanka białego wina wytrawnego 1 mała cebula (drobno pokrojona) 1/2 pęczka natki pietruszki (drobno posiekana) 2 łyżki masła klarowanego pieprz  Przydatne poradniki:   Jak oczyścić mule Jak pokroić cebulę Jak zrobić masło klarowane       Wykonanie:    Krok 1. Cebulę szklimy na dużej, głębokiej patelni na maśle na małym ogniu na klarowanym maśle. Krok 2. Dosypujemy połowę natki pietruszki, zalewamy winem i dusimy pod przykryciem do miękkości. Krok 3. Doprowadzamy do wrzenia i dodajemy mule. Gotujemy pod przykryciem przez ok. 6 minut. W połowie gotowania potrząsamy patelnią tak, żeby wszystkie małże ugotowały się równomiernie. Krok 4. Wyrzucamy muszle, które nie otworzyły się w trakcie gotowania. Krok 5. Podajemy odcedzone mule udekorowane pozostałą, świeżą pietruszką. Można polać je powstałym podczas gotowania sosem uważając, żeby nie nabrać z dna patelni mogącego się tam znajdować piasku albo skropić sokiem z cytryny, a sos zostawić jako bazę do przygotowania zupy rybnej. Jako dodatek do muli po marynarsku idealnie pasuje grillowane pieczywo czosnkowe.       Małże po marynarsku tagged in Białe wino, cebula, małże, mule, natka pietruszki, Prosty przepis     Share: facebook twitter pinterest google+ 