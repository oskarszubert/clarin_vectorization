( );    W wigilijny poranek, kiedy nie wolno nam było jeszcze podjadać smakołyków przygotowanych na kolację, moja mama serwowała najlepszego śledzia. Przepis, w swej klasyce i prostocie, do dziś wykorzystuje się w moim domu rodzinnym ten sam, a śledzie w śmietanie, obowiązkowo, przed podaniem na półmisku, muszą być przygotowane w zalewie octowej.  Zobacz też: Więcej pomysłów na śledzie i inne przepisy na potrawy wigilijne   Jeśli nie dysponujemy czasem do przyrządzenia zalewy, śledzie w śmietanie można przygotować ze śledzi z solanki, wymoczonych dobrze w zimnej wodzie lub mleku tak, żeby nie były za słone. I choć cebula do śledzi również najlepiej smakuje z zalewy, można też wykorzystać surową, którą po pokrojeniu posypuje się solą „od serca” i odstawia do zmiękczenia i wydobycia aromatu. Śledzie w śmietanie       Śledzie w śmietanie – przepis Czas przygotowania: 15 minut Czas oczekiwania: 10 minut Składniki (dla 2-4 osób):  500 g śledzi matiasów w solance (oczyszczone i wymoczone przez 2-4 godziny w zimnej wodzie lub mleku; opcjonalnie śledzie mogą być z zalewy octowej) 2 cebule (pokrojone w piórka; świeżą cebulę można zastąpić cebulą z zalewy) 1 jabłko (obrane, utarte na tarce o grubych oczkach; opcjonalnie) 2 jajka (opcjonalnie; ugotowane na twardo i utarte na tarce o grubych oczkach lub pokrojone w kosteczkę) 1 szklanka śmietany 2 łyżki soku z cytryny 3 łyżki natki pietruszki lub szczypiorku (posiekany) sól, cukier, pieprz  Przydatne poradniki:  Jak zrobić śledzie w zalewie    Wykonanie:   Krok 1. Śledzie kroimy w dzwonka i układamy dekoracyjnie na półmisku lub talerzach. Krok 2. Skrapiamy śledzie połową soku z cytryny (jeśli mamy śledzie z zalewy, możemy pominąć ten krok). Krok 3. Cebulę oprószamy solą i 1 łyżeczką cukru, odstawiamy na 10 minut (jeśli mamy cebulę z zalewy, możemy pominąć ten krok). Krok 4. Śledzie posypujemy cebulą i (część można zostawić do dekoracji) i jabłkiem oraz skrapiamy sokiem z cytryny. Krok 5. Śmietanę doprawiamy solą, pieprzem i cukrem i dekorujemy nią śledzie. Krok 6. Dekorujemy śmietanę szczypiorkiem lub natką pietruszki. Dodatkowo talerz można ozdobić papryką i/lub marynowanymi grzybkami.       Śledź w śmietanie tagged in cebula, Potrawy wigilijne, Prosty przepis, Śledzie, śmietana, wigilia    Share: facebook twitter pinterest google+ 