( );    Zadając moim Czytelnikom pytanie o przygotowywane w ich domach potrawy wigilijne spodziewałam się dużej różnorodności. W końcu Polska nie jest małym krajem, a nasza historia rozbiorów, wojen i repatriacji odmiennie ukształtowała pod względem kulinarnym poszczególne regiony kraju. W Wigilię jemy różne zupy (barszcz czerwony, barszcz biały, zupę grzybową, rosół rybny), drugie dania, przekąski, a nawet desery. Spośród nadesłanych nazw potraw szczególnie zaintrygowała mnie słodka przekąska o nazwie makagigi, o której napisało kilku Czytelników, a na którą mój kolega Marcin podesłał mi przepis.  Makagigi     Makagigi – przepis Czas przygotowania: 20 minut Czas oczekiwania: cała noc Składniki (na pełny półmisek):  1 szklanka miodu 1 szklanka maku (suchy lub opłukany, dokładnie osuszony) 1/2 szklanki cukru 1/2 szklanki migdałów (bez skórki, zmielone)    Wykonanie: Krok 1. Miód z cukrem roztapiamy w kąpieli wodnej. Następnie, już bezpośrednio na palniku, doprowadzamy do wrzenia, a gdy ściemnieje, zdejmujemy z ognia. Krok 2. Stopniowo dosypujemy mak i migdały, cały czas dokładnie mieszamy. Masa powinna być na tyle gęsta, żeby po wsypaniu całego maku i migdałów trudno ją było mieszać. Krok 3. Masę wykładamy na papierze do pieczenia, przykrywamy od góry drugim kawałkiem papieru do pieczenia i wałkujemy na grubość kilku milimetrów (grubość sezamków). Od razu po wałkowaniu zdejmujemy z górny papier. Krok 4. Z rozwałkowanej masy wykrawamy kwadraty, które następnie kroimy na pół, w trójkąty. Zostawiamy na całą noc do ostygnięcia i stwardnienia. Serwujemy jako słodki smakołyk.     Makagigi tagged in Boże Narodzenie, mak, migdały, miód, Potrawy wigilijne, wigilia    Share:   facebook twitter pinterest google+ 