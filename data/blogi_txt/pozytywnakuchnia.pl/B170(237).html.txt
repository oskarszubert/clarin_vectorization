( );    Czy to w sezonie, czy wykorzystując mrożony szpinak, lubię od czasu do czasu sięgnąć po przepis na risotto ze szpinakiem. W najprostszej wersji wystarczy do niego zaledwie kilka składników, ale nie potrafię sobie odmówić dodania dobrego, pleśniowego sera, np. blue lazur albo gorgonzola oraz białego wina wytrawnego, które nadaje tej potrawie charakteru i jeszcze lepszego smaku.  Zobacz też: Więcej przepisów na risotto i inne dania kuchni włoskiej   W najprostszej wersji wystarczy ryż, trochę szpinaku, wywar z suszonych warzyw i masła oraz soli oraz cebula. Te kilka składników warto jednak wzbogacić o inne dodatki i oprócz białego wina zadbać o to, żeby szpinak mógł przegryźć się z serem, a nawet czosnkiem, który do potrawy trzeba będzie dodać tuż po zeszkleniu cebuli, a jeszcze przed wrzuceniem ryżu na patelnię. Warto też pokusić się o dodanie do risotto ze szpinakiem czegoś ostrego, np. drobno pokrojonego chili lub, pozostając w klimacie czerwonych dodatków, suszone pomidory w zalewie z oliwy. Proste receptury to zawsze dobry smak i duże pole do eksperymentów. Ciekawa jestem z czym przygotujecie swoje risotto szpinakowe – podzielcie się swoimi pomysłami w komentarzach :).       Risotto ze szpinakiem – przepis Czas przygotowania: 30 minut Składniki (dla 4 osób):  2 szklanki ryżu arborio 2 cebule (drobno pokrojone) 500 g szpinaku (szybko sparzony, odciśnięty, pokrojony w paski o szerokości ok. 1 cm) 2 szklanki białego wina wytrawnego ½ l wywaru (warzywnego lub drobiowego) 100 g sera gorgonzola oliwa 50 g (¼ kostki) masła biały pieprz  Przydatne poradniki:  Jak pokroić cebulę Jak zrobić wywar warzywny   Wykonanie: Krok 1. Na niewielkim ogniu, pod przykryciem, szklimy cebulę na oliwie z oliwek. Krok 2. Dosypujemy ryż i szklimy na niedużym ogniu, aż zrobi się przezroczysty, od czasu do czasu mieszając. Krok 3. Do ryżu dolewamy białe wino i trzymamy całość na niewielkim ogniu, aż powoli i delikatnie ryż „wypije” wino. Krok 4. Powoli, jedna chochla po drugiej, dolewamy zimny wywar, trzymając całość na niedużym ogniu. Za każdym razem, kiedy ryż „wypije” wywar, dolewamy kolejną porcję, chociaż w pewnym momencie wywaru zacznie się robić coraz więcej i trzeba będzie go dolewać, nie czekając aż się wchłonie. Krok 5. Nadal na niewielkim ogniu, gotujemy całość przez ok. 20 minut. Ryż może być ugotowany al dente czyli „na ząb”, lekko twardawy. Krok 6. Do ugotowanego ryżu dodajemy szpinak i dusimy kilka minut aż do jego zmiękczenia. Krok 7. Dodajemy do całości rozkruszony ser, dokładnie mieszamy i trzymamy na średnim ogniu aż do jego rozpuszczenia. Krok 8. Na koniec dokładamy  masło, wyłączamy ogień, przykrywamy patelnię i czekamy aż tłuszcz się rozpuści. Serwujemy gorące, doprawione pieprzem. Risotto powinno mieć konsystencję „fali”, inaczej nazywaną konsystencją „lawy”, czyli delikatnie rozlewać się na talerzu. Jeśli po ugotowaniu czy odgrzewaniu będzie zbyt gęste, można rozprowadzić je niewielką ilością dodatkowego wywaru.      Risotto ze szpinakiem Risotto ze szpinakiem tagged in Białe wino, cebula, gorgonzola, Prosty przepis, risotto, szpinak, Wino    Share:   facebook twitter pinterest google+ 