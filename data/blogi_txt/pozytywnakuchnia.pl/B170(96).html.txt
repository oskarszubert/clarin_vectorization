( );    Lasagne ze szparagami Bezapelacyjnie wygrałabym konkurs na najmniej fotogeniczne lasagne. Za każdym razem wyglądają apetycznie w piekarniku, świetnie prezentują się na talerzu, a na fotografii – niespecjalnie. Za to za każdym razem świetnie smakują i to liczy się w pierwszej kolejności. Tym razem przygotowałam lasagne ze szparagami. Na szybko, dysponując znikomą ilością składników. I udało się! Takich lasagne jeszcze u mnie nie było. Lasagne ze szparagami – przepis   Składniki (dla 4 osób):  ½ kg szparagów (oczyszczone) 5 ząbków czosnku (obrany, pokrojony w cieniutkie plasterki, może być zeszklony na maśle klarowanym lub oliwie z oliwek; opcjonalnie) 200 g sera żółtego (najlepiej parmezan lub niskokaloryczna mozzarella) sos beszamelowy 1 opakowanie makaronu na lasagne  Przydatne poradniki:  Jak zrobić sos beszamelowy Jak oczyścić szparagi    Wykonanie:   Krok 1. Zaczynamy od przygotowania szparagów. Myjemy, obieramy, ustawiamy w pionie w garnku (można związać je nitką lub wykorzystać specjalny garnek do gotowania szparagów) i blanszujemy przez ok. 3 minuty. Krok 2. W natłuszczonym naczyniu żaroodpornym umieszczamy na dnie odrobinę sosu beszamelowego, układamy na wierzchu płaty makaronu. Kładziemy po wierzchu kilka szparagów, posypujemy czosnkiem i serem. Krok 3. Polewamy sosem i przykrywamy makaronem. Powtarzamy czynności aż do uzyskania 3-4 warstw makaronu. Płatki makaronu, które mają znajdować się na wierzchniej warstwie, przed położeniem moczymy we wrzącej wodzie. Zapobiegnie to ich przypaleniu. Możemy obłożyć je kawałkami masła i serem. Krok 4. Przykryte naczynie wstawiamy do piekarnika nagrzanego do 220 °C i zapiekamy przez ok. 20 minut, chyba że przepis podany na opakowaniu makaronu sugeruje inny czas i temperaturę.       Lasagne ze szparagami Zjadłabym jeszcze… A nic nie zostało! Przepis jest moją propozycją do akcji kulinarnej Makaron jest dobry na wszystko. tagged in czosnek, gałka muszkatołowa, lasagne, makaron, mleko, Prosty przepis, sos beszamelowy, szparagi, Tani obiad, zielone szparagi, żółty ser    Share:   facebook twitter pinterest google+ 