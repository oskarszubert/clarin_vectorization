( );    Gości na wielu stołach w polskich domach: sałatka jarzynowa. Klasyczna, polska sałatka, zapewne każdy z Was choć raz miał okazję jej spróbować. Dawniej często przygotowywała ją moja mama, był to jej numer popisowy z okazji imienin i innych, rodzinnych uroczystości. Zobacz też: Więcej pomysłów na sałatki   Choć osobiście nigdy za nią nie przepadałam, jest to ulubiona sałatka w mojej rodzinie. Przygotowuję ją według receptury mojej mamy: z gotowanych ziemniaków, marchewki, selera i pietruszki, z dodatkiem groszku i kukurydzy z puszki oraz majonezu. Dla wzbogacenia smaku dodaję kiszonego ogórka, dzięki któremu sałatka jarzynowa nie jest mdła. Ogórki można zastąpić marynowanymi grzybkami lub sokiem z cytryny i, w zależności od rodzaju majonezu, dodać też odrobinę soli i pieprzu, musztardy lub soku z cytryny. Sałatka jarzynowa Sałatka jarzynowa – przepis Czas przygotowania: 45 minut Składniki (dla 4 osób):  2-3 średnie ziemniaki (wyszorowane, ugotowane w mundurkach) 1 średnia marchewka (wyszorowana, ugotowana w skórce lub oskrobana) 1/4 średniego selera (wyszorowany, ugotowany w mundurku) 1 mała pietruszka (wyszorowana, ugotowana w mundurku) 1 duży ogórek kiszony lub 2-3 grzybki marynowane 100 g zielonego groszku (ugotowany lub z puszki) 100 g kukurydzy (ugotowanej lub z puszki) 1/2 jabłka (obrane ze skórki) 1-2 jajka (ugotowane na twardo) 1 mały słoiczek majonezu (ok. 300 g) sól, pieprz, sok z cytryny, musztarda (opcjonalnie)  Przydatne poradniki:  Jak ugotować kukurydzę Jak zrobić różę z marchewki    Wykonanie: Krok 1. Ziemniaki, marchewkę, selera, pietruszkę, ogórka, jabłko i jajko kroimy w niedużą kostkę. Krok 2. W dużej salaterce mieszamy wszystkie składniki i wyrównujemy łyżką powierzchnię. Krok 3. Dekorujemy sałatkę natką pietruszki, paskami papryki lub różyczkami z marchewki. Krok 4. Wstawiamy sałatkę jarzynową do lodówki na ok. 1 godzinę.       Sałatka jarzynowa tagged in groszek, Jabłka, jajka, kukurydza, majonez, marchewka, ogórek kiszony, pietruszka, Sałatka, seler, sok z cytryny, Ziemniaki Share:   facebook twitter pinterest google+ 