( );     Ciasto na Boże Narodzenie, przygotowane według prostej receptury, można urozmaicić, piekąc je w specjalnej foremce i fantazyjnie dekorując. Ciasto gwiazda, upieczone według przepisu na piernik ekspresowy, który nie wymaga leżakowania, można ozdobić polewą z białej czekolady lub białym lukrem, a jako wykończenie wykorzystać srebrne perełki cukiernicze, cukrowe gwiazdki i perlisty cukier. Barwiąc lukier na żółty lub pomarańczowy kolor, można wyczarować na takiej smakowitej gwiazdce dodatkowe wzorki. Ciasto gwiazda w tym roku po raz pierwszy gościło na naszym świątecznym stole, sprawiając sporo radości dzieciakom, które od razu chciały zjeść z niego wszystkie perełki i oskubać z apetycznej, słodkiej warstwy lukru. Wcześniej stało przez 3 dni pod przykryciem, dzięki czemu nabrało wilgoci i dodatkowego aromatu, chociaż taki piernik można z powodzeniem podać od razu po upieczeniu, przekładając w razie potrzeby ulubioną, kwaskowatą konfiturą, marmoladą lub dżemem. Obok tradycyjnego makowca mojej babci, ciasto gwiazdka było miłym i smakowitym uzupełnieniem naszych klasycznych, rodzinnych, świątecznych wypieków. Ciasto gwiazda     Ciasto gwiazda – przepis Składniki (forma o przekątnej ok. 23 cm): Ciasto piernikowe:  2 jajka ½ szklanki wody lub mleka 100 g (½ kostki) masła (roztopione) 2 szklanki mąki 2 łyżeczki proszku do pieczenia ½-¾ szklanki cukru lub miodu 1 łyżka przyprawy do piernika (mieszanka cynamonu, imbiru, kolendry, goździków i gałki muszkatołowej)  Lukier:  2 białka 1 szklanka cukru pudru 3 łyżki soku z cytryny barwnik spożywczy (opcjonalnie)  Do przełożenia: 100 g kwaskowatej konfitury, dżemu lub marmolady  Do dekoracji: srebrne perełki cukiernicze cukier perlisty żółte gwiazdki cukrowe gwiazdka z białej czekolady  Przydatne poradniki:  Jak zrobić biały lukier    Wykonanie: Ciasto: Krok 1. Nastawiamy piekarnik na temperaturę 180 °C (góra+dół) lub 160 °C (termoobieg). Suche składniki przesiewamy do miski. Krok 2. Dodajemy składniki mokre i bardzo dokładnie, intensywnie mieszamy lub miksujemy całość na gładką masę. Krok 3. Przelewamy ciasto do foremki (metalowa forma musi być wysmarowana tłuszczem i wysypana mąką/bułką tartą/kaszą manną) i wstawiamy do piekarnika na 45-50 minut. Pieczemy do tzw. suchego patyczka. Przekładanie ciasta: Krok 4. Wystudzone ciasto gwiazda przekrawamy na dwa placki i przekładamy konfiturą, marmoladą lub dżemem. Lukrowanie: Krok 5. Białka ubijamy na sztywną pianę, pod koniec dodajemy stopniowo cukier i sok z cytryny, przygotowując w ten sposób lukier. Krok 6. Smarujemy ciasto gwiazda lukrem i odstawiamy do lekkiego stężenia wierzchniej warstwy. Dekorowanie: Krok 7. Kiedy lukier delikatnie zacznie krzepnąć, dekorujemy całość dodatkami: srebrnymi perełkami, perlistym cukrem, gwiazdkami oraz dodatkowym lukrem zabarwionym za pomocą barwnika spożywczego. Krok 8. Odstawiamy ciasto do całkowitego zakrzepnięcia lukru.      Ciasto gwiazdka tagged in Ciasto, jajka, mleko, piernik, Potrawy wigilijne, wigilia, Wypieki Share:   facebook twitter pinterest google+ 