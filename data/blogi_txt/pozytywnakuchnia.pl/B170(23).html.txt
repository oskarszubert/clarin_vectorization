( );     Bigos wegetariański Klasyczny bigos zna i lubi większość z nas. Istnieje na niego nieskończona ilość receptur i każda pani czy pan domu ma swoją sprawdzoną, najlepszą, własną. Również wegetarianie przepadający za smakiem kapusty mają swój bigos wegetariański, w którym mięso można zastąpić innymi składnikami „wege”. To świetna propozycja dla tych, którzy nie lubią potraw mięsnych lub nie spożywają ich ze względów ideologicznych czy zdrowotnych, a bez kapusty żyć nie mogą :). Mój bigos wegetariański przygotowałam z  dodatkiem soi, wcześniej namoczonej przez całą noc, następnie ugotowanej do miękkości. Wzbogaciłam smak podsmażaną cebulą, czerwonym winem i przyprawami. Prosto i smacznie, bez mięsa. Zobacz też: Więcej przepisów na dania wegetariańskie        Bigos wegetariański – przepis Składniki (dla 6 osób):  ½ główki czerwonej kapusty (poszatkowana) ½ kg kapusty kiszonej (opłukana w zimnej wodzie) 200 g soi (namoczona w dużej ilości zimnej wody przez ok. 12 godzin) 6 suszonych śliwek (pokrojone w cienkie paski, namoczone w zimnej wodzie) 1 cebula (drobno pokrojona) 1 szklanka czerwonego wina 2 łyżki klarowanego masła lub oliwy z oliwek 1 łyżeczka imbiru (świeży, utarty na tarce o drobnych oczkach) 1-2 łyżki soku z cytryny (opcjonalnie) sól Wykonanie:   Krok 1. Soję gotujemy w bardzo dużej ilości wody (2 razy więcej wody niż soi) na średnim ogniu, przez ok. 3 godziny. Krok 2. Kapusty zalewamy zimną wodą (kiszoną wcześniej należy odcisnąć), doprowadzamy do wrzenia i gotujemy w jednym garnku, przez ok. 1,5 godziny, do miękkości. Krok 3. Cebulę szklimy na tłuszczu. Krok 4. Do zeszklonej cebuli dodajemy ugotowane kapusty i soję, czerwone wino, śliwki i imbir i dusimy pod przykryciem przez ok. 10-15 minut. Krok 5. Doprawiamy bigos solą i opcjonalnie zakwaszamy 1-2 łyżkami soku z cytryny.       Bigos wegetariański tagged in bigos, cebula, czerwona kapusta, Czerwone wino, Kapusta, Prosty przepis, śliwki suszone, soja, Wino     Share:   facebook twitter pinterest google+ 