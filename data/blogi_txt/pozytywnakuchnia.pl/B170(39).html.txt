( );     Carpaccio z pieczarek Proste dania nie wymagają od kucharza dużych nakładów czasowych i wkładu pracy. Ważne są za to składniki – danie, w którego skład wchodzi ich zaledwie kilka, wymaga ich idealnej świeżości i wyglądu oraz staranności podania. Takie właśnie jest carpaccio z pieczarek – należy je przygotować wyłącznie z grzybów młodych, z podwiniętymi kapeluszami i różową blaszką, układając apetycznie na talerzu razem z innymi składnikami. Zobacz też: Więcej pomysłów na pieczarki  Przygotowane z kilku składników carpaccio z pieczarek można zaserwować jako starter albo sałatkę – dodatek do głównego dania. Może też z powodzeniem pełnić rolę imprezowej przekąski, zwłaszcza gdy wśród gości znajdą się weganie i wegetarianie.       Carpaccio z pieczarek – przepis Czas przygotowania: ok. 5 minut Składniki (dla 2 osób): 6 średnich pieczarek (umyte, obrane ze skórek, pokrojone na cienkie plasterki) 2 cebulki dymki (tylko biała część) lub szalotki (drobno pokrojone) 1/4 papryczki chili (drobno pokrojona) 3 plasterki cytryny świeży tymianek świeża bazylia oliwa z oliwek sos balsamico sól   Przydatne poradniki:   Jak pokroić cebulę         Wykonanie:   Krok 1. Pokrojone pieczarki układamy dekoracyjnie na talerzach. Krok 2. Posypujemy pieczarki papryczką chili i skrapiamy sokiem z 1 plasterka cytryny oraz doprawiamy solą. Krok 3. Skrapiamy pieczarki oliwą z oliwek i polewamy sosem balsamico. Krok 4. Dekorujemy carpaccio pokrojoną drobno cebulą lub szalotką oraz świeżymi ziołami. Carpaccio pieczarkowe   tagged in dymka, papryczka chili, pieczarki, Prosty przepis     Share:   facebook twitter pinterest google+ 