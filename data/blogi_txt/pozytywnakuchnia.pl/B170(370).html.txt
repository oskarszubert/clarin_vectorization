( );     Truskawki w czekoladzie Kiedy rozpoczyna się sezon na truskawki, na początku zawsze rozkoszuję się ich słodkim, a jednak lekko kwaskowatym smakiem w najczystszej postaci. Od zawsze najchętniej zjadam takie prosto z krzaczka, a te ze sklepu myję i osuszam na papierowym ręczniku. Czasem obtaczam je delikatnie w cukrze lub kroję grubo do miseczki, lekko słodzę i zalewam gęstą, kwaśną śmietaną. Truskawki z czekoladą albo truskawki ze śmietaną – czasem trudno się zdecydować.  Zobacz też: Więcej pomysłów na truskawki   To właśnie teraz, w sezonie truskawkowym, najlepiej smakuje mi czekoladowe fondue, w którym maczam nadziane na długie szpadki, dojrzałe, czerwone i apetyczne truskawki. W nieco prostszej formie podaję truskawki z czekoladą: ciemną i białą, która tworzy na ich powierzchni słodką glazurę. Truskawki z czekoladą – przepis   Czas przygotowania: 15 minut Składniki (dla 4 osób):  ½ kg truskawek 1 lampka słodkiego, białego wina 1 tabliczka białej czekolady 1 tabliczka gorzkiej czekolady (60%)  Dodatkowo:  papierowe ręczniki lub serwetki Wykonanie:    Krok 1. Czekolady, w osobnych naczyniach, topimy w kąpieli wodnej. Krok 2. Umyte truskawki wraz z szypułkami zanurzamy na ok. 30 sekund w winie. Krok 3. Osączamy truskawki na papierowych ręcznikach. Krok 4. Każdą truskawkę z osobna zanurzamy w rozpuszczonej czekoladzie* (białej lub ciemnej) i odkładamy na talerz wyłożony papierem do pieczenia. —– * Po zastygnięciu na truskawce czekolady jednego koloru można zanurzyć ją ponownie w drugiej czekoladzie. Uzyskamy wtedy dwukolorowe truskawki. Podczas maczania czekolada będzie zastygać w naczyniu, dlatego dobrze jest trzymać ją w miseczce, którą można delikatnie podgrzewać od spodu.        Truskawka w czekoladzie tagged in Biała czekolada, czekolada, gorzka czekolada, Prosty przepis, Truskawki     Share:   facebook twitter pinterest google+ 