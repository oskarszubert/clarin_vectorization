( );       Steki z ligawy Chociaż najlepsza wołowina na steki musi być droga i wykrawana w konkretny sposób, z przeznaczonych do tego specjalnie partii wołowego mięsa, jej nieco bardziej ekonomiczną wersją, którą również można pokroić i ugrillować, są steki z ligawy. Pomimo powszechnego przekonania, że ligawa jest zbyt twarda na steki, można pokusić się o ich przygotowanie, odpowiednio wcześniej doprawiając mięso. Ligawa wymoczona w oliwie z przyprawami oraz czosnkiem, dodatkowo skropiona sokiem z cytryny, może nabrać kruchości i przypaść do gustu naszym gościom i domownikom, nie nadwyrężając przy okazji naszego portfela.  Zobacz też: Więcej pomysłów na dania z grilla   Steki z ligawy to miniaturowa wersja klasycznych steków. Można przygotować je zarówno na ruszcie jak i usmażyć, a sama metoda, poza dodatkowym przyprawianiem i marynowaniem (nadającym nieco „gumowatemu” mięsu kruchości), którego nie wymaga klasyczna wołowina na steki wysokiej jakości, niewiele różni się od podstawowego przepisu. Można mocniej wypiec mięso lub przygotować je tak, aby od środka było częściowo lub w zdecydowanej większości krwiste, surowe. Steki z ligawy – przepis Czas przygotowania: ok. 15-30 minut Czas marynowania: ok. 12 godzin Składniki (dla 4 osób):  1 kg ligawy (pokrojona w poprzek włókien na steki o grubości ok. 2 cm) 1-2 ząbki czosnku (przeciśnięty przez praskę) 1 cytryna imbir sól, pieprz oliwa    Wykonanie:   Krok 1. Steki nacieramy solą i pieprzem oraz czosnkiem, następnie skrapiamy oliwą i sokiem wyciśniętym z cytryny. Odstawiamy pod przykryciem w chłodne miejsce na ok. 12 godzin. Krok 2. Na ok. 1 godzinę przed grillowaniem lub smażeniem mięso wyjmujemy z lodówki, żeby uzyskało temperaturę pokojową. Krok 3. Układamy steki na kratce lub tacce do grillowania (na niższej półce grilla, ale niezbyt blisko ognia, żeby mięso nie przypaliło się, a jedynie uzyskało wypalone paski) i grillujemy z obu stron (1 minuta na każdą stronę). Krok 4. Obracamy steki o 45 stopni (jeśli chcemy uzyskać wzór kratki) lub kładziemy tak, żeby nadal rumieniły się w tym samym miejscu, w którym mięso jest już mocniej przypieczone i zostawiamy do grillowania na średnim ogniu (można polać węgle wodą lub przełożyć kratkę na wyższą półkę grilla), pod przykryciem (jeśli nie posiadamy grilla z pokrywą, można zawinąć steki w folię aluminiową). Jeśli dysponujemy termometrem kucharskim, można sprawdzać stopień wypieczenia i zdejmować mięso z rusztu, kiedy środek każdego steku uzyska odpowiednią temperaturę. Bez termometru możemy określić stopień wypieczenia mięsa na podstawie jego miękkości i sprężystości oraz czasu grillowania. Steki bardzo krwiste - temperatura w środku mięsa to ok. 55 °C, wystarczy grillowanie ich po 1 minucie z każdej strony na dużym ogniu. Kolejne czasy grillowania uwzględniają szybkie grillowanie (po 1 minucie z każdej strony) na niższej półce grilla, a następnie przełożenie mięsa na wyższą półkę i grillowanie pod przykryciem. Steki krwiste - temperatura w środku mięsa to ok. 60 °C, czas grillowania po ok. 1 minucie z każdej strony Steki półkrwiste - temperatura w środku mięsa to ok. 63 °C - czas grillowania po ok. 2-3 minuty z każdej strony Steki średnio wypieczone - temperatura w środku mięsa to ok. 71 °C, czas grillowania po ok. 5-6 minut z każdej strony Steki dobrze wypieczone - temperatura w środku mięsa to ok. 77 °C, czas grillowania po ok. 7-9 minut z każdej strony Steki bardzo dobrze wypieczone - temperatura w środku mięsa to ok. 82 °C, czas grillowania po ok. 10-12 minut z każdej strony Krok 5. Po zdjęciu z rusztu stekom dajemy 1-2 minuty „odpoczynku” na talerzu i dopiero po tym czasie serwujemy z ulubionymi dodatkami.          Stek z ligawy   tagged in czosnek, imbir, Prosty przepis, steki, wołowina    Share:   facebook twitter pinterest google+ 