( );    Tomek, Czytelnik Pozytywnej Kuchni przesłał mi jakiś czas temu przepis na rejbak. Ziemniaczany placek pieczony z utartych, surowych ziemniaków, z dodatkiem jajek i mąki oraz mleka, dzięki któremu ziemniaki nie zrobią się zbyt ciemne. Rejbak jest daniem kuchni polskiej rozpowszechnionym m. in. na Kurpiach. W innych częściach Polski znany jest jako kugiel, polska odmiana żydowskiego kugla. W oryginalnym wykonaniu według kuchni żydowskiej do placka nie dodaje się mięsa lub wykorzystuje się mięso kaczki. W Polsce spotyka się wersje z żeberkami wieprzowymi, wołowiną, skwarkami. Tomek proponuje dodać smażony z cebulą, wędzony boczek, słoninę lub kiełbasę – można zdecydować się na mieszankę wszystkiego po trochu lub np. wybrać tylko boczek.  Zobacz też: Inne pomysły na ziemniaki   Rejbak – placek pieczony z surowych ziemniaków Rejbak – przepis Czas przygotowania: 15 minut Czas pieczenia: ok. 1-2 godziny Składniki:   2 kg ziemniaków 1/2 kg mieszanki wędzonego boczku, słoniny i kiełbasy 1 duża cebula 2-3 jajka 2-3 łyżki mąki 1/2 szklanki mleka (gorące) sól, pieprz tłuszcz do wysmarowania formy      Wykonanie: Krok 1. Boczek, kiełbasę, słoninę kroimy w kostkę i rumienimy na suchej, teflonowej patelni. Dodajemy cebulę i smażymy całość, aż cebula się zeszkli. Krok 2. Ziemniaki ucieramy na tarce o drobnych oczkach albo miksujemy w blenderze. Odciskamy dokładnie na durszlaku lub sicie. Krok 3. Do ziemniaków wbijamy jajka i dodajemy usmażone mięso. Dosypujemy mąkę, doprawiamy solą i dużą ilością pieprzu, mieszamy. Na koniec wlewamy gorące mleko, jeszcze raz mieszamy. Krok 4. Masę wlewamy na wysmarowaną tłuszczem blaszkę. Pieczemy w piekarniku nagrzanym do 180 °C przez ok. 1 godzinę. W trakcie pieczenia możemy obniżyć temperaturę. Rejbak powinien być brązowy z wierzchu.         Rejbak tagged in boczek, cebula, jajka, kiełbasa, słonina, Tani obiad, Ziemniaki    Share: facebook twitter pinterest google+ 