( );     Zrobiłam swoje pierwsze podejście do zup rybnych. Nie jest to łatwa sztuka, ponieważ smak ryby, jakże specyficzny po ugotowaniu, ciężko jest wydobyć tak, żeby pieścił nasze podniebienie. Jako fanka azjatyckich zup rybnych oraz jedynej w swoim rodzaju „Zupy na europejskim poziomie”   przygotowywanej przez męża mojej kuzynki postawiłam sobie wysoko poprzeczkę i… prawie przez nią przeskoczyłam. Prawie, bo jak na pierwszy raz zupa była dobra, ale niestety nie idealna.      Zupa z pstrąga – przepis Składniki (dla 4 osób):  1,5 l wywaru z warzyw ok. 50 dag oczyszczonego pstrąga (w miarę możliwości wyjmujemy ości) 1/2 brokuła (podzielony na różyczki) 1 czerwona papryka (pokrojona w kostkę) 2 łyżki rodzynków (sparzone, osączone) 1/2 szklanki śmietanki kremówki (12-18%) 1 łyżka soku z cytryny 1-2 łyżki mąki 1-2 żółtka 5-6 orzechów włoskich (łuskamy, sparzamy wrzątkiem i obieramy ze skórek, a następnie siekamy nożem) sól, pieprz, curry i szafran lub kurkuma do doprawienia    Wykonanie: Krok 1. Brokuł i paprykę gotujemy w wywarze do miękkości. Krok 2. Ryby myjemy, kroimy na porcje, zalewamy wrzącym wywarem z warzywami i gotujemy. Krok 3. Dodajemy sok z cytryny, rodzynki i śmietanę wymieszaną z mąką. Chwilę podgotowujemy, następnie lekko studzimy i mieszamy z żółtkami oraz orzechami. Krok 3. Doprawiamy do smaku i podajemy z grzankami.       Zupa rybna z pstrąga jest moją propozycją w Letnim Festiwalu Zupy. tagged in brokuły, czerwona papryka, danie jednogarnkowe, jajka, kurkuma, orzechy włoskie, papryka, pstrąg, rodzynki, ryba, śmietanka kremówka, sok z cytryny, szafran, wywar warzywny, zupa, zupa rybna     Share:   facebook twitter pinterest google+ 