( );    Alternatywa dla tradycyjnego, polskiego śledzia, powstała w krajach skandynawskich, gdzie świeżo złowionego łososia zasypywało się w piasku, tuż przy brzegu, w morzu, pozostawiając mięso to zamarynowania w słonej wodzie. Łosoś gravlax (znany też jako łosoś gravad lax lub łosoś gravlaks) współcześnie przygotowywany jest nieco inaczej. Pozostawia się go w chłodnym miejscu (najlepiej w lodówce), owiniętego folią, zasypanego solą, cukrem i świeżym koprem, gdzie przez 7 dni marynuje się w powstałej z przypraw zalewie, nabierając pięknego koloru i wspaniałego aromatu. Tak przygotowanego łososia można podawać z dodatkiem świeżych ziół czy sałat, odrobiną soku z cytryny lub limonki lub wykorzystać jako składnik sałatek czy dodatek do kanapek. Zobacz też: Więcej przepisów na łososia   Łosoś gravlax to kolejny z przepisów, do których chętnie powracam. Nie wymaga zbyt wielu przygotowań, a kluczem do sukcesu jest świeża ryba ze sprawdzonego źródła. Czarny pieprz można spróbować zastąpić innym: zielonym, czerwonym lub smakowym pieprzem czosnkowym. Eksperymentując ze sposobem podania, warto wykorzystać pomysły na dodatki do śledzi czy tataru: polać rybę odrobiną oliwy, dodać drobno pokrojoną cebulę lub oliwki albo kapary. Ciekawa jestem, z jakimi dodatkami Wam posmakuje najbardziej :).   Łosoś gravadlax     Łosoś gravlax – przepis Czas przygotowania: ok. 5 minut Czas oczekiwania: 7 dni Składniki (dla 4 osób):  500 g łososia (filetowany; umyty w zimnej wodzie, osuszony papierowym ręcznikiem) ¼ szklanki soli ¼ szklanki cukru 1 łyżka pieprzu (grubo zmielony) 1 pęczek kopru (drobno pokrojony)   Wykonanie: Krok 1.  Łososia przekładamy do głębszej miski, zasypujemy mieszanką soli i cukru oraz pieprzem i koprem, przykrywamy dokładnie folią spożywczą. Krok 2. Obciążamy rybę (np. ustawiając na niej miseczkę wypełnioną wodą) i odstawiamy w chłodne miejsce (lodówka) na 7 dni. Krok 3. Każdego dnia odkrywamy łososia i polewamy sosem, który wytopił się z niego w trakcie leżakowania. Serwujemy łososia gravlax oskrobanego z kopru i pieprzu, pokrojonego w cienkie plastry, z wybranymi dodatkami (np. tj. świeże zioła, sałata, cebula, oliwki, ogórek kiszony, cytryna lub limonka, pomidorki koktajlowe, oliwa, balsamico).       Łosoś gravlax tagged in koperek, Prosty przepis, przystawka, ryba, śniadanie, łosoś    Share:   facebook twitter pinterest google+ 