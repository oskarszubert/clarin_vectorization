( );    Babka z makiem to moja kolejna propozycja do kolekcji babek wielkanocnych, chociaż sprawdzi się też jako ciasto zimowe, bez dodatku owoców, szybkie do przygotowania, z łatwo dostępnych składników. Jest dość prosta do zrobienia i nie wymaga ubijania osobno piany z białek, bo wyrasta na proszku do pieczenia. Można upiec ją w klasycznej foremce do babki lub mniejszej keksówce, a po wystudzeniu i wyjęciu z foremki udekorować pyszną, słodką polewą lub lukrem. Zobacz też: Więcej pomysłów na babkę  Babka z makiem to ciasto bardzo podobne do pieguska, ale przed upieczeniem ma gęstszą konsystencję i nie zawiera mleka, a dodatek mąki ziemniaczanej zapewnia ciastu po upieczeniu bardziej aksamitną, piaskową i mniej kruszącą się konsystencję, dzięki czemu łatwo będzie je pokroić w plastry. Jestem bardzo ciekawa czy lubicie babkę z makiem, a może wolicie klasyczną wersję babki piaskowej z dodatkiem rodzynek?   Babka z makiem     Babka z makiem – przepis Czas przygotowania: ok. 15 minut Czas pieczenia: ok. 40-50 minut Składniki (forma do pieczenia babki o średnicy ok. 20 cm, z kominem):  ½ szklanki mąki ziemniaczanej (przesiana) ½ szklanki mąki pszennej (przesiana) 4 jajka (o temperaturze pokojowej) ½ szklanki maku ¾ kostki (150 g) masła (o temperaturze pokojowej) ¾ szklanki cukru 1 łyżeczka proszku do pieczenia sok z 1 cytryny lub 2 łyżki ekstraktu z wanilii (opcjonalnie)    Przydatne poradniki:   Jak zrobić lukier Polewa z białej czekolady – przepis Polewa czekoladowa – przepis Wykonanie: Krok 1. Nastawiamy piekarnik na temperaturę 160 °C (czas przygotowania masy jest czasem nagrzewania piekarnika) Krok 2. Masło o temperaturze pokojowej ucieramy mikserem na wysokich obrotach na puszysty krem (prawie do białości). Krok 3. Dodajemy do masła cukier i miksujemy nadal, aż się rozpuści. Krok 4. Wbijamy do masy po 1 jajku, za każdym razem dokładnie rozmiksowując całość przed dodaniem kolejnego. Krok 5. Dosypujemy obie mąki oraz mak do masy i ucieramy przez ok. 2 minuty do gładkości. Krok 6. Dodajemy do masy opcjonalne składniki: sok z cytryny lub wanilię i miksujemy przez ok. 1 minutę. Krok 7. Przelewamy masę do foremki wysmarowanej tłuszczem i wysypanej bułką tartą, mąką lub kaszą manną. Krok 8. Wstawiamy foremkę do piekarnika i pieczemy przez ok. 40 minut, na złocisty kolor. Nie otwieramy piekarnika w trakcie pieczenia – dopiero kiedy wierzch jest delikatnie zrumieniony, na 5 minut przed końcem, sprawdzamy w najgłębszym miejscu suchość ciasta, za pomocą drewnianego patyczka. Jeśli patyczek jest suchy, ciasto zostało upieczone. Krok 9. Od razu po upieczeniu wyjmujemy babkę z piekarnika i studzimy na wyjętej z piekarnika kratce (żeberkach), obróconą do góry dnem. Krok 10. Całkowicie zimne ciasto wyjmujemy z formy i dekorujemy.        Babka z makiem Babka z makiem tagged in Babka, Babka wielkanocna, Ciasto, Ciasto z makiem, jajka, mak, mąka ziemniaczana, masło, wanilia, Wypieki    Share:   facebook twitter pinterest google+ 