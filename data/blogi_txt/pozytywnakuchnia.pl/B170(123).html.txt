( );    Potrawa, która wielu z Was zapewne kojarzy się z dzieciństwem, to makaron z serem na słodko, pachnący cynamonem lub wanilią, z masłem i delikatnie stopionym na patelni białym serem. W przeciwieństwie do makaronu z serem i cebulą, jego siostrzana, słodka wersja łatwo przypadnie do gustu najmłodszym, a ich mamy przygotują ją szybko, dzięki czemu w letnie popołudnie zyskają dodatkowy czas na spędzenie go ze swoimi dziećmi.  Zobacz też: Więcej pomysłów na makaron   Makaron z serem na słodko       Makaron z serem na słodko – przepis Czas przygotowania: ok. 15 minut Składniki (dla 2 osób):  250 g makaronu (spaghetti lub tagliatelle, albo pappardelle; ugotowany al dente) 200 g twarogu (grubiej lub drobniej pokruszony) 2 łyżki masła klarowanego, zwykłego masła lub oliwy z oliwek 1-2 łyżki cukru lub cukru waniliowego albo dżemu owocowego, konfitury lub frużeliny cynamon lub wanilia Przydatne poradniki:   Jak ugotować makaron Jak zrobić masło klarowane Jak zrobić cukier waniliowy     Wykonanie: Krok 1. Masło topimy na niewielkim ogniu z cukrem lub cukrem waniliowym (jeśli zamiast cukru dodajemy do smaku przetwory z owoców, będzie je można dołożyć do makaronu w ostatnim kroku). Krok 2. Dodajemy twaróg i delikatnie podsmażamy aż ser lekko zmięknie. Krok 3. Dodajemy ugotowany, odcedzony makaron, szybko mieszamy i przekładamy całość na talerze. Krok 4. Opcjonalnie do gorącego makaronu dodajemy szczyptę cynamonu lub mieszamy całość z miąższem wydrążonym z 1/2 laski wanilii albo przetworami z owoców. Całość można udekorować świeżą miętą.       Makaron z serem na słodko tagged in cynamon, makaron, Prosty przepis, Szybki obiad, Tani obiad, twaróg, wanilia    Share:   facebook twitter pinterest google+ 