( );    Sezon grzybobrań uważam za rozpoczęty! Podczas wyprawy do lasu na jeżyny Ania znalazła podgrzybka, sitaka i kozaka, z których dzisiaj (upraszczając nieco przepis do 3 podgrzybków  ) przygotowałam dobrą kolację.      Zapiekanka jajeczna z podgrzybkami – przepis Czas przygotowania: 5 minut Czas pieczenia: 15-20 minut Składniki (dla 2 osób):  4 jajka 1 mała cebula (drobno pokrojona) 1 ząbek czosnku (wyciśnięty przez praskę) 1/4 małej papryczki chili (drobno pokrojona) 1/4 zielonej papryki (pokrojona w kostkę) 3 podgrzybki (oczyszczone, umyte, pokrojone na plasterki) 4 plasterki wędliny (np. sopockiej) 1 łyżka koncentratu pomidorowego lub keczupu 2 plasterki dojrzałego pomidora (pokrojone w kostkę) 3 listki suszonej bazylii (drobno pokruszone) sól i pieprz oliwa z oliwek do smażenia Wykonanie:   Krok 1. Na oliwie szklimy cebulę z czosnkiem, dodajemy paprykę i papryczkę chili i delikatnie podsmażamy aż zmięknie. Krok 2. Dodajemy grzyby, mieszamy, przykrywamy i dusimy pod przykryciem aż zmiękną. Dodajemy pomidora i koncentrat/keczup i delikatnie mieszając przesmażamy całość aż do uzyskania konsystencji ‚papki’ grzybowej, pod koniec doprawiając całość. Krok 3. Naczynie żaroodporne smarujemy niewielką ilością oliwy z oliwek, układamy na dnie plasterki wędliny. Na wierzchu każdego z plasterków kładziemy farsz grzybowy, formując w nim zagłębienie, do którego następnie wbijamy surowe jajko. Krok 4. Zapiekamy całość w piekarniku nagrzanym uprzednio do temperatury 220 °C przez ok. 15-20 minut. Podajemy z chrupkim pieczywem posmarowanym masłem, np. czosnkowym.        tagged in Bazylia, cebula, czosnek, Grzyby, jajka, papryczka chili, papryka, podgrzybki, Pomidory, Prosty przepis, zapiekanka, zielona papryka    Share:   facebook twitter pinterest google+ 