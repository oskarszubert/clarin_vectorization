( );    Przypomniałam sobie niedawno o mini-książeczce z przepisami na dodatki do ziemniaków, którą wkleiłam kiedyś do swojego zeszytu kulinarnego, a następnie zapomniałam, jakie ciekawe potrawy się w niej znajdowały. Ponieważ w ten weekend zrobiliśmy znowu ziemniaki z grilla, książeczka została odnaleziona, a ja tym razem postanowiłam postawić na nieco inny dodatek do ziemniaków i wyszedł mi całkiem ciekawy efekt. Dip cukiniowo-pietruszkowy przygotowuje się na bazie jogurtu, więc o nadmiarze kalorii nie może być mowy :). A smakuje dość nietypowo, z pieczonymi ziemniakami całkiem przyjemnie.      Przepis na dip cukiniowo- pietruszkowy Składniki (dla 4 osób):  500 g jogurtu naturalnego (1 duży kubek) 1 puszka kukurydzy (odcedzona) 1 pęczek natki pietruszki (umyta, osuszona, drobno posiekana) 1 mała cebula (drobno pokrojona) 1 mała cukinia (umyta, pokrojona w małą kostkę) 1 ząbek czosnku (przeciśnięty przez praskę) sól i pieprz Przygotowanie dipu cukiniowo-pietruszkowego: Wszystkie składniki łączymy w miseczce, doprawiamy solą i pieprzem i podajemy jako dodatek do pieczonych ziemniaków. Możemy go także użyć jako sosu do zielonej sałaty lub dodatku do wędlin.      tagged in cebula, Cukinia, czosnek, dip, jogurt, jogurt naturalny, kukurydza, natka pietruszki, Prosty przepis, sos    Share:   facebook twitter pinterest google+ 