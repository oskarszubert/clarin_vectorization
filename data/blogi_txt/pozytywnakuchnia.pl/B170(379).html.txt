( );     Z lekkim poślizgiem, spowodowanym głównie brzydką pogodą, ogłaszam kontynuację zeszłorocznej zabawy pod hasłem „Wielkie Grillowanie 2010″. Miejmy nadzieję, że tegoroczna wiosna i lato jednak dopiszą i wspólnie z przyjaciółmi oraz w naszym kulinarno-blogowym gronie uda nam się rozpalić nieco przykurzone i zapomniane w czasie zimy grille i upichcić nasze ulubione, wiosenno-letnie potrawy. A będzie w czym wybierać: w zeszłorocznej akcji Wielkie Grillowanie 2009 udało nam się ugrillować praktycznie wszystko: mięsa, warzywa i owoce; od tradycyjnych kiełbasek poprzez ciekawe szaszłyki i interesujące połączenia, np. mięsa i czarnej porzeczki. Po jej zakończeniu powstała też książka z przepisami „Wielkie Grillowanie” (e-book), którą dla przypomnienia i zaczerpnięcia inspiracji możecie pobrać stąd.   Oczywiście grillujemy poza domem lub w domu, w elektrycznym grillu, mikrofalówce lub piekarniku – w zależności od pogody. Pamiętajmy o tym, że grilla nie powinno się robić sąsiadom pod oknami, zwłaszcza gdy suszą tam pranie, a jeśli grillujemy poza naszą własną działką, po skończeniu imprezy koniecznie trzeba po sobie posprzątać. W tym roku zasady zabawy są praktycznie takie same jak w ubiegłym, natomiast do akcji mogą dołączyć też osoby, które nie posiadają swoich blogów kulinarnych. Jeśli prowadzisz bloga kulinarnego: W czasie trwania zabawy przygotuj potrawę z grilla, opublikuj przepis na swoim blogu, dołącz w nim link do akcji lub banner i po zakończeniu prześlij mi następujące informacje: 1. Kto przygotował potrawę (imię i nazwisko lub pseudonim, adres bloga) 2. Co przygotował (nazwa potrawy) 3. Link do przepisu na blogu Jeśli nie prowadzisz bloga kulinarnego, a masz konto na portalach tj. Facebook lub Nasza- Klasa: W czasie trwania zabawy przepis ze zdjęciem możesz umieścić na swoim profilu na Nasza-Klasa lub Facebook i wysłać mi informacje: 1. Kto przygotował potrawę (imię i nazwisko lub pseudonim) 2. Co przygotował (nazwa potrawy) 3. Link do przepisu na portalu społecznościowym oraz, w przypadku konta na NK, zgoda na publikację zdjęcia potrawy (wraz z imieniem i nazwiskiem lub pseudonimem autora) na koncie oficjalnym Pozytywnej Kuchni. Przez cały czas trwania akcji linki do swoich przepisów ze zdjęciami możecie samodzielnie publikować na Facebooku: Na stronie wydarzenia „Wielkie Grillowanie 2010” oraz profilu fanów Pozytywnej Kuchni, na Blipie, Flakerze, Spinaczu i Pingerze z tagiem #wielkiegrillowanie. Zapraszam też do udziału w konkursie grillowym sponsorowanym przez markę Kühne. Po zakończeniu akcji opublikuję na Pozytywnej Kuchni zbiorcze podsumowanie wraz z linkami do Waszych przepisów na blogach lub profilach na FB i NK oraz przygotuję e-booka w wersji pdf  (bez wykorzystywania zdjęć z Waszych blogów). Zapraszam Was do zamieszczenia banera lub linka do Wielkiego Grillowania 2010na własnych stronach www, profilach społecznościowych i blogach:   Gotowy kod html do skopiowania i wstawienia na własnej stronie: a href=”http://www.pozytywnakuchnia.pl/wielkie-grillowanie-2010/” mce_href=”http://www.pozytywnakuchnia.pl/wielkie- grillowanie-2010/”img class=”aligncenter” title=”Wielkie Grillowanie 2010″ src=”http://pozytywnakuchnia.pl/bannery/wielki e_grillowanie_2010_banner.jpg” mce_src=”http://pozytywnakuchnia. pl/bannery/wielkie_grillowanie_2010_banner.jpg” alt=”Wielkie Grillowanie 2010″ width=”200″ height=”300″ //a Rozpoczynając sezon grillowy tradycyjną kiełbaską i piwem życzę Wam udanego, Wielkiego Grillowania 2010!    Share:   facebook twitter pinterest google+ 