( );    Modra kapusta (w gwarze śląskiej: modro kapusta) to klasyczny dodatek do śląskiego obiadu – na talerzu podaje się ją w towarzystwie klusek śląskich i rolady, a Ministerstwo Rolnictwa wpisało ją na listę tradycyjnych produktów regionalnych. W jej skład, oprócz czerwonej kapusty, wchodzi odrobina cebuli i boczku, a całość przyprawia się solą, cukrem, pieprzem i octem, który nadaje jej ostateczną barwę.  Zobacz też: Więcej przepisów na kapustę oraz pomysły na inne dodatki do obiadu  Również w Wielkopolsce przygotowuje się modrą kapustę, według nieco innej receptury – tak jak robi ją moja babcia, która zamiast boczku dodaje do niej jabłko, dokłada też rodzynki i odrobinę goździków. W naszej rodzinie taka kapusta podawana jest jako dodatek do kaczki z jabłkami, choć towarzyszące jej w okolicach Poznania pyzy drożdżowe babcia od lat zastępuje gotowanymi ziemniakami.  Modra kapusta     Modra kapusta – przepis Czas przygotowania: 15 minut Czas gotowania: ok. 1 godzina Składniki (dla 6-8 osób):   1 niewielka główka czerwonej kapusty (usunięte zewnętrzne, zepsute liście; poszatkowana) 1 duża cebula (drobno pokrojona) 3-5 plastrów boczku (pokrojony w kostkę) 1-2 łyżki octu 2-4 łyżki smalcu (opcjonalnie) sól, cukier, pieprz  Przydatne poradniki: Jak pokroić cebulę      Wykonanie:    Krok 1. Kapustę zalewamy kilkoma szklankami wody, zagotowujemy i pod przykryciem gotujemy do miękkości przez ok. 30 minut. Krok 2. Na suchej i głębokiej, teflonowej lub ceramicznej patelni, podsmażamy boczek, delikatnie go rumieniąc i wytapiając tłuszcz. Krok 3. Do boczku dodajemy cebulę i szklimy, w razie potrzeby dodając do smażenia smalec. Krok 4. Dusimy całość przez ok. 10 minut, doprawiając solą, pieprzem i cukrem. Krok 5. Skrapiamy kapustę octem i dokładnie mieszamy. Modrą kapustę podajemy na ciepło. Modro kapusta tagged in boczek, cebula, czerwona kapusta, Kapusta, Prosty przepis    Share:   facebook twitter pinterest google+ 