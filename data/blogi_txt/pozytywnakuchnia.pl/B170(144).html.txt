( );    Miłośnicy gotowania, wyposażający kuchnię w swoim pierwszym mieszkaniu, zwłaszcza gdy sporadycznie pieką ciasta, mogą spokojnie odłożyć zakup miksera na późniejszy czas, a do kuchni zafundować sobie blender ręczny. Jeśli jednak ciasta w nowej kuchni będą powstawać częściej, koniecznie trzeba kupić dobry mikser – w podstawowym składzie z dwoma rodzajami końcówek miksujących lub taki wyposażony dodatkowo w końcówkę do blendowania czy specjalną, stabilną, stojącą miskę. Dziś testujemy jeden z mikserów z dodatkowymi akcesoriami: mikser Bosch ErgoMixx MFQ36440. Jak sprawdza się w kuchni? Zobacz też: Konkurs „Wakacje w zdrowym rytmie” z nagrodami marki Bosch  Mikser Bosch Ergomixx MFQ36440 Mikser Bosch ErgoMixx MFQ36440 Jest to mikser wykonany w biało-szarych kolorach, o klasycznym kształcie, obsługiwany za pomocą kilku przycisków i 5-stopniowego przełącznika prędkości. Cechy - Dostępne kolory: biel+szarość - 5 ustawień prędkości + przycisk M dla natychmiastowego uzyskania maksymalnej mocy podczas miksowania (możliwość pracy pulsacyjnej) oraz do obsługi końcówki blendującej - standardowe końcówki miksujące oraz końcówki-świderki i końcówka blendująca + pojemnik w zestawie - Moc: 450 W - Wymiary: 154 x 208 x 74 mm - Waga: 1520 g - Długość kabla: 130 cm - Gwarancja: 24 miesiące   Wyposażenie miksera Bosch ErgoMixx MFQ36440 - blok miksujący - blendujący rozdrabniacz z nożem ze stali szlachetnej - standardowe końcówki miksujące (2 szt.) - końcówki-świderki do ciast drożdżowych i kruchych oraz piernikowych (2 szt.) - pojemnik do miksowania z miarką (800 ml) + pokrywka   Działanie miksera Bosch ErgoMixx MFQ36440 Mikser Bosch Ergomixx MFQ36440 Przed uruchomieniem miksera należy podłączyć go do prądu za pomocą długiego kabla, zamontować wybrane końcówki i rozpocząć miksowanie. Pracując ze standardowymi końcówkami miksującymi lub świderkami mamy do wyboru jeden z 5 dostępnych trybów prędkości lub od razu pracę na szybkości maksymalnej (M), z możliwością pulsacyjnego włączania i wyłączania silnika miksera. Z kolei podczas pracy z końcówką blendującą dostępny jest jedynie tryb maksymalny (M), bez możliwości stopniowej regulacji prędkości. Mocując wybrane końcówki, wcześniej, za pomocą specjalnej przekładki znajdującej się na spodzie urządzenia, należy otworzyć odpowiedni otwór – do końcówki blendującej lub do końcówek standardowych/miksujących. Kiedy jeden z otworów się otwiera, drugi, automatycznie, zostaje zamknięty, co uniemożliwia montaż wszystkich końcówek naraz i zabezpiecza przed ich niewłaściwym uruchomieniem. Mikser jest lekki i wygodny w użytkowaniu. Końcówki można w prosty sposób zamontować i wyjąć, a kabel, po zakończonej pracy, zawinąć na podstawce, która dodatkowo umożliwia stabilne ustawienie miksera w pionie. Na najwyższych obrotach poziom hałasu nie jest szczególnie uciążliwy, a dzięki dużej mocy silnika urządzenie może miksować nawet gęste ciasta. Pomimo dużej mocy silnika, maksymalna prędkość obrotowa nie jest tak duża jak w innym testowanym przeze mnie mikserze – dlatego trochę trudniej może być ubić pianę z białek czy przygotować bitą śmietanę w letnie, szczególnie upalne dni, a samo miksowanie potrwa wtedy dłużej. Po zakończonej pracy elementy miksera Bosch ErgoMixx MFQ36440, poza blokiem z silnikiem, można umyć w zmywarce. Mikser Bosch ErgoMixx – opinia i rekomendacje Mikser Bosch ErgoMixx MFQ36440 – końcówki Jest to mikser do podstawowych prac związanych z wypiekiem ciast oraz rozdrabniania surowych i gotowanych owoców i warzyw czy miksowania zup na krem, chociaż bałam się przetestować końcówki blendującej pod kątem odporności na wrzątek czy zetknięcie tworzywa z gorącym garnkiem lub ogniem, do którego może przypadkowo dojść podczas miksowania zupy bezpośrednio w garnku. Dzięki dodatkowemu wyposażeniu urządzenie jest kompletnym i wygodnym zestawem 2 w 1 (blender + mikser), chociaż przy mocy 450 W, bez dodatkowego pojemnika z nożem rozdrabniającym, nie da się przy jego pomocy przygotować np. masła orzechowego czy zblendować innych, twardych składników. Na pewno warto wybrać taki model lub nieco wyższy, ze stalową końcówką blendującą, gdy w kuchni brakuje miejsca na wszystkie kuchenne akcesoria. Podsumowanie Plusy: - wysoka moc 450 W - dobre parametry akustyczne nawet podczas pracy na najwyższych obrotach - prostota obsługi za pomocą kilku dużych, wygodnych przycisków - wygodna podstawka do stabilnego postawienia miksera w pionie oraz zawijania kabla - łatwy montaż końcówki blendującej - estetyczne wykończenie - ergonomiczny kształt i wygodny, miękki uchwyt - lekkość - możliwość mycia dodatkowych akcesoriów w zmywarce Minusy: - Maksymalna prędkość obrotowa może nie wystarczyć do szybkiego ubicia śmietanki czy piany z białek w szczególnie upalne dni, przy wysokich temperaturach otoczenia Cena - Cena: ok. 129 zł www.bosch-agd.pl    Share: facebook twitter pinterest google+ 