( );    Śniadanie to najważniejszy posiłek w ciągu całego dnia – powtarza moja babcia. Ma rację, pod warunkiem, że wieczorem nie zjadło się za dużo na kolację :). Kiedy jeszcze nie pracowałam we własnym, domowym biurze, nigdy nie wychodziłam z domu bez śniadania. Kanapki, płatki z mlekiem albo jogurtem, muesli albo owsianka – zawsze udawało mi się znaleźć czas na zjedzenie czegoś konkretnego. Sobotnie i niedzielne śniadania uwielbiam celebrować – wyniosłam ten zwyczaj z rodzinnego domu i nie potrafię rozpocząć sobotniego czy niedzielnego poranku bez jajecznicy lub sałatki z pomidorów w towarzystwie świeżej bagietki, pajdy chleba lub tostów, albo bez naleśników. Tak, naleśniki z serem to także jedno z moich ulubionych, pożywnych śniadań.  Najważniejszy jest ser do naleśników: obowiązkowo klasyczny, grudkowaty twaróg, zmielony w maszynce o cienkich oczkach, kremowy. Można dodać do niego ziarna wydrążone z laski wanilii lub cynamon albo domowy cukier waniliowy, ale klasycznym składnikiem, który zawsze dodawały do niego moja mama i babcia, jest surowe żółtko z wyparzonego wcześniej jajka. To właśnie dzięki niemu naleśniki z serem zachwycą nadzieniem o pięknym, żółtym kolorze. Naleśniki z serem       Naleśniki z serem – przepis Czas przygotowania: ok. 30 minut Składniki (dla 4 osób): Ciasto na naleśniki:  1 szklanka mleka 1 szklanka wody mineralnej gazowanej 1,5 – 2 szklanki mąki 1 jajko 1 łyżeczka cukru waniliowego 1 łyżka oleju szczypta soli  Nadzienie z białego sera:   500 g twarogu (zmielony w maszynce o drobnych oczkach) 2 żółtka (z wyparzonego jajka; opcjonalnie) 2-4 łyżki śmietany (opcjonalnie, jeśli twaróg jest suchy) 8 łyżek cukru lub cukru waniliowego miąższ z 1 laski wanilii lub 1 łyżeczka cynamonu   Przydatne poradniki:  Jak zrobić naleśniki Jak zrobić naleśniki razowe Jak zrobić ser do naleśników Jak zrobić masło klarowane Jak zrobić cukier waniliowy Jak wyparzyć jajko Wykonanie: Krok 1. Składniki na nadzienie mieszamy w miseczce. Krok 2. Składniki na ciasto naleśnikowe mieszamy w misce za pomocą miksera lub ręcznej trzepaczki na niezbyt gęste ciasto. Krok 3. Smażymy naleśniki na patelni z obu stron, na niezbyt dużej ilości oleju. Krok 4. Na połowie każdego naleśnika nakładamy po kilka łyżek nadzienia i składamy „na cztery”. Naleśniki można dodatkowo udekorować świeżymi owocami, konfiturą lub frużeliną albo kwaśną śmietaną.       Naleśniki z serem tagged in jajka, mleko, naleśniki, twaróg    Share:   facebook twitter pinterest google+ 