( );     Paluchy z kminkiem Paluchy z kminkiem będą miłą odmianą dla tradycyjnych, słonych paluszków, które często goszczą na stołach podczas domowych imprez. Przygotowuje się je z kruchego ciasta, bez dodatku cukru i wypieka w piekarniku. Paluchy z kminkiem mają apetyczny, złotobrązowy kolor, pięknie pachną, a intensywność aromatu można łatwo regulować dodając mniej lub więcej kminku. Z wierzchu, jeszcze przed upieczeniem, można je dodatkowo posypać gruboziarnistą solą.         Przepis na paluchy z kminkiem Czas przygotowania: 15 minut  Czas oczekiwania: 1,5 godziny Składniki (na ok. 80 szt.):  1/2 kg mąki 250 g masła 1 żółtko 1 jajko 1 szklanka śmietany 1-3 łyżki kminku szczypta soli Wykonanie:  Krok 1. Mąkę przesiewamy do miski. Krok 2. Dodajemy masło, siekamy aż z masła i mąki utworzą się nieduże grudki. Krok 3. Dosypujemy szczyptę soli i wbijamy jajko i żółtko, wsypujemy cały, niezmielony kminek. Krok 4. Wlewamy śmietanę i zagniatamy ciasto (kruchego ciasta nie należy zagniatać zbyt długo; zagniatanie powinno potrwać 2-3 minuty). Ciasto chłodzimy w lodówce przez ok. 1 godzinę. Krok 5.  Ze schłodzonego ciasta odrywamy niewielkie kulki (łatwo mieszczą się w zamkniętej dłoni) i na omączonej stolnicy turlamy paluchy o szerokości 1 cm i długości ok. 10 cm. Krok 6. Paluchy wykładamy na blaszce nasmarowanej masłem i pieczemy w piekarniku w temperaturze ok. 200 °C, na rumiano.       Kruche paluchy z kminkiem tagged in jajka, kminek, Prosty przepis, śmietana     Share:   facebook twitter pinterest google+ 