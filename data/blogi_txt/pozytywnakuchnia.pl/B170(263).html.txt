( );    Sałatka z brokuła Z okazji imienin czy innych rodzinnych uroczystości, jako alternatywę dla klasycznej sałatki jarzynowej, moja mama, od dłuższego czasu, przygotowuje wyjątkowo prostą i zdrową sałatkę, która jest doskonałą przekąską imprezową, ale z powodzeniem można ją też podać jako dodatek do mięs czy ryb, a nawet, w nieco większych ilościach, jako samodzielne danie. Sałatka z brokuła to proste w przygotowaniu i szybkie danie – wystarczy kilka minut gotowania brokułowych różyczek, zblanszowanie cebuli, dodanie oliwy i przypraw, a pozostałe składniki pochodzą z puszki, pudełka i torebki – trzeba je jedynie pokroić, odcedzić, uprażyć. Myślę, że taka sałatka z brokuła może stać się hitem Waszych spotkań w gronie rodziny lub znajomych – na przyjęciach organizowanych przez moją mamę zawsze cieszy się dużym powodzeniem.  Zobacz też: Więcej przepisów na brokuły i inne pomysły na sałatki         Sałatka z brokuła – przepis Czas przygotowania: 10 minut Składniki:  1 brokuł (tylko różyczki, podzielone na mniejsze kawałki) 1 duża cebula (pokrojona w piórka) 1 puszka kukurydzy (odcedzona) 1-2 opakowania sera sałatkowego solankowego (pokrojony w kostkę o boku ok. 2 cm, w pudełku) 4 łyżki ziaren słonecznika (uprażone) 6 łyżek oliwy z oliwek (można zastąpić innym, płynnym, zdrowym olejem, np. z pestek dyni) 1 łyżka octu śliwkowego (opcjonalnie) 1-2 łyżeczki mieszanki ziół prowansalskich sól, pieprz Wykonanie:   Krok 1. Różyczki brokułowe gotujemy 5 minut w nieosolonej wodzie. Krok 2. Cebulę blanszujemy przez około 3 minuty. Krok 3. Wystudzone warzywa układamy w salaterce, przykrywamy kukurydzą i serem, prószymy uprażonym słonecznikiem. Krok 4. Polewamy całość oliwą i octem śliwkowym. Krok 5. Dodatkowo, w salaterce lub bezpośrednio na talerzach, sałatkę można doprawić solą, pieprzem i ziołami prowansalskimi. Sałatka z brokuła tagged in brokuły, cebula, feta, kukurydza, Prosty przepis, Sałatka, słonecznik    Share:   facebook twitter pinterest google+ 