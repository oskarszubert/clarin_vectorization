( );    Pascha wielkanocna, mój ulubiony, wielkanocny deser. W mojej rodzinie nie było tradycji jej przygotowywania i na stole wielkanocnym z reguły pojawiały się serniki. Myślę, że z okazji Wielkiej Nocy można czasem z nich zrezygnować, przygotowując tradycyjną paschę lub mazurek.  Zobacz też: Więcej przepisów na Wielkanoc   Po raz pierwszy paschy wielkanocnej udało mi się spróbować kilka lat temu, kiedy razem z przyjaciółką udałyśmy się na długi weekend na Hel. W Juracie zastała nas piękna pogoda i restauracja, w której menu znalazłyśmy ten smaczny, wielkanocny deser, w dodatku własnego, domowego wyrobu. Od tamtego czasu sama przygotowuję paschę wielkanocną na święta. Dla mnie ma już lepszego, wielkanocnego deseru. Pascha wielkanocna       Pascha wielkanocna – przepis Składniki:  1 kg niekwaśnego, tłustego twarogu (dobrze odciśnięty) 5 żółtek 200 g miękkiego masła 1/4 l śmietanki kremówki (36%) 250 g cukru 1/2 laski wanilii (ewentualnie możemy ją zastąpić aromatem lub cukrem waniliowym) 200 g bakalii (opcjonalnie); np. migdały, rodzynki, orzechy polewa czekoladowa (do ozdobienia) świeże owoce, np. truskawki (do ozdobienia) bita śmietana (do ozdobienia)  Przydatne poradniki:   Jak wyparzyć jajko Jak sprawdzić świeżość jajka Jak zrobić polewę czekoladową     Wykonanie:   Krok 1. Twaróg przecieramy przez sito lub trzykrotnie mielimy w maszynce o drobnych oczkach. Krok 2. W garnku ucieramy żółtka z cukrem, dodajemy śmietankę i dalej ucieramy, aż do uzyskania konsystencji kremu. Krok 3. Garnek z żółtkami stawiamy na ogniu i ogrzewamy prawie do zagotowania, cały czas mieszając. Krok 4. W trakcie ogrzewania kremu z żółtek dodajemy miąższ wydrążony z laski wanilii. Krok 5. Zdejmujemy garnek z ognia, dodajemy masło, przetarty ser i ucieramy mikserem. Krok 6. Dodajemy ulubione bakalie, dokładnie mieszamy. Krok 7. Na dnie durszlaka (lub specjalnej dziurkowanej foremki – jeśli taką posiadamy) układamy czystą ściereczkę/serwetkę, wlewamy  masę i odciskamy. Krok 8. Zawijamy serwetkę, mocno dociskamy z góry (możemy położyć deseczkę obciążoną np. słoikiem z miodem, dżemem itp.) i zostawiamy na noc w lodówce. Krok 9. Na drugi dzień wykładamy paschę na talerz, ozdabiamy owocami, bitą śmietaną, polewą czekoladową i całymi bakaliami.       Jak zrobić paschę – krok po kroku Alternatywą dla tego przepisu jest wykonanie paschy przy użyciu mleka, z którego musimy najpierw własnoręcznie przygotować ser. Jeśli ktoś ma w okolicy krowę dającą dobre, tłuste mleko, może spróbować :). Albo zaryzykować z mlekiem z kartonika. tagged in jajka, pascha, śmietanka kremówka, twaróg, wanilia    Share:   facebook twitter pinterest google+ 