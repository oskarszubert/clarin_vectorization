( );    Zabaglione Albo, w spolszczeniu, zabajone :). Kolejna, ostatnia już potrawa z jajek zgłaszana do konkursu organizowanego na blogu 2 smaki prowadzonym przez Olę Cruz. Zabaglione to prosty, włoski deser przygotowywany na bazie żółtek z kurzych jajek, cukru i wina Marsala (czyli bardzo słodkiego, deserowego wina sycylijskiego, produkowanego w białej i czerwonej wersji, używanego również do tiramisu). Recepturę stworzono w XVI wieku we Florencji i początkowo traktowano jako napój do picia.        Przepis na zabaglione Składniki:  6 żółtek 2/3 szklanki białego wina Marsala (uwaga: moją inwencją twórczą było dodanie „Grzańca Galicyjskiego” z powodu braku białego, słodkiego wina) 1 łyżeczka tartej skórki cytryny duża szczypta cynamonu 1/3 szklanki cukru lub cukru waniliowego miąższ z 1/2 laski wanilii lub 1 łyżeczka ekstraktu waniliowego (nie trzeba dodawać, jeśli korzystamy z cukru waniliowego) 1,5 szklanki bitej śmietany (najlepiej z prawdziwej śmietanki-kremówki) owoce – np. jeżyny, jagody, maliny, truskawki oraz biszkopty jako dodatek  Przydatne poradniki:  Jak zrobić cukier waniliowy       Wykonanie:   Krok 1. W garnku zagotowujemy wodę i delikatnie zmniejszamy gaz, żeby po zagotowaniu przestała wrzeć. W drugim, mniejszym garnku albo metalowej misce umieszczamy żółtka, cukier, wino, cynamon i skórkę z cytryny. Krok 2. Kładziemy mniejszy garnek na większy tak, żeby dno mniejszego nie dotykało powierzchni wody. Podgrzewamy na parze, cały czas mieszając za pomocą ubijaka, trzepaczki lub miksera na małych obrotach. Po około 10 minutach żółtka powinny potroić swoją objętość. Krok 3. Podgrzewamy i cały czas mieszamy aż do uzyskania lekko gęstej konsystencji sosu. Jeśli użyliśmy białego wina, mieszanka pod koniec podgrzewania powinna nabrać bardzo jasnego koloru. Podajemy na ciepło, z bitą śmietaną, owocami i biszkoptami. Możemy też serwować zabaglione na zimno, np. z lodami.       Moja wersja (z jagodami) wyszła bardzo aromatyczna, głównie ze względu na rodzaj dodanego do zabaglione trunku. Ania i Krzyś zjedli zabaglione z małych filiżanek, a ja z wielkiej miski :). To się nazywa sprawiedliwy podział ;). tagged in jajka, owoce, skórka z cytryny, Wino, zabaglione    Share:   facebook twitter pinterest google+ 