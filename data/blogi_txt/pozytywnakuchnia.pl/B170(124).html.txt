( );     Makaron z truskawkami Klasyczny i najprostszy makaron z truskawkami to ugotowane kluski polane truskawkami zmiksowanymi w blenderze. Najłatwiejszy i najszybszy w sezonie truskawkowym obiad, który zapracowane mamy mogą podać swoim harcującym na podwórku pociechom. Krótki czas jego przygotowania nie oznacza nadmiernego nagrzewania swojej kuchni i zmęczenia w czerwcowe upały. Do smaku, w zależności od stopnia dojrzałości truskawek, można dodać odrobinę cukru. W dzieciństwie moja mama podawała nam makaron z truskawkami z dodatkiem twardego, pokruszonego twarogu, a ja dziś proponuję go Wam z kremowym, łagodnym w smaku serkiem mascarpone.        Przepis na makaron z truskawkami Czas przygotowania: 10 minut Składniki (dla 4 osób):  400 – 500 g makaronu pappardelle (szerokie wstążki) lub innego, dowolnego 4 szklanki truskawek 4 łyżki mascarpone (można zastąpić klasycznym twarogiem) 4 łyżeczki cukru pudru (opcjonalnie) 2 łyżki masła listki mięty do dekoracji          Wykonanie: Krok 1. Makaron gotujemy w osolonej wodzie al dente czyli lekko twardy. Krok 2. Odcedzamy na durszlaku i gorący przekładamy masłem, potrząsając durszlakiem tak, żeby masło się rozpuściło i dobrze rozprowadziło po wszystkich wstążkach makaronu. Krok 3. Truskawki miksujemy w blenderze. Krok 4. Makaron przekładamy do talerzy, polewamy zmiksowanymi truskawkami, a na wierzchu kładziemy po 1 łyżce mascarpone. Krok 5. Danie delikatnie posypujemy cukrem pudrem i ozdabiamy świeżą miętą. Makaron z truskawkami tagged in makaron, mascarpone, mięta, pappardelle, Prosty przepis, Szybki obiad, Tani obiad, Truskawki Share:   facebook twitter pinterest google+ 