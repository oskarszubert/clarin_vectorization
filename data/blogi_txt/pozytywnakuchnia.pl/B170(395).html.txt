( );    Zasmażka to baza do sosów: naturalny sposób zagęszczenia sosów lub zup, bez sztucznych dodatków i konserwantów. Przygotowuje się ją zasmażając mąkę w tłuszczu do uzyskania odpowiedniego koloru i konsystencji: stopnia zasmażki. Zasmażkę rozprowadza się zimnym płynem (wodą, wywarem warzywnym, mięsnym, mieszanym lub grzybowym albo mlekiem, śmietaną), następnie zagotowuje i rozciera, żeby nie było w niej grudek.  Tak przygotowaną zasmażkę rozprowadza się niewielką ilością gorącej zupy albo sosu i stopniowo dodaje do całości, cały czas mieszając. Ciężkostrawne potrawy to te zagęszczane bezpośrednio surową mąką lub zasmażką z niezrumienionej mąki. Zagęszczony zasmażką sos lub zupa nie „przechodzi” smakiem surowej mąki, ale, niestety, nabiera dodatkowej ilości kalorii. Najlżejszą, najłatwiejszą do strawienia zasmażką jest zasmażka jasnozłota (2. stopnia). Jak zrobić zasmażkę       Zasmażka biała (1. stopnia) Czas przygotowania: 5 minut Składniki:  1/4 kostki masła 2 łyżki mąki 1 szklanka zimnego wywaru warzywnego, drobiowego, wołowego, grzybowego lub mieszanego, wody lub mleka, w zależności od przepisu na zupę 1 szklanka gorącego wywaru lub niezagęszczonego sosu      Wykonanie:   Krok 1. Na patelni topimy masło na małym ogniu. Krok 2. Dosypujemy mąkę i na dużym ogniu szybko zasmażamy, ale bez zrumieniania. Krok 3. Stopniowo dolewamy do zasmażki zimny płyn (wywar, wodę lub mleko), cały czas mieszając i zagotowujemy. Krok 4. Jeśli zasmażka ma zagęścić zupę, mieszamy ją z gorącym wywarem i całość stopniowo dolewamy do garnka z gotującymi się składnikami zupy, cały czas mieszając. Jeśli zasmażką zagęszczamy sos, mieszamy ją z 1 szklanką sosu, następnie stopniowo, cały czas mieszając, łączymy z całością. Zasmażka jasnozłota (2. stopnia) Czas przygotowania: 5 minut Składniki:  1/4 kostki masła 2 łyżki mąki 1 szklanka zimnego wywaru warzywnego, drobiowego, wołowego, grzybowego lub mieszanego, wody lub mleka, w zależności od przepisu na zupę 1 szklanka gorącego wywaru lub niezagęszczonego sosu Wykonanie:   Krok 1. Na suchej patelni rumienimy mąkę. Przesypujemy na talerz. Krok 2. Na patelni topimy masło na małym ogniu. Krok 3. Dosypujemy mąkę i na małym ogniu krótko podsmażamy, cały czas mieszając, żeby składniki  się połączyły. Krok 3. Stopniowo dolewamy do zasmażki zimny płyn (wywar, wodę lub mleko), cały czas mieszając i zagotowujemy. Krok 4. Jeśli zasmażka ma zagęścić zupę, mieszamy ją z gorącym wywarem i całość stopniowo dolewamy do garnka z gotującymi się składnikami zupy, cały czas mieszając. Jeśli zasmażką zagęszczamy sos, mieszamy ją z 1 szklanką sosu, następnie stopniowo, cały czas mieszając, łączymy z całością.               Zasmażka ciemnozłota (3. stopnia) Czas przygotowania: 5 minut Składniki: 1/4 kostki masła 2 łyżki mąki 1 szklanka zimnego wywaru warzywnego, drobiowego, wołowego, grzybowego lub mieszanego, wody lub mleka, w zależności od przepisu na zupę 1 szklanka gorącego wywaru lub niezagęszczonego sosu      Wykonanie:   Krok 1. Na suchej patelni rumienimy mąkę. Przesypujemy na talerz. Krok 2. Na patelni topimy masło na małym ogniu. Krok 3. Dosypujemy mąkę i na średnim ogniu podsmażamy, cały czas mieszając, żeby składniki  się połączyły i zrumieniły na ciemnozłoto. Krok 3. Stopniowo dolewamy do zasmażki zimny płyn (wywar, wodę lub mleko), cały czas mieszając i zagotowujemy. Krok 4. Jeśli zasmażka ma zagęścić zupę, mieszamy ją z gorącym wywarem i całość stopniowo dolewamy do garnka z gotującymi się składnikami zupy, cały czas mieszając. Jeśli zasmażką zagęszczamy sos, mieszamy ją z 1 szklanką sosu, następnie stopniowo, cały czas mieszając, łączymy z całością. tagged in wywar drobiowy, wywar grzybowy, wywar rybny, wywar warzywny, wywar wołowy    Share:   facebook twitter pinterest google+ 