( );     Chłodnik W upalne, letnie dni, uwielbiam sięgać po chłodniki. Przygotowuję je rano, kiedy nie jest jeszcze bardzo gorąco i wstawiam do lodówki. W zależności od tego jak wysoka jest temperatura, w porze obiadu serwuję chłodnik mocno schłodzony, w razie potrzeby dodając do niego odrobinę pokruszonych kostek lodu. Mój ulubiony chłodnik ogórkowy zawsze przygotowywała moja mama. Wyjątkowo prosty, nie wymagał użycia blendera, a najlepiej smakował, od kiedy w Polsce masowo pojawiły się jogurty naturalne. Przygotowany z gęstego jogurtu greckiego, daleki kuzyn taratora, chłodnik ogórkowy z czosnkiem i koperkiem jest moim ulubionym daniem letnim.  Zobacz też: Więcej przepisów na chłodniki i inne zupy   To proste, letnie danie na upalne dni, łatwo zmodyfikować, zwłaszcza gdy nie przepadamy za czosnkiem, który z powodzeniem można zastąpić kawałkiem bardzo drobno posiekanej szalotki albo cebulki dymki. Również koper, jeśli nie mamy świeżego, można dodać suszony, choć smak chłodnika nie będzie już wtedy ten sam. Weganie mogą, zamiast klasycznego chłodnika mojej mamy, przygotować chłodnik ogórkowy bez dodatku jogurtu. Wystarczy użyć więcej ogórka i bardzo dokładnie zmiksować go w blenderze, dodając, oprócz pozostałych składników, niewielką ilość oliwy z oliwek. Chłodnik – przepis Czas przygotowania: ok. 5 minut Czas chłodzenia: ok. 1,5 godziny Składniki (dla 2 osób):  500 g jogurtu naturalnego (najlepiej greckiego) 1/2 ogórka (obrany ze skórki, starty na tarce o grubych oczkach) 1/2 – 1 ząbek czosnku (bardzo drobno posiekany lub przeciśnięty przez praskę) lub 1/3-1/2 szalotki albo mała dymka (bardzo drobno posiekana) 1/2 pęczka świeżego koperku (bardzo drobno posiekany) sól, pieprz Wykonanie: Krok 1. Wszystkie składniki mieszamy w misce i chłodzimy w lodówce.       Chłodnik tagged in chłodnik, czosnek, dymka, jogurt, jogurt naturalny, koperek, ogórki, Prosty przepis, szalotka, Szybki obiad, Tani obiad     Share: facebook twitter pinterest google+ 