( );    Bardzo prosta zupa, której przygotowanie wymaga dosłownie kilku składników, z czosnkiem w roli głównej. W smaku dobra i oczywiście mocno czosnkowa, o gęstej konsystencji i intensywnie ziołowym aromacie.   Zupa czosnkowa na grzankach  Przepis na zupę czosnkową na grzankach Składniki:  12 ząbków czosnku (przeciśnięty przez praskę) 250 g chleba tostowego (pokrojony w drobną kostkę) 2 liście laurowe 5 listków świeżej szałwii 2 łyżki świeżego tymianku 5 łyżek oliwy z oliwek 2 żółtka 1 łyżka startego, żółtego sera (najlepiej parmezanu) sól i pieprz Przygotowanie:  Z połowy pieczywa tostowego przygotowujemy grzanki (można zrumienić je na patelni posmarowanej niewielką ilością oliwy lub podpiec na blasze w piekarniku). Oliwę zagotowujemy w garnku z 6 szklankami wody. Liście laurowe, szałwię i tymianek związujemy nitką w pęczek (albo wkładamy do zamykanego sitka do parzenia herbaty) i wrzucamy do garnka z wodą i oliwą. Dodajemy czosnek, sól i pieprz. Gotujemy na niewielkim ogniu przez ok. 20 minut. Po tym czasie wyjmujemy związane zioła i dodajemy drugą połowę chleba tostowego. Doprowadzamy do wrzenia, mieszamy, zdejmujemy z ognia. Tuż przed podaniem „zaciągamy” zupę rozkłóconymi żółtkami. Po wierzchu sypiemy żółtym serem i grzankami oraz przyozdabiamy, np. czerwoną papryczką chili i rozmarynem. tagged in czosnek, jajka, liść laurowy, Prosty przepis, szałwia, Tani obiad, tymianek, żółty ser, Zupy    Share:   facebook twitter pinterest google+ 