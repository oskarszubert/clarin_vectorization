( );     Makaron farfalle z sosem śmietankowo-cukiniowym Zeszłotygodniowe upały dały się we znaki wielu osobom i nawet taka miłośniczka wysokich temperatur jak ja musiała ograniczyć gotowanie, a już na pewno pieczenie w piekarniku, do minimum. Latem dobrze jest skoncentrować się na jedzeniu smacznych i pożywnych śniadań, a na obiad podawać chłodniki lub lekko podgrzane zupy, przygotowane wieczorem, poprzedniego dnia. Można też pokusić się o zjedzenie ciepłego posiłku, wybierając makaron, którego nie trzeba zbyt długo gotować, z szybkim w przygotowaniu sosem. Dziś polecam makaron z cukinią.       Przepis na farfalle z sosem cukiniowo- śmietankowym    Składniki (dla 4 osób):  500 g makaronu farfalle (kokardki) 4 dojrzałe pomidory 1 czerwona cebula (drobno pokrojona) 1 średniej wielkości cukinia (utarta na tarce o grubych oczkach lub zmiksowana w blenderze; można zostawić kilka większych kawałków) 2 ząbki czosnku przeciśnięte przez praskę (opcjonalnie) 1 szklanka śmietanki kremówki tarty parmezan do posypania (opcjonalnie) sól i pieprz oliwa z oliwek świeża bazylia do dekoracji     Wykonanie:   Krok 1. Makaron gotujemy według przepisu na opakowaniu. Odcedzamy, przelewamy delikatnie zimną wodą. Możemy polać oliwą z oliwek i podrzucić parę razy na durszlaku. Krok 2. Cebulę szklimy na oliwie z oliwek, dodajemy zmiksowaną cukinię razem z kilkoma większymi kawałkami oraz czosnkiem i trzymamy na średnim ogniu przez kilka minut, cały czas mieszając. Krok 3. Zalewamy śmietanką kremówką, doprowadzamy do wrzenia, nadal mieszamy i gotujemy przez kolejne kilka minut. Doprawiamy solą i pieprzem. Krok 4. Na talerzu układamy połówki plasterków pomidora, na wierzchu kładziemy ugotowany makaron. Polewamy sosem, ozdabiamy krążkami cebuli i bazylią. Możemy posypać tartym parmezanem. Przepis pochodzi z książki „Szybkie i łatwe dania na co dzień” wydawnictwa Reader’s Digest.       Makaron kokardki z sosem śmietankowo-cukiniowym tagged in Bazylia, Cukinia, czerwona cebula, farfalle, makaron, parmezan, Pomidory, Prosty przepis, śmietanka kremówka, Szybki obiad, Tani obiad     Share:   facebook twitter pinterest google+ 