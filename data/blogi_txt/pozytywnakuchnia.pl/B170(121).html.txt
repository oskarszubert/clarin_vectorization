( );    Makaron z łososiem to jedno z moich wielu ulubionych dań. Do jego przygotowania wystarczy 15 minut, a domowników z pewnością zaskoczy połączenie wędzonego łososia z koperkiem, śmietanką, czosnkiem i prażonymi migdałami lub orzechami piniowymi. Wyborny smak dla smakoszy ryb, zwłaszcza wędzonych.  Tagliatelle z łososiem     Makaron z łososiem – przepis Czas przygotowania: 15 minut Składniki (dla 4 osób)  400 g makaronu tagliatelle (wstążki) 250 g wędzonego łososia (pokrojony w paski o grubości ok. 1 cm) 1 szklanka śmietanki kremówki lub śmietanki do zup i sosów 18% 4 ząbki czosnku (pokrojony w cienkie plasterki) 1/2 pęczka koperku (umyty, osuszony, drobno posiekany) 1 łyżka oliwy z oliwek 2 łyżki płatków migdałowych lub orzechów piniowych sól, pieprz Wykonanie: Krok 1. Makaron gotujemy według przepisu na opakowaniu (z reguły we wrzącej, osolonej wodzie z dodatkiem kilku kropli oliwy z oliwek), najlepiej al dente (czyli tak, aby był sprężysty). Krok 2. Czosnek podsmażamy na oliwie, wyjmujemy, w razie potrzeby dodajemy odrobinę oliwy i podsmażamy płatki migdałowe/orzechy piniowe. Wyjmujemy. Krok 3. Na patelnię wlewamy śmietankę i podgrzewamy, dodając sól i pieprz oraz koper. Krok 4. Gorący makaron (odcedzony) układamy na talerzach, polewamy sosem, na wierzchu układamy paski łososia. Całość posypujemy smażonym czosnkiem i płatkami migdałowymi. Możemy ozdobić świeżą bazylią. Podajemy z białym, wytrawnym winem. Makaron tagliatelle z łososiem Przepis na ten pyszny makaron z łososiem jest moją propozycją do akcji kulinarnej Ryba jest dobra na wszystko. tagged in czosnek, koperek, makaron, migdały, orzechy pinii, Prosty przepis, ryba, śmietanka kremówka, Szybki obiad, Tagliatelle, łosoś    Share:   facebook twitter pinterest google+ 