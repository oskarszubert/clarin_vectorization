( );    Sałatka, w skład której wchodzi ser pleśniowy, to kolejne, po grillowanym serze camembert, pod względem łatwości i szybkości przygotowania danie. Soczyście zielony kolor cukinii, delikatna zieleń kalarepki i zielony pieprz w serze pleśniowym President tworzą zgrane trio, które na zakończenie lata wykona swój popisowy numer smakowy. Bardzo lubię takie serowe sałatki, są pożywnymi przekąskami, które z powodzeniem mogą zastąpić dania obiadowe. Sałatka z cukinii i kalarepy z serem pleśniowym President Korzystając z okazji, przypominam o serowym konkursie President :).     Przepis na sałatkę z cukinii, kalarepy i sera pleśniowego   Składniki (dla 2 osób):  2 sery pleśniowe camembert President z zielonym pieprzem 1 średniej wielkości cukinia (umyta, pokrojona w cienkie plastry) 2 kalarepy (obrane, pokrojone w cienkie plastry) 2 łyżki octu balsamicznego 4 łyżki oliwy z oliwek 2 ząbki czosnku (przeciśnięty przez praskę) kilkanaście listków świeżej bazylii sól, pieprz    Wykonanie: Krok 1. Połowę listków bazylii kroimy i mieszamy z czosnkiem, octem, szczyptą soli i oliwą z oliwek. Krok 2. W salaterce mieszamy sos razem z kalarepą i cukinią, odstawiamy na kilka minut do nasączenia. Krok 3. Nakładamy porcję sałatki na talerzu, otaczamy pokrojonym w trójkąciki serem pleśniowym President, ozdabiamy pozostałymi listkami bazylii, posypujemy pieprzem i podajemy.        Sałatka z cukinii i kalarepki z serem pleśniowym  tagged in Bazylia, Cukinia, czosnek, kalarepa, Prosty przepis, ser pleśniowy    Share:   facebook twitter pinterest google+ 