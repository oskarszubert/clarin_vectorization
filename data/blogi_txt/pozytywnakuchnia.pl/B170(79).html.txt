( );     Dżem z truskawek z rabarbarem Klasyczny dżem truskawkowy można wzbogacić smakowo i znacznie skrócić czas przygotowania, dodając do niego rabarbar. Bogaty w pektyny, przyspieszy żelowanie syropu powstałego po podgrzaniu owoców z cukrem i „rozwinie” jego smak o dodatkową, lekko kwaskowatą nutę. Tak przygotowany dżem nada się świetnie zarówno do kanapek, naleśników jak i przekładania słodkich ciast.  Zobacz też: Więcej pomysłów na truskawki i przepisy na domowe przetwory          Dżem truskawkowy z rabarbarem – przepis Czas przygotowania: 2 godziny Składniki (na ok. 6 porcji po 150 g):  800 g truskawek (umyte, osuszone papierowym ręcznikiem, bez szypułek) 200 g rabarbaru (obrany z grubej skórki, pokrojony na plasterki o grubości ok. ½ cm) 500-800 g cukru sok i miąższ z 1 cytryny lub z małej pomarańczy skórka z 1/4 cytryny lub pomarańczy  Przydatne poradniki:  Jak pasteryzować słoiki Jak przygotowywać przetwory z owoców Wykonanie:    Krok 1. Truskawki myjemy, usuwamy szypułki, osuszamy na papierowym ręczniku i razem z rabarbarem zasypujemy w misce cukrem i odstawiamy na ok. 1-2 godziny. Krok 2. Przekładamy truskawki i rabarbar z cukrem i puszczonym sokiem oraz sokiem z cytryny lub pomarańczy i wyszorowaną, sparzoną skórką do wysokiego garnka lub na patelnię o wysokich bokach. Delikatnie, na niewielkim ogniu podgrzewamy tak, żeby cukier całkowicie się rozpuścił. Krok 3. Zwiększamy ogień tak, żeby syrop z  zaczął dość mocno bulgotać, ale nie wykipiał z garnka lub patelni. Przesmażamy truskawki z rabarbarem, w trakcie, od czasu do czasu, zdejmując delikatnie, za pomocą łyżki, powstającą na ich powierzchni pianę. Krok 4. Kiedy syrop zacznie ciemnieć i gęstnieć (po ok. 1,5 godziny), zaczynamy sprawdzanie gęstości dżemu. Wylewamy kroplę na zmrożony w zamrażalniku talerzyk i odstawiamy na 1 minutę do zamrażalnika. Po przejechaniu palcem zmrożony dżem powinien się pomarszczyć i zachować nadany mu w ten sposób kształt.* Krok 5. Dżem, po wyjęciu skórki z cytryny i kilku minutach studzenia, przelewamy do wcześniej wygotowanych lub umytych w zmywarce, na najwyższej temperaturze, słoików (nie wlewamy do pełna, zostawiamy ok. 2 cm wolnego miejsca od brzegu słoika), które przed wlewaniem dżemu trzymamy przez ok. 30 minut w piekarniku w temperaturze 100 °C. Słoiki, podczas wlewania dżemu, należy trzymać przez grubą rękawicę i mocno dokręcać przez ścierkę. Krok 6. Po zakręceniu słoiki można pasteryzować (wekować) w garnku z wrzątkiem, ale ja proponuję odwrócić je do góry dnem, zawinąć w gruby koc i wyjąć dopiero po 24 godzinach). ————– * jeśli dżem jest za rzadki, kolejne próby gęstości przeprowadzamy co 5-10 minut. Truskawka z rabarbarem tagged in Dodatki do kanapek, dżem, Rabarbar, skórka z cytryny, skórka z pomarańczy, sok pomarańczowy, sok z cytryny, Truskawki     Share:   facebook twitter pinterest google+ 