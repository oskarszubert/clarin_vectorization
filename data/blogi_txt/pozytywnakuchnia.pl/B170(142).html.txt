( );    Była już warzywna, teraz przyszła kolej na mięsną. Proszę Państwa, oto tortilla :). A może raczej enchilada? Farsz przygotowuje się dość szybko i można go użyć zarówno do tortilli pszennej jak i kukurydzianej. Tortilla z farszem mięsnym          Przepis na farsz do enchiladas lub tacos Składniki (dla 4 osób):  500 g mielonej wołowiny (ew. wieprzowiny) 5 ząbków czosnku (wyciśnięty przez praskę) 1 duża cebula (drobno pokrojona) 1 czerwona papryka (pokrojona w kostkę) 2 pomidory (pokrojone w kostkę) 2 czubate łyżki rodzynek (sparzone) 1 ostra papryczka chili (pokrojona w cieniutkie plasterki) 1 łyżka migdałów (sparzone, drobno pokrojone) 1/2 szklanki czerwonego wina 2 łyżeczki mielonego kminku 1/2 łyżeczki pieprzu cayenne 5 łyżek oliwy z oliwek sól i pieprz      Przygotowanie farszu do enchiladas lub tacos: Krok 1. Smażenie mięsa z warzywami Na dużej patelni rozgrzewamy oliwę z oliwek i delikatnie szklimy czosnek z cebulą. Dodajemy mięso i smażymy kilka minut, aż zbrązowieje. Dokładamy paprykę, rodzynki, pomidory, chili, wino i przyprawy. Smażymy aż do odparowania sosu. Krok 2. Nadziewanie i podawanie Dodajemy migdały i nadziewamy tortillę. Podajemy najlepiej z 3-kolorowym przybraniem: ostrym, czerwonym sosem, gęstą śmietaną i guacamolle. Na talerzu możemy też ułożyć kilka porwanych liści sałaty i ryż.       Podając tortille, możemy postawić na stole kilka naczyń z różnymi farszami i pozwolić naszym gościom zadecydować i samodzielnie nakładać sobie nadzienie do placków. tagged in cebula, czerwona papryka, Czerwone wino, czosnek, kminek, kminek rzymski, kumin, migdały, papryczka chili, papryka, Pomidory, Prosty przepis, rodzynki, tortilla, wołowina Share:   facebook twitter pinterest google+ 