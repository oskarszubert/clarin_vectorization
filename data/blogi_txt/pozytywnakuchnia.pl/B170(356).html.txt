( );    Uwaga, nadchodzi lato! Będzie ciepło, a może nawet (znowu! w końcu!) gorąco. Wakacje kojarzą mi się z dojrzałymi owocami, deserami lodowymi, aromatycznymi wypiekami. Podczas wakacji rezygnuję z picia tradycyjnej, gorącej herbaty, zastępując ją świeżymi sokami, wodą z odrobiną mięty i cytryny albo… herbatami z owoców lub czarnymi aromatyzowanymi, które świetnie smakują wieczorem, gdy robi się odrobinę chłodniej lub w upalne popołudnie, ostudzone i podane z kostkami lodu. Latem piekę tarteletki z truskawkami lub inne, drobne ciastka z dodatkiem świeżych owoców. Komponuję różne smaki i stawiam na prostotę. Kilka składników, proste przygotowanie i w upalne, letnie dni, bez spędzania kilku godzin w kuchni, mam pyszny i efektowny, mały deser dla siebie i najbliższych.  Bardzo lubię połączenie truskawek i banana, dlatego do herbaty o aromacie toffi i banana proponuję tarteletki, które zrównoważą ich słodycz swoją lekkością i słodko-kwaśnym smakiem. Kto wpadnie do mnie na taki deser? :). Tarteletki z truskawkami – przepis   Składniki (dla 6 osób): Spód  36 herbatników miodowych 3 łyżki stopionego masła 2 łyżki cukru 4 łyżki wody  Masa serowa  250 g kremowego serka do serników (z wiaderka) 1/2 łyżeczki startej skórki z cytryny 1/4 szklanki cukru 1 mały cukier waniliowy lub miąższ z 1/3 laski wanilii  Polewa truskawkowa  2 szklanki truskawek 1/3 szklanki cukru 1 łyżka mąki kukurydzianej  Wierzch  3 szklanki truskawek 3 łyżki migdałów (uprażone na suchej patelni) 1 łyżeczka soku z cytryny  Dodatkowo:   6 foremek na tarteletki    Wykonanie: Spody tarteletek – ciasto herbatnikowe Krok 1. Herbatniki drobno mielimy w blenderze. Mieszamy ze stopionym masłem, cukrem i wodą, zagniatamy ciasto. Wykładamy do posmarowanych masłem foremek na tarteletki. Wstawiamy do piekarnika nagrzanego do 180 °C, pieczemy przez ok. 20 minut, aż zbrązowieje.  Tarteletki z wyłożoną masą serową Krok 2. Serek mieszamy z cukrem, wanilią i skórką cytrynową. Wykładamy na upieczone, ostudzone i wyjęte z foremek tarteletki (ja zapomniałam o wyjęciu z foremek i potem musiałam się trochę nagimnastykować  ).  Tarteletki z polewą truskawkową Krok 3. 2 szklanki umytych truskawek (bez szypułek) miksujemy w blenderze. Przelewamy do garnka, dodajemy 1/3 szklanki cukru i mąkę kukurydzianą. Cały czas mieszając, doprowadzamy do wrzenia. Gotujemy 1 minutę, studzimy do temperatury pokojowej. Wykładamy na masę serową na tarteletkach. Układanie truskawek na tarteletkach Krok 4. Pozostałe truskawki kroimy na połówki i skrapiamy równomiernie sokiem z cytryny. Układamy na wierzchu tarteletek, ozdabiamy dookoła prażonymi migdałami i odstawiamy na 3 godziny do lodówki.       Tarteletki truskawkowo-migdałowe   tagged in herbatniki, mąka kukurydziana, migdały, Prosty przepis, skórka z cytryny, sok z cytryny, tarteletki, Truskawki    Share:   facebook twitter pinterest google+ 