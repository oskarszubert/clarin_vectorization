( );    Jesienią, nawet jeśli dopisuje pogoda, organizm domaga się typowych dla tej pory roku potraw. Na stołach królują rozgrzewające potrawy, często jednogarnkowe, o bogatej konsystencji i pięknym aromacie przypraw i ziół. W moim domu rodzinnym taką potrawą była zupa gulaszowa, którą mama przygotowywała z wieprzowiny, z dodatkiem cebuli, czosnku, papryki, pomidorów i pieczarek oraz fasoli. W klasycznej, węgierskiej wersji, przygotowuje się ją z pieczonej, obranej ze skórki papryki, z wołowiną i cebulą.  Zobacz też: Inne pomysły na zupy oraz więcej przepisów na dania jednogarnkowe   Zupa gulaszowa od wielu lat gości na polskich stołach i, podobnie jak leczo z kiełbasą, na dobre wpisała się w kanon potraw kuchni polskiej. Można gotować ją na winie i/lub rozprowadzać śmietanką kremówką albo majonezem. Wybierzcie mięso wieprzowe lub wołowe, ulubione dodatki i eksperymentujcie, bo możliwości jej przygotowania jest tyle samo co gotujących ją pasjonatów dobrego jedzenia :). Zupa gulaszowa     Zupa gulaszowa – przepis Składniki (dla 2 osób):  250 g mielonej wołowiny lub wieprzowiny 500 ml wywaru wołowego, wieprzowego lub warzywnego 500 g pomidorów ½ czerwonej lub pomarańczowej papryki ½ zielonej lub żółtej papryki 1 cebula 2 ząbki czosnku 4 pieczarki 4 łyżki smalcu lub masła klarowanego ostra papryka w proszku lub chili majeranek (suszony) rozmaryn (suszony) sól, pieprz  Przydatne poradniki:  Jak zrobić masło klarowane Jak zrobić wywar warzywny    Wykonanie: Krok 1. Masło lub smalec powoli roztapiamy na małym ogniu, następnie dodajemy drobno pokrojoną cebulę i szklimy. Krok 2. Do zeszklonej cebuli dodajemy paprykę i czosnek podsmażamy aż również staną się miękkie. Krok 3. Do warzyw dodajemy pieczarki, bardzo delikatnie mieszamy i dusimy pod przykryciem przez ok. 5 minut. Krok 4. Do garnka dodajemy zmielone mięso i podsmażamy, ostrożnie mieszając, aż zmięknie i delikatnie się zrumieni. Przykrywamy i dusimy przez ok. 5 minut. Krok 5. Do całości dodajemy wywar i pomidory, mieszamy i zagotowujemy. Krok 6. Zmniejszamy ogień, doprawiamy zupę gulaszową, opcjonalnie zakwaszamy sokiem z cytryny i gotujemy jeszcze chwilę. Zupę podajemy gorącą, z dodatkiem chleba. Najlepsza będzie drugiego dnia po przygotowaniu.       Zupa gulaszowa tagged in cebula, czosnek, danie jednogarnkowe, pieczarki, Pomidory, wieprzowina, zupa Share:   facebook twitter pinterest google+ 