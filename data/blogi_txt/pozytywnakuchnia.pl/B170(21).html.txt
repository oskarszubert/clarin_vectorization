( );     Biała kiełbasa z cebulą Śniadanie wielkanocne w moim rodzinnym domu rozpoczyna żurek, a mięsnym dodatkiem, oprócz domowych wędlin, jest biała kiełbasa: gotowana lub podsmażana – do zupy i pieczona z cebulą – podana na gorąco, do chleba i jajek. Kiedy w Wielkanoc wchodzę do domu rodziców, zapach pieczonej kiełbasy wita mnie już od samego progu. To znak, że śniadanie zaraz będzie podane, a tato wniesie ogromne naczynie wypełnione białą kiełbasą z cebulą, której, poza mną – niejedzącą mięsa, nie odmówi tego dnia żaden gość czy domownik.  Klasyczna, biała kiełbasa na wielkanocne śniadanie przygotowywana przez moją mamę jest gotowana, a następnie pieczona w naczyniu żaroodpornym skropionym oliwą z oliwek i wyłożonym pokrojoną w piórka cebulą. Cebula podczas pieczenia udusi się w oliwie i przejdzie aromatem kiełbasy. Krok 2. Naczynie żaroodporne smarujemy oliwą z oliwek i układamy na dnie cebulę. Krok 3. Na cebuli układamy kiełbasę (część cebuli, jeśli lubimy przypieczoną, możemy zostawić do posypania po wierzchu kiełbasy). Krok 4. Pieczemy kiełbasę w piekarniku nagrzanym do 180 °C przez 10-15 minut.   Biała kiełbasa pieczona z cebulą tagged in Biała kiełbasa, cebula, czerwony pieprz, kiełbasa, Prosty przepis, Wielkanoc     Share:   facebook twitter pinterest google+ 