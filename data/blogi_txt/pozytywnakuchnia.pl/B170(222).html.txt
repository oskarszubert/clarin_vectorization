( );    Pstrąg z migdałami Świeżemu pstrągowi nie trzeba wielu skomplikowanych składników. Doskonały smak uzyskamy, przyprawiając go nawet tylko solą i pieprzem i dobrze skrapiając cytryną. Warto jednak pokusić się o przygotowanie pstrąga w nieco bardziej wykwintnej, ale wciąż prostej wersji, którą stworzymy, dodając do niego kilka dodatków. Pstrąg z migdałami to kilkuskładnikowa potrawa, która idealnie sprawdzi się zarówno jako szybki obiad, jak i danie, które zaserwujemy gościom.  Zobacz też: Więcej pomysłów na pstrąga   Pstrąg z migdałami to szybsze i łatwiejsze, w porównaniu do ryby panierowanej w płatkach migdałów, danie. Jego smak zaskoczy Wasze podniebienie: delikatna ryba o cytrynowej nucie smakowej świetnie połączy się z lekko słodkimi, podsmażonymi, chrupiącymi migdałami. Krok 1. Wypatroszonego pstrąga bez łusek nacieramy solą i pieprzem i skrapiamy sokiem z połowy cytryny. Krok 2. Oprószamy rybę mąką. Krok 3. Do środka ryby wkładamy plasterki z drugiej połowy cytryny oraz czosnku. Krok 4. Smażymy rybę po ok. 5-10 minut na średnim ogniu na patelni, na klarowanym maśle. Po usmażeniu można odcisnąć nadmiar tłuszczu na papierowym ręczniku lub serwetce. Krok 5. Na tym samym tłuszczu, na którym smażyła się ryba, podsmażamy blanszowane migdały. Zrumienione przekładamy na talerz z pstrągiem. Tak przygotowany pstrąg będzie dobrze komponować się z frytkami, smażonymi lub gotowanymi ziemniakami oraz puree, np. puree marchewkowym.    Świeża ryba i produkty marki Fine Food wykorzystane w przepisie i pokazane w filmie zostały dostarczone przez Makro Cash   Carry. Pstrąg z migdałami tagged in migdały, Prosty przepis, pstrąg, ryba, Szybki obiad    Share:   facebook twitter pinterest google+ 