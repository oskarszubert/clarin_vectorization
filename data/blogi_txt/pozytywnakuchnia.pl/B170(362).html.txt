( );      Tortilla z farszem warzywnym Wiele lat temu przeczytałam w czasopiśmie dla Pań informację o tym, że gotowanie robi się coraz bardziej modne, a najprościej i zarazem efektownie jest przyrządzić danie kuchni meksykańskiej. Nazwano to wówczas improwizacją w stylu mexico, co oznaczało dodanie do potrawy czerwonej fasolki i kukurydzy z puszki oraz czerwonej papryki. Pomysł sam w sobie niegłupi, bo te 3 składniki to moim zdaniem podstawa dobrego farszu do tortilli. Nazwijmy tę potrawę Tortillą z farszem warzywnym. Przepis na tortillę z warzywami Składniki: Farsz:  1 średniej wielkości cebula 2 ząbki czosnku 1 czerwona papryka 1 pomidor 1 puszka kukurydzy 1 puszka czerwonej fasolki 1 mała puszka przecieru pomidorowego miękki, żółty ser (może być gouda) – zawsze daję go „na oko”, wg uznania oliwa (najlepiej z oliwek) do przyprawienia: sos sojowy lub szczypta soli, świeżo zmielony pieprz, szczypta zmielonych nasion kardamonu, szczypta zmielonych nasion kolendry, pieprz cayenne albo chili, mielony kminek  Sosy:  kwaśna śmietana 1 mała puszka przecieru pomidorowego cebulka dymka (albo mała cebulka) 1 mały ząbek czosnku chili i pieprz do przyprawienia (kto ma, ten może dać parę kropel czerwonego sosu tabasco)  Dodatkowo:  4 duże, tortillowe placki  Do przybrania:  2 duże liście sałaty lodowej (porwane na drobne kawałki) listek mięty lub kawałek gałązki rozmarynu  Przydatny poradnik:  Jak zrobić placki tortillas Wykonanie: Pamiętamy, żeby pilnować stojącej na gazie patelni, odpowiednio regulować ciepło palnika i mieszać dodawane składniki. Krok 1. Wrzucenie warzyw na patelnię Oliwę rozgrzewamy na patelni, wrzucamy drobno pokrojoną cebulę. Jak już ją zeszklimy, dodajemy wyciśnięty przez praskę lub drobno pokrojony czosnek. Podsmażamy, aż czosnek nabierze złotego koloru. Dorzucamy pokrojoną w drobną kostkę paprykę i smażymy przez następne 5 minut. Kiedy papryka zmięknie (a jej kolor zrobi się jaśniejszy), możemy dodać odcedzoną kukurydzę z puszki, a po chwili fasolkę (osobiście jej nie odcedzam). Całość skrapiamy sosem sojowym lub lekko solimy. Efekt przejściowy powinien być mniej więcej taki:        Krok 2. Duszenie w sosie pomidorowym Czekamy ok. 15 minut aż fasolka i kukurydza zmiękną, cały czas podsmażając farsz. Dodajemy pokrojonego w kostkę pomidora, a po 5 minutach wlewamy zawartość 1 puszki przecieru pomidorowego i pół szklanki wody (może być wrzątek, może być zimna). Kiedy farsz zacznie gęstnieć, ucieramy do niego żółty ser (tarka o grubych oczkach). Dodajemy zmieszane wcześniej przyprawy, całość jeszcze raz mieszamy i gotowe. Zostawiamy go na możliwie najlżejszym podgrzewaniu i łapiemy się za kolejny garnek, w którym przygotujemy czerwony sos. Krok 3. Przygotowanie czerwonego sosu Niech to będzie mały garnek, do którego wlewamy oliwę i w którym szklimy drobno pokrojoną cebulkę. Dodajemy czosnek, czekamy aż nabierze złotego koloru, zalewamy przecierem pomidorowym i połową szklanki wody. Doprowadzamy do wrzenia, przyprawiamy (ten sos ma być ostry!) i gotowe! Zrobiliśmy czerwony sos. Krok 4. Zawijanie placków Dalsza część artystyczna polega na fantazyjnym złożeniu tortillowego placka. Z reguły na opakowaniu producent prezentuje kilka ciekawych pomysłów. Nakładamy farsz na placek, zawijamy. Polewamy śmietaną i czerwonym sosem oraz np. guacamole. Ozdabiamy sałatą i rozmarynem/miętą. Podajemy z tequilą (lub drinkiem na jej bazie) albo czerwonym, wytrawnym winem. Zaletą tego dania jest to, że większość składników po prostu wyjmujemy z puszki i wrzucamy na patelnię. To dobry początek nauki dla tych, co nie czują się zbyt pewnie w kuchni, a chcieliby przyrządzić coś nietypowego. Smacznego! tagged in cebula, chili, czerwona fasola, czerwona papryka, czosnek, dymka, fasola, kardamon, kminek, kolendra, kukurydza, papryka, pieprz cayenne, Pomidory, przecier pomidorowy, śmietana, sos sojowy, żółty ser    Share:   facebook twitter pinterest google+ 