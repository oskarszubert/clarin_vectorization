( );     Zupa szparagowa "Rubens" z migdałami Na targowiskach i w marketach pojawiły się szparagi. Kupiłam je pierwszy raz w życiu (pechowo parę lat temu jadłam jakąś niedobrą zupę szparagową, która wyrobiła u mnie zupełnie niesłuszną opinię na temat tych pysznych warzyw), a to wszystko dzięki mojej kuzynce i jej mężowi, u których spróbowałam zielonych szparagów jako składnika pysznej zupy rybnej i polubiłam je do tego stopnia, że postanowiłam wprowadzić je do naszego menu. Zgodnie z wiosennym postanowieniem staramy się co drugi dzień zjadać lekki obiad w postaci jakiejś dobrej zupy. A ponieważ na Durszlaku pojawiła się akcja promująca dania ze szparagów, nie było na co czekać :). Moja książka kucharska „Zupy Świata” również tym razem przyszła mi z pomocą. Przepis na zupę szparagową „Rubens” z migdałami okazał się być strzałem w dziesiątkę.        Przepis na zupę ze szparagów Składniki (dla 4 osób):  1,5 l wywaru warzywnego lub drobiowo-warzywnego 500 g  szparagów (pokrojone na kawałki o długości ok. 3 cm; włożone do zimnej wody – w ten sposób nie sczernieją) 2-3 łyżki ryżu 2 łyżki migdałów (sparzone, pokrojone w słupki) 1/2 szklanki śmietanki kremówki 100 g żółtego sera (starty na tarce o grubych oczkach) natka pietruszki do posypania sól, pieprz szczypta startej gałki muszkatołowej  Przydatne poradniki:  Jak oczyścić szparagi Wykonanie:  Krok 1. Szparagi gotujemy ok. 5 minut w wywarze, wyjmujemy (zachowujemy wywar!), odkładamy główki na osobny talerz, a łodyżki ucieramy. Krok 2. Opłukany ryż wkładamy do wrzącego wywaru i gotujemy zgodnie z przepisem na opakowaniu. Krok 3. Dodajemy migdały, śmietanę, przecier z łodyżek szparagów i ser. Chwilę podgotowujemy, przyprawiamy. Krok 4. Główki szparagów układamy na talerzach, zalewamy zupą i posypujemy natką pietruszki.       Przyłącz się do tej akcji! tagged in gałka muszkatołowa, migdały, natka pietruszki, ryż, śmietanka kremówka, szparagi, Tani obiad, wywar drobiowy, wywar warzywny, żółty ser, zupa     Share:   facebook twitter pinterest google+ 