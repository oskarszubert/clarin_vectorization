( );     Sernik truskawkowy na zimno Gorące lato i sezon na truskawki oznaczają obowiązkową pozycję w moim jadłospisie: sernik. Klasyczne, pieczone wersje lubię zamienić czasem lżejszymi, np. klasycznym sernikiem na zimno, choć w tym roku zdecydowałam się zrobić sernik truskawkowy na zimno w dużo bardziej kalorycznej wersji, przygotowując go z twarogu wymieszanego z mascarpone, zmiksowanych truskawek i bitej śmietany. Pomimo zagrożenia dla naszych bioder i brzuchów ciasto jest lekkie jak chmurka, delikatne i, razem ze spodem z puszystego biszkoptu czekoladowego, rozpływa się przyjemnie w ustach.          Sernik truskawkowy na zimno – przepis z filmem Full HD         Obejrzyj film bezpośrednio na YouTube: http://www.youtube.com/watch?v=Ex6NA2rNrg0              Sernik truskawkowy na zimno – przepis Czas przygotowania: 15 minut Czas chłodzenia: ok. 2-3 godziny Składniki (tortownica o średnicy 21-24 cm):  ½ kg twarogu (można wymieszać pół na pół twaróg i mascarpone) 500 g truskawek + kilkanaście do dekoracji (można też wykorzystać maliny lub jagody) ½-¾ szklanki cukru pudru 500 ml śmietanki kremówki 6 łyżek żelatyny ¾ szklanki gorącej wody Dodatkowo:  biszkopt czekoladowy z 2 jajek lub ciastka, np. herbatniki do wyłożenia dna tortownicy polewa czekoladowa Przydatne poradniki:  Jak zrobić biszkopt czekoladowy Bita śmietana – poradnik o ubijaniu Polewa czekoladowa – przepis Wykonanie:    Krok 1. Cukier z truskawkami miksujemy w blenderze na gładką masę. Krok 2. Dodajemy twaróg i znów miksujemy całość. Krok 3. Kremówkę ubijamy, pod koniec (kiedy jest już dość sztywna) dodając stopniowo żelatynę rozpuszczoną w gorącej wodzie, dokładnie wymieszaną. Krok 4. Do bitej śmietany dodajemy masę truskawkową i miksujemy całość na niewielkich obrotach miksera. Krok 5. Masę przelewamy do tortownicy wyłożonej papierem do pieczenia lub folią aluminiową, na przygotowany wcześniej z biszkoptów, herbatników lub 1 placka biszkoptowego spód. Krok 6. Wstawiamy sernik do lodówki do stężenia na ok. 2-3 godziny. Krok 7. Gotowy sernik dekorujemy polewą czekoladową i świeżymi truskawkami.        Sernik truskawkowy na zimno Sernik truskawkowy na zimno tagged in Ciasto, Ciasto bez pieczenia, Ciasto z owocami, sernik, sernik na zimno, śmietanka kremówka, Truskawki, twaróg, Wypieki     Share:   facebook twitter pinterest google+ 