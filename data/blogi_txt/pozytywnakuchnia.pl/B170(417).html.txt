( );    Lato trwa stanowczo za krótko, ale wraz z końcem wakacji rozpoczyna się kolejny sezon kulinarny, jeden z moich ulubionych. Kto z Was lubi chodzić na grzyby? Uwielbiam przemierzać o świcie las, ubrana w stary dres i kalosze. Cieszę się jak dziecko, kiedy obok jednego grzyba znajduję kilka następnych. Po grzybobraniu, wieczorem, kiedy zamykam oczy, widzę… grzyby. Wyrastają jeden obok drugiego.  Szkoda, że wszystko dzieje się za zamkniętymi oczami… Prawie wszystko, bo zupa grzybowa jak najbardziej prawdziwa :). Zupa z koźlarzy – przepis Czas przygotowania: ok. 30 minut Składniki (dla 4 osób):  500 g grzybów kozaków (koźlarzy) (oczyszczone, opłukane, osączone, pokrojone) 1,5 l wywaru warzywnego, drobiowego lub wołowego 1 łyżka klarowanego masła ghee (możesz zastąpić zwykłym) 1 łyżka zwykłego masła 3 dojrzałe pomidory (sparzone, obrane ze skórki, pokrojone w kostkę) 5-10 łyżek migdałów w płatkach 1 puszka groszku konserwowego (kilka łyżek odłóż do dekoracji) 1 szklanka kwaśnej śmietany 18% 1 łyżka cukru (opcjonalnie) 2 łyżki mąki kukurydzianej 1 pęczek cebuli dymki (drobno pokrojona, część odłóż do dekoracji) 2 ząbki czosnku (przeciśnięty przez praskę) sól pieprz Wykonanie:   Krok 1. Grzyby smażymy na maśle przez 15-20 minut. Wywar doprowadzamy do wrzenia w garnku, dodajemy grzyby, pomidory i płatki migdałowe oraz groszek i cebulę. Gotujemy chwilę, doprawiamy śmietaną wymieszaną z mąką, solą i pieprzem. Zostawiamy na chwilę na ogniu, możemy jeszcze doprawić, a jeśli zupa jest za kwaśna, dodać cukier. Krok 2. Czosnek szklimy na maśle. Krok 3. Wlewamy zupę do talerza, ozdabiamy pozostałym groszkiem, szczypiorkiem i czosnkiem.       Zupa z kozaków tagged in czosnek, dymka, groszek, Grzyby, kozaki, mąka kukurydziana, Pomidory, płatki migdałowe, śmietana, Tani obiad, zupa    Share:   facebook twitter pinterest google+ 