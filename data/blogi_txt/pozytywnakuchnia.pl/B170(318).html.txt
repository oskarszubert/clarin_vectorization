( );     Smażone ziemniaki z cukinią i groszkiem Na pożegnanie lata, które w tym roku zaskoczyło nas falą deszczy, powodzią, falą upałów, a potem, z dnia na dzień, zamieniło się w jesień, przygotowałam ziemniaki z patelni, otoczone zielonymi warzywami. Delikatnie przysmażyłam na maśle, dołożyłam zioła i kozi ser. Spojrzałam przez okno na pochmurne niebo, pomarzyłam o wielkich koszach grzybów, które będę zbierać w pobliskich lasach i pomyślałam, że czas zacząć wywoływać piękną, polską, złotą jesień. Może zagości u nas dłużej w tym roku?       Przepis na ziemniaki z cukinią i groszkiem   Składniki (dla 4 osób):  1 kg ziemniaków (ugotowane w mundurkach, ostudzone, pokrojone w plastry) 1 cukinia (pokrojona na plasterki) 200 g mrożonego, zielonego groszku (rozmrożony) 200 g sera koziego 2 łyżki masła bazylia (listki z 2 gałązek) sól, pieprz     Wykonanie:   Krok 1. Rozgrzewamy masło na patelni i smażymy ziemniaki przez 10 minut na sporym ogniu. Krok 2. Dodajemy cukinię, mieszamy delikatnie i smażymy przez 10 minut. Dokładamy groszek, trzymamy całość na ogniu jeszcze ok. 15 minut, aż warzywa się zarumienią. Krok 3. Doprawiamy i od razu podajemy, udekorowane bazylią i pokruszonym kozim serkiem.       Szybko, smacznie i zielono. Żegnaj, lato! tagged in Bazylia, Cukinia, groszek, Prosty przepis, ser kozi, Tani obiad, Ziemniaki     Share:   facebook twitter pinterest google+ 