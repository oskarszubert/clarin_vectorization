( );    Doskonałe jako przystawka lub główne danie, nadziewane kalmary w białym winie, mieszanką kaszy manny, słonecznika, drobno posiekanej cebulki i pomidorów będą elegancko prezentować się na talerzu w towarzystwie odrobiny zielonej bazylii. Przygotowanie w taki sposób kalmarów nie jest czasochłonne, a stosując różne sposoby krojenia, możemy osiągnąć na talerzu naprawdę ciekawe efekty. Kalmary z nadzieniem      Nadziewane kalmary w białym winie – przepis Czas przygotowania: ok. 15 minut Składniki (dla 4 osób): 1 kg kalmarów (najlepiej gotowe tuby) 1 cebula (drobno pokrojona) 1 szklanka rodzynek sułtańskich (sparzone, odcedzone) 1 pomidor (sparzony, obrany ze skórki, pokrojony w kostkę) 1 szklanka łuskanego słonecznika lub orzechów piniowych 1,5 szklanki bułki tartej lub kaszy manny 2 jajka (roztrzepane) 3 łyżki oliwy z oliwek 1 szklanka białego wina sól i pieprz Wykonanie:   Krok 1. Tułowia (w sklepach dostępne są gotowe, oczyszczone kalmary, bez macek; jeśli oczyszczasz kalmary własnoręcznie, macki możesz wykorzystać jako składnik farszu) blanszujemy przez ok. 2-3 minuty. Krok 2. Cebulę, rodzynki, słonecznik, kaszę, pomidora i jajko mieszamy dokładnie w misce, doprawiamy solą i pieprzem. Krok 3. Nadziewamy kalmary farszem i z obu stron zamykamy za pomocą wykałaczek. Krok 4. Smażymy na średnim ogniu ze wszystkich stron na oliwie z oliwek przez kilka-kilkanaście minut, aż do zarumienienia. Zalewamy winem, przykrywamy i dusimy aż do odparowania płynu. Krok 5. Serwujemy gorące, w całości lub fantazyjnie poprzekrawane, ozdobione rodzynkami, orzeszkami, słonecznikiem i zielonymi listkami bazylii.         Nadziewane kalmary w białym winie tagged in cebula, jajka, kalmary, kasza manna, orzechy pinii, Pomidory, rodzynki, słonecznik    Share:   facebook twitter pinterest google+ 