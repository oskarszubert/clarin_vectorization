( );    Jedną z sałatek królujących na spotkaniach w mojej rodzinie jest sałatka śledziowa, która, na przemian ze śledziami w śmietanie lub śledziami w majonezie, bywa serwowana na naszym rodzinnym stole podczas Bożego Narodzenia, Sylwestra czy imprez imieninowych lub urodzinowych. To jeden z tych prostych i szybkich przepisów, uniwersalnych, który można wzbogacać o drobne dodatki, choć główna nuta smakowa zawsze pozostaje ta sama.  Zobacz też: Więcej przepisów na potrawy wigilijne oraz inne pomysły na śledzie   Sałatka śledziowa będzie smakować najlepiej, kiedy śledzie matiasy zostaną, przed wymieszaniem z pozostałymi składnikami, wymoczone w mleku. Można pokusić się o dodanie do niej odrobiny czerwonej, drobno pokrojonej papryki albo uprażonych na suchej patelni orzechów włoskich, chociaż w podstawowej wersji również jest wyśmienita. Ziemniaki do sałatki śledziowej powinny być mało sypkie – po ugotowaniu będzie o wiele łatwiej pokroić je na plasterki.     Sałatka śledziowa – przepis  Czas przygotowania: ok. 15 minut Czas moczenia śledzi: ok. 3 godziny  Składniki (dla 4 osób):  300 g śledzi matiasów (oczyszczone i wymoczone przez 2-4 godziny w zimnej wodzie lub mleku; pokrojone na kawałki o szerokości ok. 2 cm) 300 g ziemniaków (obrane, ugotowane, pokrojone na plasterki) 2-3 ogórki konserwowe (pokrojone w drobną kosteczkę) 2 cebule (pokrojone w piórka) ½ pęczka koperku (umyty, osuszony, drobno pokrojony) 4 łyżki Majonezu Kieleckiego 1 łyżka Musztardy Kieleckiej delikatesowej szczypta cukru sól, pieprz  Do dekoracji:   ½ czerwonej papryki (pokrojona w kosteczkę) 100 g orzechów włoskich (uprażone na suchej patelni) świeża bazylia, oregano, rozmaryn lub melisa      Przepis powstał we współpracy ze Społem Kielce, producentem Majonezu Kieleckiego i Musztardy Kieleckiej   Wykonanie: Krok 1. Śledzie, ziemniaki, lekko osoloną cebulę, ogórka i połowę koperku mieszamy w salaterce. Krok 2. Majonez mieszamy z musztardą, doprawiamy do smaku pieprzem i szczyptą cukru. Krok 3. Serwujemy sałatkę na talerzykach, polaną sosem i udekorowaną pozostałym koperkiem oraz, opcjonalnie, świeżymi ziołami, papryką i orzechami. Sałatka śledziowa tagged in cebula, orzechy, orzechy włoskie, papryka, Potrawy wigilijne, Prosty przepis, Sałatka, Śledzie, wigilia, Ziemniaki    Share:   facebook twitter pinterest google+ 