( );     Ciasto z rabarbarem - odwracane Kwaskowaty rabarbar w połączeniu z aromatem skórki cytrynowej to pyszna kombinacja w odwracanym cieście z rabarbarem, który najpierw dusi się z cukrem na dnie tortownicy, przykryty wypiekanym ciastem z kruszonką, aby po odwróceniu upieczonego ciasta znaleźć się na jego wierzchu. Ciasto z rabarbarem odwracane jest bardzo smaczne i pięknie pachnie, a dodatek skórki cytrynowej można zastąpić skórką z pomarańczy. Najlepiej będzie się prezentować przygotowane z dojrzałego, różowego rabarbaru.  Krok 2. Wszystkie składniki na spód mieszamy w średniej misce i odstawiamy na kilka minut. Krok 3. Masło ucieramy z cukrem na puszysty krem. Krok 4. Dodajemy skórkę cytrynową i sok pomarańczowy, ucieramy. Krok 5. Dodajemy jedno jajko, ucieramy na gładko, następnie dodajemy drugie jajko, ponownie ucieramy. Krok 6. Stopniowo, w kilku partiach, wsypujemy mąkę z proszkiem do pieczenia, za każdym razem ucieramy na gładką masę. Krok 7. Rabarbar z cukrem przekładamy do tortownicy wysmarowanej masłem.* Krok 8. Na rabarbar przekładamy masę na ciasto. Krok 9. Masę na ciasto posypujemy kruszonką. Krok 10. Wstawiamy ciasto do piekarnika nagrzanego do 180 °C i pieczemy przez ok. 60 minut, nie otwierając piekarnika w trakcie pieczenia. Pod koniec sprawdzamy drewnianym patyczkiem czy ciasto jest gotowe (patyczek powinien wyjść suchy). Krok 11. Upieczone ciasto studzimy przez 10 minut** w tortownicy. Oddzielamy od brzegów tortownicy za pomocą noża. Krok 12. Tortownicę przykrywamy z wierzchu paterą lub talerzem, od spodu łapiemy przez rękawicę lub ręcznik i sprawnym ruchem obracamy. Ciasto kroimy dopiero po całkowitym wystudzeniu. Przechowujemy w zamkniętym pudełku lub woreczku, co zapobiegnie jego wysuszeniu. ———- * Jeśli tortownica jest nieszczelna, trzeba wyłożyć ją papierem do pieczenia, a pod spód, na niższą półkę piekarnika, wstawić blaszkę. ** Po dłuższym czasie studzenia mogą być trudności z oddzieleniem rabarbaru od dna tortownicy.     Ciasto odwracane z rabarbarem tagged in Ciasto, jajka, Prosty przepis, Rabarbar, skórka z cytryny, skórka z pomarańczy, Wypieki Share:   facebook twitter pinterest google+ 