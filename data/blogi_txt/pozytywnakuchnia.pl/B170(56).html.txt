( );     Ciasto z borówką amerykańską Od dłuższego czasu marzyło mi się przygotowanie ciasta z borówką amerykańską, takiego samego jak to, które wieczorami, w małej, nowojorskiej kawiarni, zjada główna bohaterka filmu „My Blueberry Nights”, a podczas jej wizyt i wielogodzinnych rozmów zakochuje się w niej główny bohater, właściciel kawiarni. Na plan zdjęciowy wszystkie ciasta dostarczała nowojorska cukiernia Baby Cakes, specjalizująca się w przygotowywaniu wypieków dla alergików i diabetyków oraz wegan. W ramach promocji filmu udostępniono nawet listę składników słynnego ciasta:  Nadzienie: - 2 i 1/2 szklanki świeżych borówek amerykańskich - 1/2 szklanki nektaru z agawy - 1/4 szklanki mąki skrobiowej z roślin z rodziny marantowatych (tzw. arrowroot) Ciasto: - 3 szklanki mąki orkiszowej pełnoziarnistej (razowej) - 1/3 szklanki oleju - 3/4 szklanki cukru - 2 łyżeczki ekstraktu waniliowego - 2/3 szklanki mleka ryżowego Moje ciasto, ze względu na trudną dostępność wielu z powyższych składników będzie nieco inne, ale nie będzie zawierać jajek. Można przygotować je ze zwykłej bądź razowej mąki. Można też wykorzystać jeden z innych przepisów na plastyczne, kruche ciasto. Ciasto:  1 i 1/2 szklanki mąki  tortowej lub razowej 1 kostka masła (zmrożone przez ok. 30 minut w zamrażarce) 1/2 łyżeczki soli 4 łyżeczki cukru 1/2 szklanki bardzo zimnej wody Nadzienie:  6 szklanek borówki amerykańskiej 1/2 szklanki cukru 4 łyżeczki mąki ziemniaczanej 2-3 łyżeczki kandyzowanej skórki pomarańczowej 1/4 kostki masła 1 łyżka soku pomarańczowego 1 szczypta cynamonu  Przydatne poradniki:  Jak zrobić kruche ciasto     Wykonanie:   Krok 1. Zmrożone masło ucieramy na tarce o grubych oczkach. Krok 2. Do miski z masłem dodajemy przesianą mąkę, cukier i sól. Krok 3. Delikatnie mieszamy składniki i szybko wyrabiamy ciasto, dodając stopniowo, w trakcie wyrabiania, zimną wodę. Krok 4. Odstawiamy przykryte lub zawinięte w folię ciasto do lodówki na min. 1 godzinę. Krok 5. Wszystkie składniki na nadzienie (oprócz masła) delikatnie mieszamy w misce. Krok 6. 1/3 ciasta wykładamy na dnie, a 1/3 wylepiamy boki tortownicy wyłożonej papierem do pieczenia. Krok 7. Pozostałą, 1/3 część rozwałkowujemy, podsypując mąką, na kształt koła o średnicy tortownicy. Na środku robimy kilka niedużych nacięć, przez które w trakcie pieczenia będzie mogło wydostawać się gorące powietrze. Krok 8. Owoce przekładamy do tortownicy wylepionej ciastem i przykrywamy rozwałkowanym kołem z ponacinanego ciasta. Zlepiamy brzegi koła z ciastem wylepionym na bokach tortownicy. Krok 9. Pieczemy ciasto w piekarniku nagrzanym do 220 °C przez 20 minut, następnie zmniejszamy temperaturę do 180 °C i pieczemy jeszcze przez ok. 30-40 minut. Ciasto kroimy po całkowitym wystudzeniu.    Ciasto z borówkami amerykańskimi tagged in Borówka amerykańska, Ciasto, Ciasto kruche, mąka razowa, mąka ziemniaczana, skórka z pomarańczy, Wypieki     Share:   facebook twitter pinterest google+ 