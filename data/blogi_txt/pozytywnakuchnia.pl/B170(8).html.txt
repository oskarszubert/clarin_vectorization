( );    Choć w Wielkanoc tradycyjnym wypiekiem jest babka drożdżowa, w mojej rodzinie na stole pojawia się babka piaskowa. Jest łatwa i szybka do przygotowania, nie wymaga odstawienia do wyrastania, a po upieczeniu, pokrojeniu i polukrowaniu zachwyca delikatną, lekko wilgotną konsystencją. W najprostszej wersji wystarczy zmiksowanie składników na ciasto i upieczenie babki piaskowej w foremce. W wersji wzbogaconej dodaję do niej bakalie: odrobinę kandyzowanej skórki pomarańczowej, rodzynek i orzechów lub migdałów. Ciasto można wzbogacić, dolewając do masy przed pieczeniem odrobinę rumu albo ekstraktu waniliowego, a po upieczeniu polać najprostszym lukrem.  Zobacz też: Więcej pomysłów na ciasto i inne przepisy na Wielkanoc   Babka piaskowa to chyba pierwsze ciasto, którego wypieku nauczyłam się pod czujnym okiem nieżyjącej już babci. To było jej ulubione ciasto i choć nie miała zacięcia do przygotowywania domowych wypieków, ten jeden wychodził jej znakomicie. Oprócz większej babki pieczonej w dużej formie, babcia przygotowywała też małe babeczki, które cała rodzina dostawała w prezencie, do święconki. Mam nadzieję, że Wam również posmakuje to ciasto i będzie ozdobą Waszych wielkanocnych stołów. Babka piaskowa Babka piaskowa – przepis Czas przygotowania: ok. 15 minut Czas pieczenia: ok. 60 minut Składniki (forma na babkę o średnicy 20 cm, z kominem):  150 g mąki tortowej 100 g mąki ziemniaczanej 150 g cukru pudru 1 kostka masła (200 g) 4 jajka sok z 1/2 cytryny 20 g skórki pomarańczowej 20 g rodzynek 3 łyżki mleka lub śmietany 1 łyżeczka proszku do pieczenia bułka tarta szczypta soli  Przydatne poradniki:   Jak zrobić lukier Jak przygotować bakalie do ciasta Kalkulator kuchenny Wykonanie:    Krok 1. Miękkie masło ucieramy na puszysty krem za pomocą miksera. Krok 2. Dosypujemy cukier i znów ucieramy. Krok 3. Do kremu wbijamy po 1 jajku, za każdym razem dokładnie je rozmiksowując. Po wbiciu i rozmiksowaniu każego jajka dodajemy stopniowo przesianą mąkę (tortową i ziemniaczaną) z proszkiem i solą i mleko lub śmietanę, ucieramy na gładką masę. Krok 4. Nastawiamy piekarnik na 160 °C. Krok 5. Delikatnie mieszamy masę z bakaliami. Krok 6. Od razu po wymieszaniu masę przekładamy do formy wysmarowanej tłuszczem (lub spryskanej oliwą w sprayu) i wysypanej bułką tartą. Krok 7. Wstawiamy babkę do piekarnika i pieczemy przez ok. 40-60 minut. W trakcie pieczenia nie otwieramy piekarnika! Pod koniec pieczenia sprawdzamy drewnianym patyczkiem, czy środek ciasta nie jest surowy. Upieczone i zrumienione od razu wyjmujemy z piekarnika. Krok 8. Studzimy babkę piaskową w foremce obróconej do góry dnem, najlepiej na żeberkach wyjętych z piekarnika. Do ciasta od spodu powinno mieć dostęp powietrze. Gotową, wystudzoną babkę piaskową wyjmujemy z formy i lukrujemy.        Babka piaskowa tagged in Babka, Babka wielkanocna, Ciasto, jajka    Share:   facebook twitter pinterest google+ 