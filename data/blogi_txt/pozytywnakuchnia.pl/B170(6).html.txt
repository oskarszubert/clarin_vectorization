( );    Od zawsze powtarzam, że babeczki i muffiny odnoszą tak ogromny sukces i cieszą się powodzeniem, bo nie tylko pięknie wyglądają i wybornie smakują, ale też bardzo prosto je zrobić. Dziś zaproszę Was na babeczki z żelkami – klasyczne, z kremem z serka mascarpone i białej czekolady, udekorowane fantazyjnie i w bardzo prosty sposób. Kolorowe żelki o różnych smakach i kształtach to sympatyczna i wesoła dekoracja, która da prawdziwe pole do popisu nie tylko Wam, ale też dzieciom, które można zaprosić do wspólnego pieczenia i dekorowania. A pomysłów na ułożenie kolorowych żelków na kremie może być naprawdę nieskończenie wiele. Jeśli chcecie przygotować z okazji Bożego Narodzenia nie tylko klasyczne, tradycyjne wypieki, ale też coś nowego i równie radosnego, może właśnie taki deser zagości na Waszym stole? Zobacz też: Więcej przepisów na babeczki cupcakes       Babeczki z żelkami – przepis   Składniki (na 12 sztuk): Składniki suche: 2 szklanki mąki (przesiana) ½ - ¾ szklanki cukru (opcjonalnie) 2 łyżeczki proszku do pieczenia szczypta soli  Składniki mokre:  2 jajka ½ szklanki oleju lub stopionego masła ½ szklanki mleka, jogurtu naturalnego, maślanki lub wody  Krem do babeczek:  250 g mascarpone 50 g (½ tabliczki) białej czekolady 25 g masła lub 25 ml śmietanki kremówki  Dekoracja babeczek:  żelki HARIBO: Złote Misie, Roulette, Pico Balla, Beerentraum, Topifrutti, Primavera Erdbeeren   * Przepis powstał we współpracy z marką HARIBO Wykonanie: Krok 1. Zaczynamy od przygotowania ciasta na babeczki. Nastawiamy piekarnik na temperaturę 180 °C. Krok 2. Składniki suche mieszamy w misce. Krok 3. W drugiej misce rozkłócamy widelcem jajka, mieszając z mlekiem i olejem. Krok 4. Przelewamy składniki mokre do suchych, dodajemy dodatki i dokładnie, szybko mieszamy. Krok 5. Nakładamy masę do foremek na babeczki (wyłożonych papilotkami lub wysmarowanych olejem i wysypanych mąką lub bułką tartą albo silikonowych) do 3/4 ich wysokości. Krok 6. Wstawiamy muffiny do nagrzanego piekarnika i pieczemy przez 20-25 minut, aż do wyrośnięcia i delikatnego zrumienienia. Krok 7. Od razu po upieczeniu wyjmujemy z piekarnika i studzimy. Krok 8. Przygotowujemy krem do babeczek: czekoladę rozpuszczamy w kąpieli wodnej z masłem lub śmietanką i delikatnie studzimy. Krok 9. W misce, za pomocą łyżki, energicznie mieszamy masę czekoladową z mascarpone, do połączenia składników. Krok 10. Dekorujemy babeczki kremem za pomocą szprycy. Na kremie układamy w fantazyjny sposób żelki HARIBO. Schładzamy w lodówce przez ok. 30 minut.      Babeczki z żelkami tagged in Babeczki, Cupcakes, jajka, mascarpone, mleko, śmietanka kremówka, żelki    Share:   facebook twitter pinterest google+ 