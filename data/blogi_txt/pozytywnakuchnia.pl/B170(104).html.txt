( );     Lody truskawkowe W upalne dni, kiedy dostępne są truskawki, przygotowuję lody truskawkowe. Podaję je w prostej formie, bez dużej ilości zbędnych dodatków. Dla mnie liczy się w nich przede wszystkim smak świeżych, dojrzałych, soczystych truskawek, który nie wymaga dodatkowego towarzystwa. Pamiętam pierwsze domowe lody truskawkowe, które przygotowałyśmy wspólnie z moją mamą, wykorzystując jej nowy nabytek: wielofunkcyjne urządzenie miksujące, gotujące i wyrabiające ciasta. Na szczęście do zrobienia domowych lodów wystarczy też zwykły blender o wytrzymałych nożach i dużej mocy oraz odrobina miejsca w zamrażalniku.         Przepis na lody truskawkowe   Czas przygotowania: 5 minut Czas mrożenia: 2-3 godziny  Składniki (dla 4 osób):  1/2 kg truskawek (umyte, osuszone, bez szypułek) 300 ml śmietanki kremówki + 200 ml mleka skondensowanego niesłodzonego (wymieszane i zamrożone w pojemnikach na kostki lodu) 100 g cukru kilka świeżych truskawek do dekoracji kilka listków mięty do dekoracji           Wykonanie:    Krok 1. Wszystkie składniki miksujemy w blenderze. Krok 2 (opcjonalny). Jeśli masa podczas miksowania rozdrobni się zbyt mocno lub rozpuści – mrozimy w zamrażalniku do uzyskania pożądanej konsystencji. W trakcie mrożenia można co ok. 30 minut wyjmować pudełko z lodami i dokładnie mieszać zawartość, żeby nie porobiły się w nich kryształki lodu. Krok 3. Przekładamy lody do pucharków i dekorujemy kawałkami świeżych truskawek i listkami mięty.        Domowe lody truskawkowe tagged in Lody, Prosty przepis, śmietanka kremówka, Truskawki     Share:   facebook twitter pinterest google+ 