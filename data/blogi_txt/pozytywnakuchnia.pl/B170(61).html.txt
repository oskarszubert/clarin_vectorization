( );     Sałatka coleslaw Jedną z prostszych, smacznych sałatek, które świetnie komponują się ze smażonym mięsem (np. kurczakiem) i frytkami oraz nadają do zapakowania do słoika lub pudełka i zabrania na grilla lub piknik, jest coleslaw - surówka z białej kapusty.  Zobacz też: Więcej pomysłów na białą kapustę oraz przepisy na surówki i sałatki.   Nazwa tej sałatki, a właściwie surówki, której głównym składnikiem jest świeża, poszatkowana, surowa kapusta, wywodzi się z języka angielskiego (coleslaw – ang. surówka z białej kapusty; cole – ang. kapusta), do którego z kolei „przywędrowała” z języka holenderskiego (koolsla – skrót od koolsalade – hol. sałatka kapuściana). W Polsce często spotyka się niepoprawną pisownię „colesław„. Najprostsza wersja to surówka coleslaw przygotowana wyłącznie z gniecionej, szatkowanej kapusty, z dodatkiem soli, pieprzu i cukru oraz oliwy lub sosu winegret. Na świecie istnieje wiele różnorodnych przepisów, w których, poza białą kapustą, pojawiają się też marchewka i cebula, a czasami nawet rodzynki, owoce (np. jabłka), inne warzywa (czerwona kapusta, papryka) i przyprawy, a nawet żółtka jajek czy ser. Zamiast sosu winegret, niektóre przepisy proponują dodatek majonezu. Jako lżejszą alternatywę klasycznej surówki coleslaw z sosem majonezowym proponuję wersję prostą, a jednocześnie kilkusmakową: z kapusty, cebuli i marchewki, wymieszanych z sosem winegret.       Surówka coleslaw – przepis Czas przygotowania: 15 minut Czas oczekiwania: 1 godzina Składniki (dla 4 osób):  1 główka białej kapusty (ok. 500 g; bez głąba, poszatkowana) 2 cebule (drobno pokrojone) 2 marchewki (starte na tarce o grubych oczkach)  Do wyboru jeden z sosów: Sos winegret:  4 łyżki oliwy z oliwek 1 łyżeczka musztardy Dijon 1/2 łyżeczki białego octu winnego 1/2 łyżeczki cukru 1/2 łyżeczki soli 1/2 łyżeczki pieprzu  Sos majonezowy: 3 łyżki majonezu 1 łyżeczka octu winnego sól, pieprz (opcjonalnie)   Przydatne poradniki:  Jak zrobić sos winegret w bogatszej wersji Jak zrobić domowy majonez Jak pokroić cebulę Wymowa i pisownia nazw potraw i napojów    Wykonanie:   Krok 1. Poszatkowaną kapustę ugniatamy dłońmi w misce, aż zmięknie, puści sok i zmniejszy o połowę swoją objętość. Krok 2. Do sałatki dodajemy pozostałe składniki i dokładnie mieszamy. Składniki na sos można też wymieszać wcześniej i dodać do sałatki gotowy sos. Krok 3. Odstawiamy sałatkę na ok. 1 godzinę do zmacerowania. Podajemy surówkę coleslaw jako dodatek do smażonego mięsa. W klasycznej wersji „Kentucky” cały obiad składa się ze smażonego kurczaka, frytek i surówki coleslaw. Sałatka coleslaw tagged in Biała kapusta, cebula, Kapusta, marchewka, Prosty przepis, surówka     Share:   facebook twitter pinterest google+ 