( );    Zaczęło się od wizyty na pobliskim targowisku, gdzie oprócz całego wora szpinaku, sterty pomidorów i kilku innych warzyw oraz owoców do mojej torby wpadł pęczek botwinki. Po powrocie z dzisiejszej wyprawy do ogrodu botanicznego postanowiłam, że skoro jest już tak ciepło i zapowiada się piękny maj, najwyższa pora przygotować chłodnik z botwinki. Jako dziecko nie przepadałam za botwinką, ale parę lat temu spróbowałam chłodniku botwinkowego u mojej kuzynki i całkowicie zmieniły się moje botwinkowe preferencje :).  Chłodnik z botwinki     Chłodnik z botwinki – przepis Składniki (dla 2 osób):   1 pęczek botwinki (obcięte korzonki, dokładnie umyte listki i łodyżki) 1/2 ząbka czosnku (wyciśnięty przez praskę) 3 cm korzenia marchewki (umyta i oskrobana) 1 łodyga selera naciowego (usunięte łyko, pokrojona w kawałki) 1/2 zielonego ogórka (umyty, pokrojony w kawałki; opcjonalnie może być obrany ze skórki) 2 jajka (ugotowane na twardo, obrane ze skorupek, dobrze schłodzone w lodówce) 250 g kefiru lub jogurtu naturalnego (dobrze schłodzonego w lodówce) sól i pieprz Wykonanie:   Wszystkie składniki oprócz kefiru/jogurtu wkładamy do blendera lub ręcznego miksera z nożami i korbką. Miksujemy tak, aby uzyskać gęstą papkę (osobiście nie lubię zbyt mocno zmiksowanego chłodniku, dlatego w moim widać małe kawałki listków i łodyżek). Mieszamy z kefirem/jogurtem, doprawiamy według uznania i podajemy. Chłodnik botwinkowy może być dodatkiem do ostudzonych ziemniaków lub podawany samodzielnie. Chłodnik z botwiny tagged in Botwinka, chłodnik, jajka, jogurt, jogurt naturalny, kefir, marchewka, ogórki, Prosty przepis, seler naciowy, Szybki obiad, Tani obiad    Share:   facebook twitter pinterest google+ 