( );     Ogórki małosolne Podobnie jak klasyczne ogórki kiszone, w sezonie letnim warto przygotować też ogórki małosolne, które można zrobić praktycznie według tej samej receptury, zmniejszając jedynie ilość dodawanej do zalewy soli i otwierając słoik już następnego dnia po zalaniu, ewentualnie po dwóch dniach. Ogórki małosolne z wierzchu wyglądają dokładnie tak samo jak kiszone, ale ich środek – ze względu na krótki, minimalny czas kiszenia – pozostaje twardy i nieprzezroczysty.  Zobacz też: Więcej przepisów na ogórki   Sama nie wiem, które smakują mi bardziej. Chyba należę do zwolenniczek kiszonych, gdzie do zalewy dodaje się, oprócz soli, także odrobinę cukru, ale ogórki małosolne też mają swój urok: są twardsze w środku, delikatnie chrupiące i doskonałe dla tych niecierpliwych, którzy nie mogą się doczekać momentu, w którym wreszcie będzie można otworzyć słoik. A Wy, które bardziej lubicie?         Ogórki małosolne – przepis z filmem Full HD         Obejrzyj film bezpośrednio na YouTube: http://www.youtube.com/watch?v=2el5dpmF3Cg              Ogórki małosolne – przepis Czas przygotowania: 15 minut Czas kiszenia: ok. 1-2 dni Składniki (na 2 słoiki 1-litrowe):  1 kg świeżych ogórków (bardzo dokładnie wyszorowane, z pousuwanymi szypułkami) 2 listki winogron albo porzeczki (umyte; opcjonalnie) 4 listki wiśni (umyte; opcjonalnie) 4-6 ząbków czosnku (obrane ze skórki) 1 korzeń chrzanu (obrany, pokrojony w słupki) 2 gałązki kopru z nasionami (podsuszone lub suche; nie mogą być świeżo zerwane) Zalewa:  1 l wody 1 łyżeczka soli    Wykonanie:   Krok 1. Na dnie dokładnie umytych i wyparzonych wrzątkiem słoików układamy po 1 liściu winogron lub porzeczki, po 2 liście wiśni oraz po jednej, połamanej gałązce kopru. Krok 2. W słoikach dość ciasno upychamy ogórki, najlepiej jeden obok drugiego w pozycji stojącej. Krok 3. W wolne miejsce pomiędzy ogórkami wkładamy cienkie słupki chrzanu (po 3-4 sztuki) oraz całe główki czosnku (po 2-3 sztuki). Krok 4. Składniki na zalewę zagotowujemy. Krok 5. Zalewamy ogórki gorącą zalewą tak, żeby były całkowicie przykryte. Krok 6. Zakręcamy słoiki i odstawiamy do ukiszenia. Po ok. 1-2 dniach ogórki małosolne będą gotowe i wtedy trzeba od razu otworzyć słoik i zjeść je w przeciągu 2-3 dni.       Ogórki małosolne tagged in chrzan, czosnek, koper, ogórki, przetwory Share:   facebook twitter pinterest google+ 