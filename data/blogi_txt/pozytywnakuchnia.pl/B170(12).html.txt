( );     Bajaderka Oto bajaderka – pomysł na drugie życie ciasta i wspomnienie lat 80-tych, kiedy wielu z nas uwielbiało sklepowe bajaderki. Przygotowuje się ją z resztek ciast, choć można też specjalnie upiec kruche ciasto, a następnie rozkruszyć je w misce. Zobacz też: Więcej przepisów na ciasta  Bajaderka może być przygotowana na dwa sposoby: jako typowy „gnieciuch” – w kulkach z polewą czekoladową, obtoczonych w wiórkach kokosowych lub mielonych orzechach oraz jako rozłożony na blaszce wyłożonej papierem do pieczenia placek (opcjonalnie można wcześniej upiec na blaszce kruche ciasto, na które potem nakłada się masę bajaderkową, polewając całość polewą i posypując bakaliami).       Bajaderka – przepis Czas przygotowania: 30 minut Składniki (na ok. 12 sztuk kulek lub 1 kwadratowy placek o boku 20 cm): Ciasto: ok. 500 g kawałków ciast kruchych, drożdżowych, biszkoptowych, muffinów (bez kremów, żelatyny, owoców) 5 łyżek mleka ok. 5 łyżek cukru 2 łyżki masła ok. 1-2 łyżki gorzkiego kakao ok. 150 g kwaskowatego, gęstego dżemu (np. malinowego) 1 łyżka rumu 1 garść rodzynek (opcjonalnie) 50-100 g płatków migdałów  Do obtoczenia/polania i posypania:    polewa czekoladowa wiórki kokosowe i/lub mielone orzechy włoskie  Przydatne poradniki: Jak zrobić kruche ciasto Jak zrobić polewę czekoladową Jak zrobić dżem malinowy lub dżem truskawkowy, albo powidła śliwkowe Wykonanie:    Krok 1. Ciasta rozkruszamy w wysokiej misce (niektóre kawałki mogą, ale nie muszą zostać odrobinę większe). Można zmiksować kawałki ciasta w blenderze. Krok 2. Mleko, cukier i kakao rozpuszczamy na niewielkim ogniu, dokładnie mieszając i rozcierając ewentualne grudki, następnie studzimy. Jeśli ciasta wykorzystane do przygotowania bajaderki były bardzo słodkie, można zmniejszyć ilość dodawanego cukru, a nawet całkowicie z niego zrezygnować. Analogicznie: zmniejszamy ilość dosypywanego kakao, jeśli do bajaderki dodajemy czekoladowe ciasto. Krok 3. Wszystkie składniki ciasta mieszamy dokładnie w misce na gęstą masę. Krok 4. Z masy formujemy niewielkie kulki, które obtaczamy w polewie czekoladowej i wiórkach kokosowych lub zmielonych orzechach włoskich. Można też wyłożyć ciastem dno formy do pieczenia o boku ok. 20 cm (najlepiej wcześniej wyścielić dno foremki papierem do pieczenia lub folią aluminiową), a następnie polać polewą i posypać wiórkami lub orzechami. Krok 5. Odstawiamy w chłodne miejsce do stężenia. Bajaderka - kulka tagged in Ciasto, mleko, orzechy włoskie, płatki migdałowe, rum, wiórki kokosowe     Share:   facebook twitter pinterest google+ 