( );    Purèe ziemniaczane jest, obok gotowanych ziemniaków z wody (polanych masłem lub sosem), jednym z najczęściej podawanych w Polsce dodatków do mięs (np. do kotletów schabowych lub mielonych). Dobrze ugniecione, bez grudek, z dodatkiem odrobiny stopionego masła, mleka lub śmietanki kremówki i szczypty soli, pieprzu i gałki muszkatołowej, uzyskuje gładką, jedwabistą konsystencję. Z takiego purèe z ziemniaków możemy tworzyć fantazyjne rzeźby na talerzu, warto jednak pamiętać, że koniecznie należy je podawać na gorąco – wystudzone traci swój doskonały smak.  Zobacz też: Więcej przepisów na dania kuchni polskiej   Purèe ziemniaczane Purèe ziemniaczane – przepis   Czas przygotowania: 15 minut Czas gotowania: 30 minut Składniki (dla 4 osób):  1 kg ziemniaków 4 kopiaste łyżki masła (stopione) 1 szklanka mleka lub śmietanki kremówki ½ łyżeczki soli + 2 łyżki do gotowania ½ łyżeczki pieprzu ½ łyżeczki startej gałki muszkatołowej     Wykonanie: Krok 1. Ziemniaki myjemy, obieramy i kroimy w niewielkie kawałki. Krok 2. Gotujemy ziemniaki w osolonym wrzątku do miękkości. Krok 3. Ugniatamy w garnku za pomocą tłuczka do ziemniaków lub przeciskamy przez praskę do kartofli. W trakcie ugniatania dodajemy roztopione masło i mleko/śmietankę. Dobra rada: Ugniatanie za pomocą tłuczka będzie łatwiejsze, gdy garnek z ziemniakami postawimy dość nisko, np. na podłodze. Krok 4. Pod koniec ugniatania przyprawiamy purèe i dokładnie mieszamy. Podajemy na gorąco jako dodatek do mięs lub zup.       A Wy, jakie purèe lubicie najbardziej? Puree z ziemniaków tagged in gałka muszkatołowa, mleko, Prosty przepis, purèe, śmietanka kremówka, Ziemniaki    Share:   facebook twitter pinterest google+ 