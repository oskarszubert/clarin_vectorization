( );    Pachnące ciasto czekoladowe z piwem powinno przywodzić na myśl długie i leniwe wieczory, kiedy przy książce siedzimy wygodnie na kanapie i korzystając z „dobrodziejstw” zimowego czasu, popijamy ulubione, aromatyczne piwo, wino lub kawę, podgryzając pomału niewielkie kawałki pysznego ciasta i palcem zbierając skrupulatnie każdy okruszek z talerzyka. Obracamy kartkę po kartce, oddając się z przyjemnością i błogością ciekawej lekturze. W tle słychać ciche dźwięki muzyki, to może być jazz lub delikatne rytmy chillout. Być może w telewizji akurat emitują dobry film. Ciasto czekoladowe z piwem powinno mi się tak kojarzyć, tymczasem… Zobacz też: Konkurs z marką Książęce i nagrodami o wartości 2500 zł!   Ciasto czekoladowe z piwem To był marzec 2013 roku, koniec zimy, która akurat w tym sezonie postanowiła dość obficie dać o sobie znać właśnie pod sam jego koniec. Zmarznięta, prosto z ulicy, w drodze do londyńskiego metra, po spacerze po Oxford Street, wpadłam do jednej z kawiarni. Gorąca kawa – muszę się koniecznie rozgrzać! Nie przypuszczałam, że w Londynie będzie aż tak zimno. Wystrojona w elegancki, niezbyt gruby trencz, planowałam zwiedzać miasto, a efekt moich planów był taki, że zziębnięta, ubrana „na cebulkę” we wszystko, co tylko udało się znaleźć w walizce, zwiedzałam głównie kawiarnie, puby i restauracje. W każdej, nawet najbardziej nieudanej podróży, znajdzie się coś interesującego. Rozmowy z nieznajomymi, poznawanie ich historii. Zapachy jedzenia i dobrych trunków, nowe pomysły na ciasta, których w Wielkiej Brytanii można znaleźć mnóstwo, przechadzając się praktycznie po dowolnej ulicy, bo współcześnie Brytyjczycy, zwłaszcza na śniadania, lubią wypić kawę i zjeść coś słodkiego, a wieczorem, w gronie znajomych, prosto po pracy, pójść do pubu na ulubione piwo. Tego dnia wszyscy szykowali się już do obchodów św. Patryka i Londyn powoli stroił się w zielone barwy. Zamówiłam ciemne piwo prosząc o podgrzanie. Sącząc powoli łyk za łykiem i czując jak czucie wraca do palców w moich dłoniach i stopach, postanowiłam spróbować nieznanego mi dotychczas ciasta: bardzo ciemnego, niemal czarnego, wilgotnego, mocno aromatycznego. Ciasto czekoladowe z piwem czyli chocolate beer cake. To była nagroda za trudy zwiedzania Londynu w dniu, kiedy śnieg zasypał tory na przedmieściach, a ja utknęłam na kilka godzin w środku miasta. Dziś odtwarzam recepturę tamtego ciasta. Przygotuję je z kakao oraz gorzką czekoladą, przyprawię zielem angielskim, a po upieczeniu udekoruję polewą. Ważnym składnikiem ciasta jest odpowiednio dobrane piwo, dzięki któremu wypiek napiera smaku i aromatu, a do tego nie jest suchy. Nie bez powodu wykorzystam piwo Książęce Ciemne Łagodne. Kiedy szukamy piwa z wyraźnie wyczuwalnymi nutami gorzkiej czekolady i ziaren kawy to najlepszy wybór. Dodatkowo wyczuwa się w nim miodowo-biszkoptowy bukiet. W całym tym połączeniu nie jest zbyt słodkie, stąd świetnie sprawdzi się jako duet z ciastem czekoladowym. Nie tylko jako składnik, ale również trunek, który dopełni smak całości. To będzie zaskakująco proste, a jednocześnie bogate smakowo ciasto.     Ciasto czekoladowe z piwem – przepis Składniki (tortownica 21-24 cm): Masa:  2 szklanki mąki (przesiana) 1 szklanka gorzkiego kakao ¾-1 szklanka cukru 3 jajka 250 ml (1 szklanka) piwa Książęce Ciemne Łagodne* 200 g (1 kostka) masła 3 płaskie łyżeczki proszku do pieczenia ½ łyżeczki ziela angielskiego (roztłuczone w moździerzu) szczypta soli Polewa:  100 g gorzkiej czekolady 25 g masła  Czekolada i masło rozpuszczone w kąpieli wodnej. Do dekoracji:  owoce (np. truskawki, maliny, banan skropiony sokiem z cytryny, plastry brzoskwiń z puszki lub kandyzowana skórka z pomarańczy) świeża mięta   * Przepis przygotowany w ramach współpracy z marką Książęce. Alkohol jest dozwolony od 18. roku życia. Więcej o odpowiedzialnym spożyciu alkoholu: abcalkoholu.pl  Wykonanie: Krok 1. Piwo, cukier i masło podgrzewamy w garnku aż do połączenia wszystkich składników. Krok 2. Mąkę przesiewamy z kakao, solą i proszkiem do pieczenia oraz zielem angielskim i wlewamy przestudzoną (nie może być gorąca) mieszankę piwną. Krok 3. Dodajemy jajka i dokładnie mieszamy łyżką do połączenia wszystkich składników. Krok 4. Przelewamy do tortownicy wyłożonej papierem do pieczenia lub wysmarowanej masłem i wysypanej mąką/bułką tartą/kaszą manną i pieczemy w piekarniku nagrzanym do 180 st. C (góra+dół) lub 160 st. C (termoobieg) przez ok 50-60 minut, do suchego patyczka. UWAGA: W trakcie pieczenia nie otwieramy piekarnika. Po 50 minutach uchylamy drzwiczki, wbijamy w środek ciasta drewniany patyczek. Jeśli po wyjęciu jest suchy, od razu wyjmujemy ciasto i studzimy na kratce. Jeśli jest wilgotny, kolejną próbę przeprowadzamy po 5-10 minutach. Wystudzone ciasto wyjmujemy z tortownicy i dekorujemy polewą, a kiedy wierzch zastygnie, układamy dekoracyjnie owoce i miętę.      Ciasto czekoladowe z piwem tagged in Ciasto, czekolada, jajka, kakao, Wypieki    Share: facebook twitter pinterest google+ 