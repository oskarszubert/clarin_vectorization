( );    Patison, jedno z moich ulubionych warzyw. Jako dziecko zajadałam się patisonem smażonym w cieście i nie znałam innych wersji potraw, w których skład wchodził. Pewnego dnia, jeszcze przed założeniem Pozytywnej Kuchni, znalazłam w internecie przepis na patison duszony w sosie pomidorowym, z dodatkiem zielonej pietruszki. Pamiętałam dokładnie smak tej potrawy, ale nigdzie nie zapisałam receptury! Postanowiłam sprawdzić, czy uda mi się odtworzyć tę sprzed kilku lat. Wyszedł mi pyszny patison o pięknym zapachu i posmaku mieszanki przypraw curry. Krok po kroku wypisywałam na kartce potencjalnych kandydatów na składniki. Spróbowałam i… udało się! To był ten smak!  Duszony patison w sosie pomidorowo- śmietankowym       Duszony patison w sosie pomidorowym – przepis Składniki (dla 4 osób):  1 patison 2 ząbki czosnku (przeciśnięty przez praskę) 1 szklanka śmietanki kremówki 1 szklanka sosu pomidorowego 2 łyżki posiekanej natki pietruszki 1 łyżeczka posiekanego koperku kilka listków świeżej bazylii sól, pieprz, curry (po 1 szczypcie)    Wykonanie:   Krok 1. Patisona obieramy, usuwamy gniazda nasienne, kroimy w słupki o szerokości ok. 0,5 cm. Wkładamy do garnka razem z czosnkiem, lekko solimy, zalewamy 1/2 szklanki wrzątku i dusimy pod przykryciem przez 10 minut. Krok 2. Dodajemy śmietankę kremówkę, dusimy przez kolejne 5 minut. Następnie dolewamy sos pomidorowy i dusimy przez ostatnie 5 minut. Krok 3. Doprawiamy solą, pieprzem i curry. Krok 4. Podajemy gorące, jako przystawkę lub dodatek do ryżu albo grillowanego kurczaka. Posypujemy koperkiem, drobno posiekaną natką pietruszki i bazylią. Na koniec dekorujemy kilkoma całymi listkami bazylii.       Duszony patison w sosie pomidorowym tagged in Bazylia, czosnek, koperek, natka pietruszki, patison, Prosty przepis, śmietanka kremówka, sos pomidorowy, Tani obiad    Share:   facebook twitter pinterest google+ 