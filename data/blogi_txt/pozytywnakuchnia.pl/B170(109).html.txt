( );     Łosoś z kalarepą Bardzo szybkim i sprawdzonym sposobem na smaczny i nieco mniej codzienny i klasyczny obiad, jest przygotowanie ryby, np. naszego ulubionego, kupowanego w dużych ilościach łososia. Wymoczony w sojowej zalewie, łosoś z kalarepą to połączenie kilku ciekawych smaków. Połowę sukcesu, podobnie jak w przypadku każdego innego dania rybnego, gwarantuje tu odpowiednia świeżość łososia i jego leżakowanie w marynacie, w chłodnym miejscu. Zobacz też: Więcej pomysłów na dania z ryb i inne przepisy na łososia         Łosoś z kalarepą - przepis Czas przygotowania: ok. 15 minut Czas marynowania: ok. 12 godzin Składniki (dla 2 osób):    400 g łososia (filetowany, porcjowany lub w dzwonkach) 2 kalarepy 1 szklanka zielonej herbaty ½ szklanki sosu sojowego 4-8 pomidorów pelati lub suszonych pomidorów w oliwie natka pietruszki biały pieprz masło klarowane i/lub olej sezamowy Wykonanie:   Krok 1. Łososia wkładamy do miseczki z zieloną herbatą wymieszaną z sosem sojowym na całą noc, odstawiamy w chłodne miejsce, np. do lodówki. Krok 2. Na patelni rozgrzewamy olej sezamowy i/lub masło klarowane i smażymy na średnim ogniu marynowaną rybę. Po usmażeniu zdejmujemy z ognia i przykrywamy, żeby łosoś nie wystygł. Krok 3. W zalewie pozostałej z marynowania łososia gotujemy pod przykryciem kalarepę przez ok. 10-15 minut. Po ugotowaniu można też obsmażyć ją na tłuszczu pozostałym ze smażenia ryby, a zalewę zredukować na dużym ogniu, uzyskując dodatkowy sos do ryby. Krok 4. Rybę i kalarepę oraz pomidory i natkę pietruszki układamy dekoracyjnie na talerzu. Całość można udekorować też sosem.        Łosoś z kalarepą tagged in kalarepa, Pomidory, Prosty przepis, ryba, sos sojowy, Szybki obiad, łosoś     Share:   facebook twitter pinterest google+ 