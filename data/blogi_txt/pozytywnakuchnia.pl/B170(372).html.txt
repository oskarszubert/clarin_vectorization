( );      Ulubiony letni wypiek z Electrolux  Nadchodzi lato, zbliża się wielkimi krokami i choć pogoda jeszcze czasem płata nam figle, targi zaczerwieniły się już od truskawek i zazieleniły za sprawą zdrowych i smacznych szparagów. Lato, wymarzone, słoneczne, gorące, to czas chłodników i orzeźwiających napojów, ale również – gotowania młodych ziemniaków z zasmażaną kapustą, pierogów i knedli i pieczenia najlepszych na świecie ciast z owocami. Sezon letnich wypieków to czas, kiedy na stołach jest słodko i kolorowo, a z ulubionym ciastem i kawą można wyjść z kuchni do ogrodu, na balkon lub werandę i delektować się pysznościami, które wyszły spod ręki babci czy mamy lub takich upieczonych samodzielnie. Zobacz też: Recenzja piekarnika parowego Electrolux CombiSteam Deluxe 3 w 1 – idealnego urządzenia do letnich (i nie tylko) wypieków  Każdy, kto lubi takie kolorowe, letnie wypieki i ma możliwość sfotografować swoje kulinarne dzieło, może wziąć udział w konkursie. Czekam na Wasze prace i daję dużo czasu na ich przesłanie, zwłaszcza że zapewne część z Was planuje przygotowanie różnorodnych smakowitości w nadchodzący, długi weekend. Pamiętajcie, żeby zrobić im zdjęcia! Może upieczecie coś słodkiego lub przygotujecie wytrawną przekąskę w piekarniku? Możliwości jest mnóstwo: ciasto z truskawkami, sernik na zimno na zapieczonym w piekarniku spodzie, szarlotka, tarta ze szparagami lub szpinakiem… Możecie poszukać inspiracji na Pozytywnej Kuchni lub w innych miejscach i upiec coś ekstra.  Konkurs na ulubiony letni wypiek to już ostatnia z planowanych na Pozytywnej Kuchni, wspólnie z marką Electrolux, aktywności związanych z nową linią urządzeń Electrolux Inspirations i testowanym przeze mnie niedawno piekarnikiem parowym CombiSteam Deluxe 3 w 1, którego recenzję mogliście obejrzeć niedawno na moim kanale na YT:    Zadanie konkursowe W komentarzach do tego wpisu można zgłaszać prace konkursowe czyli Wasze propozycje na ulubiony, letni wypiek. Zgłoszenie musi zawierać:  Fotografię Waszego autorstwa (maksymalny rozmiar dodawanego zdjęcia to 500 kB, a nazwa pliku nie może zawierać spacji i polskich znaków) Przepis (składniki + instrukcja wykonania) Uzasadnienie czemu to właśnie ten wypiek jest Waszym ulubionym (można zamieścić je również w formie wierszowanej :))   Czas trwania  Konkurs trwa od 29 maja do 7 czerwca 2013 roku, do godz. 23.59. Nagrody Autorzy 9 najciekawszych propozycji otrzymają nagrody w postaci produktów marki Electrolux. Miejsce 1, 2 i 3: Robot kuchenny EFP4400 Miejsce 4,5 i 6: Cichy i kompaktowy mikser ręczny EHM6200 Miejsce 7, 8 i 9: Ergonomiczny blender ręczny ESTM5400 Regulamin konkursu:  Konkurs trwa od 29 maja do 7 czerwca 2013 roku, do godz. 23.59. W konkursie biorą udział zadania zamieszczone jako komentarz do niniejszego wpisu. Podczas zamieszczania komentarza należy podać prawdziwy adres e-mail. Korzystając z tego samego adresu e-mail, jedna osoba może zamieścić dowolną ilość komentarzy do niniejszego wpisu. W konkursie mogą wziąć udział prace, do których uczestnik posiada wszystkie prawa autorskie (własnoręcznie wykonane fotografie i samodzielnie wymyślone odpowiedzi na pytanie konkursowe). W praktyce oznacza to, że będą usuwane zgłoszenia zawierające fotografie pobrane z internetu, zmodyfikowane, z usuniętymi znakami wodnymi czy podpisami, a przesyłający takie zgłoszenia uczestnicy otrzymają dożywotnią blokadę udziału w kolejnych konkursach. W konkursie mogą zostać nagrodzone osoby pełnoletnie. Osoby, które nie ukończyły 18. roku życia, w przypadku wygranej, muszą wskazać osobę pełnoletnią, która odbierze nagrodę w ich imieniu. Zwycięzcy zostaną powiadomieni o wygranej za pośrednictwem adresu e-mail podanego w komentarzu. Rozwiązanie konkursu zostanie opublikowane w poniedziałek, 10 czerwca, o godzinie 21:30. Rozwiązanie konkursu pojawi się na stronie PozytywnaKuchnia.pl, w osobnym wpisie. Na dane adresowe do wysyłki pocztą czekam przez tydzień, to jest do 17 czerwca 2013. Po przekazaniu danych, Sponsor ma 14 dni roboczych na przesłanie nagród. Czas trwania konkursu, decyzją Organizatora i Sponsora, może zostać przedłużony. Za wysyłkę nagród będzie odpowiedzialne biuro prasowe Sponsora. Sponsorem konkursu jest Electrolux Poland Sp. z o.o.      Share:   facebook twitter pinterest google+ 