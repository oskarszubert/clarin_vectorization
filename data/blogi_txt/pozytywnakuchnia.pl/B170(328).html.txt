( );     Spaghetti alla puttanesca Spaghetti alla puttanesca jest jednym z pierwszych dań kuchni włoskiej, jakiego próbują w restauracjach turyści przybywający do słonecznej Italii. W dosłownym tłumaczeniu jego nazwa oznacza „spaghetti według… damy lekkich obyczajów”, ale receptura, w przeciwieństwie do zawodu, powstała niedawno: publikację pierwszego przepisu na spaghetti puttanesca datuje się na połowę XX wieku. Danie najczęściej serwowane jest w regionach Lazio i Campania i to właśnie dwa największe miasta: Rzym i Neapol, słyną z przygotowywania spaghetti puttanesca. Zobacz więcej: Inne pomysły na makaron oraz przepisy z działu „Kuchnia włoska„   Spaghetti alla puttanesca jest daniem kolorowym, które pięknie prezentuje się na talerzu, w którym łączą się nietypowe smaki: anchois, czarnych oliwek, ostrej papryczki, natki pietruszki, kaparów, czosnku i pomidorów. Podobnie jak w przypadku wielu znanych potraw, istnieje kilka teorii powstania samej potrawy i jej nazewnictwa, a jedna z nich mówi, że damy lekkich obyczajów przygotowywały ten ostry, smaczny i szybki do zrobienia makaron, żeby przyciągnąć do domów publicznych większą ilość klientów.  500 g makaronu Spaghetti Fine Food 1/2 l passaty pomidorowej Fine Food lub 500 g pomidorów (sparzone, obrane ze skórki, bez pestek, pokrojone w kostkę), albo 500 g pomidorów z puszki 1 mała puszka (ok. 8 filetów) anchois 1 papryczka chili (bez nasion; pokrojona w drobną kosteczkę lub w krążki) 2 ząbki czosnku (pokrojony w drobną kosteczkę) 2 łyżki kaparów ok. 100 g czarnych oliwek w zalewie, bez pestek (pokrojone na plasterki) 4 łyżki natki pietruszki (drobno posiekana) oliwa z oliwek (ok. 10 łyżek) sól Przydatne poradniki:  Jak ugotować makaron    Wykonanie:   Krok 1. W czasie gdy makaron się gotuje, na oliwie z oliwek szklimy czosnek. Krok 2. Do zeszklonego czosnku dodajemy filety anchois. Podsmażamy i rozdrabniamy drewnianą łyżką na patelni Krok 3. Dokładamy papryczkę chili i podsmażamy całość przez ok. 5 minut. Krok 4. Zalewamy całość passatą pomidorową i doprowadzamy do wrzenia. Krok 5. Dodajemy oliwki i kapary, mieszamy i trzymamy na ogniu przez kolejne 5 minut. Krok 6. Zmniejszamy ogień i dodajemy do sosu 3 łyżki pokrojonej pietruszki. Krok 7. Makaron gotujemy al dente w osolonej wodzie. Odcedzamy i przekładamy na patelnię z sosem. Krok 8. Mieszamy makaron z sosem na patelni, przekładamy na talerze, dodajemy pozostałą natkę pietruszki i podajemy.       Spaghetti Fine Food oraz Passata pomidorowa Fine Food wykorzystane w przepisie i pokazane w filmie zostały dostarczone przez Makro Cash   Carry. Spaghetti puttanesca tagged in Anchois, czarne oliwki, czosnek, kapary, makaron, oliwki, papryczka chili, Pomidory, Prosty przepis, Spaghetti, Szybki obiad     Share:   facebook twitter pinterest google+ 