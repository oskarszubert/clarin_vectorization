( );     Za oknem na przemian wiosna z zimą, a u mnie na stole kalifornijskie lato. Sałata co prawda lodowa, ale kukurydza w słonecznym kolorze. Do tego zestaw pozostałych, apetycznych warzyw. I zielony sok bananowy na deser. Taki zestaw witamin przyda się nam zwłaszcza zimą, kiedy jedzenie warzyw zwykle odkładamy „na później”, a nasz organizm tylko czeka na dostawę witamin niezbędnych do poprawnego funkcjonowania i  poprawy odporności. Przepis na sałatkę kalifornijską gorąco polecam wszystkim, którzy, tak jak ja, zatęsknili za wiosenną zielenią i letnią odrobiną słońca. Sałatka kalifornijska – przepis Czas przygotowania: 10 minut Składniki (dla 4 osób):  1 mała główka sałaty lodowej 3 pomidory 1/2 zielonego ogórka 1 puszka kukurydzy 1 czerwona papryka  Sos: 1/2 pęczka świeżego koperku (albo 2 łyżeczki suszonego) 1 kubek gęstej śmietany (ok. 150 g) 1 mały jogurt naturalny (ok. 150g) 2 łyżki octu winnego 1 łyżka keczupu szczypta cukru szczypta soli szczypta mielonego, białego pieprzu 1 mała czerwona cebulka i szczypiorek do przybrania  Dodatkowo:  1 puszka tuńczyka (opcjonalnie)  Przydatne poradniki:  Jak zrobić keczup Wykonanie:   Krok 1. Przygotowanie warzyw Wszystkie świeże warzywa myjemy i osuszamy. Sałatę rwiemy na niewielkie kawałki. Pomidory  kroimy na ćwiartki, a następnie na ósemki. Usuwamy zielone ogonki. Ogórka kroimy na cienkie plasterki. Paprykę przekrawamy na pół, usuwamy gniazda nasienne, a następnie kroimy na cienkie paski. Kukurydzę odcedzamy. Wszystkie warzywa wsypujemy do salaterki i delikatnie mieszamy. Krok 2. Przygotowanie sosu do sałatki Umyty i osuszony koperek drobno siekamy (jeśli jest to koperek suszony, oczywiście nie musimy tego robić   ) i mieszamy ze śmietaną i jogurtem. Dodajemy ocet, keczup i przyprawy. Dekorujemy czerwoną cebulą i szczypiorkiem. Sałatkę najlepiej wymieszać dopiero na talerzu bezpośrednio przed zjedzeniem. Jeśli ktoś lubi tuńczyka, można dodać jego niewielką ilość do sałatki (ładnie będzie wyglądał położony obok warzyw na talerzu).       tagged in cebula, czerwona papryka, jogurt naturalny, koperek, kukurydza, ogórki, papryka, Pomidory, Prosty przepis, sałata, sałata lodowa, Sałatka, śmietana, szczypiorek, tuńczyk     Share:   facebook twitter pinterest google+ 