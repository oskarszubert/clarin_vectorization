( );    Makaron ze szpinakiem W piątek odwiedziłam lokalne targowisko, na którym udało mi się kupić świeżutki szpinak. Dlatego sobota odbyła się pod znakiem sałatki szpinakowej, a w niedzielę przygotowałam makaron ze szpinakiem. Smak zupełnie inny niż w przypadku mrożonego szpinaku, konsystencja mniej papkowata, wszystko po prostu lepsze. A dodatkowo zdrowsze – w końcu każdemu, szczególnie teraz, wiosną, przyda się komplet naturalnych składników niezbędnych do poprawy funkcjonowania organizmu. Makaron ze szpinakiem najlepiej smakuje doprawiony białym pieprzem, z odrobiną gałki muszkatołowej, posypany świeżo startym parmezanem.      Makaron ze szpinakiem – przepis   Czas przygotowania: 15 minut   Składniki (dla 4 osób):  400 g makaronu tagliatelle 1 mała reklamówka świeżych liści szpinaku (ok. 400 g) (umyte, osuszone, sparzone wrzątkiem, odciśnięte) 3 ząbki czosnku (przeciśniętego przez praskę lub drobno posiekanego) 1 mała cebulka (drobno pokrojona; opcjonalnie) 250 ml śmietanki kremówki (może być delikatnie ubita) lub 100 g mascarpone 100 g orzechów pinii (uprażonych na suchej, teflonowej patelni) 50 g utartego parmezanu 1/4 kostki masła oliwa z oliwek sól, biały pieprz, gałka muszkatołowa Wykonanie:   Krok 1. Orzechy pinii prażymy na suchej, teflonowej lub ceramicznej patelni Krok 2. Szklimy cebulę i czosnek na złocisty kolor na niewielkiej ilości oliwy z oliwek. Przekładamy na talerzyk lub do miseczki. Krok 3. Szpinak wrzucamy na patelnię i odparowujemy, aż znacznie zmniejszy swoją objętość i ściemnieje. Krok 4. Dodajemy do szpinaku masło i dusimy całość. Krok 5. Do uduszonego szpinaku dodajemy cebulę i czosnek i wlewamy śmietankę. Doprowadzamy do wrzenia i gotujemy aż całość zgęstnieje. Krok 6. Dosypujemy przyprawy i utarty ser, dokładnie mieszamy. Krok 7. W czasie gdy sos gotuje się na patelni, w osobnym garnku, w osolonej wodzie, al dente, gotujemy makaron. Krok 8. Odcedzony makaron dodajemy do szpinaku, mieszamy i jeszcze chwilę trzymamy na ogniu. Podajemy gorący makaron, posypujemy uprażonymi orzechami i opcjonalnie, dodatkową ilością tartego parmezanu.       Uwielbiam szpinak! Tagliatelle ze szpinakiem Przepis bierze udział w akcji kulinarnej „Dzień Czosnku„. tagged in czosnek, gałka muszkatołowa, makaron, mascarpone, Prosty przepis, śmietanka kremówka, szpinak, Szybki obiad, Tagliatelle, Tani obiad    Share:   facebook twitter pinterest google+ 