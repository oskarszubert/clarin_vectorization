( );    Bób jest pyszny i każdy to wie. Z reguły każdy z nas gotuje go we wrzątku, delikatnie przekłada niewielką ilością masła i zjada wyciskając z miękkiej skórki, najlepiej podczas oglądania filmu przed telewizorem :). Ja postanowiłam zrobić bób w trochę innej wersji i zaserwowałam w formie pasty na żytnich kanapkach. Pasta z bobu Czas przygotowania: 5 minut Składniki (dla 4 osób): 500 g bobu (ugotowany, przełożony masłem, obrany ze skórki, uduszony widelcem) 250 g serka białego (najlepiej delikatnego, niekwaśnego twarożku) 1 mały ząbek czosnku (przeciśnięty przez praskę) 5 łyżek oliwy z oliwek 5 listków bazylii (drobno posiekane) sól i pieprz     Wykonanie:   Wszystkie składniki najlepiej wrzucić do blendera i zmiksować na gładką masę (wtedy nie trzeba nawet dusić bobu za pomocą widelca).  Można pokusić się (tak jak ja) o zabawę w duszenie widelcem – jeśli akurat ktoś się nudzi, będzie to dla niego świetne, zajmujące i zmęczeniogenne zadanie ;).       tagged in Bazylia, Bób, czosnek, Dodatki do kanapek, pasta do kanapek, twarożek Share:   facebook twitter pinterest google+ 