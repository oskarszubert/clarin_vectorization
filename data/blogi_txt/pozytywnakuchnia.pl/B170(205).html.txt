( );      Tuńczyk w puszce jest obowiązkowym wyposażeniem mojej mini-spiżarni znajdującej się w szafce tuż nad lodówką. Czeka na mnie tuż obok innych puszek, pełnych kukurydzy, groszku, fasolki, przecieru pomidorowego, pędów bambusa. Jest zawsze dobrej jakości i koniecznie w oliwie. Duże, smakowite kawałki, które mogłabym jeść nawet prosto z puszki. Zauważyłam, że obydwoje z Jackiem lubimy sobie czasem przekąsić taką najprostszą kolację – w jednej ręce chleb, w drugiej pomidor, kawałek wędliny albo dobry kabanos. Tak, to prawda – nie zawsze zasiadamy do nakrytego stołu, na którym czeka elegancka potrawa. Od czasu do czasu pozwalamy sobie na odrobinę takiego lenistwa, pod warunkiem, że będzie to lenistwo o dobrym smaku.   Leniwa kolacja nie musi być jednak tak bardzo „podstawowa”. Czasem wystarczy kilka z pozoru błahych składników, aby wyczarować coś smacznego. Zaglądam do szafki w poszukiwaniu tuńczyka, przy okazji wyjmuję puszkę kukurydzy. Spoglądam do lodówki – brak jakichkolwiek ciekawych składników. Sprawdzam koszyk na ziemniaki – są! A obok leży cebula. Zrobię placek z gotowanych kartofli, nie pójdę spać głodna.  Przepis na placek z ziemniaków z tuńczykiem Składniki (dla 4 osób):  500 g ziemniaków (obrane i pokrojone w kostkę) 1 puszka kukurydzy 200 g tuńczyka w oliwe (nie wylewaj oliwy po odcedzeniu!) 2 łyżki oregano (najlepiej świeże, posiekane; jeśli będzie suszone, wystarczy 1 łyżka) 1 cebula (drobno pokrojona) sól  Przygotowanie:   Ziemniaki pokrojone w kostkę Ziemniaki gotujemy przez 10 minut w osolonym wrzątku – powinny delikatnie zmięknąć. Dodajemy kukurydzę (bez odcedzania), znów doprowadzamy do wrzenia, odcedzamy całość. Odlewamy połowę oliwy z tuńczyka, a drugą połowę, razem z rybą, wkładamy do garnka, w którym gotowały się warzywa. Dodajemy z powrotem ziemniaki (połowę tłuczemy widelcem) z kukurydzą, oregano i cebulę, mieszamy. Utłuczone ziemniaki z kukurydzą Włączamy piekarnik (przypiekanie od góry, temperatura 220 °C). Na patelni rozgrzewamy oliwę, wrzucamy ziemniaki z warzywami i tuńczykiem, mocno przyciskamy do dna.   Smażenie placka ziemniaczanego z tuńczykiem Smażymy pod przykryciem ok. 5 minut (sprawdzamy, czy placek przyrumienił się od spodu). Następnie wstawiamy do otwartego piekarnika (rączka patelni nie może znajdować się bezpośrednio pod opiekaczem) i rumienimy z wierzchu.   Placek z ziemniaków w piekarniku Do placka, jeśli oczywiście mamy, możemy podać np. sałatę i pomidory. U mnie nie było ;). Przepis pochodzi z książki „Szybkie i łatwe dania na co dzień” wydanej przez Reader’s Digest. tagged in cebula, kukurydza, oregano, placki, Prosty przepis, tuńczyk, Ziemniaki    Share:   facebook twitter pinterest google+ 