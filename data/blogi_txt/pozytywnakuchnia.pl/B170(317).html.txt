( );    Proste, a zarazem eleganckie dania można łatwo wyczarować z krewetek. Poza zupami, które czasami wymagają dłuższego gotowania i wcześniejszego przygotowania wywaru, raczej trudno o skomplikowany przepis na krewetki. Najpopularniejsze smażone krewetki przygotowuje się na maśle lub oliwie, wzbogacając ich smak dodatkiem czosnku lub chili, a w nieco innej wersji można zrobić smażone krewetki w panierce, wykorzystując mąkę kukurydzianą i pszenną. Lubię od czasu do czasu, w ramach różnorodności, przyrządzić je właśnie w taki sposób, choć na co dzień jestem zwolenniczką tych na maśle lub krewetek z grilla.  Zobacz też: Więcej przepisów na krewetki Smażone krewetki w panierce Smażone krewetki w panierce lub bez panierki można zaserwować jako danie główne na obiad czy kolację, podane z ryżem lub bagietkami czy tostami i kolorową sałatką, ale najlepiej sprawdzą się jako szybka przekąska imprezowa lub przystawka. Ciekawa jestem którą wersję wybierzecie – Waszym zdaniem lepsze będą z panierką czy bez? Smażone krewetki w panierce – przepis Czas przygotowania: 10 minut Składniki (dla 2-3 osób):  12 krewetek królewskich lub tygrysich (w całości lub obrane) 2 łyżki mąki kukurydzianej 1 łyżka mąki pszennej 1 mąka lub cytryna 2 łyżki masła, masła klarowanego lub oliwy szczypta soli  Przydatne poradniki:  Jak obrać krewetki    Wykonanie: Krok 1. Obie mąki – pszenną i kukurydzianą – przesiewamy do miseczki i mieszamy ze szczyptą soli. Krok 2. Krewetki dokładnie obtaczamy w panierce. Krok 3. Na średnim ogniu, na tłuszczu, najlepiej w woku, smażymy krewetki z obu stron aż do zaróżowienia ogonków (nie wolno smażyć zbyt długo, bo zrobią się gumowate). Krok 4. Usmażone krewetki zdejmujemy z ognia – można osączyć je z nadmiaru tłuszczu na papierowym ręczniku lub serwetce. Krok 5. Smażone krewetki w panierce serwujemy z dodatkiem cytryny lub limonki. Smażone krewetki panierowane   tagged in cytryna, krewetki, limonka, Prosty przepis, Szybki obiad    Share:   facebook twitter pinterest google+ 