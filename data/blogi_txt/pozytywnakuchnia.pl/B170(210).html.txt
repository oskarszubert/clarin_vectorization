( );    Polewa czekoladowa może być przygotowana na kilka sposobów, a na jej konsystencję wpłynie zarówno rodzaj użytej czekolady: gorzkiej, mlecznej lub białej, jak  i zawartość dodatkowych składników: masła, śmietany, mleka, jajek, kakao. Polewą czekoladową można polać ciasto lub udekorować deser czy obtoczyć bajaderki… Możliwości jej wykorzystania jest nieskończenie wiele.  Polewa czekoladowa najprostsza – z mlecznej czekolady Mleczną czekoladę bez nadzienia wystarczy rozpuścić w kąpieli wodnej i rozsmarować na powierzchni ciasta lub udekorować talerz z deserem. Tak przygotowana polewa czekoladowa będzie dość gęsta i szybko skrzepnie. Polewa czekoladowa – łatwa do rozprowadzenia 1 tabliczkę gorzkiej czekolady (100 g, najlepiej deserowej 60%, ale można też przygotować polewę z mocniejszej, nawet 90%) rozpuszczamy w kąpieli wodnej z 50 g masła, cały czas mieszając. Powstanie dość rzadka polewa, która nie zastygnie całkowicie tak mocno jak polewa z mlecznej czekolady, ale na pewno zgęstnieje po rozprowadzeniu na cieście lub ciasteczkach. Masło można zastąpić 50 ml śmietanki kremówki lub 50 ml mleka (polewa będzie mniej tłusta i całkowicie nie stwardnieje). Dodając do podgrzanej śmietanki, mleka lub stopionego masła 1 łyżkę żelatyny rozpuszczoną w 2 łyżkach gorącej wody i dokładnie mieszając, następnie dokładając czekoladę i roztapiając całość w kąpieli wodnej, uzyskamy błyszczącą polewę. Polewa czekoladowa – błyszcząca Zamiast z gorzkiej czekolady, niższym kosztem, można przygotować polewę z masła, cukru pudru i kakao ze śmietaną. Powstanie piękna, elegancka polewa czekoladowa błyszcząca o wyjątkowo ciemnym kolorze, bardzo łatwa do rozprowadzenia. 1 łyżkę żelatyny należy dokładnie rozpuścić w 2 łyżkach gorącej wody, następnie dodać 5 łyżek cukru pudru, 3 łyżki kakao i 100 g (pół kostki) masła i podgrzać całość, cały czas mieszając, nie zagotowując. Do delikatnie przestudzonej polewy dodajemy 5 łyżek gęstej, kwaśnej śmietany 12 lub 18%, po jednej łyżce, za każdym razem dokładnie mieszając całość przed dodaniem kolejnej porcji. tagged in czekolada, polewa, polewa do ciasta    Share: facebook twitter pinterest google+ 