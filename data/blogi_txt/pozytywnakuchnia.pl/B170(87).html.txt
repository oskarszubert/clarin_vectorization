( );    Mówi się, że „potrzeba matką wynalazku” i ciekawi mnie, kto po raz pierwszy wpadł na pomysł przygotowania tego dania. Kurczak na piwie, czyli kurczak pieczony na butelce, z której stopniowo, powoli wylewa się na niego piwny trunek. Oczywiście w niewielkiej ilości, podczas gdy część piwa paruje, nawilżając dodatkowo mięso. Dzięki temu staje się soczyste i miękkie od środka, zyskując jednocześnie wspaniały, charakterystyczny aromat. Taką potrawą łatwo zaskoczyć gości. Nie każdy zna tę metodę pieczenia, a dodatkowo, niewątpliwie, kurczak na piwie to jeden z prostszych sposobów przygotowania pieczonego drobiu: piecze się praktycznie sam, z dodatkiem warzyw, które idealnie komponują się nie tylko z mięsem, ale również z piwnym sosem. Po wyjęciu z piekarnika mamy gotowy, prosty, elegancki obiad dla kilku osób.  Zobacz też: Konkurs z marką Książęce i nagrodami o wartości 2500 zł!   Przy przepisie na golonkę wspominałam już o tym, że piwo to nie tylko doskonały trunek towarzyszący posiłkowi, ale też jeden ze składników potraw, który można wykorzystać, żeby podkreślić lub uzupełnić ich smak. Warto też pamiętać, że różne gatunki piwa podajemy biorąc pod uwagę porę dnia czy roku oraz kolejność podawania potraw, np. lżejsze, mocniej nagazowane, orzeźwiające piwa serwujemy latem lub do przystawek, a ciemniejsze, pełniejsze w smaku i nieco cięższe podamy zimą lub do deseru. Mimo, że do drobiu pasują piwa jasne, pszeniczne, mnie jednak zależało na przełamaniu smaku i uwydatnieniu go. Tym razem wybrałam piwo Książęce Czerwony Lager, delikatnie karmelowe, o wyczuwalnych aromatach palonych. W połączeniu z łagodnym smakiem kurczaka i towarzyszących mu warzyw całość nabrała wyrazu, a zapach, który towarzyszył mi podczas całego pieczenia… Musicie koniecznie przekonać się o tym we własnych domach, zwłaszcza że czerwone piwo sprawdzi się też świetnie w połączeniu z mięsami bardziej wyrazistymi, uzupełni smak pikantnych potraw oraz dań o egzotycznych nutach smakowych. Polecam spróbować go w połączeniu z daniami kuchni polskiej i czeskiej, jako dodatek do drobiu, mięs z grilla, wędlin i serów. Kurczak z piwem     Kurczak na piwie – przepis Składniki (dla 2-6 osób): Mięso:  1 cały kurczak, ok. 1-1,5 kg 1 piwo Książęce Czerwone Lager (500 ml) 2 ząbki czosnku (przeciśnięty przez praskę) ½ małej papryczki chili (drobno pokrojona)  Marynata:  3 łyżki oliwy z oliwek 1 łyżeczka octu winnego śliwkowego lub 1 łyżeczka balsamico sól, pieprz, słodka papryka w proszku Dodatki:  200 g ziemniaków (pokrojone na plasterki) 1 duża marchewka (pokrojona na plasterki) 1 duża cebula (pokrojona w półksiężyce) oliwa sól, pieprz, tymianek lub rozmaryn suszony * Przepis przygotowany w ramach współpracy z marką Książęce. Alkohol jest dozwolony od 18. roku życia. Więcej o odpowiedzialnym spożyciu alkoholu: abcalkoholu.pl  Wykonanie: Krok 1. Oczyszczonego i umytego kurczaka sadzamy na czystej, otwartej butelce piwa, bez etykietki, do której wcześniej została wrzucona ostra papryczka chili. Krok 2. Nacieramy kurczaka marynatą z wymieszanych składników. Krok 3. Sadzamy kurczaka razem z butelką w brytfannie i obkładamy pokrojonymi na kawałki warzywami, doprawionymi solą, pieprzem i ziołami, skropionymi oliwą. Krok 4. Pieczemy całość w piekarniku nagrzanym do 180 st. C przez 1-1,5 godziny (na 1 kg mięsa przypada 1 godzina pieczenia), podlewając mięso i warzywa co 20-30 minut wytopionym tłuszczem gromadzącym się na dnie brytfanny.      Kurczak na piwie Kurczak na piwie tagged in cebula, czosnek, kurczak, marchewka, papryczka chili, piwo, Prosty przepis, Ziemniaki    Share:   facebook twitter pinterest google+ 