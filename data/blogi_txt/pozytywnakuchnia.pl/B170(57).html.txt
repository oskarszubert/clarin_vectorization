( );    Kiedy rozpoczynałam swoją przygodę z pieczeniem ciast, bardzo żałuję, że nie spotkałam się z przepisem na ciasto zebra. Bardzo proste do zrobienia, a jednocześnie efektowne: po przekrojeniu zachwyca pięknymi, czarno-białymi paskami przypominającymi paski zebry. Ciasto zebra będzie doskonale pasować do popołudniowej kawy wypitej w towarzystwie przyjaciół, a na imieninach lub urodzinach pięknie wyróżni się spośród innych wypieków.  Zobacz też: Więcej pomysłów na ciasta   Metoda nakładania masy w cieście zebra jest podobna do tej z ciasta arlekin. Jedyną różnicą jest tu nakładanie masy zawsze na środek formy do pieczenia, a sama masa jest też odrobinę rzadsza.     Ciasto zebra – przepis Czas przygotowania: 20 minut Czas pieczenia: 50 minut Składniki (na kwadratową formę o boku 23 cm):  5 jajek 2,5 szklanki mąki 1 i 1/4 łyżeczki  proszku do pieczenia 1,5 szklanki cukru cukier waniliowy (2 łyżki), ekstrakt (1 łyżka) lub  aromat (2 krople) 1 szklanka oleju 1 szklanka wody 2-3 łyżki kakao  Akcesoria kuchenne:  mikser elektryczny duża miska kwadratowa forma do pieczenia o boku 23 cm  Przydatne poradniki Jak zrobić cukier waniliowy     Wykonanie:   Krok 1. Jajka ucieramy z cukrem i cukrem waniliowym za pomocą miksera. Krok 2. Stopniowo dosypujemy mąkę, cały czas ucieramy. Krok 3. Stopniowo wlewamy olej, mieszamy ciasto łyżką, aż połączą się składniki. Krok 4. Stopniowo wlewamy wodę, mieszamy ciasto łyżką, aż połączą się składniki. Krok 5. Dodajemy proszek do pieczenia i jeszcze raz, na małych obrotach, ucieramy całość mikserem. Krok 6. Masę dzielimy na dwie równe części. Krok 7. Do jednej części masy dosypujemy kakao i dokładnie mieszamy łyżką.* Krok 8. Do natłuszczonej i obsypanej mąką formy wlewamy obydwie masy: naprzemiennie białą i brązową, po jednej łyżce – jeśli paski w cieście mają wyjść cienkie lub po dwie – jeśli mają być odrobinę grubsze. Krok 9. Wstawiamy ciasto do piekarnika nagrzanego do 200 °C i od razu zmniejszamy temperaturę do 180 °C. Pieczemy przez ok. 50 minut, nie otwierając piekarnika w trakcie pieczenia. Pod koniec sprawdzamy drewnianym patyczkiem czy ciasto jest gotowe (patyczek powinien wyjść suchy). Ciasto od razu wyjmujemy z piekarnika. Ciasto kroimy dopiero po całkowitym wystudzeniu. Przechowujemy w zamkniętym pudełku lub woreczku, co zapobiegnie jego wysuszeniu. * Obydwie części masy powinny mieć tę samą konsystencję. Jeśli kakao zbyt mocno zagęściło ciemną masę, można dodać do niej odrobinę wody lub zagęścić jasną masę dodatkową ilością mąki (dodajemy jej tyle samo łyżek co kakao do ciemnej masy).         Ciasto – zebra tagged in Ciasto, jajka, kakao, Wypieki    Share:   facebook twitter pinterest google+ 