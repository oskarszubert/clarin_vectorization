( );    Pączki z różą, obok faworków, są niezbędnym, karnawałowym smakołykiem. Z okazji rozpoczęcia ostatniego tygodnia karnawału to właśnie one, a nie inne przysmaki, pojawiają się niemal na każdym polskim stole. Istnieje wiele wariacji nadzień i polew do pączków, ale w Tłusty Czwartek, będący początkiem Ostatków, królują te tradycyjne, z nadzieniem z róży, polane lukrem lub posypane cukrem pudrem. Zobacz też: Przepis na pączki z duuużo większą ilością żółtek Pączki z różą – przepis Czas przygotowania: 30 minut Czas oczekiwania: 30 minut Składniki (na ok. 12 sztuk):   1/2 kg mąki 50 g drożdży 3 żółtka 1 jajko 1 szklanka mleka 25 ml spirytusu 8 łyżek cukru 1/4 kostki masła 1/4 laski wanilii 1/2 cytryny 500 g smalcu do smażenia cukier puder do posypania marmolada z róży do nadziewania  Przydatne poradniki:  Jak zrobić lukier do pączków Wykonanie:    Krok 1. 1 szklankę mąki mieszamy z ciepłym mlekiem, 3 łyżkami cukru i rozkruszonymi drożdżami do konsystencji gęstej śmietany. Odstawiamy do wyrośnięcia – powinny podwoić swoją objętość. Krok 2. Żółtka i jajko ucieramy z pozostałym cukrem za pomocą miksera elektrycznego. Krok 3. Stopniowo dodajemy mąkę i ucieramy nadal. Gdy ciasto będzie już zbyt gęste, wyjmujemy mikser i dosypujemy pozostałą część mąki. Krok 4. Dodajemy spirytus, miąższ z laski wanilii, sok z cytryny i startą cytrynową skórkę. Krok 5. Dodajemy wyrośnięty rozczyn drożdżowy, wyrabiamy ciasto drożdżowe. Wyrabiać należy dość długo, żeby do ciasta dostało się jak najwięcej ciepła od ręki i bąbelków powietrza. Pod koniec wyrabiania dodajemy stopione masło. Ciasto powinno wyjść dość luźne i odrywać się od ręki. Przykrywamy ściereczką i zostawiamy do wyrośnięcia w ciepłym miejscu. Krok 6. Jak tylko ciasto zacznie wyrastać, zaczynamy formowanie pączków. Z kawałka ciasta (ok. 40 g) kulamy kulkę, spłaszczamy w dłoniach, tworzymy zagłębienie. Krok 7. Do zagłębienia nakładamy 1 łyżeczkę marmolady z róży. Zaklejamy, jeszcze raz kulamy kulkę i układamy zlepioną stroną do dołu na lekko omączonej stolnicy. Przykrywamy ściereczką i zostawiamy do wyrośnięcia. Krok 8. Gdy pączki wyrosną, smażymy pojedynczo w 1,5-litrowym garnku na smalcu rozgrzanym do ok. 175 °C (trzymałam garnek na najmniejszym palniku, na 1/4 mocy). Tłuszcz nie może być zbyt gorący – pączki usmażą się z wierzchu i pozostaną surowe w środku. Nie może być też zbyt zimny – wtedy „wypiją” zbyt dużo smalcu. Pączka dokładnie omiatamy z mąki (nie będzie pryskać i palić się w smalcu), zaczynamy smażyć wierzchnią częścią do dołu, następnie obracamy szczypcami lub cedzakiem, dosmażamy sklejony spód. Jeśli nie chcemy, żeby wokół pączka utworzyła się obrączka, delikatnie dociskamy go szczypcami, żeby głębiej zanurzył się w smalcu. Krok 9. Gotowe pączki osączamy na papierowym ręczniku z nadmiaru tłuszczu, studzimy i posypujemy cukrem pudrem lub lukrujemy.       jak- zrobic-paczki-krok-po-krokuJak zrobić pączki – krok po kroku Pączek z różą tagged in cytryna, drożdże, jajka, mleko, pączki, smalec, spirytus, wanilia    Share:   facebook twitter pinterest google+ 