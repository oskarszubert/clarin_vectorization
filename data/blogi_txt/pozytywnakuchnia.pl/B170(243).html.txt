( );    Od kilku lat w karnawale spotykamy się często ze znajomymi na domowych imprezach. Bardzo lubię takie wieczory, kiedy pomimo pluchy czy mrozu za oknem, można pośmiać się w gronie przyjaciół, napić dobrego drinka i przygotować wspólnie drobne przekąski. Takie, które nie wymagają zbyt dużo wysiłku, ładnie prezentują się na stole i można je podać na niewielkim stoliku, bez konieczności nakrywania do dużego stołu. Na domowych imprezach karnawałowych królują wędliny i sery, sałatki oraz wszelkie koreczki i roladki. Każdy z moich znajomych lubi co innego, więc zawsze przygotowujemy kilka różnych wariantów do wyboru. W wersji bez mięsa świetnie sprawdzą się roladki z bakłażana z twarogiem, doskonałe do przegryzienia po wypiciu czegoś mocniejszego, takie szybkie, na jeden kęs. Roladka wędruje do ust i zaraz można wrócić na domowy parkiet do tańca lub znowu słuchać dowcipów opowiadanych przez siedzącego obok kolegę.  Zobacz też: Więcej pomysłów na dania na karnawał   Roladki z bakłażana z twarogiem, dzięki dodatkowi sosu tatarskiego, zyskują bardzo ciekawe połączenie smaków: czosnkowy bakłażan grillowany z oliwą świetnie łączy się z delikatnym twarogiem, a całość nabiera charakteru za sprawą kremowej konsystencji sosu i kwaskowatych dodatków. Tak przygotowana przekąska to doskonała, bardziej elegancka alternatywa dla klasycznych, polskich pyr z gzikiem. Poza karnawałem świetnie sprawdzą się na stołach w trakcie imienin, rodzinnych spotkań, w Andrzejki lub Sylwestra. Roladki z bakłażana – przepis Czas przygotowania: ok. 30 minut Składniki (dla 4-6 osób):  1 duży bakłażan (umyty, osuszony, pokrojony w ukośne plastry) 200 g twarogu (uduszony widelcem lub zmielony w maszynce) 5-7 łyżeczek Sosu Kieleckiego tatarskiego 3 ząbki czosnku (przeciśnięty przez praskę) 2-3 gałązki bazylii, oregano lub melisy 4 pomidorki koktajlowe (pokrojone w ćwiartki) lub 1 nieduży pomidor (pokrojony w ósemki) oliwa sól, pieprz Przepis powstał we współpracy ze Społem Kielce, producentem Sosu Kieleckiego tatarskiego    Wykonanie: Krok 1. Plastry bakłażana solimy i czekamy, aż puszczą sok. Płuczemy i osuszamy, dzięki temu nie będzie gorzki w smaku. Krok 2. Nacieramy plastry bakłażana czosnkiem, doprawiamy solą i pieprzem, smarujemy z obu stron oliwą. Krok 3. Grillujemy bakłażana na bardzo mocno rozgrzanej patelni do grillowania lub na grillu klasycznym (albo elektrycznym) przez ok. 15 min (po ok. 7 minut z każdej strony). Można też upiec go w piekarniku rozgrzanym do temperatury 180 °C, co pewien czas obracając, i – jeśli trzeba – skrapiając oliwą). Po ugrillowaniu studzimy. Krok 4. Twaróg mieszamy z sosem tatarskim, i doprawiamy do smaku solą i pieprzem. Krok 5. Masę twarogową nakładamy na plastry bakłażana i zwijamy roladki, spinając każdą za pomocą wykałaczki. Krok 6. Roladki układamy na talerzu, dekorując listkami bazylii, oregano lub mięty i kawałkami pomidora.           Roladki z bakłażana tagged in Bakłażan, czosnek, twaróg    Share:   facebook twitter pinterest google+ 