( );     Masło kokosowe Kolejne proste, domowe masło bakaliowe, tym razem masło kokosowe, które, obok masła orzechowego, w ostatnim czasie często gości na moim stole, ku uciesze moich kubków smakowych i usilnym próbom zapobiegania wyjadania go prosto ze słoika, znajdując co kilkadziesiąt minut kolejny powód do „przypadkowego” zajrzenia do lodówki. Podchodzę, otwieram, sprawdzam czy przypadkiem nie pojawiło się w niej coś nowego, a przy okazji zjadam jedną łyżeczkę :). Zobacz też: Więcej pomysłów na dodatki do kanapek  Domowe masło kokosowe można wykorzystać jako pyszny dodatek do kanapek lub dodać odrobinę do jogurtu naturalnego i wymieszać razem z owocami czy ulubionymi płatkami. Doskonale sprawdzi się też jako dodatek smakowy do sałatki owocowej lub sałatek podawanych z kurczakiem. Można też dodać je do masy serowej na sernik, budyniu czy kremu do tortu – to wyjątkowo prosty przepis, który daje praktycznie nieskończone możliwości eksperymentowania w łączeniu interesujących, prostych lub nieco bardziej wyszukanych smaków.         Masło kokosowe – przepis z filmem Full HD         Obejrzyj film bezpośrednio na YouTube: http://www.youtube.com/watch?v=Qv9THe4u86o Masło kokosowe – przepis Czas przygotowania: 5-30 minut Składniki:  200-400 g wiórków kokosowych   Wykonanie:  Krok 1. Wiórki przekładamy do blendera i przez kilka sekund miksujemy na najwyższych obrotach. Krok 2. Drobno posiekane wiórki kokosowe nadal miksujemy na mniejszych obrotach, raz na jakiś czas wyłączając blender, żeby zapobiec przegrzaniu się silnika i zeskrobać masę nagromadzoną na ściankach. Krok 3. Po kilku- kilkunastu minutach (w zależności od mocy blendera) wiórki zaczną wydzielać olej i uzyskiwać kremową konsystencję. Krok 4. Masło kokosowe przekładamy do słoiczka. Z czasem jego konsystencja będzie ulegać zmianie – z kremowej zmieni się w nieco bardziej gęstą i suchą.        Masło kokosowe tagged in Dodatki do kanapek, Prosty przepis, wiórki kokosowe     Share: facebook twitter pinterest google+ 