( );    Najprostszą deserem, jaki można wyczarować, wykorzystując białka jajek, są bezy. Wystarczy ubić sztywną, białkową pianę z dodatkiem cukru pudru, a fantazyjne kształty wychodzą nawet spod zwykłej, kuchennej łyżki. Idąc krok dalej, można upiec bezy czekoladowe, z dodatkiem gorzkiego kakao i gorzkiej czekolady, pokrojonej w niezbyt grubą kostkę. Takie bezy mają bardzo ciekawy, ciemnobeżowy kolor i chrupki, kruchy wierzch. Po pierwszym kęsie czeka nas niespodzianka w postaci ciemnobrązowego, „ciągliwego” środka, który rozpływa się w ustach, podczas kiedy ręce automatycznie sięgają do talerza w poszukiwaniu kolejnej porcji. Zobacz też: Więcej pomysłów na białka   Bezy czekoladowe Bezy czekoladowe – przepis Czas przygotowania: ok. 15 minut Czas pieczenia: ok. 40 minut Czas studzenia: ok. 1 godzina Składniki (ok. 18 sztuk):  3 białka ¾ szklanki cukru pudru 50 g (½ tabliczki) gorzkiej czekolady (pokrojona w kostkę o boku ok. 5 mm) 3 łyżki gorzkiego kakao szczypta soli  Przydatne poradniki: Piana z białek - jak ubić   Wykonanie: Krok 1.  W czystej, wytartej do sucha misce, ubijamy białka o temperaturze pokojowej ze szczyptą soli, na sztywną pianę. Krok 2. Stopniowo dodajemy cukier, ubijając cały czas, do uzyskania ciągnącej się piany. Krok 3. Dodajemy do piany kakao i czekoladę i delikatnie mieszamy całość za pomocą łyżki. Krok 4. Nakładamy masę za pomocą łyżki lub szprycy na blaszkę wyłożoną papierem do pieczenia. Krok 5. Pieczemy bezy przez 40 minut w piekarniku nagrzanym do 140 °C (lub 120 °C przy włączonym termoobiegu). Krok 6. Po upieczeniu pozostawiamy bezy na 1 godzinę w wyłączonym, zamkniętym piekarniku.       Bezy czekoladowe tagged in bezy, Białka, czekolada, gorzka czekolada, kakao    Share: facebook twitter pinterest google+ 