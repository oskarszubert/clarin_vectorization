( );     Sernik marmurkowy Wymyślanie przepisów na sernik to moja specjalność. Jedna, bazowa receptura na sernik waniliowy daje praktycznie nieskończoną liczbę możliwych kombinacji smakowych, a ja, jako sernikomaniaczka, łączę z twarogiem różne, czasami dość nietypowe smaki. Nic na to nie poradzę, po prostu kocham serniki, zwłaszcza te kremowe, z bardzo mocno zmielonego twarogu, które po upieczeniu pozostają jasne, bez przypieczonej skórki, nie pękają i nie opadają. Sernik marmurkowy to kolejna propozycja sernikowa w moim repertuarze przepisów, jak zwykle zaskakująco prosta, a jednocześnie efektowna.  Zobacz też: Więcej przepisów na serniki   Bardzo lubię przepisy na ciasta, które zaskakują, bo nie każdy spodziewa się, że w kilku prostych krokach, bez większego wysiłku, można upiec taki sernik marmurkowy, pięknie pachnący czekoladą, o delikatnej, kremowej konsystencji, w dodatku z fantazyjnym wzorkiem, który robi się praktycznie sam. Znajomi pytają o przepis, a ja dyktuję go z pamięci. „Już? To naprawdę wszystko?” – pyta przyjaciółka. „Naprawdę, nie trzeba się napracować” – odpowiadam. W kuchni pachnie kawą z ekspresu, a na talerzach lądują dwa spore kawałki. Czas na miłą pogawędkę.         Sernik marmurkowy – przepis z filmem Full HD         Obejrzyj film bezpośrednio na YouTube: http://www.youtube.com/watch?v=RuTcT_wy_g4 Sernik marmurkowy – przepis Czas przygotowania: ok. 15 minut Czas pieczenia: ok. 60 minut Składniki (tortownica o średnicy 21-24 cm):  1 kg twarogu (dwukrotnie zmielony) ½ szklanki cukru 3 jajka 1 tabliczka (100 g) gorzkiej czekolady 1 tabliczka (100 g) białej czekolady ½ szklanki śmietanki kremówki (opcjonalnie) 2 łyżki mąki ziemniaczanej lub kaszy manny   Przydatne poradniki:  Jak zrobić sernik idealny    Wykonanie: Krok 1. Twaróg miksujemy z cukrem i, opcjonalnie, ze śmietanką kremówką (dodatek śmietanki zależy od suchości twarogu i wpływa na pożądaną konsystencję sernika (kremowa lub bardziej zbita, twarda)). Krok 2. Do masy wbijamy po 1 jajku, za każdym razem dokładnie rozmiksowując przed dodaniem kolejnego. Krok 3. Dodajemy do masy mąkę ziemniaczaną lub kaszę mannę i mieszamy jeszcze chwilę mikserem. Krok 4. Dzielimy masę na 2 równe części. Krok 5. Czekolady rozpuszczamy w kąpieli wodnej w osobnych garnuszkach. Krok 6. Do jednej połowy masy dodajemy białą, a do drugiej – ciemną czekoladę i mieszamy za pomocą miksera. Krok 7. Przekładamy masę do tortownicy wyłożonej papierem do pieczenia za pomocą łyżki, naprzemiennie: raz jasny, raz ciemny kolor. Krok 8. Za pomocą drewnianego patyczka delikatnie zataczamy w masie „ósemki”, uzyskując marmurkowy wzorek. Krok 9. Wstawiamy sernik do piekarnika nagrzanego do 180 °C i pieczemy przez 30 minut. Po tym czasie zmniejszamy temperaturę do 160 °C i pieczemy jeszcze przez kolejne pół godziny. Studzimy sernik w wyłączonym piekarniku, przy zamkniętych drzwiczkach. Po wystudzeniu schładzamy przez min. 3 godziny w lodówce.        Sernik marmurkowy tagged in Biała czekolada, Ciasto, czekolada, gorzka czekolada, jajka, sernik, twaróg     Share:   facebook twitter pinterest google+ 