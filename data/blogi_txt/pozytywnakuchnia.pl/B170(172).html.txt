( );    Dobre śniadanie to podstawa rozpoczęcia dobrego dnia – zawsze to powtarzam i nigdy nie wychodzę z domu, nie zjadając wcześniej swoich ulubionych kanapek, muesli czy chociaż jogurtu. W maju wiosna w pełni (tak, tak, mój termometr balkonowy pokazał dziś aż 4 °C), na targach i w sklepach pojawia się coraz więcej pysznych warzyw, a my z utęsknieniem wypatrujemy młodych pomidorów, ogórków czy szczypiorku z ogródka. W maju, nawet gdy pogoda jest tak kiepska jak dziś, warto poprawić sobie humor porannymi smakołykami śniadaniowymi, które dodadzą nam energii na cały dzień i pozwolą stawić czoła niepogodzie. Proponuję Wam dziś przygotowanie omletu, potrawy na tyle uniwersalnej, że można ją przygotować w wersji śniadaniowej, obiadowej, deserowej i kolacyjnej. Mój jest śniadaniowo-kolacyjny, a mało wybrednym i mniej głodnym może przypaść do gustu nawet w porze obiadu :).       Przepis na omlet z miętą i serem kozim   Czas przygotowania: 15 minut Składniki:  1 cebula dymka (drobno pokrojona, razem ze szczypiorem) 200 g sera koziego (pokruszony) 4 jajka (roztrzepane widelcem) kilka listków świeżej mięty (drobno posiekane) szczypta utartej gałki muszkatołowej olej do smażenia sól, pieprz     Wykonanie:   Krok 1. Dymkę podsmażamy na oleju aż się delikatnie zeszkli. Krok 2. Zalewamy cebulkę jajkami i delikatnie mieszamy całość. Krok 3. Dodajemy miętę i ser kozi i zostawiamy do ścięcia. Krok 4. Kiedy jajka się zetną, składamy omlet na pół i zsuwamy z patelni na talerz.      Przepis bierze udział w akcji „Śniadanie Majowe” organizowanej przez Mico. tagged in dymka, gałka muszkatołowa, jajka, mięta, omlet, omlet wytrawny, Prosty przepis, ser kozi    Share:   facebook twitter pinterest google+ 