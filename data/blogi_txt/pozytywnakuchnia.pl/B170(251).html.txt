( );     Ryba po grecku Ryba po grecku, choć z Grecją nie ma zbyt wiele wspólnego, od kilkudziesięciu lat gości na stołach wigilijnych w wielu polskich domach i na dobre wpisała się do kanonu potraw kuchni polskiej. Przygotowana z obsmażonego w panierce, mące lub cieście filetu ryby o łagodnym smaku, z dodatkiem kolorowych warzyw duszonych w pomidorowym sosie, pięknie prezentuje się na świątecznych talerzach i idealnie nadaje jako danie serwowane zarówno na ciepło jak i zimno.  Zobacz też: Więcej pomysłów na potrawy wigilijne i inne przepisy na dania z ryb   W moim domu rodzinnym początkowo ryba po grecku była przygotowywana jako standardowe danie obiadowe, a do jej zrobienia moja mama zawsze wybierała filety morszczuka. Z czasem na naszym stole częściej zaczęły pojawiać się obiadowe makarony, a ryba po grecku awansowała do rangi dania świątecznego, serwowanego na wigilijnym stole. ** Passata Rustica Fine Food dostępna jest w halach MAKRO Cash and Carry oraz sklepach ODiDO w całej Polsce. Wykonanie:   Krok 1. Filety (mrożone lub świeże) obtaczamy w mące, następnie w rozkłóconym jajku z solą i pieprzem i na koniec w bułce tartej. Opcjonalnie można zastosować jedynie panierkę mączną lub wymoczyć rybę w cieście z mąki, jajka i mleka. UWAGA: ryby o delikatnym, chudym mięsie lepiej smażyć zamrożone. Krok 2. Smażymy ryby na klarowanym maśle lub oleju, z obu stron. Po usmażeniu osączamy na papierowym ręczniku z nadmiaru tłuszczu. Krok 3. Cebulę z porem szklimy na klarowanym maśle lub oleju, następnie podduszamy pod przykryciem, do miękkości. Krok 4. Dodajemy pozostałe warzywa i podsmażamy, następnie dusimy całość aż marchew i seler zmiękną. Krok 5. Zalewamy warzywa passatą pomidorową Fine Food i dodajemy sok z 1/2 cytryny oraz przyprawy i zioła. Gotujemy jeszcze 2-3 minuty, od czasu do czasu mieszając, aż do uzyskania konsystencji gęstego sosu warzywnego. Krok 6. Ryby układamy na półmisku, na wierzchu dekorując gęstym sosem. Można obłożyć ją dodatkowo plasterkami cytryny i świeżymi ziołami, np. rozmarynem. Rybę po grecku można serwować na ciepło lub na zimno.      Ryba po grecku tagged in mintaj, morszczuk, Potrawy wigilijne, ryba, sola, wigilia     Share:   facebook twitter pinterest google+ 