( );    Ratatouille – prostota i znakomity smak. Wywodzący się z kuchni francuskiej starter, dodatek do mięsa lub… pyszny, bezmięsny obiad albo kolacja. We Francji podaje się je ze świeżą, ciepłą i chrupiącą bagietką i pasującym do warzyw, delikatnym, lekkim winem. Przepisów na ratatouille jest równie wiele co na polski bigos. Potrawa nie składa się ze zbyt dużej liczby składników: potrzeba do niej cebuli, cukinii, bakłażana, pomidora i papryki, a dodatkowo, dla nadania jej charakteru, odrobiny czosnku i, obowiązkowo, ziół prowansalskich, które nadadzą jej cudownego smaku. Najlepiej wykorzystać do gotowania zioła suszone, które nie zgorzknieją w trakcie obróbki termicznej.  Zobacz też: Więcej przepisów na dania kuchni francuskiej   Duszę pod przykryciem warzywa i przypominam sobie scenę jednej z moich ulubionych bajek, „Ratatuj”, w której krytyk kulinarny próbuje ugotowanego przez szczura ratatouille i, za sprawą wspomnień przywołanych przez jego smak, przenosi się na chwilę do czasów swojego dzieciństwa. Jest mnóstwo takich potraw, które przenoszą nasze myśli do przeszłości. Są zapachy, które będziemy zawsze pamiętać. Są kolory, które zawsze będą cieszyć nasze oczy. Podróże, które będziemy wspominać do końca świata. Nawet, jeśli są to jedynie, a może aż, podróże kulinarne. Ratatouille Ratatouille – przepis Czas przygotowania: ok. 30 minut Składniki (dla 4 osób):  1 średni bakłażan (pokrojony w półksiężyce o grubości ok. 5 mm) 1 średnia cukinia (pokrojona na plasterki o grubości ok. 5 mm, dobrze posolony) 1 duża cebula (drobno pokrojona) 3 ząbki czosnku (drobno pokrojony albo przeciśnięty przez praskę) 2 dojrzałe pomidory (w ostateczności zastępujemy je dobrymi pomidorami z puszki; pokrojone w kostkę) oliwy z oliwek 1 łyżeczka tymianku 1 łyżeczka rozmarynu 1 łyżeczka bazylii sól, pieprz    Wykonanie:  Krok 1. Cebulę i czosnek szklimy na oliwie z oliwek (2 łyżki) na dużej, teflonowej patelni. Krok 2. Dokładamy cukinię i bakłażana, mieszamy, żeby dokładnie pokryły się oliwą, przykrywamy i dusimy przez ok. 5 minut. Krok 3. Dodajemy pomidory i paprykę, mieszamy i smażymy bez przykrycia jeszcze przez 4-5 minut. Krok 4. Na koniec posypujemy po wierzchu warzywa ziołami, w razie potrzeby doprawiamy solą i pieprzem i delikatnie mieszamy całość. Trzymamy jeszcze chwilę na ogniu i serwujemy. Ratatouille smakuje wybornie podane z ciepłą, francuską bagietką. Ratatouille   tagged in Bakłażan, cebula, Cukinia, Pomidory, Prosty przepis, przepis, ratatouille, rozmaryn, Tani obiad, tymianek, warzywa    Share:   facebook twitter pinterest google+ 