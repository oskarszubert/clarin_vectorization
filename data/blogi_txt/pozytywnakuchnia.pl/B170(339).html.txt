( );     Suflet serowy Błyskawicznie wyrasta dzięki pianie z białek i równie szybko potrafi opaść, jeśli za wcześnie wyjmiemy go z piekarnika lub otworzymy drzwiczki w trakcie pieczenia. Suflet serowy podajemy koniecznie na gorąco, dlatego do pieca wstawiamy go wtedy, gdy jesteśmy pewni, że wszyscy goście są już w drodze na nasze domowe przyjęcie. Jest „gąbczasty” i puszysty, ale nie dajmy się zwieść tej pozornej lekkości. Zawiera sporo kalorii za sprawą żółtego sera, ale zjedzony w niewielkiej ilości, od czasu do czasu, nie zaszkodzi żadnej figurze.  Czas pieczenia: 30-40 minut   Składniki:  150 g sera emmentaler (utarty na tarce o grubych oczkach) 4 jajka 1/3 szklanki mleka 1 łyżka miękkiego masła 1 łyżka mąki 1/2 łyżeczki soli szczypta świeżo zmielonego pieprzu szczypta świeżo utartej gałki muszkatołowej Wykonanie:   Krok 1. Masło roztapiamy w rondelku, na niewielkim ogniu. Dosypujemy mąkę i robimy zasmażkę. Krok 2. Dolewamy mleko, dosypujemy sól i pieprz. Doprowadzamy do wrzenia, cały czas mieszając. Krok 3. Gdy sos zgęstnieje, dodajemy ser. Mieszamy, aż się rozpuści, zdejmujemy z ognia. Krok 4. Do masy serowej dodajemy żółtka, dokładnie i mocno mocno mieszamy. Lekko studzimy. Krok 5. Ubijamy na sztywno pianę z białek ze szczyptą soli. Dodajemy stopniowo do masy żółtkowej, delikatnie mieszamy. Krok 6. Masę na suflet przelewamy do kokilek wysmarowanych masłem i posypujemy tartą gałką muszkatołową. Pieczemy w piekarniku nagrzanym do 200 °C (kokilki powinny stać na dolnym poziomie, wtedy wierzch sufletu nie zrumieni się zbyt szybko) przez ok. 30-45 minut. Nie otwieramy piekarnika podczas pieczenia. Podajemy od razu po przygotowaniu, gorący.      Jak zrobić suflet serowy - krok po kroku Do takiego sufletu serowego proponuję białe, wytrawne wino. Suflet z sera żółtego tagged in gałka muszkatołowa, jajka, mleko, Prosty przepis, ser emmentaler, ser żółty, suflet     Share:   facebook twitter pinterest google+ 