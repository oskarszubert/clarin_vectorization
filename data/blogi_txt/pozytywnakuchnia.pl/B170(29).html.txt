( );     Botwinka Botwinka, inaczej botwina czyli pędy młodych buraków, które można zjadać razem z listkami i łodyżką, usuwając „wąsiki” i, w razie potrzeby, obierając skórkę z korzonków. Botwinka ma charakterystyczny smak i piękny, bordowo-fioletowy kolor. Można zjadać ją na surowo, w sałatkach i surówkach lub w chłodnikach, np. chłodniku litewskim czy chłodniku z botwinki, albo podać zupę botwinkę, lub botwinę blanszowaną/uduszoną/zasmażaną, jako dodatek do drugiego dania. Zobacz też: Botwinka – przepisy i pomysły    Botwinka – przygotowanie i przechowywanie Przed podaniem trzeba ją umyć pod zimną, bieżącą wodą, dokładnie osączyć, usunąć „wąsy” z korzonków i w razie potrzeby obrać ze skórki. Liście botwinki łatwo więdną, co nie wpływa znacząco na ich smak, ale do sałatek, w których mają być widoczne w całości, warto wybrać te świeże, jędrne i soczyste. Blanszowaną botwinkę można zamrozić, a po rozmrożeniu dusić, smażyć lub wykorzystać jako składnik zupy. Witaminy w botwince Botwinka zawiera duże ilości witamin A i C oraz żelazo i wapń. Dobroczynne działanie botwinki Botwinka uspokaja skołatane nerwy, działając przeciwstresowo, pobudza też apetyt. Jest lekkostrawna i niskokaloryczna, a dodatkowo odkwasza, oczyszcza i odtruwa organizm. Jest wskazana dla osób borykających się z problemami skórnymi – poprawia ogólny wygląd cery oraz usprawnia działanie wątroby. Botwinki nie należy spożywać w zbyt dużych ilościach ze względu na zawartość kwasu szczawiowego, który wypłukuje wapń z organizmu, może powodować kamienie nerkowe i nie jest polecany do spożycia w czasie trwania ciąży. Botwinka a dieta 100 g botwinki to jedyne 27 kcal, ale też, niestety, wysoki indeks glikemiczny = 70, dlatego w posiłkach warto komponować ją z innymi produktami o niskim indeksie. tagged in Botwinka Share:   facebook twitter pinterest google+ 