( );    Masło czosnkowe, kremowe i delikatne, można wykorzystać na wiele sposobów. Podaje się je w prostych jadłodajniach, jako dodatek do chleba i jajecznicy, zdobi się nim, za pomocą szprycy, mięsa i wędliny serwowane w restauracjach. W wielu hotelach masło czosnkowe serwowane jest jako dodatek do ciepłych, chrupiących bułeczek, a na festynach czy imprezach masowych, można zamówić je w towarzystwie pajdy wiejskiego chleba lub pieczonego ziemniaka. Masło czosnkowe łatwo rozsmarować na chlebie – z dodatkiem dojrzałego pomidora i dobrej wędliny będzie smacznym akcentem śniadaniowym. Doda też nieco charakteru kopytkom lub kluskom śląskim oraz daniom z ryb.     Masło czosnkowe – przepis Czas przygotowania: 5 minut Składniki:  3/4 kostki masła (bardzo miękkie) 4 łyżki twarożku kanapkowego 1 ząbek czosnku (przeciśnięty przez praskę) 1 łyżeczka koperku (świeży lub suszony; drobno posiekany) szczypta soli     Wykonanie:   Krok 1. Czosnek mieszamy dokładnie z twarożkiem za pomocą widelca. Krok 2. Doprawiamy solą, dodajemy koperek, ponownie mieszamy. Krok 3. Całość mieszamy z masłem, wyrównujemy powierzchnię, ozdabiamy.    Tak przygotowane masło jest kremowe i miękkie – łatwo włożyć je do szprycy i ozdabiać nim talerze, kanapki, wędliny. Można przechowywać je w lodówce przez 1-2 dni. Masło czosnkowe Chleb z masłem czosnkowym tagged in czosnek, Dodatki do kanapek, koperek, Prosty przepis, twarożek    Share: facebook twitter pinterest google+ 