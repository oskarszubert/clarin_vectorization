( );    Po skorpionie, larwach i owadach w Bangkoku przyszedł czas na węża i pająka, które moje koleżanki sprezentowały mi pewnego wieczoru w Kambodży.  - Zjem na śniadanie. Udekoruję owocami i popiję pysznym sokiem z papai.  Wąż i pająk – do zjedzenia w Kambodży Zjadłam. Ku uciesze obsługi hotelowej, która bacznie obserwowała moją reakcję i chyba była odrobinę zawiedziona, że dzielnie zniosłam kolejne wyzwanie kulinarne. Szkoda, że nie zdecydowałam się zjeść słynnego jajka balout, ale może uda mi się je jeszcze dostać. Wąż smakuje podobnie jak nasz węgorz kupiony nad Bałtykiem, chociaż większość pewnie próbowała go w wersji wędzonej. W Kambodży, dla turystów, przygotowuje się węże na szaszłykach i sprzedaje jako szybką przekąskę, którą, prosto ze stoiska rozstawionego przy ulicy, można kupić „do ręki” i zjeść, przechadzając się obok ulicznych straganów. W ramach turystycznych atrakcji można tu też zjeść mięso krokodyla, strusia i żabie udka, chociaż w restauracjach serwujących klasyczną kuchnię kambodżańską próżno szukać takich specjałów. Pająk jest włochaty i ogromny. Można zjeść go w całości, razem z nóżkami, chociaż najlepiej smakuje sam odwłok, który przypomina odrobinę prażone orzechy pomieszane z pieczonymi kasztanami jadalnymi. Węże i pająki to proste i szybkie przekąski, przygotowywane głównie z myślą o turystach. Będąc w Kambodży, warto ich spróbować, z ciekawości, ale prawdziwie smaczna kuchnia kambodżańska, kolorowa, aromatyczna i zdrowa, to zupełnie inne potrawy, których koniecznie powinien skosztować każdy, kto odwiedza ten piękny kraj.     Share:   facebook twitter pinterest google+ 