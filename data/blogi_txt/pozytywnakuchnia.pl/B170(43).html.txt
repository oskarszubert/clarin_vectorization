( );     Chłodnik litewski W upalne, letnie dni w moim domu rodzinnym mama przygotowywała chłodnik. I choć w sezonie na botwinkę najczęściej sięgam po jej przepis na chłodnik z botwinki, dziś zapraszam na jego siostrzaną wersję czyli klasyczny chłodnik litewski podany z dodatkiem gotowanych ziemniaków i koperku. Teraz już sama nie potrafię powiedzieć, w którym wydaniu smakuje mi najlepiej. Zobacz też: Więcej pomysłów na botwinkę oraz inne przepisy na chłodnik   Część z Was zapewne zna tę recepturę, a inni przygotowują chłodnik litewski w inny sposób. Jego głównym składnikiem zawsze jest młoda botwinka, dodawana do zmiksowania razem z łodyżką i bez listków, w razie potrzeby obrana ze skórki.     Chłodnik litewski – przepis Składniki (dla 2 osób): 1 pęczek botwinki (obcięte „wąsy”, dokładnie umyte listki i łodyżki) 1 pęczek kopru (bez grubych łodyżek) ½ zielonego ogórka 1 jajko (ugotowane na twardo, obrane ze skorupek, dobrze schłodzone w lodówce) 2-4 ugotowane ziemniaki 4 rzodkiewki (opcjonalnie; umyte, z obciętymi „wąsami”) 250 g kefiru lub jogurtu naturalnego (dobrze schłodzonego w lodówce) sól i pieprz Wykonanie:   Wszystkie składniki oprócz kefiru/jogurtu wkładamy do blendera lub ręcznego miksera z nożami i korbką. Miksujemy tak, aby uzyskać gęstą papkę (osobiście nie lubię zbyt mocno zmiksowanego chłodniku, dlatego w moim widać małe kawałki listków i łodyżek). Mieszamy z kefirem/jogurtem, doprawiamy według uznania i podajemy. Chłodnik litewski może być dodatkiem do ostudzonych ziemniaków lub podawany samodzielnie. Chłodnik litewski tagged in Botwinka, chłodnik, jajka, jogurt naturalny, kefir, koperek, ogórki, Prosty przepis, rzodkiewka, Szybki obiad, Tani obiad, Ziemniaki, zsiadłe mleko     Share: facebook twitter pinterest google+ 