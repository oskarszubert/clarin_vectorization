( );    W Walentynki w domu powinien unosić się od rana piękny zapach czekolady – prawdziwego, znanego od dawna afrodyzjaku. Na śniadanie najlepiej przygotować rozgrzewającą ciało i serce, gorącą czekoladę lub naleśniki czekoladowe, z dodatkiem kremowego twarożku z wanilią i ulubionych owoców: truskawek, malin, bananów. Podane w towarzystwie ulubionej kawy lub herbaty, będą najmilszym początkiem święta zakochanych.  Naleśniki czekoladowe smaży się podobnie jak zwykłe naleśniki, choć konsystencja ciasta jest nieco inna i nie tak łatwo rozlać je równomiernie po całej patelni. Ze względu na specyficzne ciasto, niełatwo jest usmażyć wyjątkowo cienkie naleśniki z czekoladą.      Naleśniki czekoladowe – przepis Czas przygotowania: 30 minut Składniki (dla 4-6 osób; ok. 10 szt. o średnicy 25 cm):  2 jajka 1/4 kostki masła 1/2 tabliczki gorzkiej   czekolady 60% 1 szklanka mleka 1-2 łyżeczki ekstraktu   waniliowego 1 łyżka gorzkiego kakao 5 łyżek cukru 1-1,5 szklanki mąki ok. 1/3 szklanki wody gazowanej   Dodatki:   twarożek z wanilią owoce świeża mięta Wykonanie:   Krok 1. Masło, czekoladę, kakao, wanilię i cukier rozpuszczamy na niewielkim ogniu w mleku, delikatnie i dokładnie mieszając. Następnie zdejmujemy z ognia i delikatnie studzimy. Krok 2. W razie potrzeby dodajemy więcej cukru oraz jajka i delikatnie mieszamy, żeby połączyć wszystkie składniki. Krok 3. Dodajemy mąkę i dokładnie mieszamy, a ostateczną konsystencję ciasta regulujemy wodą. Krok 4. Smarujemy patelnię masłem i dobrze rozgrzewamy, następnie zmniejszamy ogień. Smażymy z obu stron naleśniki, a przed smażeniem co drugiego-trzeciego naleśnika ponownie smarujemy patelnię masłem. Krok 5. Każdego naleśnika smarujemy twarożkiem waniliowym i dokładamy ulubione owoce, następnie zawijamy w trójkąt. Naleśniki czekoladowe serwujemy posypane cukrem pudrem oraz udekorowane listkami świeżej mięty.         Naleśniki czekoladowe tagged in czekolada, gorzka czekolada, kakao, naleśniki, polecany Share:   facebook twitter pinterest google+ 