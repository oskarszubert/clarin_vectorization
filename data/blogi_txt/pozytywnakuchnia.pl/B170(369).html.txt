( );     Truskawki Pyszne, soczyste, kojarzą się z latem, słońcem i piękną pogodą. Sezonowe owoce o pięknym, czerwonym kolorze: truskawki. Szkoda, że te najlepsze, polskie, słodkie i soczyste, są dostępne tak krótko, bo pełnia sezonu truskawkowego przypada na czerwiec, choć wczesne odmiany można spotkać na targach już w maju, a późne, oczywiście jedne i drugie w dość wysokich cenach, jeszcze w lipcu. Truskawki – moje ulubione owoce. Zobacz też: Truskawki – przepisy i pomysły  Truskawki to owoce o słodkim, ale jednocześnie lekko kwaskowatym smaku, dlatego idealnie nadają się zarówno do deserów jak i dań wytrawnych – czy to jako piękna, apetyczna dekoracja, czy jeden ze składników kremów, sosów, mas. Sprawdzą się też jako dodatek do sałatek owocowych lub warzywnych oraz mięs i ryb o łagodnym smaku. Truskawki – przygotowanie i przechowywanie Przed podaniem trzeba je umyć pod zimną, bieżącą wodą, dokładnie osączyć i dopiero na koniec usunąć szypułki, dzięki czemu nadmiar wody nie dostanie się do środka owoców, a truskawki zachowają swoją pierwotną konsystencję i wspaniały smak. Świeże owoce truskawek najlepiej serwować od razu, chociaż można je przechowywać przez ok. 1 dzień w lodówce, jeśli udało nam się kupić odpowiedni gatunek i okazy zebrane tego samego dnia, w którym zostały zakupione. Truskawki psują się dość szybko, tracą swój piękny wygląd i pleśnieją, dlatego większą ilość, zamiast przechowywania, po umyciu i usunięciu szypułek warto zamrozić. Rozmrożone co prawda nie nadadzą się do dekoracji czy podawania w całości, ale można z nich przygotować koktajl lub dodać, nawet od razu po wyjęciu z zamrażarki, do ciasta i upiec czy przygotować dżem albo konfiturę. Truskawki Witaminy w truskawkach Truskawki zawierają dużą ilość witamin C, A, B i D i wykazują działanie bakteriobójcze. Nie mając pod ręką gum do żucia, można odświeżyć sobie oddech, jedząc truskawkę, dokładnie i trochę dłużej ją gryząc. Nie każdy wie, że we własnym domu można wybielić zęby truskawkami, przygotowując łatwą do zrobienia mieszankę. Obecny w truskawkach kwas truskawkowy wykorzystuje się też w przemyśle kosmetycznym, jako składnik kosmetyków wybielających przebarwienia, ale samodzielnie, w domu, również można przygotować naturalną maseczkę rozjaśniającą plamy na skórze i wygładzającą drobne zmarszczki. Dobroczynne działanie truskawek Truskawki należą do owoców moczopędnych, dzięki czemu świetnie filtrują nerki. Regulują też zawartość kwasów w organizmie, dlatego w sezonie truskawkowym szczególnie powinny je docenić osoby cierpiące na problemy wątrobowe lub reumatyzm. Warto podać truskawki na deser po posiłku zawierającym dużo tzw. złego cholersterolu – obniżą jego zawartość we krwi. Ciekawostką jest również działanie tych pysznych owoców na poziom ciśnienia we krwi – potrafią go obniżyć, dzięki czemu polecane są szczególnie osobom z nadciśnieniem. Truskawki a dieta Jako składnik diety truskawki sprawdzają się doskonale dzięki zawartości niewielu kalorii: w 100 g świeżych owoców znajduje się jedynie 28 kcal, dlatego latem, w sezonie, wysokokaloryczne i tłuste desery warto zastąpić porcją świeżych truskawek, najlepiej bez żadnych dodatków. Charakteryzują się też niskim indeksem glikemicznym = 40. Alergia na truskawki Ze względu na wysokie działanie alergizujące truskawek nie mogą jeść matki karmiące, a u niektórych osób, po zjedzeniu zbyt dużej ilości, na skórze może pojawić się wysypka. tagged in Truskawki     Share:   facebook twitter pinterest google+ 