( );    Przechodząc koło dowolnej paryskiej piekarni trudno oprzeć się pokusie wejścia do środka. Z wystaw do przechodniów uśmiechają się kolorowe, apetyczne ciasta z owocami, których dekoracje można uznać za prawdziwe dzieła sztuki. Przechodząc koło dowolnej paryskiej piekarni nie sposób odmówić sobie przyjemności wejścia do środka i zamówienia fantastycznych słodyczy, a rano, na śniadanie, kupienia miękkiej bagietki z chrupiącą skórką. Swój podłużny kształt bagietka zawdzięcza piekarzom Napoleona, których zadaniem było przygotowanie wypieku łatwo mieszczącego się w kieszeni żołnierskich spodni. Powstały pachnące, chrupiące, długie bułki: bagietki, inaczej zwane bułkami paryskimi lub bułkami francuskimi, a ich sława z czasem rozprzestrzeniła się po całym świecie. Francuzi zajadają się nimi na śniadanie lub serwują jako dodatek do obiadu czy kolacji. Polacy pokochali bagietki śniadaniowe, zastępując nimi od czasu do czasu zwykły, klasyczny chleb.  Zobacz też: Więcej przepisów na domowe pieczywo   Bagietka Electrolux CombiSteam DeLuxe EEB8585POX Domowe bagietki można upiec we własnej kuchni, korzystając z kilku prostych składników: mąki chlebowej, drożdży świeżych lub suszonych, odrobiny soli i wody. Dysponując odrobiną czasu lub sprzętem ułatwiającym kuchenne prace, wyczarujemy bagietki iście francuskie, miękkie w środku, z chrupiącą skórką – takie, które po ściśnięciu dłonią z powrotem wracają do pierwotnego kształtu. Dzisiejszy przepis jest wstępem do mojej współpracy z marką Electrolux i testów nowego, wielofunkcyjnego, parowego piekarnika Electrolux CombiSteam DeLuxe EEB8585POX. To urządzenie, które zostało zaprojektowane z myślą o przeniesieniu profesjonalnych technik kulinarnych do domowych kuchni. Wkrótce pokażę Wam jego recenzję, a dziś upiekę w nim bagietki, korzystając z kilku przydatnych podczas wyrobu domowego pieczywa funkcji. To właśnie dzięki pieczeniu z udziałem pary wodnej bagietki uzyskują fantastyczną, chrupiącą skórkę.     Bagietki – przepis Składniki (na 3 sztuki):  ½ kg mąki pszennej chlebowej/bułkowej (typ 650) 30 g świeżych drożdży lub 15 g drożdży suszonych instant 2 łyżeczki soli 1¼ szklanki wody Wykonanie: Krok 1. Mąkę z solą przesiewamy do dużej miski. Krok 2. Drożdże świeże kruszymy do miseczki, zalewamy ciepłą (ok. 60 °C) wodą i dokładnie mieszamy. Drożdże instant przygotowujemy wg przepisu na opakowaniu. Krok 3. Do drożdży dodajemy część przesianej wcześniej mąki w ilości, która pozwoli uzyskać rozczyn o konsystencji gęstej śmietany. Dokładnie mieszamy. Krok 4. Przykrywamy miseczkę z rozczynem i odstawiamy w ciepłe miejsce bez przeciągów na kilkanaście minut (rozczyn powinien mocno zabąbelkować i podwoić swoją objętość). Krok 5. Wyrośnięty rozczyn wlewamy do miski z mąką i solą i przez ok. 10 minut intensywnie wyrabiamy ciasto, wtłaczając do niego jak najwięcej powietrza. Dopiero pod koniec wyrabiania, jeśli ciasto nadal lepi się do ręki, można, w razie potrzeby, dosypać dodatkową mąkę. Ciasto powinno odrywać się od ręki i mieć miękką, elastyczną konsystencję. Ciasto można też wyrabiać za pomocą miksera (końcówki świderki) lub w robocie planetarnym. Krok 6. Odstawiamy ciasto do wyrośnięcia w ciepłe miejsce bez przeciągów, przykryte ściereczką (na ok. 30-45 minut). Może też wyrosnąć w  w piekarniku Electrolux CombiSteam DeLuxe EEB8585POX, przy włączonej funkcji „Wyrastanie ciasta”, przez 30 minut, z wykorzystaniem pary wodnej, która zapobiegnie obeschnięciu wierzchu ciasta.  Krok 7. Wyrośnięte ciasto przekładamy na blat lub stolnicę i dokładnie przyciskamy, żeby pozbyć się bąbelków powietrza. Formujemy dłońmi kulę z ciasta i dzielimy na 3 równe części. Krok 8. Każdą część ciasta zawijamy luźno w folię spożywczą i odstawiamy na 30 minut. Krok 9. Każdą kulę ciasta wylepiamy płasko na stolnicy lub blacie za pomocą dłoni (na kształt małej pizzy), następnie zawijamy brzeg, tworząc rulon i dokładnie dociskając. Rulon znów wylepiamy na stolnicy (na kształt małej pizzy) i powtarzamy czynność zawijania. Krok 10. Z każdej części ciasta formujemy rulon o grubości ok. 3,5-5 cm i długości ok. 50 cm (tak, żeby zmieścił się w piekarniku) i układamy na foremce do pieczenia bagietek. Krok 11. Przykrywamy foremkę ściereczką i odstawiamy do wyrośnięcia w ciepłe miejsce bez przeciągów na ok. 30 minut (bagietki powinny podwoić swoją grubość). Można znów wykorzystać możliwość przeprowadzenia wyrastania ciasta w piekarniku (funkcja „Wyrastanie ciasta”). Krok 12. Na każdej z wyrośniętych bagietek robimy po 5 nacięć nożem (na głębokość ok. 1-2 cm) i wstawiamy do piekarnika rozgrzanego do 200 °C. W piekarniku Electrolux CombiSteam DeLuxe EEB8585POX można upiec je, wykorzystując jedną z dwóch funkcji: Pieczenie z parą 25/75 (ok. 30 minut) lub funkcja wypieku chleba („Chleb” – ok. 30 minut), dzięki którym nie trzeba przed lub w trakcie pieczenia smarować bagietek wodą.  Krok 13. Bagietki powinny jeszcze dodatkowo wyrosnąć szybko w trakcie pieczenia, a z piekarnika można wyjąć je po uzyskaniu jasnobrązowego koloru skórki. Można też, za pomocą czujnika, sprawdzić temperaturę w środku bagietki (gotowe mają środek o temperaturze ok. 80-85 st. C). Jeśli piekarnik nie ma funkcji nawilżania pieczywa za pomocą pary, można na czas pieczenia wstawić na dolną półkę żaroodporną kokilkę wypełnioną wodą, zwilżyć wierzch bagietek przed pieczeniem albo spryskać je wodą zaraz po zbrązowieniu skórki. Krok 14. Po upieczeniu od razu wyjmujemy bagietki z piekarnika i odstawiamy na ok. 10-15 minut. Po tym czasie są gotowe do zaserwowania, ciepłe i chrupiące. Przechowywanie bagietek: aby zabezpieczyć je przed wysuszeniem, przechowujemy w chlebaku, owinięte w foliowy woreczek lub papierową torebkę.      A jak Wam udaje się pieczywo w domowych piekarniach? Bagietki Bagietki domowe tagged in drożdże, Wypieki    Share:   facebook twitter pinterest google+ 