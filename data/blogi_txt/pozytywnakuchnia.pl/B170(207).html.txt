( );     Placki z cukinii w cieście Kiedy już jako małe dziecko nie przepadałam za daniami mięsnymi, moja mama głowiła się, czym skusić mnie do zjedzenia obiadu. Na porządku dziennym było zagadywanie, opowiadanie historyjek, pokazywanie ilustracji w książkach, czytanie i różne inne sposoby na odwracanie uwagi od tego, co znajdowało się na talerzu, a powinno wylądować w mojej dziecięcej buzi.  Zobacz też: Przepis na placki cukiniowe z ziemniakami i inne pomysły na cukinię   Istniało na szczęście kilka dań, które zawsze lubiłam i udawało się mnie z ich pomocą ściągać z podwórka na obiad, a potem nakarmić do syta, żebym znów mogła biegać i skakać po drzewach. Chociaż jako dziecko byłam okropnym niejadkiem, nigdy nie pogardziłam pierogami ruskimi albo plackami z cukinii, które moja mama smażyła w cieście przygotowanym na mleku lub śmietanie. Do dziś potrafię sama zjeść zestaw placków usmażonych z całej cukinii, które wcześniej osączam z nadmiaru tłuszczu na papierowym ręczniku, dzięki czemu stają się mniej kaloryczne. Placki z cukinii w cieście można podać jako dodatek, np. do grillowanego mięsa lub kotletów albo zaserwować jako bezmięsne, główne danie.  2 średnie cukinie 1 jajko 2 łyżki śmietany 1 łyżka mąki olej do smażenia sól, pieprz       Wykonanie:   Krok 1. Umytą cukinię kroimy na plasterki o grubości ok 0,5 cm. Krok 2. Jajko, śmietanę, sól i pieprz rozkłócamy widelcem w miseczce. Krok 3. Do rozkłóconego jajka dodajemy mąkę i mieszamy całość na ciasto o konsystencji gęstszej niż w przypadku ciasta naleśnikowego. Krok 4. Obtaczamy plasterki cukinii w cieście i smażymy z obu stron na patelni na rozgrzanym oleju. Krok 5. Usmażone placuszki odciskamy na ręczniku papierowym lub serwetce z nadmiaru oleju i podajemy.    Placuszki z cukinii tagged in Cukinia, jajka, placki, Prosty przepis, śmietana, Szybki obiad, Tani obiad     Share:   facebook twitter pinterest google+ 