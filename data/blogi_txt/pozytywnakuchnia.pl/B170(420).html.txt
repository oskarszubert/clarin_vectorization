( );    Można przygotować ją również z czereśni – w zależności od tego, którymi owocami aktualnie dysponujemy. Zupa z wiśni, wspomnienie dzieciństwa. Nie wiem czemu za nią nie przepadałam, może po prostu nikt nie ugotował mi jej tak jak trzeba? Może z wiekiem zmieniły się trochę moje preferencje smakowe? Dziś zupa z wiśni smakuje wyśmienicie! Moje wiśnie zerwałam w ogrodzie u rodziców, część zjedliśmy siedząc przed telewizorem, część znalazła się w tarcie z wiśniami, a z pozostałych przygotowałam aromatyczną, letnią zupę wiśniową z cynamonową nutką.       Zupa z wiśni – przepis Czas przygotowania: 15 minut Składniki (dla 4 osób):  0,75 l wody 300 g owoców (drylowane wiśnie lub czereśnie) 1/4 szklanki słodkiej śmietanki 4 łyżki cukru 1 łyżka miodu spadziowego 1 łyżeczka mąki ziemniaczanej 5 goździków 1/2 łyżeczki mielonego cynamonu     Wykonanie:   Krok 1. Owoce razem z przyprawami zalewamy wrzątkiem i gotujemy do miękkości. Odcedzamy (zachowujemy wywar!) i przecieramy przez sito. Krok 2. Łączymy ze śmietanką, w której wcześniej rozmieszaliśmy mąkę i cukier. Krok 3. Chwilę gotujemy i ewentualnie doprawiamy do smaku. Podajemy np. z biszkoptami, na ciepło lub na zimno.       Ta zupa to bardzo przyjemny aromat, a jej zapach kojarzy mi się z grzanym winem. Pychotka   Przepis bierze udział w dwóch akcjach kulinarnych: Kwitnąca wiśnia Viridianki oraz Letni Festiwal Zupy Peli.     tagged in danie jednogarnkowe, goździki, miód, Prosty przepis, śmietanka kremówka, Tani obiad, wiśnie, zupa, zupa owocowa    Share:   facebook twitter pinterest google+ 