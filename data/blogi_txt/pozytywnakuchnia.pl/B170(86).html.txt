( );     Kurczak Morg Polo - po egipsku Nie wiedząc czy nazwa ma coś wspólnego z Marco Polo, rozmroziłam kurze skrzydełka, chociaż w przepisie wyraźnie napisano, że należy użyć udek. Spojrzałam na pozostałe składniki – rodzynki, morele, cynamon… „Egipcjanie sypią cynamon do wszystkiego” – zaśmiała się Asia, od której dostałam w prezencie książkę „Egyptian Cooking”. Gdy sama jadłam jeszcze kurze mięso, lubiłam eksperymentować z jego owocowymi połączeniami. Delikatny korzenny zapach, cebulka i suszone, aromatyczne owoce w połączeniu z delikatnym mięsem kurzych skrzydełek powinny pobudzić apetyt u moich gości. I pobudziły :).  Krok 1. Cebulę szklimy na głębokiej patelni na 3 łyżkach oliwy z oliwek. Krok 2. Dodajemy umyte i oczyszczone skrzydełka natarte solą i pieprzem. Krok 3. Gdy mięso zbrązowieje, dokładamy morele, rodzynki i 1 łyżkę cynamonu. Smażymy jeszcze chwilę, a następnie zalewamy gorącą wodą tak, aby częściowo przykryć mięso. Dusimy pod przykryciem, na małym ogniu, przez ok. 30 minut. Krok 4. Żaroodporne naczynie smarujemy masłem, na dnie układamy ugotowany, odcedzony ryż. Na wierzchu kładziemy skrzydełka, polewamy powstałym podczas duszenia sosem, razem z owocami. Krok 5. Całość przykrywamy folią aluminiową lub pokrywką tak, żeby nie przykrywała szczelnie kurczaka i pieczemy przez ok. 20 minut w temperaturze 150 °C.     Kurczak Morg Polo po egipsku tagged in czerwona cebula, kurczak, morele, rodzynki, ryż, skrzydełka kurczaka, Tani obiad     Share:   facebook twitter pinterest google+ 