( );     Makaron z białymi szparagami w sosie cytrynowym   Chociaż codziennie gotuję i jem w domu różne potrawy, bardzo lubię odwiedzać restauracje, w których serwowane dania są często inspiracją do przygotowania czegoś nowego we własnej kuchni. Kiedy rozpoczynał się tegoroczny sezon na szparagi, w jednej z wrocławskich restauracji, jako danie dnia, proponowano makaron z białymi szparagami w sosie cytrynowym o bardzo jasnej barwie. W potrawie można było wyczuć aromat skórki cytrynowej i soku, a całość posypano świeżo utartym parmezanem. Spaghetti z białymi szparagami w sosie cytrynowym, jak przystało na danie we włoskiej restauracji, było pyszne i wyglądało na bardzo proste do przyrządzenia.  Ponieważ szparagi grają tu pierwsze skrzypce, koniecznie trzeba wybrać te młode, z jasnymi główkami i cienką skórką, bez wyczuwalnego smaku goryczki. Do sosu najlepsza będzie włoska śmietanka kremówka, można też oczywiście wykorzystać tę tradycyjną, polską. Krok 2. Gotujemy szparagi na parze przez ok. 5 minut. Krok 3. Makaron gotujemy w osolonej wodzie tak, aby był lekko twardy – al dente. Krok 4. Szparagi wykładamy na patelnię i dusimy na maśle przez ok. 10 minut, aż będą miękkie. Krok 5. Na patelnię ze szparagami wlewamy śmietankę kremówkę wymieszaną z sokiem z cytryny i doprowadzamy do wrzenia, od czasu do czasu mieszając. Krok 6. Zmniejszamy ogień, dodajemy utartą skórkę z cytryny i parmezan, i gotujemy jeszcze przez ok. 5 minut, delikatnie mieszając. Krok 7. Na koniec doprawiamy świeżo mielonym pieprzem i, jeśli jest taka potrzeba, odrobiną soli. Krok 8. Sosem polewamy wyłożony na talerze makaron, ozdabiamy plasterkami cytryny i bazylią i podajemy. 