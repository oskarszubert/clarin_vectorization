( );     Potrawa, którą zrobiłam z okazji Dnia Kobiet i malutkiego „przyjęcia” wydanego z tej okazji w moim mieszkaniu. Trochę musiała poczekać na swoją szansę publikacji, ale wreszcie nadszedł ten dzień, w którym przepis na kurczaka z papryką i orzechami ujrzy światło dzienne. Przepis zaskoczy osoby, które nie próbowały dotychczas łączyć mięsa z orzechami – naprawdę warto spróbować. Oprócz tego znajdą tu coś dla siebie fani smaku alkoholu – do kurczaka dodajemy trochę wódeczki dla nietypowego aromatu :).      Kurczak z papryką i orzechami – przepis Czas przygotowania: 30 minut Składniki (dla 4 osób):  2 piersi z kurczaka (pokrojone w kostkę ok. 2 cm) 1/2 szklanki uprażonych orzeszków ziemnych (wysypujemy z woreczka na suchą patelnię i prażymy przez chwilę, aż zaczną wydzielać intensywny zapach) 1 spora papryka (pokrojona w kostkę) 2 strączki posiekanej ostrej papryczki chili (może być suszona, będzie jeszcze ostrzejsza) 1/2 pęczka dymki (pokrojona na kawałki ok. 3 cm) 2 łyżeczki drobno posiekanego (lub utartego na tarce o drobnych oczkach) imbiru 5 łyżek sosu sojowego 5 łyżek wódki (ja użyłam serbskiej nalewki gruszkowej, bardzo mocnej – polecam nie tylko do kurczaka   ) 1 łyżka mąki ziemniaczanej 1 łyżka octu winnego 1 łyżka brązowego cukru sól, oliwa do smażenia    Wykonanie:   Krok 1. Przygotowanie marynaty 2 łyżki sosu sojowego łączymy w misce z 2 łyżkami wódki, połową mąki, szczyptą soli i mieszamy z kurczakiem. Pozostały sos sojowy, wódkę, ocet, cukier, mąkę i 3 łyżki wody mieszamy w małej miseczce i odstawiamy na ok. 15 minut. Krok 2. smażenie warzyw i kurczaka  Na patelni rozgrzewamy 2 łyżki oliwy. Smażymy krótko chili, dodajemy kurczaka i imbir i podsmażamy jeszcze ok. 3-5 minut. Dodajemy orzechy, paprykę i dymkę. Zalewamy odstawionym wcześniej sosem i smażymy aż do zagotowania i zgęstnienia.       Podajemy od razu. Danie świetnie smakuje z ryżem i sałatką z cykorii (taka konfiguracja jest zaprezentowana na pierwszym zdjęciu). Paprykowo-orzechowy kurczak – przygotowanie Życzę smacznego weekendu. Ja wyjeżdżam do Juraty i czuję, że zjem jakieś dobre, świeżutkie ryby w przydrożnej smażalni, a do domu przywiozę spory zapas wędzonych :).  tagged in dymka, imbir, kurczak, mąka ziemniaczana, orzeszki ziemne, papryczka chili, papryka, Prosty przepis, sos sojowy, Szybki obiad, wódka     Share:   facebook twitter pinterest google+ 