( );    Deser lekki jak chmurka – niestety tylko wtedy, gdy mowa o konsystencji – śmietanka, na bazie której zostały przygotowane, niestety nie należy do niskokalorycznych. Ale jeśli przygotujemy taki smakołyk od czasu do czasu i zjemy jedną porcję, nie powinnyśmy zaszkodzić swojej figurze. Zresztą, patrząc na poniższe zdjęcie, wysnuwam teorię, że od cytrynowych chmurek w pierwszej kolejności urosną nam piersi ;). Cytrynowe chmurki  Przepis na cytrynowe chmurki Składniki (dla 4 osób):  1 cytryna 3 jajka 150 g cukru 200 ml śmietanki kremówki 3 łyżeczki żelatyny sól dodatkowo dowolnie: konfitura owocowa albo świeże owoce, biała lub ciemna czekolada do posypania, mięta lub melisa do przybrania, bita śmietana  Przygotowanie: Cytrynę sparzamy wrzątkiem, a potem dokładnie szorujemy w gorącej wodzie i ścieramy skórkę. Następnie wyciskamy cały sok. Każde jajko myjemy, a na koniec zanurzamy na 10 sekund we wrzątku. Oddzielamy białka od żółtek. Ucieramy żółtka z cukrem na puszysty kogel-mogel, pod koniec dodajemy startą skórkę i sok z cytryny. Białka ze szczyptą soli ubijamy na sztywną masę (w suchym naczyniu). Śmietankę ubijamy w osobnej misce (nie za długo, żeby nie zrobiło się z niej masło). W niewielkiej ilości wody namaczamy żelatynę. Osączamy i rozpuszczamy w rondelku, na niewielkim ogniu. Studzimy, mieszamy z łyżką masy żółtkowej, dolewamy do pozostałej masy. Całość łączymy z ubitą śmietanką, a na koniec – bardzo delikatnie – z pianą z białek. Przekładamy do foremek opłukanych w zimnej wodzie i zostawiamy na ok. 2-3 godziny w lodówce do stężenia. Przed wyjęciem cytrynowych chmurek foremki możemy wstawić na chwilę do gorącej wody. Dekorujemy i podajemy na deser. Przydatne poradniki:  Piana z białek - jak ubić   tagged in cytryna, czekolada, jajka, mięta, owoce, śmietanka kremówka, żelatyna    Share:   facebook twitter pinterest google+ 