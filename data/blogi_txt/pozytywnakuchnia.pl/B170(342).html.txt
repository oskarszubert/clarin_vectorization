( );     Szarlotka sypana Najprostszą do zrobienia szarlotką jest szarlotka sypana, do której przygotowania wystarczy kilka sypkich składników oraz utarte jabłka i masło. Nie wymaga nawet dodania jajek, dzięki czemu będzie bardzo smacznym i szybkim do przygotowania wypiekiem dla jajecznych alergików, a robi się ją bez zagniatania.  Zobacz też: Więcej pomysłów na szarlotkę Szarlotka sypana może być przygotowana, podobnie jak jabłecznik, w różnych wersjach: z dodatkiem rodzynek, cynamonu, mielonych orzechów, a najlepiej, jak to szarlotka, będzie smakowała na ciepło, w towarzystwie lodów waniliowych i bitej śmietany. Szarlotka sypana – przepis Czas przygotowania: ok. 5 minut Czas pieczenia: ok. 60 minut Składniki (na tortownicę o średnicy ok. 24 cm):   1,5 kg winnych jabłek (obrane ze skórek, utarte na tarce o grubych oczkach) 1 szklanka mąki (przesiana) 1 szklanka kaszy manny 1 szklanka cukru (jeśli jabłka są słodkie, zmniejszamy jego ilość nawet o połowę) 3/4 kostki masła (150 g) (zmrożone w zamrażalniku) 1/2 szklanki mielonych orzechów włoskich 1 czubata łyżeczka proszku do pieczenia cynamon Wykonanie:    Krok 1. Mąkę, kaszę, cukier i proszek do pieczenia mieszamy w misce. Krok 2. 1 szklankę suchej mieszanki wsypujemy na dno tortownicy grubo wysmarowanej masłem. Delikatnie potrząsamy, żeby wyrównać powierzchnię wysypanej mieszanki. Krok 3. Na suchej mieszance wykładamy połowę utartych jabłek, posypujemy cynamonem i orzechami. Krok 4. Na warstwę owocową wysypujemy kolejną szklankę suchej mieszanki. Krok 5. Na suchej mieszance wykładamy drugą połowę utartych jabłek i posypujemy cynamonem. Krok 6. Na wierzch owoców wysypujemy pozostałość suchej mieszanki, a na nią ucieramy na tarce o grubych oczkach masło. Krok 7. Wstawiamy ciasto do piekarnika nagrzanego do 180 °C i pieczemy przez ok. 1 godzinę (pod tortownicę warto położyć blaszkę lub owinąć ją z zewnątrz folią aluminiową, w razie gdyby była nieszczelna i mogło wypłynąć z niej masło). Wierzch szarlotki sypanej powinien się delikatnie zrumienić. Po upieczeniu i wystudzeniu przez ok. 12-24 godziny pozostanie chrupki, a potem zmięknie.        Szarlotka sypana tagged in Ciasto, Jabłka, Prosty przepis, szarlotka     Share:   facebook twitter pinterest google+ 