( );    Z okazji Walentynek, przygotowując kolację w domu, zwłaszcza kiedy święto zakochanych wypada w środku tygodnia, warto sięgnąć po prosty przepis na smaczną i apetyczną potrawę. Walentynki to raj dla wielbicieli owoców morza, ale tym z Was, którzy za nimi nie przepadają, proponuję kolację z jednej z popularniejszych i bardzo smacznych ryb: łososia. A do ryby interesujący zestaw dwóch składników: Awokado i kawa to dwa afrodyzjaki, które, w połączeniu z suszonymi pomidorami, kremową śmietanką i likierem amaretto utworzą smaczny, gęsty sos.  Zobacz też: Więcej pomysłów na Walentynki  Łosoś w sosie z awokado i kawy to ciekawe połączenie smakowe i prosta, elegancka kompozycja wszystkich składników na talerzu, a przygotować można go zaledwie w 30 minut.  Łosoś z sosem z kawy i awokado       Łosoś w sosie z awokado i kawy – przepis Czas przygotowania: 30 minut Składniki (dla 2 osób): 400 g łososia (filet)* sól i biały pieprz masło klarowane  Sos: 2 dymki (drobno pokrojone) 1/2 awokado 1/2 cytryny 1/2 szklanki śmietanki 30% Fine Food* 1/2 szklanki łagodnej kawy Rioba Platinum* 2 suszone pomidory Fine Food Bio 40 ml likieru amaretto oliwa z oliwek extra vergine Fine Food* sos Worcestershire sól, pieprz  Do dekoracji:  1/2 awokado (plasterki)  Przydatne poradniki:  Jak zrobić masło klarowane Poprawna wymowa i pisownia nazw potraw i napojów Jak kupić awokado   * Świeże ryby i owoce morza oraz produkty marki Fine Food, Fine Food Bio i Rioba dostępne są w halach Makro Cash and Carry.  Wykonanie:   Krok 1. Suszone pomidory namaczamy na noc w oliwie z oliwek (można też wykorzystać suszone pomidory w oliwie ze słoika). Krok 2. Sok z połowy cytryny i połówkę awokado bez skórki dusimy widelcem lub miksujemy w blenderze razem z kilkoma kroplami sosu Worcestershire. Doprawiamy delikatnie solą i pieprzem. Krok 3. Pozostałą połówkę awokado skrapiamy sokiem z cytryny i odkładamy. Krok 4. Umytego łososia bez skórki porcjujemy, osuszamy papierowym ręcznikiem i nacieramy delikatnie solą i białym pieprzem. Krok 5. Smażymy łososia na klarowanym maśle, na niewielkim ogniu. Usmażonego przykrywamy, żeby nie wystygł i odstawiamy. Krok 6. Cebulkę dymkę delikatnie szklimy na oliwie z oliwek. Krok 7. Dodajemy kawę i redukujemy na dużym ogniu płyn do 1/4 objętości. Krok 8. Dolewamy do kawy z cebulką śmietankę kremówkę. Najlepiej gdy jest to gęsta śmietanka, a tę rzadszą, schłodzoną, można wcześniej delikatnie ubić. Na dużym ogniu gotujemy sos aż śmietanka zgęstnieje. Krok 9. Do sosu dodajemy uduszone awokado oraz drobno pokrojone, namoczone w oliwie, suszone pomidory. Podgrzewamy chwilę, dokładnie mieszając. Krok 10. Dolewamy do sosu likier amaretto i doprawiamy całość solą i pieprzem. Gotujemy jeszcze chwilę. Krok 11. Na talerzu układamy plasterki świeżego awokado i sos, a na wierzchu układamy usmażonego łososia. Danie można dodatkowo udekorować plasterkiem cytryny.         Łosoś z awokado i kawą tagged in Awokado, cytryna, dymka, kawa, ryba, suszone pomidory, łosoś    Share:   facebook twitter pinterest google+ 