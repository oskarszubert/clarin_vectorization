( );     Sok z natki pietruszki Bardzo mocno zielony sok z natki pietruszki jest źródłem ogromnej ilości witaminy C. Ma charakterystyczny smak, który na pewno przypadnie do gustu miłośnikom natki pietruszki, a w moim domu zawsze kojarzył nam się z sokiem z kiwi. Te same proporcje można wykorzystać, przygotowując inny sok: z mięty (będzie bardzo podobny do mojego mojito), melisy czy młodej pokrzywy.  Zobacz też: Więcej pomysłów na napoje  Sok z natki pietruszki to świetny sposób na wykorzystanie natki pozostałej np. po gotowaniu rosołu. Ważne, żeby była świeża (listki nie mogą być pożółkłe), wtedy smak soku będzie najlepszy. Przepis na sok z natki pietruszki Czas przygotowania: 5 minut Składniki (dla 4 osób):  1 pęczek natki pietruszki (umyta w zimnej wodzie, osuszona, odkrojone twarde łodyżki) 1 duża cytryna (obrana ze skórki, z dokładnie usuniętymi białymi błonami, bez pestek) 4-5 łyżek cukru 1/2 l wody      Wykonanie: Krok 1. Wszystkie składniki miksujemy dokładnie w blenderze przez ok. 30 sekund, na maksymalnej mocy. Krok 2. Przed podaniem przelewamy sok przez sito.       Sok z natki pietruszki tagged in cytryna, natka pietruszki, Prosty przepis     Share: facebook twitter pinterest google+ 