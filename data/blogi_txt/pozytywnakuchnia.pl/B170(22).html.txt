( );     „W kociołkach bigos grzano; w słowach wydać trudno bigosu smak przedziwny, kolor i woń cudną.” – Adam Mickiewicz, „Pan Tadeusz”  Bigos – tradycyjna, polska potrawa o bogatej historii, bez której często trudno wyobrazić sobie święta, rodzinne uroczystości tj. chrzciny, komunia, wesele lub imprezy plenerowe. Mówi się, że przepisów na bigos jest tyle ile gotujących go kucharek i trudno nie zgodzić się z tą opinią.  W dawnych czasach bigos przygotowywano bez dodatku kapusty. Podobnie jak dziś, używało się do niego różnych mięs, które kwaszono jabłkami lub cytryną. Kapusta, jako składnik bigosu, początkowo pojawiła się prawdopodobnie w przepisach na bigos przyrządzany przez uboższe społeczeństwo. Wzbogaciła go o charakterystyczny zapach i dziś trudno jest wyobrazić sobie tę potrawę w innej formie. W mojej kuchni bigos gości po raz pierwszy. Polecam go szczególnie w chłodne, deszczowe dni. Jest bardzo treściwy i aromatyczny, rozgrzeje niejeden pusty żołądek. Bigos staropolski przygotowałam wg jednego ze zwycięskich przepisów konkursowych przesłanego przez Olgę Cecylię.     Bigos staropolski – przepis Czas przygotowania: 30 minut Czas gotowania: 1,5 godziny Czas leżakowania: 2 dni Składniki (dla 8 osób):  1,5 kg białej kapusty (1 główka) 1 kg kapusty kiszonej 350 g dobrej kiełbasy 350 g dobrej, pieczonej szynki 50 g suszonych grzybów kilka łyżek powideł śliwkowych 1 lampka słodkiego, czerwonego wina kilka łyżek smalcu 1 liść laurowy 5 ziaren czarnego pieprzu 5 ziaren ziela angielskiego 1 łyżka mielonego kminku 1/2 łyżeczki mielonego imbiru sól, pieprz 1 kromka chleba na zakwasie (może być sucha).  Przydatne poradniki:   Jak zrobić powidła śliwkowe Wykonanie:   Krok 1. Grzyby zalewamy wodą i moczymy przez min. 2 godziny. Po namoczeniu drobno kroimy i zachowujemy wodę, w której się gotowały. Krok 2. Kapustę białą szatkujemy i sparzamy, a kiszoną – odsączamy. Krok 3. Kiełbasę i szynkę kroimy w kostkę, podsmażamy na smalcu. Krok 4. W dużym garnku zalewamy kapustę wodą, dokładamy kromkę chleba zawiniętą w gazę (chleb pochłonie nadmiar brzydkiego zapachu z kapusty podczas gotowania) i gotujemy do miękkości (ok. 1,5 godziny). Krok 5. Wyjmujemy gazę z chlebem, odlewamy połowę płynu do osobnego garnka (jeśli bigos wyjdzie za gęsty, będzie można go potem rozrzedzić). Dolewamy wino, dodajemy podsmażone wędliny i grzyby wraz z wodą, w której się moczyły. Krok 6. Dodajemy przyprawy i dusimy na niewielkim ogniu, co jakiś czas mieszając. Krok 7. Pod koniec gotowania odparowujemy lub odlewamy nadmiar wody (jeśli pozostał) (albo dolewamy zapas z drugiego garnka, jeśli bigos jest zbyt gęsty), dodajemy powidła śliwkowe (ilość zależy od smaku i od kwaśności kapusty), mieszamy. Bigos jest najlepszy trzeciego dnia po przyrządzeniu. Przez pierwsze dwa dni można go zamrażać, następnie podgrzewać, żeby się rozmroził i znów zamrażać.       Jak zrobić bigos – krok po kroku Bigos „staropolski” Bigos „staropolski’ tagged in Biała kapusta, bigos, Czerwone wino, Grzyby, imbir, Kapusta, kiełbasa, kiszona kapusta, kminek, liść laurowy, powidła śliwkowe, smalec, szynka pieczona, Wino, ziele angielskie    Share:   facebook twitter pinterest google+ 