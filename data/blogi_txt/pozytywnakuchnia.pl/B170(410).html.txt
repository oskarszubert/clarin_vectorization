( );      Mus selerowy Gorące popołudnie, powrót z pracy, stanie w korkach, pusty żołądek. Siedzę w samochodzie, patrzę na korek w ruchu wahadłowym i marzę o pysznym posiłku, który ukoi moje skołatane nerwy. A właściwie to czemu skołatane? Przecież stanie w korku też ma swoje plusy :). Można na spokojnie przemyśleć nurtujące nas sprawy, po raz setny uśmiechnąć się do swojego odbicia w lusterku, pośmiać się z innych kierowców… Jeżdżąc moim Seicento mam niezły ubaw widząc wszystkich ważniaków w luksusowych samochodach, nieuprzejmych wobec innych uczestników ruchu drogowego. Jeżdżąc moim Seicento zastanawiam się, kiedy wreszcie we Wrocławiu będzie przejezdnie. Zastanawiam się nad sobotnim wypadem nad jezioro – gdzie w końcu się poopalam i popływam pierwszy raz w tym roku. Tymczasem wyjmuję z torebki książkę kucharską i ukradkiem zerkając na stojący przede mną kilkusetmetrowy sznur samochodów, marzę o dobrej zupie. Budzi mnie brutalna rzeczywistość: w domu jest tylko seler naciowy. Chociaż…  Z selera, śmietanki lub mleka, rodzynek, kilku przypraw i wody można zrobić całkiem fajne danie. Szybko i smacznie, a potem pójść do sklepu i zrobić porządniejsze zakupy na weekend.       Przepis na zupę selerową Składniki (dla 2 osób)  750 ml wywaru warzywnego lub z kości 4 łodygi selera naciowego (umyte, z usuniętym łykiem, pokrojone na drobne plasterki lub utarte na tarce o grubych oczkach) 2 łyżki miękkiego masła 2 łyżki rodzynków (opłukane) 1/4 szklanki śmietanki kremówki 1 łyżka mąki 50 g żółtego sera (utarty na tarce o grubych oczkach) 1 łyżeczka utartego chrzanu 1/2 łyżeczki otartej skórki cytrynowej sól, biały pieprz Wykonanie:   Krok 1. Na maśle podsmażamy seler, następnie zalewamy wrzącym wywarem, dodajemy rodzynki i gotujemy. Krok 2. Śmietankę mieszamy z mąką i wlewamy do zupy. Krok 3. Dodajemy ser, chrzan i skórkę cytrynową. Chwilę podgotowujemy, przyprawiamy i można podawać. Najlepiej z bagietką.       tagged in chrzan, danie jednogarnkowe, Prosty przepis, rodzynki, seler naciowy, skórka z cytryny, śmietanka kremówka, Tani obiad, wywar drobiowy, wywar warzywny, żółty ser, zupa     Share:   facebook twitter pinterest google+ 