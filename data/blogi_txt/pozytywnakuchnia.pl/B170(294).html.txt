( );     Sernik Najprostszy, klasyczny sernik, od którego warto rozpocząć naukę pieczenia serników. Sernik waniliowy, cudownie prosty, bez spodu, polewy i wyszukanych dodatków, bez konieczności osobnego ubijania piany z białek, jest jednym z moich ulubionych.  Zobacz też: Więcej pomysłów na sernik oraz przepisy na inne desery       Sernik waniliowy – przepis Czas przygotowania: 15 minut Czas pieczenia: 1-2 godziny Składniki (na tortownicę o średnicy ok. 21 cm):  1 kg twarogu (trzykrotnie zmielony) lub kremowego sera (np. mascarpone) albo twarożku sernikowego 1 szklanka cukru 3 łyżki mąki ziemniaczanej lub kaszy manny 4 jajka 1/2 szklanki śmietanki kremówki 2 łyżki ekstraktu waniliowego lub miąższ z 1 laski wanilii  Przydatne poradniki:  Jak zrobić sernik idealny Wykonanie:   Krok 1. Ser ucieramy z cukrem, pod koniec ucierania dodając mąkę. Krok 2. Dodajemy po 1 jajku, za każdym razem ucierając masę do gładkości. Krok 3. Dolewamy śmietankę kremówkę, dodajemy wanilię i ucieramy aż do połączenia wszystkich składników. Krok 4. Przelewamy masę do tortownicy wyłożonej papierem do pieczenia. Krok 5. Wstawiamy ciasto do piekarnika nagrzanego do 180 °C i pieczemy przez 30 minut. Krok 6. Zmniejszamy temperaturę do 160 °C i pieczemy jeszcze przez kolejne 30 minut. Wbity w środek ciasta, drewniany patyczek, powinien wyjść bardzo delikatnie wilgotny. Krok 7. Jeśli ciasto po 1 godzinie nie jest dopieczone, zmniejszamy temperaturę do 120 °C i pieczemy nadal, nawet do 30-45 minut. Krok 8. Studzimy sernik w piekarniku przy całkowicie otwartych drzwiczkach, następnie wstawiamy do lodówki na kilka-kilkanaście godzin. Ciasto można udekorować dowolną polewą, lukrem, świeżymi owocami lub musem/sosem owocowym.        Sernik waniliowy tagged in Ciasto, jajka, mąka ziemniaczana, Prosty przepis, sernik, twaróg Share:   facebook twitter pinterest google+ 