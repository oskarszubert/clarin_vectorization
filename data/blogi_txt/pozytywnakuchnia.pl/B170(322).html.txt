( );     Sos z kurek Sosy grzybowe są nieodłącznym elementem kuchni polskiej, a sos kurkowy, obok sosu z borowików, należy do najsmaczniejszych i najbardziej wykwintnych. Doskonale podkreśli smak dań z białego mięsa (np. grillowanego kurczaka jogurtowego) oraz ryb, można też polać nim pyszne, okrągłe kluski śląskie z dziurkami. Sos kurkowy w najprostszej wersji można przygotować z uduszonej na maśle cebuli, dodając obgotowane kurki, całość zagęszczając śmietanką kremówką i przyprawiając. Klasyczny sos z kurek, podobnie jak z innych grzybów, przygotujemy, zalewając podsmażone z cebulą grzyby wywarem warzywnym lub drobiowym, gotując i zagęszczając kremową, gęstą śmietanką lub zasmażką z mąki i masła. Proponuję Wam jednak przygotowanie sosu kurkowego z nieco mniej typowym od śmietanki dodatkiem: serkiem mascarpone oraz prażoną na maśle gorczycą.  Krok 2. Na suchej patelni prażymy gorczycę, aż zacznie intensywnie pachnieć i delikatnie „wyskakiwać”. Zdejmujemy z ognia i dodajemy masło, czekając aż się roztopi. Krok 3. Na maśle z gorczycą, na niewielkim ogniu, szklimy cebulę. Krok 4. Kiedy cebula się zeszkli, a gorczyca ściemnieje, dokładamy kurki. Krok 5. Smażymy na niewielkim ogniu przez 15 minut (można przykryć patelnię pokrywką), od czasu do czasu mieszając. Krok 6. Dodajemy śmietankę lub mascarpone, dokładnie mieszamy i doprowadzamy do wrzenia. W razie potrzeby regulujemy konsystencję zimną wodą lub wywarem warzywnym albo zasmażką. Można też, przed dodaniem do sosu, delikatnie ubić śmietankę. Krok 7. Doprawiamy sos solą i pieprzem i gotujemy jeszcze chwilę. 