( );    Jesienią przychodzimy do domu głodni, zmęczeni pracą, staniem w nasilających się wraz z powrotem studentów do miasta korkach, zimnem i brakiem słońca. Zaglądamy do lodówki, w której nie ma zbyt wielu składników. Na myśl o staniu w kolejce do kasy sklepowej ciarki przebiegają po plecach. Zaraz, ale może udałoby się ugotować coś z niczego? Zajrzyjmy do zamrażalnika… Jest pierś z kurczaka! W lodówce otwarty karton mleka, por i pieczarki. Leżą tam od kilku dni, ale wygląda na to, że da się je jeszcze zjeść. Usmażę… będzie kurczak z porem i pieczarkami, a z mleka i mąki kukurydzianej zrobię sos. Sypnę trochę natki pietruszki (jak dobrze, że jeszcze nie zwiędła!) i suszonego estragonu. Będzie bardziej wiosennie.  Zobacz też: Więcej przepisów na kurczaka   Kurczak z porem i pieczarkami      Kurczak z porem i pieczarkami – przepis Składniki (dla 4 osób):  2 podwójne piersi z kurczaka (pokrojone w kawałki wielkości jednego kęsa) 250 g pieczarek (pokrojone w drobną kostkę) 1 duży por (biała część, pokrojony w talarki) 1 szklanka bulionu drobiowego 1 szklanka mleka 3 łyżki mąki kukurydzianej starta skórka z 1 cytryny garść natki pietruszki (drobno pokrojona) 2 łyżeczki suszonego estragonu 2 łyżki oliwy z oliwek sól, pieprz  Przepis pochodzi z  książki „Szybkie i łatwe dania na co dzień” wydawnictwa Readers Digest. Wykonanie:   Krok 1. Kurczaka smażymy szybko na dużym ogniu, dodajemy pieczarki. Po ok. 5 minutach, gdy mięso się przyrumieni, dokładamy pora. Krok 2. Po kolejnych 5 minutach zalewamy bulionem, a następnie dolewamy mleko wymieszane z mąką. Doprawiamy solą i pieprzem. Dusimy przez następne 5 minut. Krok 3. Na koniec doprawiamy ziołami: natką pietruszki i estragonem i skórką z cytryny. Jeśli odgrzewamy kurczaka na drugi dzień i sos jest już zbyt gęsty, możemy rozrzedzić go jogurtem naturalnym lub śmietaną.        Kurczak w sosie z porem i pieczarkami tagged in bulion, estragon, kurczak, mąka kukurydziana, mleko, natka pietruszki, pieczarki, pierś z kurczaka, por, skórka z cytryny, wywar drobiowy    Share:   facebook twitter pinterest google+ 