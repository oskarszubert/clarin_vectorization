( );     Żeberka w miodzie Żeberka w miodzie to odrobinę mniej popularna od kiełbasy czy karkówki z grilla potrawa, która również gości na polskich grillach. Mięso z okolic żeber jest odrobinę twardsze, dlatego podczas grillowania wymaga uwagi: nie można zbyt szybko przypiec wierzchu, bo środek pozostanie twardy i gumowaty. Na pewno warto je przygotować ze względu na smak i możliwość przyprawienia na wiele sposobów.  Zobacz też: Więcej pomysłów na dania z grilla Kiedy ogłaszałam współpracę Pozytywnej Kuchni z właścicielem marki Fairy na Facebooku, poprosiłam Was o sugestie potraw, które bardzo mocno brudzą sprzęt do grillowania i naczynia. Padło sporo interesujących propozycji, a ostatecznie zdecydowałam się przygotować przepis na żeberka w miodzie, które po ugrillowaniu są piękne, brązowe i apetyczne, w przeciwieństwie do tacki do grillowania i żeberek od grilla. Przygotowanie takiego miodowego mięsa było świetną okazją do testów skuteczności płynu Fairy. Płyn poradził sobie bez wcześniejszego namaczania ze spaloną „na węgiel” marynatą na tacce, choć zmywanie takich zabrudzeń trwało dłużej niż standardowe mycie talerzy po jedzeniu i potrzebna tu była szczotka do skrobania oraz dość intensywne czyszczenie. Ze „zwykłymi” zabrudzeniami naczyń po grillowaniu Fairy obszedł się znacznie szybciej i jeśli grillujecie we własnym ogrodzie czy na działce, blisko domu, polecam odstawić jednorazowe tacki, talerze i kubeczki i zjeść wygodnie i elegancko z codziennej, szklanej lub porcelanowej zastawy. Zapraszam do obejrzenia całości rezultatów – grillowania i zmywania. Przypominam też o konkursie – macie czas dziś do północy i szansę na wygranie blendera lub książki :).     Żeberka w miodzie – przepis Czas przygotowania: ok. 30 minut na grillu lub ok. 1,5 godziny w piekarniku Czas marynowania: min. 2 godziny, najlepiej cała noc Składniki (dla 4-6 osób):  1 kg żeberek (umyte w zimnej wodzie, osuszone papierowym ręcznikiem; do grillowania można je poporcjować, do pieczenia w piekarniku nie trzeba)  Marynata:  1 ząbek czosnku (przeciśnięty przez praskę) ⅓ szklanki miodu 4 łyżki sosu sojowego 4 łyżki octu winnego 1 łyżeczka soli 1 łyżeczka pieprzu    Wykonanie: Krok 1. Składniki marynaty mieszamy w misce. Krok 2. Żeberka zanurzamy w marynacie tak, żeby mięso mogło przejść nią ze wszystkich stron i odstawiamy do lodówki lub w inne chłodne miejsce na min. 2 godziny, a najlepiej na całą noc. W trakcie marynowania mięso można obracać w misce. Krok 3. Na ok. 1 godzinę przed grillowaniem wyjmujemy żeberka z lodówki. Układamy na żeberkach grilla lub na metalowej tacce do grillowania i grillujemy pod pokrywą grilla lub zawinięte w folię aluminiową przez ok. 20-30 minut, obracając w trakcie grillowania, żeby mięso upiekło się równomiernie ze wszystkich stron. Gdy żeberka się grillują, można maczać je co kilka minut lub podlewać w marynacie. Żeberka można też piec w piekarniku  nagrzanym do 180 °C przez ok. 1,5 godziny, w naczyniu żaroodpornym posmarowanym masłem, obracając w trakcie pieczenia i podlewając marynatą. Krok 4. Pozostałą marynatę można zredukować na dużym ogniu i wykorzystać jako dodatkowy sos miodowy do żeberek.        Żeberka z miodem tagged in miód, Prosty przepis, żeberka     Share:   facebook twitter pinterest google+ 