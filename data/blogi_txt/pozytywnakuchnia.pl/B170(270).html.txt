( );    Sałatka żydowska była w moim domu rodzinnym, czasem w zastępstwie pasty z jajek, sałatką śniadaniową, którą nakładało się na kromki chleba tak samo jak twarożek. Zapakowana do pudełka, może być idealnym drugim śniadaniem w pracy, jeśli nie zapomnimy potem umyć zębów lub skorzystać z dobrodziejstw gumy do żucia :). Jest prosta do zrobienia, a przygotować można ją nawet z ziemniaków pozostałych po obiedzie z poprzedniego dnia.  Zobacz też: Więcej przepisów na sałatki   Sałatka żydowska, której spróbowałam po raz pierwszy, pochodziła z uczelnianej stołówki i kosztowała 2 zł za zaledwie kilka niewielkich łyżek. Pamiętam, jak razem z moją mamą siedziałyśmy w studenckim klubie i z zaciekawieniem patrzyłyśmy na małe, plastikowe pudełeczka, które dwie inne panie postawiły na stoliku obok. Ciekawość wygrała i po chwili obie miałyśmy na talerzach żydowską sałatkę. Zrobiona w domu sałatka żydowska kosztuje znacznie mniej niż ta sklepowa. Od czasu, kiedy spróbowałyśmy jej po raz pierwszy, naszym jadłospisie stanowi sporą konkurencję dla klasycznej sałatki kartoflanej. Sałatka żydowska     Sałatka żydowska – przepis Czas przygotowania: 30 minut Składniki (dla 4 osób):  4 jajka (ugotowane na twardo, obrane ze skorupki, wystudzone, utarte na tarce o grubych oczkach) 4 średnie ziemniaki (ugotowane w mundurkach, obrane, wystudzone, utarte na tarce o grubych oczkach) 1 spora cebula (drobno pokrojona, oprószona solą, ugnieciona, odstawiona na 10-15 minut) 4 duże łyżki majonezu 1 łyżka szczypiorku (drobno pokrojony; opcjonalnie) sól, pieprz Przydatne poradniki:  Jak pokroić cebulę Jak zrobić majonez Wykonanie: Krok 1. Wszystkie składniki mieszamy delikatnie w salaterce.       Sałatka żydowska tagged in cebula, Dodatki do kanapek, jajka, majonez, Prosty przepis, Ziemniaki    Share: facebook twitter pinterest google+ 