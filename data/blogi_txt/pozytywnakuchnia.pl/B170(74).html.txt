( );     Dipy „Fashion people don’t eat” zaśmiała się Radzka zapytana o to, kto gotuje u niej w domu. Jak sama mówi: przypala wodę, bo nie przepada za gotowaniem, ale lubi smacznie zjeść i na szczęście ma chłopaka, który potrafi przyrządzić różne smakowitości. Radzka, oprócz prowadzenia vloga o modzie i podejmowania wielu innych zawodowych wyzwań, jest bardzo towarzyska i uwielbia spotykać się z przyjaciółkami na domowych imprezach. Przygotowują wtedy drobne i proste przekąski, dlatego dzisiaj pokażemy Wam jak zrobić kolorowe dipy, które przyrządza się w kilka minut i które bardzo ładnie prezentują się na stole. Zobacz też: Więcej pomysłów na przekąski  Dipy to proste dodatki do różnych przekąsek. Można podać je z surowymi, pokrojonymi w słupki warzywami. Idealnie pasują do pieczonych lub gotowanych ziemniaków, placków ziemniaczanych, nieskomplikowanych sałatek, chipsów, naleśników, a niektórzy lubią nimi polać nawet pizzę. Można eksperymentować z nimi w kuchni, bazując na podstawowej recepturze: tyle samo majonezu i śmietany lub naturalnego jogurtu, odrobina soku z cytryny i dodatki: drobno posiekana cebulka lub czosnek, koperek, mięta, curry, chili… Możliwości jest całe mnóstwo. Dipy niestety nie należą do najlżejszych, dlatego, w miarę możliwości, zwykły majonez warto zastąpić majonezem light, a śmietanę – niskotłuszczowym jogurtem. I serwować okazjonalnie, bo i tak wystarczająco trudno się od nich oderwać :).       Dipy – przepis Czas przygotowania: ok. 15 minut Składniki (dla 4-6 osób): Dip różowy  4 łyżki majonezu 4 łyżki keczupu 1 łyżka dymki i szczypiorku (drobno posiekane) 1 szczypta soli 1 łyżeczka pieprzu 1 łyżeczka soku z cytryny 1 łyżeczka chili lub kilka kropelek ostrego sosu tabasco (opcjonalnie)  Dip zielony   4 łyżki majonezu 4 łyżki śmietany lub jogurtu naturalnego 3 łyżki mięty lub koperku (drobno posiekane) 1 szczypta soli 1 łyżeczka pieprzu 1 łyżeczka soku z cytryny   Dip żółty   4 łyżki majonezu 4 łyżki śmietany lub jogurtu naturalnego 1 łyżka curry ½ łyżeczki kurkumy lub szafranu 1 szczypta soli 1 łyżeczka pieprzu 1 łyżeczka soku z cytryny    Przydatne poradniki:   Jak zrobić majonez Jak zrobić keczup    Wykonanie: Krok 1.  Składniki poszczególnych dipów mieszamy w 3 osobnych miseczkach i odstawiamy na ok. 30 minut w chłodne miejsce (smaki „przegryzą się”). Serwujemy dipy z wybranymi dodatkami.       Dipy na imprezę w wykonaniu moim i Radzki tagged in curry, dip, dymka, jogurt, jogurt naturalny, koperek, majonez, mięta, śmietana, sok z cytryny, szczypiorek Share:   facebook twitter pinterest google+ 