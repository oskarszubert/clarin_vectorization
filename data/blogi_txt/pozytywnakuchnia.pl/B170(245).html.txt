( );     Rosół rybny W postną Wigilię podawaną jako pierwsze danie zupą, zwłaszcza w północnych, nadmorskich regionach polski, jest rosół rybny. Ugotowany na włoszczyźnie uduszonej na maśle, przechodzi aromatem smacznej, słodkowodnej ryby. Choć z wyglądu łudząco przypomina klasyczny rosół, w smaku jest zupełnie inny. Zdziwi się ten co pomyśli, że rosół z gotowanej ryby będzie brzydko pachnieć. Odpowiednio doprawiony, zaskoczy Was delikatną słodkością marchewki i rybiego mięsa, z lekką nutką cytryny, która nada mu wyrazu.  Zobacz też: Więcej pomysłów na zupy i inne przepisy na potrawy wigilijne   Rosół rybny możecie przygotować zarówno na głowach i ogonie (nabierze intensywnego smaku, ale może też stracić na klarowności) jak i na pozostałej części ryby. W wersji wigilijnej idealnie będzie smakować rosół ugotowany na karpiu lub linie, można też przygotować go na pstrągu, a także na rybach morskich.       Przepis na rosół rybny Czas przygotowania: 30 minut Składniki (dla 6 osób): 1-1,5 kg ryby (głowy, ogony, tusza) 3 litry wody 2 marchewki (obrane, pokrojone na większe kawałki lub na grube plastry) 1 pietruszka (obrana, pokrojona na większe kawałki lub na grube plastry) ½ korzenia selera (obrany, pokrojony w grubą kostkę) 1 średni por (tylko biała część) sok z ½ cytryny 1 liść laurowy ½ łyżeczki cukru 3 ziarna ziela angielskiego 1 łyżeczka suszonego lubczyku (opcjonalnie) 1 łyżeczka suszonego tymianku (opcjonalnie) 4 łyżki masła klarowanego natka pietruszki do dekoracji sól, biały pieprz  Przydatne poradniki:  Jak zrobić masło klarowane    Wykonanie:   Krok 1. W dużym garnku dusimy warzywa na maśle przez ok. 10 minut. Krok 2. Dodajemy głowy, ogony i pozostałe mięso ryb, zalewamy wodą, dosypujemy przyprawy (oprócz soli i mielonego pieprzu) i tymianek oraz lubczyk i gotujemy przez ok. 30 minut na niewielkim ogniu. Pod koniec gotowania dodajemy 2-3 łyżki soli i sok z cytryny. Krok 3. Ostrożnie wyjmujemy części ryb z wywaru, odcedzamy łyżką cedzakową warzywa i przyprawy. Rosół rybny serwujemy w bulionówkach, udekorowany plasterkami ugotowanej marchewki i/lub pietruszki       Rosół rybny tagged in cytryna, danie jednogarnkowe, karp, lin, marchewka, natka pietruszki, pietruszka, por, Potrawy wigilijne, rosół, ryba, seler, sok z cytryny, wigilia     Share:   facebook twitter pinterest google+ 