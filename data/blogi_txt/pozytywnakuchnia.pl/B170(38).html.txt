( );     Carpaccio z buraków Carpaccio, popularna przystawka z surowej wołowiny, cielęciny, łososia lub tuńczyka, posiada alternatywną, wegetariańską wersję bazującą na pysznych, krwistych burakach, upieczonych w piekarniku w folii aluminiowej, pokrojonych w cienkie plastry i podanych w bardzo eleganckiej formie. Carpaccio z buraków to prosty starter lub sałatka dla wielbicieli tego warzywa oraz wegetarian i wegan. Zobacz też: Więcej pomysłów na buraki oraz wszystkie przepisy na startery  W carpaccio z buraków znajdziemy interesujące połączenie kilku smaków: delikatnie słodkich, pieczonych buraków, lekko ostrego sosu winegret i słodko- kwaśnego octu balsamicznego, a to wszystko w towarzystwie prażonych z cukrem orzechów włoskich, odrobiny mascarpone i świeżej mięty. Prosta receptura, a jaka uczta dla podniebienia. Carpaccio z buraków – przepis Czas przygotowania: 15 minut Czas pieczenia: ok. 45 minut Składniki (dla 1 osoby):  1 spory burak (bez naci) 4 orzechy włoskie 1 łyżka mascarpone (opcjonalnie) kilka listków świeżej mięty gęsty ocet balsamiczny kilka łyżek sosu winegret 1 łyżka cukru suszona natka pietruszki  Przydatne poradniki:  Jak zrobić sos winegret    Wykonanie:   Krok 1. Buraki w skórkach nakłuwamy widelcem, zawijamy w folię aluminiową i pieczemy przez ok. 45 minut w piekarniku nagrzanym do 200 °C. Krok 2. Orzechy włoskie łuskamy i prażymy z cukrem na suchej patelni, uważnie mieszając, żeby się nie spaliły. Krok 3. Upieczone i ostudzone buraki obieramy ze skórki i kroimy w cienkie plasterki. Studzimy. Krok 4. Układamy zimne buraki dekoracyjnie na środku talerza i ozdabiamy kilkoma łyżkami sosu winegret, gęstego octu balsamicznego, łyżką mascarpone i suszoną, drobno posiekaną natką pietruszki. Całość dekorujemy listkami świeżej mięty.        Carpaccio z buraków z orzechami tagged in buraki, mięta, natka pietruszki, orzechy, orzechy włoskie, Prosty przepis, sos winegret     Share:   facebook twitter pinterest google+ 