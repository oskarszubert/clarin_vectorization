( );     Dżem rabarbarowy Rozpoczynając przygodę z domowymi przetworami z owoców, na początku najlepiej przygotować dżem rabarbarowy. Robi się go bardzo szybko, a dzięki dużej zawartości pektyn, proces żelowania dżemu trwa kilkanaście minut. To idealny dżem „do nauki”, a także dodatek do kanapek, deserów czy ciast albo herbaty.  Zobacz też: Więcej pomysłów na dżem i inne przepisy na rabarbar   W najprostszej wersji dżem rabarbarowy można przygotować z samego rabarbaru z cukrem, ale jego smak zyska, kiedy do receptury wprowadzimy pomarańcze i odrobinę świeżego lub proszkowanego imbiru – z nutką imbirowo-pomarańczową nasz dżem wciąż będzie prosty do zrobienia, za to bogatszy smakowo. Dżem rabarbarowy – przepis Czas przygotowania: ok. 30 minut Składniki (na 4 słoiczki po ok. 200 g):  1 kg rabarbaru (umyty, obrany z grubszej skórki, pokrojony w plasterki) 250 g pomarańcz (wyszorowane, sparzone wrzątkiem, obrane ze skórki, z pousuwanymi błonami) 1/2 kg cukru 1 łyżka utartego, świeżego imbiru lub miąższ z 1 laski wanilii  Przydatne poradniki:   Jak przygotować przetwory z owoców Jak pasteryzować słoiki Wykonanie: Krok 1. Rabarbar zasypujemy cukrem na patelni lub w garnku, w którym będziemy przygotowywać dżem i odstawiamy na ok. 1 godzinę. Krok 2. Dodajemy pomarańcze i skórkę pomarańczową w większych kawałkach i na niewielkim ogniu podgrzewamy, żeby cukier dokładnie się rozpuścił. Krok 3. Dodajemy imbir lub wanilię i zwiększamy ogień tak, żeby całość się zagotowała, ale nie wykipiała. Przez ok. 15 minut trzymamy patelnię na sporym ogniu i karmelizujemy dżem rabarbarowy. W trakcie gotowania na powierzchni dżemu utworzy się piana. Trzeba ją zebrać pod koniec, kiedy dżem dobrze zgęstnieje. Krok 4. Sprawdzamy gęstość dżemu na talerzyku zmrożonym w zamrażarce. Wylewamy sporą kroplę dżemu na talerzyk, wstawiamy na 1 minutę do zamrażalnika, następnie przejeżdżamy palcem po powierzchni. Dobrze skarmelizowany dżem rabarbarowy delikatnie się pomarszczy i zachowa nadany mu kształt. Krok 5. Przekładamy dżem do słoików, które wcześniej zostały dokładnie umyte, sparzone wrzątkiem i zagrzane przez ok. 15 minut w piekarniku w temperaturze 100 °C. Krok 6. Mocno zakręcamy słoiki przez ściereczkę, obracamy do góry dnem i owijamy grubym kocem lub ręcznikiem (można też zostawić pod kołdrą lub poduszką). Owinięte odstawiamy na ok. 12 godzin. Zamiast owijania, słoiki można też pasteryzować przez ok. 10 minut we wrzątku.       Dżem z rabarbaru tagged in Dodatki do kanapek, dżem, imbir, pomarańcze, Rabarbar, wanilia Share:   facebook twitter pinterest google+ 