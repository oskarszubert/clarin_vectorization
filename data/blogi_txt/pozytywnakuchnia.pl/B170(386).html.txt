( );    Piątkowy obiad odbył się pod znakiem mięsa. Robiąc ostatnie zakupy zaszalałam z jego różnymi rodzajami i postanowiłam dopasować coś do przepisu z kuchni indonezyjskiej. Tym razem wybór padł na wołowinę. Danie, które przyrządziłam to wołowina z makaronem hokkien, wygląda naprawdę smakowicie i w moim mieszkaniu chodzą słuchy, że smakuje wybornie.  Zobacz też: Więcej pomysłów na dania z wołowiny   Przepis jest grubo zmodyfikowaną wersją z książki „Kuchnia Azjatycka” wydawnictwa Murdoch Books. Stopień trudności określiłabym jako średni, ze względu na konieczność przygotowywania kilku rzeczy naraz w kilku różnych naczyniach. Wołowina z makaronem hokkien – przepis Składniki (dla 4 osób): 250 g polędwicy wołowej 500 g mrożonych krewetek koktajlowych (przelane wrzątkiem) 1 duża, czerwona cebula (bardzo drobno posiekana) 2 ząbki czosnku, drobno posiekane 2 czerwone papryczki chilli bez nasion, drobno posiekane 2 cm świeżego imbiru (utarte na tarce o drobnych oczkach) 250 g makaronu hokkien (do kupienia w hipermarkecie na stoisku z kuchnią azjatycką; ewentualnie można go zastąpić makaronem typu instant noodles, np. z zupki chińskiej) 4 cebulki dymki (pokrojone w drobne plasterki) 1 duża marchewka, pokrojona w słupki 2 łodygi selera naciowego, ukośnie pokrojonego w plasterki 6 łyżek ciemnego sosu sojowego 1 łyżka brązowego cukru 1 łyżka sosu pomidorowego (można użyć ostrego sosu chilli albo zwykłego przecieru pomidorowego) 1/4 kubka oleju sól i pieprz szczypiorek do przybrania    Wykonanie: Mięso kroimy na kawałki o grubości ok. 2 cm. skrapiamy olejem, przyprawiamy solą i pieprzem, odstawiamy na ok. 30 minut do lodówki. Makaron przygotowujemy według przepisu na opakowaniu. Sos sojowy i cukier łączymy w małym rondelku i podgrzewamy, aż mieszanka lekko zawrze i zgęstnieje. Cebulę, czosnek, imbir i chilli miksujemy na gęstą masę (możemy dodać niewielką ilość oleju). Podsmażamy na złoty kolor na patelni (na połowie oleju). Dodajemy krewetki, cebulki dymki, marchewkę i seler.  W tym samym czasie na drugiej patelni (na drugiej połowie oleju) podsmażamy wołowinę polaną połową zgęstniałego sosu sojowego. Drugą połowę sosu sojowego dodajemy do krewetek. Dolewamy sos pomidorowy, doprawiamy solą i pieprzem, chwilę zagotowujemy. Smażona wołowina Makaron polewamy sosem krewetkowym (ja zmieszałam bezpośrednio na patelni i dopiero potem nałożyłam na talerz), dokładamy wołowinę, posypujemy szczypiorkiem. Jemy za pomocą pałeczek.       Polecam spróbować przyrządzić sobie taką nietypową sobotnią kolację, bo warto. tagged in cebula, czerwona cebula, czosnek, dymka, imbir, krewetki, marchewka, papryczka chili, Prosty przepis, seler naciowy, sos pomidorowy, sos sojowy, szczypiorek, wołowina Share:   facebook twitter pinterest google+ 