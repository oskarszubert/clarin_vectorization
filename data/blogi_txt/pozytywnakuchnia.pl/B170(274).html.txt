( );     Schab z jabłkiem w sosie musztardowym Mieszanka prawie jak dla kobiety w ciąży, ale z braku takowej pod ręką zjedzeniem potrawy zajął się Jacek. W tym przepisie prawie wszystko jest „na dwa”. Idealny dla dwóch leniwców takich jak my, które w sobotę nie zrobiły zakupów i zastanawiają się, co można zjeść w zimne, jesienno-zimowe popołudnie. Pod warunkiem, że obydwa leniwce są mięsożerne ;). Przepis na schab z jabłkiem w sosie musztardowym   Składniki (dla 2 osób):  2 winne jabłka (pokrojone w drobną kostkę) 2 łyżki soku z cytryny 2 kotlety schabowe (tłuczone) 2 łyżki masła 2 gałązki tymianku (bardzo drobno pokrojone) 2 łyżki musztardy z gorczycą 2 łyżki sosu sojowego sól, pieprz      Wykonanie: Krok 1. Jabłka kropimy sokiem z cytryny, przykrywamy i odstawiamy na kilka minut. Krok 2. Kotlety smażymy na roztopionym i rozgrzanym maśle (po kilka minut z obu stron, na średnim ogniu). Przyprawiamy solą i pieprzem. Krok 3. Połowę tymianku dodajemy do mięsa razem z pokrojonym jabłkiem i smażymy 6-8 minut na średni ogniu. Jeszcze raz doprawiamy pieprzem i solą. Krok 4. Do tłuszczu ze smażenia dodajemy musztardę, sos sojowy i kilka łyżek wody, krótko zagotowujemy. Krok 5. Kotlety lądują na talerzu razem z uduszonym jabłkiem. Posypujemy je pozostałą częścią tymianku i ozdabiamy musztardowym sosem. Jako dodatek do tego dania możemy schrupać ciemne pieczywo. tagged in Jabłka, Prosty przepis, schab, sok z cytryny, sos sojowy, Szybki obiad, tymianek     Share:   facebook twitter pinterest google+ 