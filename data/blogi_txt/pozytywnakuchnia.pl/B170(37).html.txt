( );     Canelloni ze szparagami Zielone szparagi idealnie pasują do długich, szerokich rurek canelloni. Można wykorzystać je do przygotowania szybkiego i smacznego obiadu. Oczyszczone, zblanszowane szparagi wkładamy do ugotowanych rurek canelloni i polewamy sosem przygotowanym ze świeżych pomidorów duszonych w czerwonym winie. W 15 minut mamy gotową zdrową, lekką obiado-kolację. Przepis na canelloni ze szparagami w winnym sosie   Czas przygotowania: 15 minut Składniki (dla 4 osób):  24 rurki makaronu canelloni 1 kg oczyszczonych szparagów 4 dojrzałe pomidory (pokrojone w drobną kostkę) 1 cebula (drobno pokrojona) 2 ząbki czosnku (przeciśnięty przez praskę) 1 lampka czerwonego wina wytrawnego 1-2 łyżki octu balsamicznego 2 łyżki oliwy z oliwek sól, pieprz         Wykonanie:   Krok 1. Canelloni gotujemy al dente czyli lekko twarde. Układamy gorące na talerzach. Krok 2. Szparagi gotujemy we wrzątku przez ok. 3-4 minuty. Krok 3. Cebulę szklimy na oliwie z oliwek. Krok 4. Do cebuli dodajemy czosnek i lekko podsmażamy całość. Krok 5. Dodajemy pomidory, doprowadzamy do wrzenia, cały czas mieszając. Krok 6. Zalewamy winem i doprawiamy octem balsamicznym, dusimy przez ok. 5 minut. Krok 7. Nadziewamy canelloni szparagami (można nadziewać po kilka sztuk do jednej rurki). Krok 8. Doprawiamy sos solą i pieprzem i polewamy canelloni nadziewane szparagami.       Canelloni z zielonymi szparagami tagged in Białe szparagi, cannelloni, Czerwone wino, makaron, Pomidory, Prosty przepis, szparagi, Szybki obiad, zielone szparagi Share:   facebook twitter pinterest google+ 