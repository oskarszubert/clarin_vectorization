( );    Zaskoczy Was ten smak. Zupa brokułowa z krewetkami to łagodny brokuł połączony z aromatem krewetek, startej skórki cytrynowej i pomarańczowej. Spodoba Wam się kolorystyka: zieleń, delikatny róż i fiolet (a może raczej czerwień?) fasolki. Wbrew pozorom zupa brokułowa z krewetkami nie jest trudna do przygotowania, a smak ma znakomity.      Przepis na zupę z brokułów z krewetkami Składniki (dla 4 osób):  1,5 l wywaru z kości i warzyw 2 brokuły (ok. 500 g; bez twardych trzonków) 12 cebulek dymek (drobno pokrojone, przesmażone na oliwie z oliwek) 1-2 łyżki mąki 4 łyżki miękkiego masła 250 g krewetek (mogą być koktajlowe, kilka razy przelane wrzątkiem) 1 puszka czerwonej fasolki (odsączona) 1 łyżka otartej skórki z pomarańczy 1 łyżka otartej skórki z cytryny 1/2 szklanki śmietanki do zup i sosów 1/2 łyżeczki octu duża szczypta gałki muszkatołowej duża szczypta soli  Przydatne poradniki:  Jak ugotować brokuły    Wykonanie:   Krok 1. Brokuły oczyszczamy i płuczemy w wodzie z octem. Dzielimy na różyczki, wrzucamy do garnka z wywarem i gotujemy do miękkości. W połowie gotowania dodajemy cebulki. Krok 2. Na patelni rozgrzewamy masło, dodajemy mąkę i zasmażamy nie rumieniąc. Tak uzyskaną zasmażkę, razem z krewetkami, fasolką, śmietanką i skórkami cytrusowymi dodajemy do gotujących się brokułów. Krok 3. Trzymamy jeszcze chwilę na ogniu, intensywnie mieszamy i ugniatamy brokuł widelcem (albo delikatnie miksujemy ręcznym blenderem), doprawiamy i podajemy.       Takiej zupy mogłabym zjeść cały garnek! Jako że brokuł kwiatem również jest, potrawę zgłaszam do akcji kulinarnej „Kwitnący talerz” organizowanej przez Pinkcake. tagged in brokuły, czerwona fasolka, krewetki, skórka z cytryny, skórka z pomarańczy, śmietanka kremówka, wywar drobiowo-warzywny, wywar wołowo-warzywny    Share:   facebook twitter pinterest google+ 