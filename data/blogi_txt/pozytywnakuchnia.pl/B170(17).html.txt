( );     Alternatywą dla słodkich batonów energetycznych, zwłaszcza gdy wybieramy się na wycieczkę w góry, jeździmy na nartach lub snowboardzie czy rowerze, są batony proteinowe, bogate w białko, o niskim indeksie glikemicznym, dzięki czemu nie tylko zapewnią nam dużą dawkę energii i paliwa niezbędnego do pracy mięśniom, ale też sprawią, że nie odczujemy po ich zjedzeniu szybkiego nawrotu głodu. Mój przyjaciel, Edward, od dłuższego czasu prosił, żeby przygotować na nie przepis i przy okazji upiec spory zapas specjalnie dla niego. Na szczęście można je zamrozić, a na treningi siłowe czy jazdę konną w terenie będzie rozmrażał z samego rana i zabierał po 1-2 sztuki ze sobą. Musiał trochę poczekać na ich spróbowanie, bo pomysł „wspólnego” ich upieczenia pojawił się jak jeszcze zwiedzałam USA. Dwa dni po moim powrocie przyjechał do mnie z wizytą.   Zobacz też: Pomysły jak wykorzystać same żółtka   Batony proteinowe - Tęskno mi już było za tobą. Może byśmy je w końcu upiekli? Specjalnie przywiozłem białko. - Upieczemy. Ja też tęskniłam. Opowiadaj :). Batony proteinowe – przepis   Składniki (forma o boku 23 cm): 500 g twarogu (może być zmielony w maszynce) 6 białek 200 g płatków owsianych 50-100 g siekanych migdałów, orzechów lub wiórków kokosowych 80 g białka w proszku (odżywki białkowej) 3-5 łyżek ksylitolu lub syropu z agawy     Wykonanie: Krok 1. Wszystkie składniki umieszczamy w misce i dokładnie mieszamy. Krok 2. Przekładamy masę do foremki wyłożonej papierem do pieczenia lub wysmarowanej masłem i wysypanej mąką/bułką tartą/kaszą manną. Ugniatamy całość i wyrównujemy wierzch za pomocą łyżki. Krok 3. Wstawiamy do piekarnika nagrzanego do 180 st. C i pieczemy przez ok. 30 minut, do zrumienienia wierzchu. Krok 4. Wystudzone ciasto kroimy nożem w kształt batoników. Można zawinąć każdy z osobna w papier śniadaniowy.      Batony proteinowe tagged in batony, Białka, płatki owsiane, twaróg, Wypieki     Share:   facebook twitter pinterest google+ 