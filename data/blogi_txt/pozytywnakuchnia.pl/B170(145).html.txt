( );    Mizeria z ogórków jest jednym z sympatycznych i prostych do zrobienia, letnich dodatków do głównego dania. W sezonie na ogórki bardzo często pojawia się na moim stole, zwłaszcza w towarzystwie młodych ziemniaków i jajek sadzonych, choć czasem ciężko mi się zdecydować między takim obiadem a smacznym chłodnikiem.  Zobacz też: Więcej przepisów na ogórki i dodatki do drugich dań   Jako dziecko nie przepadałam za ogórkami, ale pewnego dnia, zupełnie niespodziewanie, niechęć przerodziła się w ogromną miłość i mizeria na stałe zagościła w kanonie moich ulubionych, domowych, polskich potraw, choć przygotowuję ją nieco podobnie do tzatziki, łącząc w mizerii tamtejsze, greckie składniki i zastępując zsiadłe mleko lub śmietanę gęstym jogurtem. Mizeria Mizeria – przepis Czas przygotowania: ok. 10 minut Czas oczekiwania: ok. 30 minut Składniki (dla 4 osób):  4 ogórki (po ok. 100 g każdy; obrane ze skórki i pokrojone w cienkie plastry) 1-2 cebule (drobno pokrojone; opcjonalnie) 2 ząbki czosnku (bardzo drobno pokrojony lub przeciśnięty przez praskę; opcjonalnie) ok. 120 g zsiadłego mleka, kwaśnej śmietany 12-18% lub jogurtu naturalnego (najlepiej greckiego) 1-2 łyżki świeżego koperku (opcjonalnie; drobno pokrojony) sok z ½ cytryny (opcjonalnie) 1 łyżka oliwy (opcjonalnie) sól, pieprz Wykonanie: Krok 1. Wszystkie składniki delikatnie mieszamy w miseczce i odstawiamy do lodówki na ok. 30 minut do „przegryzienia” smaków.       Mizeria tagged in cebula, czosnek, jogurt naturalny, koperek, ogórki, Prosty przepis, śmietana, sok z cytryny, zsiadłe mleko    Share:   facebook twitter pinterest google+ 