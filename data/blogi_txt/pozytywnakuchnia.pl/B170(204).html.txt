( );     Pizza z pieczarkami Pizza z pieczarkami jest jedną z prostszych pizz i nie wymaga zakupu rzadko spotykanych, skomplikowanych składników. Wystarczą 4 pieczarki i cebula oraz mozzarella i mamy skompletowane wszystkie składniki na wierzch. Do tego sos pomidorowy pachnący ziołami i cienkie ciasto, pizza gotowa.  Jak zrobić pizzę z pieczarkami – film kulinarny Full HD        Przepis na pizzę z pieczarkami   Czas przygotowania: 30 minut Czas oczekiwania: 10 minut Składniki (na 2 pizze o średnicy ok. 30 cm): Ciasto:  2 szklanki przesianej przez sitko mąki 50 g drożdży 4 łyżki mleka (lekko podgrzanego) 2 łyżki cukru 1 łyżeczka soli 2 łyżki oliwy z oliwek 1/2 szklanki wody  Sos do pizzy:  1 mała cebula (drobno pokrojona) 1 mała puszka przecieru pomidorowego 1 szklanka wody tymianek, bazylia, oregano (po 1/2 łyżeczki) lub gotowa mieszanka ziół do pizzy 2 łyżki oliwy z oliwek sól, pieprz Dodatki:  1 mała cebula 4 duże pieczarki (pokrojone na plasterki) 2 kulki mozzarelli (drobno porwane) 2 łyżki oliwy z oliwek sól, pieprz      Wykonanie:   Krok 1. Drożdże kruszymy do miseczki, zasypujemy cukrem i zalewamy mlekiem. Odstawiamy w ciepłe miejsce do wyrośnięcia. Krok 2. Mąkę przesiewamy przez sito, dodajemy wyrośnięte drożdże i zaczynamy wyrabiać ciasto. Krok 3. W trakcie wyrabiania dodajemy sól, wodę i oliwę z oliwek. Wyrabiamy aż ciasto będzie odrywać się od ręki. Krok 4. Ciasto przykrywamy ściereczką i odstawiamy w ciepłe miejsce do wyrośnięcia (na ok. 20 minut). Krok 5. Jedną cebulę szklimy na oliwie z oliwek, dodajemy pieczarki. Doprawiamy, podsmażamy aż odparuje z nich woda i się zrumienią. Krok 6. Drugą cebulę szklimy na oliwie z oliwek, dodajemy przecier pomidorowy i wodę, mieszamy. Doprawiamy, mieszamy, doprowadzamy do wrzenia, zdejmujemy z ognia. Krok 7. Ciasto na pizzę cienko rozwałkowujemy na blaszce posmarowanej niewielką ilością oliwy z oliwek (jeśli pieczemy pizzę na kamieniu, wałkujemy ciasto na dobrze omączonej drewnianej łopatce) Krok 8. Rozwałkowane ciasto smarujemy sosem pomidorowym i posypujemy dodatkami. Pieczemy przez 7-10 minut w piekarniku nagrzanym do 250 °C, najlepiej z włączonym termoobiegiem.       Jak zrobić pizzę z pieczarkami - krok po kroku Kawałek pizzy z pieczarkami Ciekawa jestem, jakie są Wasze ulubione dodatki do pizzy z pieczarkami. Podzielcie się pomysłami w komentarzach :). tagged in cebula, drożdże, mleko, mozzarella, pieczarki, Pizza, Tani obiad     Share:   facebook twitter pinterest google+ 