( );    Klasyczne śledzie w majonezie można urozmaicić, dekorując je zieleniną oraz pasującym do nich idealnie, gęstym balsamico. W moim domu rodzinnym taka wersja, obok śledzi w śmietanie, od lat cieszy się powodzeniem i wszyscy zajadają się nimi na imieninach i innych rodzinnych uroczystościach, a śniadanie wigilijne czy wielkosobotnie nie może obejść się bez którychś śledzi. Zobacz też: Więcej pomysłów na śledzie i inne przepisy na potrawy wigilijne  Śledzie w majonezie, oprócz udekorowania, można też urozmaicić, dodając do majonezu odrobinę śmietany. Tak przygotowany sos uzyska nieco rzadszą, ciekawą smakowo konsystencję. Śledzie w majonezie       Śledzie w majonezie – przepis Czas przygotowania: 15 minut Czas oczekiwania: 10 minut Składniki (dla 4 osób):  500 g śledzi matiasów w solance (oczyszczone i wymoczone przez 2-4 godziny w zimnej wodzie lub mleku; opcjonalnie śledzie mogą być z zalewy octowej) 2 cebule (opcjonalnie; pokrojone w piórka; świeżą cebulę można zastąpić cebulą z zalewy) 4 łyżki majonezu 2 łyżki śmietany (opcjonalnie) 3 łyżki natki pietruszki lub szczypiorku (opcjonalnie; posiekane) 1 łyżka soku z cytryny 1 łyżeczka cukru (opcjonalnie; do cebuli) sól, pieprz  Przydatne poradniki:  Jak zrobić majonez Jak zrobić śledzie w zalewie    Wykonanie:   Krok 1. Śledzie kroimy w dzwonka i układamy dekoracyjnie na półmisku lub talerzach. Krok 2. Skrapiamy śledzie sokiem z cytryny (jeśli śledzie są z zalewy, można pominąć ten krok). Krok 3. Cebulę oprószamy solą i 1 łyżeczką cukru, odstawiamy na 10 minut (cebuli z zalewy nie oprószamy). Krok 4. Śledzie posypujemy cebulą i dekorujemy majonezem wymieszanym z solą i pieprzem oraz, opcjonalnie, ze śmietaną. Krok 5. Opcjonalnie dekorujemy śledzie szczypiorkiem lub natką pietruszki. Dodatkowo talerz można ozdobić papryką i/lub marynowanymi grzybkami albo gęstym octem balsamicznym.       Śledź w majonezie tagged in cebula, majonez, natka pietruszki, Potrawy wigilijne, Prosty przepis, Śledzie, śmietana, sok z cytryny, szczypiorek, wigilia    Share: facebook twitter pinterest google+ 