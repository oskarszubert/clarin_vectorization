( );     Majonez Domowy majonez, na żółtku i oleju bez goryczki, doprawiony odrobiną musztardy i soku z cytryny, jest smacznym dodatkiem do kanapek i sałatek. Ponieważ robimy go sami, wiemy dokładnie, co się w nim znalazło, a w cenie kilku złotych, zamiast małego słoiczka, możemy przygotować aż pół litra, a czasem nawet litr majonezu. Zobacz też: Inne porady kulinarne oraz przepisy wykorzystujące majonez   Majonez, o rzadszej konsystencji, można ubić nawet z samej musztardy i oleju, ale taki klasyczny, domowy, powinien zawierać jedno żółtko, choć niektóre panie domu dodają też pod koniec jego ubijania białko. Krok 1. W wysokim naczyniu ubijamy mikserem żółtko z solą, pieprzem i cukrem. Krok 2. Dodajemy musztardę i nadal ubijamy aż wszystkie składniki dokładnie się połączą. Krok 3.  Cały czas ubijając, do masy żółtkowej dolewamy kilka łyżek oleju (można wlewać „na oko”, cienką strużką, bezpośrednio ze szklanki lub butelki). W momencie gdy masa ubije się na sztywno, dolewamy, nadal cały czas ubijając, kolejną, niewielką porcję oleju. Powtarzamy czynności aż do zużycia całego oleju). Krok 4. Kiedy olej jest już ubity w masie żółtkowej, dodajemy sok z cytryny i ubijamy jeszcze chwilę, żeby połączył się z pozostałymi składnikami.     Domowy majonez tagged in jajka, majonez, żółtka     Share:   facebook twitter pinterest google+ 