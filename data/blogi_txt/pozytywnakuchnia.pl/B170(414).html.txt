( );     Akcja kulinarna „Tydzień z ciecierzycą” właśnie dobiega końca, a ja tak na „last minute” zdążyłam przygotować świetną zupę z ciecierzycy. Co prawda na fotografii nie widać na pierwszy rzut oka, że to zupa z ciecierzycy (główna bohaterka uciekła na dno talerza) i musicie mi uwierzyć na słowo, za to przez przypadek coś ciekawego    odbiło się w łyżce. Odwróciłam zdjęcie do góry nogami, żeby lepiej było widać :).  Prezentowana zupa jest cudownie aromatyczna i bardzo, bardzo dobra. Urzeknie Was zapachem rozmarynu i bazylii, a smak ciecierzycy – kto by go nie lubił? Zupa najlepiej zaprezentuje się zmiksowana na krem, podawana w małych miseczkach. Moja wersja to standardowa, rzadsza konsystencja, z dodaną niewielką ilością bazylii. Zupa z ciecierzycy – przepis Składniki (dla 4 osób):  1,5 l wywaru warzywnego (może być też warzywno-drobiowy, drobiowy lub alternatywnie bulion przygotowany z kostki rosołowej) 1 puszka ciecierzycy (odcedzona); jeśli decydujemy się na samodzielne gotowanie ciecierzycy, należy namoczyć ją na 12 godzin przed gotowaniem, następnie odcedzić przed gotowaniem, zalać świeżą wodą i gotować do miękkości 1 puszka pomidorów (pokrojone, w sosie) 2 ząbki czosnku (przeciśnięty przez praskę) gałązka świeżego rozmarynu 2 listki świeżej bazylii 1 pęczek natki pietruszki (opłukana, osuszona, drobno pokrojona) 4 łyżki oliwy z oliwek sól, pieprz  Dodatek:  ugotowany makaron tagliatelle Przydatne poradniki:  Jak zrobić wywar warzywny    Wykonanie: Krok 1. Zaczynamy od podsmażenia czosnku na oliwie. Krok 2. Najlepiej na teflonowej patelni, na którą w następnej kolejności dokładamy pomidory z sosem, rozmaryn (całą gałązkę) i całe listki bazylii. Krok 3. Po 15 minutach przelewamy całość do garnka, zalewamy bulionem, dodajemy cieciorkę i natkę pietruszki. Gotujemy jeszcze przez 5 minut. Zupę należy podać gorącą, najlepiej z makaronem tagliatelle.       tagged in Bazylia, ciecierzyca, czosnek, natka pietruszki, Pomidory, rozmaryn, sos pomidorowy, Tani obiad, wywar warzywny, zupa Share:   facebook twitter pinterest google+ 