( );    Spaghetti z tuńczykiem Wielki Piątek to dzień, w którym jesteśmy już zajęci przygotowywaniem się do Niedzieli Wielkanocnej, a ponieważ obowiązuje post, nie powinniśmy jeść mięsa. W takiej sytuacji na śniadanie ratują nas śledziki, a na obiad pomocne może się okazać spaghetti z tuńczykiem. Ta potrawa może nie ma typowo wielkanocnego charakteru, a recepturze niekoniecznie „po drodze” do klasycznego makaronu z tuńczykiem, ale jest pyszna i nie zabierze nam zbyt wiele naszego cennego czasu, który możemy poświęcić na przygotowywanie wędlin, sosów, żurków i mazurków oraz malowanie jajek.        Przepis na spaghetti z tuńczykiem Czas przygotowania: 15 minut Składniki (dla 2 osób):   150 g makaronu spaghetti 1 puszka tuńczyka w oleju (tuńczyk musi być wysokiej jakości) 20 czarnych oliwek (pokrojonych na plasterki) 1 mała cebula (drobno pokrojona) 1 mała papryczka chili (drobno pokrojona) 1 szklanka soku pomidorowego 100% tarty parmezan do posypania oliwa z oliwek sól, pieprz, zioła prowansalskie do smaku      Wykonanie:   Krok 1. Makaron gotujemy według przepisu na opakowaniu. Krok 2. Cebulę szklimy na oliwie z oliwek, następnie dokładamy papryczkę chili i podsmażamy aż zmięknie. Krok 3. Dodajemy tuńczyka razem z olejem (jeśli mamy dobrego tuńczyka, nie będzie wydzielał  nieprzyjemnego zapachu; jeśli tuńczyk jest z tych troszeczkę gorszych, olej zostawiamy w puszce  ). Podsmażamy aż do uzyskania gęstej konsystencji i połączenia składników. Krok 4. Na koniec dodajemy przecier pomidorowy, oliwki, a całość rozcieńczamy wodą, jeśli mieszanka jest zbyt gęsta (będzie to zależało głównie od gęstości samego przecieru). Przyprawiamy, kładziemy na położony wcześniej na talerzu, odcedzony, skropiony oliwą z oliwek makaron. Sypiemy parmezanem i gotowe.       Znam tyle samo zwolenników co przeciwników tej potrawy. Jeszcze raz podkreślam – smak dań, w skład których wchodzi tuńczyk z puszki, w 90% zależy od jakości samej ryby. tagged in cebula, makaron, oliwki, papryczka chili, parmezan, Prosty przepis, Spaghetti, Szybki obiad, tuńczyk Share:   facebook twitter pinterest google+ 