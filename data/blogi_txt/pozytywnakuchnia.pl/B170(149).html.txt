( );    Orzeźwiający drink o kubańskich korzeniach, ulubiony koktajl Ernesta Hemingway’a. Kiedy w USA wprowadzono prohibicję, Amerykanie często wybierali się na Kubę, gdzie, w rytmie kubańskiej muzyki, popijali mojito - prostego, smacznego drinka z białego rumu, z dodatkiem soku z limonki, świeżej mięty i gazowanej wody. Tradycyjne  mojito nie jest zbyt mocnym drinkiem, a oprócz rumu, mięty i soku z limonki, początkowo, zamiast cukru, dodawano do niego sok wyciskany z trzciny cukrowej. Zobacz też: Więcej przepisów na drinki  Przygotowując klasyczne mojito, cukier uciera się bardzo delikatnie z sokiem z limonki i liśćmi mięty tak, żeby zbyt mocno się nie uszkodziły, ale uwolnił się z nich mocny, miętowy aromat. Drinka serwuje się na kostkach lodu, choć w klubach nocnych szczególnie popularne jest mojito na dużej ilości kruszonego lodu. Istnieje wiele smakowych kombinacji mojito, a najczęściej spotykaną alternatywą dla klasyki jest virgin mojito, w wersji bezalkoholowej, gdzie rum zastępuje się np. gazowaną lemoniadą. Mojito      Mojito – przepis Czas przygotowania: 3 minuty Składniki (dla 1 osoby):  40 ml białego rumu 30 ml soku z limonki (ok. 1/2 limonki) plasterki z 1/2 limonki 3 duże liście mięty 2 łyżeczki białego cukru lub 2 łyżki brązowego cukru woda sodowa  Do dekoracji:  gałązka mięty plasterek limonki  Akcesoria:  szczypce do lodu mieszadełko wyciskarka do cytrusów rozgniatacz (muddler) lub tłuczek od moździerza szklanka typu collins     Wykonanie: Krok 1. Liście mięty ugniatamy z cukrem i sokiem z limonki. Zgodnie z oryginalną recepturą mięta powinna być ugnieciona delikatnie, ale można też ugnieść ją dokładniej. Cukier powinien rozpuścić się w soku. Krok 2. Na dno szklanki typu collins wrzucamy kilka kostek lodu i zalewamy białym rumem. Krok 3. Dolewamy sok z cukrem i miętą. Krok 4. Dopełniamy szklankę wodą sodową i dodajemy plasterki limonki. Krok 5. Dekorujemy szklankę plasterkiem limonki, a do środka do drinka wkładamy gałązkę mięty.         Mojito tagged in Biały rum, Drink, limonka, mięta, sok z limonki    Share:   facebook twitter pinterest google+ 