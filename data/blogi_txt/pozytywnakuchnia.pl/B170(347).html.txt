( );     Szparagi z szynką parmeńską Prosta do zrobienia i elegancka przekąska albo dodatek do głównego dania, a może smaczna kolacja? Szparagi z szynką parmeńską prosciutto można przygotować w kilkanaście minut, blanszując je najpierw al dente, następnie zawijając w kawałki smacznej, włoskiej wędliny, którą można też zastąpić naszym polskim boczkiem i piekąc przez 10 minut w piekarniku nagrzanym do 220 °C lub grillując, zawinięte w folię aluminiową, w obu przypadkach koniecznie spryskane oliwą z oliwek lub przełożone niewielką ilością masła.  Zobacz też: Więcej przepisów na szparagi   Przygotowane z grilla lub zapieczone w piekarniku, szparagi z szynką parmeńską można podać, posypane tartym parmezanem albo polane sosem beszamelowym.       Szparagi z szynką parmeńską – przepis Czas przygotowania: ok. 20 minut Składniki (dla 4 osób):  ½ kg szparagów (oczyszczone) 200 g szynki parmeńskiej (prosciutto) lub boczku (w cienkich plastrach pokrojonych na paski o szerokości ok. 3-5 cm) 100 g parmezanu lub sera żółtego (utarty na tarce o drobnych oczkach) 1 łyżka masła klarowanego lub oliwy z oliwek  Przydatne poradniki:   Jak oczyścić szparagi Jak zrobić masło klarowane     Wykonanie: Krok 1. Oczyszczone szparagi blanszujemy przez 2-3 minuty. Krok 2. Odcedzamy szparagi i każdy z osobna zawijamy w wędlinę. Krok 3. Układamy szparagi w naczyniu żaroodpornym posmarowanym masłem lub oliwą z oliwek. Przekładamy je także niewielką ilością masła lub skrapiamy oliwą z oliwek. Można też zawinąć szparagi w folię aluminiową. Krok 4. Naczynie żaroodporne wstawiamy na 10 minut do piekarnika nagrzanego do 220 °C. Szparagi zawinięte w folię aluminiową można też grillować przez ok. 10 minut na grillu. Krok 5. Gotowe, gorące szparagi posypujemy tartym parmezanem. Szparagi z szynką parmeńską tagged in parmezan, prosciutto, Prosty przepis, szparagi     Share:   facebook twitter pinterest google+ 