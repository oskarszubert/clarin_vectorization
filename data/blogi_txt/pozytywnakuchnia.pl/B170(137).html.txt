( );     Masło pistacjowe Obłędnie smaczne masło pistacjowe, odlotowe, cudownie zielone, delikatne, fantastyczne…  Doskonały dodatek do kanapek, baza do przygotowania sernika pistacjowego, dodatek do śniadaniowych płatków, naleśników, budyniu i innych deserów czy ciast. To jeden z tych bazowych, prostych przepisów, które dają pole do popisu kulinarnej fantazji. Zobacz też: Więcej pomysłów na dodatki do kanapek  W podstawowej, najprostszej wersji masło pistacjowe przygotowuję z samych pistacji. To nie lada wyzwanie, wyłuskać ich tak wiele i powstrzymać się przed zjedzeniem w całości. Mój blender świetnie radzi sobie z ich miksowaniem, a Wy, w razie potrzeby, jeśli nie możecie uzyskać kremowej konsystencji tej pistacjowej pasty, dodajcie do niej trochę masła, kajmaku albo białej czekolady, roztopionej w kąpieli wodnej. Jedna łyżeczka prosto ze słoiczka i przepadłam. Muszę schować je w lodówce, za sałatą. Zdecydowanie.       Masło pistacjowe – przepis Czas przygotowania: 5-30 minut Składniki: 200-400 g pistacji (łuskane) 50 g masła (opcjonalnie) 100 g (1 tabliczka) białej czekolady (rozpuszczona w kąpieli wodnej; opcjonalnie)   Wykonanie:  Krok 1. Pistacje przekładamy do blendera i przez kilka sekund miksujemy na najwyższych obrotach. Krok 2. Drobno posiekane pistacje nadal miksujemy na mniejszych obrotach, raz na jakiś czas wyłączając blender, żeby zapobiec przegrzaniu się silnika i zeskrobać masę nagromadzoną na ściankach. Krok 3. Po kilku-kilkunastu minutach (w zależności od mocy blendera) pistacje zaczną wydzielać olej i uzyskiwać kremową konsystencję. Krok 4. Masło pistacjowe przekładamy do słoiczka.        Masło pistacjowe tagged in Biała czekolada, czekolada, pistacje     Share:   facebook twitter pinterest google+ 