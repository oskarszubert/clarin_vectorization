( );     Łosoś z grilla Łosoś to jedna z moich ulubionych ryb, zwłaszcza w najprostszej wersji: skropiony cytryną, przyprawiony solą i białym pieprzem, a potem usmażony na maśle klarowanym. Latem, kiedy dopisuje pogoda, w bardzo podobny sposób lubię przygotować łososia z grilla. To ryba, która świetnie nadaje się do grillowania, zarówno pokrojona w dzwonka jak filetowana, pocięta w grube paski.  Zobacz też: Więcej przepisów na dania z grilla i pomysłów na łososia   Łosoś z grilla, obok pstrąga, jest jedną z najpopularniejszych grillowanych ryb, a służąca jako marynata zielona herbata delikatnie wzbogaca jego smak i łagodzi intensywny zapach.       Łosoś z grilla - przepis Czas przygotowania: ok. 15 minut Czas marynowania: min. 2 godziny, najlepiej cała noc Składniki (dla 4-6 osób):  1 kg łososia (porcjowany filet lub dzwonka) ½ cytryny lub limonki 400 ml zielonej herbaty 4 łyżki oliwy z oliwek Fine Food imbir Horeca Select sól i biały pieprz   * Świeże ryby i owoce morza oraz produkty Fine Food i Horeca Select dostępne są w halach MAKRO Cash and Carry w całej Polsce.    Wykonanie: Krok 1. Łososia zanurzamy w zielonej, ostudzonej herbacie i odstawiamy w chłodne miejsce na min. 2 godziny, a najlepiej na całą noc. Krok 2. Doprawiamy łososia solą, białym pieprzem i imbirem i skrapiamy sokiem z cytryny, na koniec nacierając oliwą z oliwek. Krok 3. Układamy rybę na tacce lub wkładamy do specjalnych żeberek do grillowania ryby i grillujemy przez ok. 10-15 minut z obu stron, początkowo pod przykryciem, potem na odkrytym grillu. Jeśli grill nie jest wyposażony w pokrywkę, rybę można też zawinąć na czas grillowania w folię aluminiową. Łososia z piekarnika można przygotować, piekąc go przez ok. 40 minut w temperaturze 200 °C, na folii aluminiowej lub papierze do pieczenia, obracając w połowie pieczenia.        Łosoś z grilla tagged in cytryna, imbir, Prosty przepis, ryba, sok z cytryny, łosoś     Share: facebook twitter pinterest google+ 