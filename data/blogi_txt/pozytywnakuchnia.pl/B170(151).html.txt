( );    Jedne ze smaczniejszych, a wciąż proste do zrobienia: muffiny czekoladowe. Podobnie jak zwykłe muffiny, choć już w odrobinę mniejszym stopniu, dają szerokie pole do popisu tym, którzy lubią eksperymenty kuchenne. Można upiec je zarówno ze zwykłej, tortowej mąki, która nada ciastu lekkości i puszystości, jak i mąki razowej, trochę cięższej, ale obniżającej indeks glikemiczny, dzięki czemu takie muffiny można z powodzeniem podać jako trochę awaryjne, ale wciąż pożywne śniadanie. Można wzbogacić muffiny czekoladowe o dodatek świeżych lub suszonych owoców, np. jabłek, bananów czy brzoskwiń.  Zobacz też: Pomysły na inne, smaczne muffiny   Muffiny czekoladowe Choć bazowa receptura jest prosta, można pokusić się o przygotowanie muffinów z czekoladą we wzbogaconej wersji, dodając do środka, zamiast gorzkiej czekolady w kostkach, masło czekoladowo- orzechowe lub budyń czekoladowy, a wierzch, po upieczeniu i wystudzeniu, udekorować kremem czekoladowym. Takie muffiny to pełnia czekoladowego szczęścia i wyśmienity dodatek do pysznej kawy ze spienionym mlekiem i orzechowym syropem. To jeden z moich ulubionych zestawów, które zamawiam, kiedy zdarza mi się wizyta w kawiarni na mieście.       Muffiny czekoladowe – przepis Czas przygotowania: ok. 5 minut Czas pieczenia: ok. 25 minut Składniki (na ok. 12 sztuk): Składniki suche:  1¾ szklanki mąki (przesiana) lub mąki pszennej razowej 4 łyżki gorzkiego kakao ½ - ¾ szklanki cukru (opcjonalnie) 2 łyżeczki proszku do pieczenia szczypta soli  Składniki mokre:  2 jajka ½ szklanki oleju lub stopionego masła ½ szklanki mleka, jogurtu naturalnego, maślanki lub wody  Dodatki (do wyboru):  24 kostki czekolady  Przydatne poradniki:   Jak zrobić lukier Jak zrobić polewę czekoladową      Wykonanie: Krok 1. Nastawiamy piekarnik na temperaturę 180 °C. Krok 2. Składniki suche mieszamy w misce. Krok 3. W drugiej misce rozkłócamy widelcem jajka, mieszając z mlekiem i olejem. Krok 4. Przelewamy składniki mokre do suchych i dokładnie, szybko mieszamy. Krok 5. Nakładamy masę do foremek na muffiny (wyłożonych papilotkami lub wysmarowanych olejem i wysypanych mąką lub bułką tartą albo silikonowych) do ⅔ ich wysokości. W trakcie nakładania można nadziać muffiny, wkładając do ciasta po 2 kostki czekolady. Krok 6. Wstawiamy muffiny do nagrzanego piekarnika i pieczemy przez 20-25 minut, aż do wyrośnięcia i podsuszenia wierzchu. Krok 7. Od razu po upieczeniu wyjmujemy z piekarnika i studzimy. Krok 8. Wystudzone muffiny dekorujemy: można posypać je przesianym przez sitko cukrem pudrem, polać lukrem lub polewą albo przygotować krem do dekoracji i ozdobić za pomocą szprycy.       Muffiny czekoladowe – Dorota Kamińska Babeczki czekoladowe tagged in czekolada, gorzka czekolada, jogurt, jogurt naturalny, kakao, maślanka, mleko, muffiny, Prosty przepis    Share:   facebook twitter pinterest google+ 