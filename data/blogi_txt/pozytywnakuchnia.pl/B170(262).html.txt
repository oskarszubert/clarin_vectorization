( );    Narodowa sałatka bułgarska, mocno inspirowana sałatką grecką. Sałatka szopska bazuje na serze szopskim lub feta, dodawanym w Bułgarii do wielu potraw, cebuli, pomidorach, papryce, ogórku i zielonej pietruszce. Nie dodaje się do niej czosnku, opcjonalnie można dołożyć oliwki, ale wtedy bliżej jej będzie do jej bliskiej krewnej, sałatki greckiej. Zdjęcie sałatki zrobiłam w restauracji Akwamarin w Nessebarze. Sałatka szopska należy do niedrogich dań i w restauracji zapłacimy za nią z reguły 3-5 lv. Polecam zamówić do niej grillowane, czosnkowe pieczywo. Sałatka szopska – przepis Składniki (dla 4 osób):  4 dojrzałe pomidory (pokrojone w ósemki) 1 duży, zielony ogórek (pokrojony w kostkę) 4 cebule dymki (pokrojone w piórka) 1/2 pęczka natki pietruszki (drobno pokrojona) 1 duża papryka (zielona lub czerwona) (pokrojona w drobną kostkę lub cienkie paski) 200 g sera szopskiego lub feta (przeciśnięty przez praskę lub utarty na tarce o niedużych oczkach) 8 łyżek oliwy z oliwek 1 łyżeczka octu winnego sól (opcjonalnie; ser feta może być wystarczająco słony) pieprz    Wykonanie:   Krok 1. Wszystkie składniki oprócz oliwy, octu, przypraw i sera układamy w ozdobny sposób na talerzu. Doprawiamy i posypujemy serem feta. Możemy ozdobić natką pietruszki i oliwką.        Takie danie można wykorzystać jako dodatek do grillowanych mięs – co zresztą robi tu wiele osób, zamawiając właśnie sałatkę szopską i np. szaszłyki. Dlatego zgłaszam ją do akcji Wielkie Grillowanie. Przypominam też o powiązanym z akcją konkursie :). Sałatki szopskiej spróbowałam tylko w jednej restauracji, więc nie wiem, jak jest podawane w innych miejscach. Przypuszczam, że tak jak w przypadku sałatki greckiej, możliwości jest wiele. A w jakiej wersji Wy jedliście sałatkę szopską? tagged in dymka, feta, natka pietruszki, ogórki, papryka, Pomidory, Prosty przepis, Sałatka    Share:   facebook twitter pinterest google+ 