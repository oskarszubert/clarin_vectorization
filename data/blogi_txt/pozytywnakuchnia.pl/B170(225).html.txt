( );    Zupełnie zapomniałam, że rabarbar to nie tylko dżem lub dodatek do truskawek i ciast, ale także składnik sałatek. Postanowiłam przygotować mieszankę rabarbaru ze szpinakiem, którą możemy nazwać sałatką rabarbarową. Nie muszę chyba dodawać, że jest to danie bardzo dietetyczne i przyda się szczególnie tym, którzy przed nadejściem lata chcą zrzucić parę zbędnych kilogramów. Do dzieła!      Rabarbar ze szpinakiem – przepis   Składniki (dla 2 osób):  4 łodygi rabarbaru (umyte i ukośnie pokrojone) 2 porcje sałatkowe młodych listków szpinaku (czyli takie, które zmieszczą się na talerzu) 1/4 szklanki cukru 1 łyżka czerwonego octu winnego 5 łyżek oliwy z oliwek sól i pieprz 1 jabłko Wykonanie:   Krok 1. Rabarbar wkładamy do garnka i zasypujemy cukrem. Zalewamy wodą tak, żeby przykryła kawałki rabarbaru. Doprowadzamy do wrzenia na dużym ogniu i gotujemy bez przykrycia 2 minuty (gotowany dłużej rabarbar rozleci się na drobne kawałki). Krok 2. Przecedzamy na sitku, a wywar z powrotem wlewamy do garnka, dodajemy ocet, sól i pieprz i gotujemy przez 5 minut. W tym czasie na talerzach układamy szpinak, na wierzch ostrożnie dodajemy rabarbar. Krok 3. Zdejmujemy wywar z ognia, dolewamy oliwę, mieszamy i polewamy sałatkę. Dekorujemy pokrojonym na plasterki jabłkiem. Jeśli nie zużyjemy całego wywaru, możemy wstawić go do lodówki i wykorzystać jako sos (lub podstawę sosu) do innej sałatki. Rabarbar z cukrem ma słodko- kwaskowaty smak. Na surowo w życiu bym go nie zjadła, a pamiętam, że kiedy byłam mała, inne dzieci z sąsiedztwa potrafiły zdobyć się na taki wyczyn ;).       Przepis bierze udział w akcji kulinarnej „Weekend rabarbarowy„.  tagged in czerwony ocet winny, Jabłka, Prosty przepis, Rabarbar, szpinak Share:   facebook twitter pinterest google+ 