( );     Makaron penne z dynią Pożywnym i smacznym daniem jesiennym jest makaron z dynią, do którego przygotowania można wykorzystać dowolną pastę (spaghetti, rurki, muszle, wstążki…) i, w najprostszej wersji, podać z dodatkiem purèe z dyni, rozrzedzonego śmietanką kremówką. Nieco bardziej wyszukany, choć nadal prosty smak uzyskamy, podając makaron z dodatkiem ziół, sera i dyniowo- śmietankowego sosu.  Zobacz też: Inne przepisy na dania z makaronem oraz więcej pomysłów na dynię   Makaron z dynią bardzo dobrze skomponuje się też w formie lasagne, zapieczony odpowiednio długo w żaroodpornym naczyniu w piekarniku. Makaron z dynią – przepis Czas przygotowania: 30 minut Składniki (dla 4 osób):  500 g makaronu penne 1 cebula (drobno pokrojona) 2-4 ząbki czosnku (drobno pokrojony) ½ kg dyni 1 szklanka śmietanki kremówki 4 łyżki oliwy z oliwek ½ łyżeczki chili ½ łyżeczki cynamonu 1 szczypta tartej gałki muszkatołowej 2 łyżeczki suszonego rozmarynu tarty parmezan do posypania sól Przydatne poradniki:  Jak pokroić cebulę Jak ugotować makaron Wykonanie:   Krok 1. Dynię kroimy na kawałki, usuwamy pestki, zawijamy dynię ze skórką w folię aluminiową i pieczemy w piekarniku nagrzanym do 200 °C przez ok. 40 minut. Studzimy, obieramy ze skórki. Krok 2. Cebulę szklimy na niewielkim ogniu na oliwie z oliwek. Krok 3. Pod koniec szklenia odsuwamy cebulę na bok i na wolnej oliwie szklimy czosnek. Krok 4. Do cebuli i czosnku dodajemy kawałki dyni i na małym ogniu rozgniatamy za pomocą drewnianej łyżki. Można też rozmiksować wcześniej dynię w blenderze, na purèe. Krok 5. Masę dyniową zalewamy śmietanką i dodajemy przyprawy: 1/2 łyżeczkę soli, cynamon, chili, gałkę muszkatołową. Doprowadzamy do wrzenia. Krok 5. Makaron gotujemy w osolonej wodzie al dente. Krok 6. Mieszamy makaron z sosem, nakładamy na talerze, posypujemy parmezanem i rozmarynem i podajemy.        Makaron penne z dynią tagged in cebula, czosnek, dynia, gałka muszkatołowa, imbir, makaron, Prosty przepis, rozmaryn, śmietanka kremówka, Tani obiad     Share: facebook twitter pinterest google+ 