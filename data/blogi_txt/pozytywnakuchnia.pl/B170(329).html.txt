( );    Jednym z łatwiejszych dań makaronowych, którego korzeni można szukać w kuchni neapolitańskiej, kolebce makaronu spaghetti oraz przetwarzanych pomidorów, zamykanych, w formie pomidorowej pulpy, w słojach, jest spaghetti Napoli. W najprostszej wersji pulpę pomidorową podgrzewa się i miesza z ugotowanym makaronem i oliwą z oliwek, ale dodając kilka prostych składników, można wzbogacić sos Napoli o dodatkowe, ciekawe smaki.  Spaghetti Napoli jest jednym z najpopularniejszych dań makaronowych na świecie i podstawą do eksperymentów kulinarnych i to właśnie na jego podstawie mógł prawdopodobnie powstać w zeszłym stuleciu przepis na spaghetti alla puttanesca. Spaghetti Napoli      Przepis na spaghetti Napoli Czas przygotowania: 15 minut Składniki (dla 4 osób):  500 g makaronu spaghetti 500 g pomidorów (sparzone, bez skórki i gniazd nasiennych, pokrojone w kostkę; można zastąpić pulpą pomidorową lub pomidorami z puszki albo sokiem pomidorowym 100 %) 1 cebula (drobno pokrojona) 2 ząbki czosnku (posiekany w bardzo drobną kosteczkę; opcjonalnie) 4 łyżki oliwy z oliwek 1/2 szklanki wywaru warzywnego (opcjonalnie) 1 łyżeczka suszonego oregano 1 łyżeczka suszonej bazylii 1 łyżeczka suszonego rozmarynu 1 łyżeczka ostrej papryki lub chili (opcjonalnie) 1 łyżeczka soli 1 szczypta cukru tarty parmezan (do posypania; opcjonalnie)  Przydatne poradniki:  Jak ugotować makaron Jak pokroić cebulę Jak zrobić wywar warzywny    Wykonanie:   Krok 1. Na oliwie z oliwek szklimy cebulę na małym ogniu. Pod koniec szklenia odsuwamy na bok patelni i na wolne miejsce z oliwą nakładamy czosnek. Krok 2. Do zeszklonej cebuli z czosnkiem dodajemy pomidory i dolewamy wywar. Zwiększamy ogień i doprowadzamy do wrzenia, od czasu do czasu mieszając. Krok 3. Makaron gotujemy al dente w osolonej wodzie. Krok 4. Do sosu dodajemy przyprawy, zmniejszamy ogień i gotujemy jeszcze chwilę. Krok 5. Ugotowany makaron przekładamy na talerze, polewamy sosem Napoli i posypujemy tartym parmezanem. Można udekorować sos listkami świeżej bazylii.        Spaghetti z sosem Napoli tagged in Bazylia, cebula, czosnek, makaron, oregano, Pomidory, Prosty przepis, rozmaryn, Spaghetti, Szybki obiad, Tani obiad Share:   facebook twitter pinterest google+ 