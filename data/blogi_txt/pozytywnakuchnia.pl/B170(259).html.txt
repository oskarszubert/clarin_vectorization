( );     Sałatka owocowa Kocham sezon letni za piękną pogodę, wakacje i bogactwo sezonowych owoców, z których powstaje w tym czasie moja ulubiona sałatka owocowa. Podejrzana kiedyś w jednym z hoteli, w trakcie wyjazdów służbowych do dziś jest jednym z moich ulubionych śniadań, chociaż we własnej kuchni najczęściej przygotowuję ją sobie na deser. Można zrobić ją z mieszanki dowolnych owoców i tylko własne upodobania smakowe decydują o tym, co ostatecznie trafi na nasze talerze.  Zimą do sałatki owocowej lubię wykorzystywać jabłka, brzoskwinie i ananasa z puszki, ciemny lub jasny winogron oraz banana i cynamon, który pięknie doprawia całość i nadaje sałatce charakterystycznego aromatu zimowych owoców. Latem sałatka owocowa jest o wiele bardziej kolorowa i wygląda obłędnie apetycznie za sprawą czerwonych truskawek lub malin, zielonego kiwi, granatowej borówki amerykańskiej lub polskich jagód, słonecznie żółtego, świeżego ananasa oraz melona i cudownie soczystego arbuza w kulkach. Całość można dodatkowo polać jogurtem naturalnym lub serkiem homogenizowanym i pyszny, letni posiłek, który sprawia mi ogromną przyjemność, jest gotowy.       Sałatka owocowa – przepis Składniki (dla 4 osób): 12 truskawek (umyte, osuszone, bez szypułek, pokrojone na plastry lub w ćwiartki) ½ ananasa (obrany ze skórki, pokrojony w plastry, następnie w ćwiartki) ½ melona (pokrojony w kostkę lub w kulkach) ok. 200 g arbuza (wypestkowany, pokrojony w kostkę lub w kulkach) 100 g borówki amerykańskiej lub jagód (umyte, osuszone) 2 kiwi (pokrojone w plastry) 4-8 łyżek jogurtu naturalnego lub serka homogenizowanego (opcjonalnie) świeża mięta (do dekoracji)    Wykonanie:   Krok 1. Wszystkie składniki delikatnie mieszamy w salaterce i serwujemy sałatkę w niewielkich miseczkach, udekorowaną świeżą miętą. Sałatka owocowa tagged in Ananas, Arbuz, Borówka amerykańska, brzoskwinie, Gruszki, Jabłka, Jagody, Kiwi, Maliny, melon, mięta, Prosty przepis, Truskawki, winogrona     Share: facebook twitter pinterest google+ 