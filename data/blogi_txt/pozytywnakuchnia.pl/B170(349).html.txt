( );     Tarator Na plaży w Słonecznym Brzegu panuje temperatura 35 °C. Powiewa delikatny wiaterek, a gdy spoglądam w niebo, widzę świecące niemal w zenicie słońce. Temperatura wody 21 °C, trochę za chłodna, żebym w niej popływała. Na szczęście jest inna metoda ochłodzenia, sprawdzona przez Bułgarów, a teraz także przeze mnie. Tarator to kolejna, po sałatce szopskiej, narodowa potrawa bułgarska, którą chciałabym Wam zaprezentować. Przypomina odrobinę nasz polski chłodnik ogórkowy, ale znajdziemy tu coś ekstra – włoskie orzechy. Zamawiam tarator w plażowej restauracji, która w zasadzie zajmuje się tu głównie serwowaniem pizzy głodnym turystom, ale po chwili kelner przynosi mi moje wymarzone ochłodzenie. Pierwsza łyżka, druga, trzecia… Pycha! Czuję, jak wysoka temperatura rozpływa się wokół mnie. Od dziś bułgarskie lato będzie mi się kojarzyć z taratorem.        Przepis na tarator   Składniki (dla 2 osób):  1 ogórek (obrany) 200 g gęstego jogurtu z lodówki 2 szklanki bardzo zimnej wody 1/2 szklanki orzechów włoskich kilka kostek lodu 1 ząbek czosnku (przeciśnięty przez praskę) 4 łyżki oliwy z oliwek 2 łyżki białego octu winnego 5 łyżeczek świeżego koperku (drobno posiekany) sól      Wykonanie:   Krok 1. 1/3 ogórka kroimy w małą kostkę i odstawiamy. Odkładamy też odrobinę koperku do przybrania. Kostki lodu miksujemy w blenderze, dodajemy 2/3 ogórka oraz orzechy i ucieramy. Wrzucamy pozostałe składniki, miksujemy aż do połączenia. Krok 2. Zupę wlewamy do talerzy i ozdabiamy pozostałym koperkiem. Możemy dołożyć kilka plasterków czosnku i pokruszone orzechy. Będzie wyglądać ładniej niż wersja restauracyjna na powyższej fotografii :).      tagged in chłodnik, czosnek, jogurt naturalny, koperek, ogórki, orzechy włoskie, Prosty przepis, Szybki obiad, Tani obiad     Share: facebook twitter pinterest google+ 