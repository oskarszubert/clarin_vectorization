( );    Jedna z podstawowych dekoracji ciast i deserów – polewa z białej czekolady. Obok klasycznej polewy czekoladowej, z którą czasem można ją nawet łączyć, jest to jeden z moich podstawowych sposobów na ozdabianie serników, tortów, biszkoptów oraz muffinów. To bardzo słodka i łatwa do przygotowania polewa, która szybko i dobrze zastyga na cieście. Można wykorzystać ją jako glazurę i rozprowadzić równomiernie po całym wierzchu lub, przy pomocy cukierniczego pisaka albo łyżki, wyczarować precyzyjne wzorki i napisy.  Zobacz też: Sprawdzone przepisy na ciasto   Polewa z białej czekolady może też przydać się do dekoracji sernika i tortu po wymieszaniu z bitą śmietaną lub kwaśną śmietaną 12-18%. W połączeniu z polewą z gorzkiej lub mlecznej czekolady fantastycznie prezentuje się na truskawkach, a podana w specjalnym, podgrzewanym naczyniu idealnie sprawdzi się jako element czekoladowego fondue – można maczać w niej kawałki świeżych owoców, biszkopty, ciasteczka… Polewa z białej czekolady     Polewa z białej czekolady – przepis Czas przygotowania: ok. 5 minut Składniki (na ciasto o średnicy ok. 23 cm):  100 g białej czekolady (1 tabliczka) 25 masła lub 25 ml śmietanki kremówki    Wykonanie:   Krok 1. W kąpieli wodnej rozpuszczamy na niewielkim ogniu masło lub podgrzewamy śmietankę kremówkę. Krok 2.  Dodajemy pokruszoną czekoladę i roztapiamy całość, dokładnie i dość intensywnie mieszając. Krok 3. W razie potrzeby regulujemy konsystencję polewy, stopniowo dodając więcej czekolady lub masła/śmietanki. Krok 4. W razie potrzeby odczekujemy kilka minut na zgęstnienie polewy.       Polewa z białej czekolady tagged in Biała czekolada, polewa, śmietanka kremówka    Share:   facebook twitter pinterest google+ 