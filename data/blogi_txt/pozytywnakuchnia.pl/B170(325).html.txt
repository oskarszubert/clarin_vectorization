( );    Sałatka składająca się z warzyw, mięsa lub owoców o łagodnych smakach, wymaga wydobycia jej charakteru, nadania odrobiny lekko kwaśnego i delikatnie ostrego sosu. Najpopularniejszym sosem do sałatek jest vinaigrette, którego korzenie sięgają kuchni francuskiej, a podstawowa receptura nie zmieniła się od setek lat. Słowo vinaigrette opisuje tradycyjny smak sosu: vin: winny i aigre: kwaśny, vinaigre: ocet.  Obowiązkowe składniki sosu winegret to ostra, prawdziwa musztarda dijon dobrej jakości, oliwa z oliwek i ocet winny sherry, który, w licznych wariacjach i modyfikacjach sosu winegret zamienia się octem winnym białym lub różowym, truskawkowym, śliwkowym, truflowym czy nawet octem na bazie szampana albo balsamicznym. Sos winegret można też podkreślić smakiem cebulki szalotki, drobno pokrojonej, osolonej, marynowanej w occie. Zamiennie można wykorzystać cebulkę dymkę, lub, jeśli obie nie są dostępne w sklepie czy na targu, zwykłą, bardzo drobno pokrojoną cebulę. Oprócz cebulki można wzbogacić sos dodatkiem bardzo drobno pokrojonych, świeżych ziół. Sos winegret jest doskonałym dodatkiem do sałatek, nadaje się też do wykorzystania jako marynata do mięsa czy ryb albo sos podawany na zimno, do maczania. Winegret Sos winegret – przepis  Czas przygotowania: 5 minut Czas marynowania: 2 godziny Składniki (dla 4 osób):  1/2 małej szalotki, dymki lub cebuli (bardzo drobno posiekana) 1 łyżeczka musztardy Dijon 1 łyżka octu winnego sherry 6 łyżek oliwy z oliwek 1 szczypta soli 1 łyżka świeżych ziół (opcjonalnie; tymianek, bazylia, oregano, natka pietruszki; drobno pokrojone) Wykonanie:   Krok 1. Szalotkę zasypujemy solą i odstawiamy na 5 minut. Krok 2. W miseczce zalewamy posoloną szalotkę octem winnym sherry i odstawiamy na 1-2 godziny do marynowania. Krok 3. Do szalotki z octem dodajemy musztardę dijon i ubijamy całość widelcem lub łyżeczką. Krok 4. Pod koniec dodajemy oliwę z oliwek i całość ubijamy tak długo, aż wszystkie składniki dokładnie się połączą. Jeśli sos jest zbyt ostry, można rozcieńczyć go delikatnie dodatkową oliwą i dosypać odrobinę soli. Jeśli zbyt łagodny – dodać odrobinę więcej musztardy. Tuż przed polaniem sałaty do sosu możemy dodać świeże, drobno pokrojone zioła.        Sos winegret tagged in cebula, dymka, Prosty przepis, szalotka    Share:   facebook twitter pinterest google+ 