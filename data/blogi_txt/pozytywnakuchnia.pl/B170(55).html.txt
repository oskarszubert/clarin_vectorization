( );     Ciasto tulipan Ciasto tulipan wypiekane w keksówce to prosty, a jednocześnie efektowny wypiek. Przygotowuje się je z masy o czterech kolorach (naturalny, czekoladowy, makowy i czerwony) nakładanego warstwowo do podłużnej, wysokiej blaszki. Ciasto tulipan będzie smacznym dodatkiem do porannej kawy, który zaskoczy nas pięknym zapachem, delikatnie chrupiącą warstwą z makiem i fantazyjnym wzorem przypominającym kwitnącego tulipana. W zależności od kolejności nakładania poszczególnych kolorów ciasta uzyskamy żółtego, czekoladowego, piegowatego lub czerwonego tulipana. Ciasto tulipan – przepis   Czas przygotowania: 15 minut Czas pieczenia: ok. 1 godzina Składniki (na keksówkę):  6 jajek 1 kostka masła 1,5 szklanki cukru 2 szklanki mąki 2 łyżeczki proszku do pieczenia 1 szklanka śmietanki kremówki 2 łyżeczki kakao 1 opakowanie błyskawicznego kisielu (wiśniowy lub truskawkowy) 1/2 szklanki maku  Akcesoria kuchenne:  keksówka o wymiarach 12 cm x 30 cm (górne krawędzie) i wysokości 9 cm. Wykonanie: Krok 1. Miękkie masło ucieramy z cukrem. Krok 2. Dodajemy 1 jajko, ucieramy na gładko. Kolejno dokładamy po 1 jajku, na przemian z kilkoma łyżkami mąki wymieszanej z proszkiem do pieczenia i śmietanką kremówką. Krok 3. Ciasto dzielimy na 4 równe części. Jedną pozostawiamy niezabarwioną. Pozostałe mieszamy odpowiednio z: makiem (kolor „piegowaty”), proszkiem na kisiel (kolor różowy) oraz kakao (kolor czekoladowy). Krok 4. Do posmarowanej masłem i obsypanej bułką tartą lub mąką keksówki nakładamy na środek po 1 łyżce każdego koloru masy. Najlepiej zacząć od jasnej, niezabarwionej masy, następnie nałożyć czekoladową, makową, a na samym czubku umieścić różową. W podobny sposób nakładamy masę na dwóch końcach keksówki. Krok 5. Ciasto wstawiamy do piekarnika nagrzanego do 200 °C i pieczemy przez ok. 1 godzinę. Pod koniec przykrywamy folią aluminiową lub papierem do pieczenia, żeby nie przypaliło się z wierzchu. Krok 6. Wystudzone ciasto kroimy na plastry. Przed pokrojeniem możemy je ozdobić białym lukrem (lub żółtym czy różowym) albo polewą czekoladową.           Ciasto - tulipan tagged in Ciasto, Ciasto z makiem, jajka, kakao, mak, śmietanka kremówka, Wypieki     Share:   facebook twitter pinterest google+ 