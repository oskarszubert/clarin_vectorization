( );    Pszenne tortille, zwane w Meksyku tortillas de harina, popularne również w USA, w kuchni Tex-Mex, są bazą do przygotowania pysznych burritos oraz enchiladas. Wyrabia się je z mąki pszennej z dodatkiem soli i wody oraz smalcu albo łoju wieprzowego, które, w wersji wegetariańskiej, w domu, można zastąpić smalcem roślinnym lub olejem słonecznikowym, a następnie smaży na dużych płytach żeliwnych rozstawionych nad paleniskiem. Na meksykańskich ulicach kształt plackom tortillas nadaje się poprzez przerzucanie w dłoniach, a w naszych domowych kuchniach, zwłaszcza gdy ciasto nie jest zbyt elastyczne, można je rozwałkować na stolnicy i usmażyć na suchej, teflonowej lub ceramicznej patelni.  Zobacz też: Pomysły na inne tortille oraz dania kuchni meksykańskiej   Tortilla pszenna      Tortilla pszenna – przepis Czas przygotowania: 30 minut Składniki (na ok. 6 sztuk):  250 g mąki 1/2 szklanki wody 1/4 szklanki oleju słonecznikowego  lub 2 łyżki smalcu  (można wykorzystać tzw. smalec  roślinny (vegetable shortening)) 1/2 łyżeczki soli Wykonanie:   Krok 1. Mąkę przesiewamy do miski i dodajemy wodę z solą. Krok 2. Zaczynamy wyrabianie ciasta, w trakcie wyrabiania dodajemy tłuszcz: olej lub smalec. Wyrabiamy ciasto przez ok. 10 minut. Krok 3. Wyrobione ciasto dzielimy na 6 części i rozwałkowujemy na stolnicy, do przezroczystości. Krok 4. Smażymy placki tortilli na suchej, teflonowej lub ceramicznej patelni po ok. 2-4 minuty z każdej strony, aż do uzyskania brązowych, rumianych plamek. Krok 5. Gorące placki nadziewamy farszem i zawijamy. Zimne placki tracą swoją elastyczność, dlatego przed zawijaniem należy podgrzać je na gorącej, suchej patelni. tagged in Prosty przepis, smalec, tortilla    Share:   facebook twitter pinterest google+ 