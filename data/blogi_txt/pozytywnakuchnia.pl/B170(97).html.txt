( );    Przepis na polskie leczo z kiełbasą przywędrował do Polski z Węgier, gdzie oryginalną, podstawową bazą do leczo są warzywa: cebula, papryka i pomidory, w wersji mięsnej przygotowywane z dodatkiem wędzonego boczku lub wędzonej słoniny. W kuchni polskiej leczo zagościło na stałe i w opcji z kiełbasą i cukinią jest uznawane za jedno z typowo polskich dań, które, w przeciwieństwie do leczo serwowanego na Węgrzech jako dodatek do kotleta schabowego, podaje się u nas samodzielnie, w miseczce, z kromką chleba. Osobiście nigdy nie przepadałam za wersją leczo z kiełbasą z dodatkiem cukinii, które w wykonaniu mojej mamy zawsze wydawało mi się zbyt kwaskowate. Na jego smak duży wpływ będą mieć dojrzałe pomidory, które opcjonalnie, jeśli nie mają dobrego smaku, można doprawić odrobiną cukru oraz, oczywiście, kiełbasa: proponuję wykorzystać podwawelską.  Leczo z kiełbasą Leczo z kiełbasą – przepis Czas przygotowania: 30 minut Składniki (dla 4 osób):  1/2 kg kiełbasy podwawelskiej (pokrojona w kawałki wielkości 1 kęsa) 3 kolorowe papryki (pokrojone w grubą kostkę) 4 średnie pomidory (pokrojone w kostkę) 3 cebule (drobno pokrojone) 5 łyżek smalcu 1/2-1 łyżka chili,  ostrej papryki  lub zmielonego  czerwonego pieprzu cukier (opcjonalnie) sól, pieprz    Wykonanie:     Krok 1. W dużym garnku lub w woku szklimy cebulę na smalcu. Krok 2. Do cebuli dodajemy paprykę, mieszamy i podsmażamy aż zmięknie. Krok 3. Do warzyw dodajemy kiełbasę i dusimy na średnim ogniu przez ok. 10 minut. Krok 4. Dodajemy pomidory i zagotowujemy. Trzymamy całość na ogniu aż pomidory się „rozpadną”. Krok 5. Przyprawiamy leczo ostrym chili, solą i pieprzem. Jeśli pomidory były mało dojrzałe, smak potrawy można „podbić” odrobiną cukru. Podajemy gorące, z kromką chleba.       Leczo z kiełbasą tagged in cebula, chili, czerwona papryka, danie jednogarnkowe, kiełbasa, leczo, papryka, pomarańczowa papryka, Pomidory, Prosty przepis, zielona papryka    Share:   facebook twitter pinterest google+ 