( );     Budyń na krem budyniowy Opanowując nieskomplikowaną umiejętność przygotowania domowego budyniu, można nauczyć się przy okazji jak zrobić krem budyniowy – idealny, z masy budyniowej z dodatkiem masła, którym można przełożyć ciasto, posmarować spód tarty jeszcze przed położeniem wierzchniej warstwy owoców lub wykorzystać jako krem do tortu czy babeczek. Do takiego kremu najlepiej wykorzystać gęsty budyń na krem, przygotowany z zastosowaniem kilku prostych, kuchennych trików.  Budyń na krem powinien być dużo bardziej gęsty niż klasyczny, domowy budyń serwowany w pucharkach. Dużą gęstość budyniu można uzyskać, gotując go dłużej, na mniejszym ogniu, bardzo dokładnie i intensywnie mieszając i rozcierając dobrze powstające ewentualnie grudki. Zgęstnieje szybciej, jeśli wykorzystamy do gotowania o ¼ mniej mleka (375 ml zamiast 500 ml lub, w przypadku podwójnej porcji: 750 ml zamiast 1 l) albo, zachowując klasyczną ilość mleka, zwiększymy zawartość mąki/żółtek.         Budyń na krem – przepis z filmem Full HD         Obejrzyj film bezpośrednio na YouTube: http://www.youtube.com/watch?v=gM-6fZpkjfk Budyń na krem – przepis Czas przygotowania: 5 minut Składniki (na krem potrzebny do przełożenia 1-2 warstw ciasta o średnicy ok. 24 cm):  500 ml mleka (można zmniejszyć do 375 ml) 2-3 łyżki cukru lub cukru waniliowego 1 łyżka ekstraktu z wanilii (opcjonalnie) 2 łyżki mąki pszennej lub kukurydzianej albo 2 żółtka (można zwiększyć do 3 łyżek przy 500 ml mleka) 2 łyżki mąki ziemniaczanej (można zwiększyć do 3 łyżek przy 500 ml mleka)  Przydatne poradniki:  Jak zrobić krem budyniowy do tortów, ciast, babeczek, tart i deserów Jak zrobić budyń – więcej porad Jak zrobić cukier waniliowy    Wykonanie:Krok 1. Z całości mleka odlewamy 1 szklankę i dodajemy do niej cukier, wanilię oraz mąki/żółtka i bardzo dokładnie mieszamy, rozcierając ewentualne grudki. Krok 2. Pozostałe mleko zagotowujemy. Krok 3. Kiedy tylko mleko w rondelku zacznie bulgotać, dolewamy mieszankę mleka, mąki/żółtek, cukru i wanilii, cały czas dokładnie i bardzo intensywnie mieszając i znów zagotowujemy. Krok 4. Zmniejszamy ogień i nadal, powoli, cały czas mieszając intensywnie i rozcierając ewentualne grudki, gotujemy budyń aż do uzyskania pożądanej konsystencji. UWAGA: Gotowanie w zbyt wysokiej temperaturze może doprowadzić do przypalenia i powstania grudek, a dodatkowo – po wystudzeniu – do rozrzedzenia i rozwarstwienia budyniu (zwłaszcza gdy korzystamy z mąki kukurydzianej). Końcówkę gotowania można przeprowadzić przy wyłączonym palniku, unosząc nad nim rondel i bardzo mocno mieszając gęsty budyń. Krok 5. Odstawiamy budyń do wystudzenia w temperaturze pokojowej (nie chłodzimy w lodówce!). Konsystencja budyniu na krem budyniowy powinna być gęsta – najlepiej, jeśli po wystudzeniu staje w nim łyżka, a całość nie wylewa się z rondelka po obróceniu go do góry dnem. Gęsty budyń na krem tagged in mleko, wanilia, żółtka     Share: facebook twitter pinterest google+ 