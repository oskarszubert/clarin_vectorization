( );    Chili con carne Kolorowy Meksyk w kuchni daje możliwość wielu eksperymentów, z dodatkiem czerwonej fasoli, ostrej papryki, nachos i tortilli meksykańskich. Gęsta, ostra, aromatyczna zupa, choć z gorącego Meksyku, podczas jesiennej pluchy jest świetnym daniem do postawienia na polskim stole. Chili con carne: raz, dwa, trzy… i gotowe, zwłaszcza jeśli w domu jest zapas czerwonej fasolki z puszki. Wokół unosi się zapach kminku rzymskiego i kolendry, a na stole gości apetyczne, kolorowe danie.  Chili con carne nie jest trudne do wykonania, zwłaszcza jeśli mięso zmieli za nas elektryczna maszynka. Istnieje wiele możliwości przygotowania tej potrawy, z wykorzystaniem suszonego lub świeżego chili, czerwonego wina, cynamonu, gorzkiej czekolady, a nawet naturalnego jogurtu lub śmietany i zapewne, podobnie jak w przypadku polskiego bigosu, każda meksykańska pani domu ma na nie swój własny, sprawdzony przepis.       Chili con carne – przepis Składniki (dla 2 osób):  250 g mielonej wołowiny 1/2 czerwonej papryki (pokrojona w kostkę) 1/2 zielonej papryki (pokrojona w kostkę) 1 puszka czerwonej fasolki (odcedzona) lub 2 szklanki ugotowanej czerwonej fasoli 1 cebula (drobno pokrojona) 1 ząbek czosnku (wyciśnięty przez praskę lub drobno pokrojony; opcjonalnie) 3 pomidory (sparzone, obrane ze skórki, bez pestek, pokrojone w kostkę) 1/2 łyżeczki ostrej przyprawy chili 1/2 łyżeczki soli 1 łyżeczka pieprzu 1/2 łyżeczki mielonego kuminu 1 łyżeczka mielonych ziaren kolendry 3-4 łyżki łoju wołowego lub innego tłuszczu    Wykonanie: Krok 1. Na roztopionym tłuszczu szklimy cebulę. Krok 2. Dodajemy mielone mięso i podsmażamy aż lekko się zrumieni i zmięknie. Krok 3. Dokładamy paprykę i podduszamy całość, aż papryka zmięknie. Krok 4. Dodajemy fasolkę i pomidory i dusimy aż pomidory się rozgotują i rozpadną. Krok 5. Doprawiamy chili con carne i dusimy jeszcze przez ok. 5 minut. Chili con carne podajemy gorące, w towarzystwie czerwonego, wytrawnego wina, które ugasi żar ostrych przypraw.       Chili con carne tagged in cebula, chili, czerwona fasolka, czerwona papryka, Czerwone wino, czosnek, danie jednogarnkowe, kminek, kolendra, papryka, Pomidory, wołowina, zielona papryka    Share:   facebook twitter pinterest google+ 