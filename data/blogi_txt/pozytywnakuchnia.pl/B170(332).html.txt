( );    Spaghetti z pastą z zielonego kalafiora Zielony kalafior kupiłam pierwszy raz w życiu. Widziałam go wcześniej na targu we Włoszech i żałuję, że już wtedy nie zaopatrzyłam się w to doskonałe warzywo. Jego smak określiłabym jako połączenie brokułu i białego kalafiora. Najpiękniejszy w zielonym kalafiorze jest jego kształt. Stożkowaty kwiat składa się z wielu mniejszych, stożkowatych części, które z kolei składają się z jeszcze mniejszych, stożkowatych części itd. :). Genialne warzywo, prawda? Nie przygotowałam się zbyt dobrze do gotowania zielonego kalafiora. W moim mieszkaniu znajdowała się poza nim znikoma ilość składników. Zaryzykowałam zrobienie spaghetti z pastą z zielonego kalafiora na podstawie tego przepisu, chociaż nie miałam w domu ani filecików anchois, ani suszonej czarnej porzeczki (przecież u nas zjada się świeże albo robi kompot  ), ani orzechów piniowych (wszystkie orzeszki zjadamy ostatnio siedząc przed telewizorem).        Przepis na spaghetti z pastą z zielonego kalafiora   Składniki (dla 2 osób):  400 g makaronu spaghetti 1 główka zielonego kalafiora 1 czerwona cebula (drobno pokrojona) 1/4 szklanki oliwy z oliwek 1 szklanka soku pomidorowego 100% (użyłam włoskiego z kartonika) 1 szklanka białego wina 1 ząbek czosnku (rozgnieciony przez praskę) sól i pieprz bazylia      Wykonanie:   Krok 1. Umyty kalafior gotujemy w osolonej wodzie przez ok. 10 minut (musi być lekko twardy). Odcedzamy, zostawiamy 1 szklankę wody po gotowaniu kalafiora. Krok 2. Cebulę z czosnkiem szklimy przez kilka minut na oliwie z oliwek. Dokładamy kalafior, który możemy rozdzielić na kilka różyczek. Całość zalewamy wodą z gotowanego kalafiora, sosem pomidorowym, a na końcu winem. Przykrywamy  i dusimy przez 20 minut. Krok 3. Odkrywamy i trzymamy na ogniu jeszcze przez kolejne 20-30 minut, cały czas rozdrabniając aż do uzyskania pożądanej konsystencji sosu-pasty. Doprawiamy solą i pieprzem. Krok 4. Makaron gotujemy według przepisu na opakowaniu. W oryginalnym przepisie w skład tego dania wchodziły orzechy piniowe, suszone porzeczki i fileciki anchois, których niestety nie zastałam tego dnia w mojej kuchni ;). Krok 5. Spaghetti podajemy przystrojone bazylią i/lub posypane tartym parmezanem. Zgłaszam je też do zabawy „Uczymy gotować Kasię Cichopek”. tagged in czerwona cebula, czosnek, Kalafior, makaron, Prosty przepis, sok pomidorowy, Szybki obiad, Tani obiad, zielony kalafior    Share:   facebook twitter pinterest google+ 