( );    Racuszki czy naleśniki to miła odmiana od codziennych kanapek, które przygotowuję na śniadanie w ciągu całego tygodnia. W sobotę lub niedzielę lubię zjeść rano coś innego, czasami słodkiego. Racuchy z dyni są puszyste i delikatnie słodkie. Intensywny, żółto-brązowy kolor sprawia, że pięknie prezentują się na talerzu. Polane syropem klonowym, ułożone warstwowo, jeden na drugim, aż proszą się o natychmiastowe zjedzenie.  Zobacz też: Więcej pomysłów na dania z dyni   Według mojego przepisu można przygotować racuchy z dyni bez mleka i drożdży, idealne dla alergików. W wersji ekspresowej, zamiast ubijania piany z białek, jeszcze przed dodaniem dyni, trzeba utrzeć całe jajka z cukrem i mąką, a do całości dosypać 1 płaską łyżeczkę sody oczyszczonej lub 4 łyżeczki proszku do pieczenia. Racuchy z dyni Racuchy z dyni – przepis Czas przygotowania: 30 minut Składniki (dla 4 osób):  1 kg dyni 1/4 kostki masła (miękkie) 1 szklanka mąki 4 jajka 1 cukier wanilinowy lub 4 łyżki cukru waniliowego 1 łyżka miodu olej do smażenia  Przydatne poradniki:  Jak zrobić cukier waniliowy    Wykonanie:   Krok 1. Żółtka ucieramy z masłem i cukrem waniliowym w blenderze. Krok 2. Dodajemy dynię, znów miksujemy. Krok 3. Ubijamy pianę z białek na sztywno. Krok 4. Do białek wsypujemy mąkę, wlewamy masę dyniową i miód. Delikatnie mieszamy łyżką, aby połączyć składniki. Krok 5. Patelnię smarujemy oliwą i nakładamy ciasto na racuchy. Smażymy na niewielkim ogniu z obu stron, na złotobrązowy kolor. tagged in dynia, jajka, mąka, mąka pszenna, miód, racuchy, syrop klonowy    Share:   facebook twitter pinterest google+ 