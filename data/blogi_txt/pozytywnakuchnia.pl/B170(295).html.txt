( );     Sernik z dynią na zimno Eksperymentując latem z pozostałościami dyni z mojego zamrażalnika przygotowałam dwa ciasta: sernik z dynią, pieczony, na imbirowym spodzie, z kajmakiem oraz sernik z dynią na zimno: ciasto bez pieczenia, z twarogu, tężejące na galaretkach pomarańczowych, które można też zastąpić żelatyną, ułożone na biszkoptach oblanych czekoladą. Obie wersje to ciasta o pięknym kolorze, zwłaszcza jeśli uda Wam się kupić dynię o intensywnej, pomarańczowej barwie miąższu. Teraz, w sezonie, kiedy dynia jest łatwo dostępna w sklepach i na targach, warto przygotować takie pyszne, delikatne, kremowe ciasto lub zamrozić trochę dyni upieczonej w kawałkach lub zmiksowanej po pieczeniu w blenderze i zrobić taki pyszny, dyniowy deser, kiedy za oknem, po długiej zimie, pojawią się pierwsze promienie słońca.  Zobacz też: Więcej pomysłów na dynię   Zamiast klasycznie, na twarogu, taki sernik z dynią na zimno można też zrobić, wykorzystując jako dodatek do masy serowej bitą śmietanę. 500 g sera wystarczy zastąpić 500 ml ubitej kremówki, dodanej do masy na sam koniec i delikatnie wymieszanej na niskich obrotach miksera. Taka wersja sernika, która odrobinę przypomina sernik truskawkowy na zimno, będzie bardziej puszysta, piankowata, pozornie lżejsza – ale tylko pozornie, bo kalorii i tłuszczu w cieście w takim wydaniu niestety jest sporo. Ciekawa jestem, którą wersję wybierzecie i przygotujecie. A może macie pomysł na inny spód do takiego sernika?         Sernik z dynią na zimno – przepis z filmem Full HD         Obejrzyj film bezpośrednio na YouTube: http://www.youtube.com/watch?v=Q0cHWXmPILA              Sernik z dynią na zimno – przepis Składniki (tortownica o średnicy 21-24 cm): Spód:  ok. 12 sztuk ciastek (np. biszkopty w czekoladzie) Masa serowa:  1 kg sera (np. 500 g twarogu zmielonego dwukrotnie, wymieszanego z 500 g mascarpone) 500 g purèe z dyni ½-¾ szklanki cukru (biały, brązowy lub brzozowy) 4 opakowania galaretki pomarańczowej lub 8 łyżek żelatyny  Polewa:  50 g gorzkiej czekolady (½ tabliczki) 25 g masła lub śmietanki kremówki  Dodatkowo:  bita śmietana (ze 100 ml śmietanki kremówki)  Przydatne poradniki:  Jak zrobić purèe z dyni Bita śmietana – jak ubijać kremówkę Polewa czekoladowa – przepis Wykonanie: Krok 1. Na dnie tortownicy wyłożonym papierem do pieczenia lub folią aluminiową układamy ciastka. Krok 2. Ser miksujemy z cukrem na puszystą masę. Krok 3. Dodajemy dynię i ucieramy na gładką masę. Krok 4. W połowie szklanki gorącej wody rozpuszczamy wszystkie galaretki/żelatynę, dokładnie mieszając i rozcierając ewentualne grudki. Krok 5. Wlewamy płynną galaretkę do masy serowej i miksujemy na niewielkich obrotach, do połączenia wszystkich składników. Krok 6. Niewielką ilością masy zalewamy biszkopty (żeby nie wypłynęły na wierzch) i odstawiamy do lodówki do stężenia. Krok 7. Na cienką warstwę masy serowej, która już zastygła, wlewamy pozostałą masę i wstawiamy całość do lodówki na ok. 2-3 godziny do stężenia. Krok 8. Gotowy sernik z dynią na zimno dekorujemy polewą czekoladową i bitą śmietaną. Sernik z dyni na zimno   tagged in Ciasto, Ciasto bez pieczenia, dynia, mascarpone, sernik, sernik na zimno, twaróg     Share: facebook twitter pinterest google+ 