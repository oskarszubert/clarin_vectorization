( );    Wykorzystując dużą część pomidorów, które sprezentował mi i mojej mamie dawny sąsiad, skusiłam się na zrobienie sałatki z pomidorów. Brzmi trochę szumnie, bo to po prostu pomidor pokrojony w plasterki, polany sosem i posypany cebulką dymką i przyprawami. Ale efekt jest, moim zdaniem, dość imponujący jak na tak prozaiczne danie, więc oto przed Wami sałatka z pomidorów. Lekka kolacja lub śniadanie – marzenie :).  Pomidory, które dostałam, są dojrzałe, soczyste i lekko słodkie w smaku. Ciężko mi uwierzyć w to, że ktoś wyhodował je w samym środku zimy. I ten zapach cebulki i ziół, pycha!  Zobacz też: Więcej przepisów na sałatki   Sałatka pomidorowa     Sałatka z pomidorów – przepis Składniki:  3 dojrzałe pomidory 3 cebulki dymki 4 łyżki oliwy z oliwek 1 łyżka octu winnego 1 łyżeczka soku cytrynowego (najlepiej świeżo wyciśniętego) 1 łyżeczka suszonego tymianku (albo mały pęczek świeżego) 1/2 łyżeczki pieprzu 1/2 łyżeczki soli    Wykonanie: Krok 1. Pomidory myjemy i kroimy na plasterki. Układamy fantazyjnie na talerzu. Krok 2. Dymkę kroimy w drobne krążki i posypujemy pomidory. Po wierzchu lekko sypiemy solą i pieprzem. Krok 3. Przygotowujemy sos: mieszamy oliwę, ocet, sok cytrynowy. Skrapiamy nim sałatkę i na koniec posypujemy całość tymiankiem (jeśli używamy świeżego, pamiętamy, żeby nie używać tylko miękkich części). Zjadamy z chlebem z masłem albo tostami, a potem błogo leżymy przed telewizorem :).       Sałatka z pomidorów z dymką i tymiankiem tagged in dymka, Pomidory, Prosty przepis, Sałatka, sok z cytryny, tymianek    Share:   facebook twitter pinterest google+ 