( );    Brak oryginalnej szwajcarskiej czy belgijskiej czekolady nie oznacza, że we własnej kuchni nie możemy przyrządzić małej, czekoladowej uczty. Czekoladowe fondue z powodzeniem zrobimy z półgorzkiej czekolady połączonej ze śmietanką kremówką, a pożądaną konsystencję (jedni lubią gęstszą, inni bardziej rzadką) uzyskamy, zwiększając lub zmniejszając ilość dodawanej śmietanki. Do czekoladowego fondue idealnie pasują truskawki, maliny, borówki amerykańskie, melon lub arbuz. Zimą możemy wykorzystać inne, sezonowe owoce, np. mandarynki, pomarańcze, jabłka, banany czy brzoskwinie lub ananasa z puszki. Do tego kilka biszkoptów lub świąteczne pierniczki, kilka szpadek do nadziewania owoców, malutkie talerzyki, jeden wspólny, mały garnuszek podgrzewany świeczką i czekoladowa uczta gotowa.  Czekoladowe fondue       Czekoladowe fondue – przepis Czas przygotowania: 15 minut Składniki (dla 4 osób): Masa czekoladowa:   250 g półgorzkiej czekolady 1 szklanka śmietanki kremówki 50 g masła (opcjonalnie)   Dodatki: pierniczki, biszkopty, mandarynki, banany, jabłka, ananas, brzoskwinie, truskawki lub inne owoce i ciastka w dowolnej konfiguracji Akcesoria kuchenne:  nóż mały rondel wysoki, metalowy kubek 1 l zestaw do czekoladowego fondue    Wykonanie: Krok 1. W małym rondelku przygotowujemy kąpiel wodną (wlewamy wrzątek i trzymamy na ogniu). Krok 2. Wstawiamy do wrzątku kubek i wlewamy śmietankę. Podgrzewamy prawie do wrzenia. Dodajemy pokruszoną czekoladę i mieszamy całość aż do połączenia składników. Pożądaną konsystencję regulujemy dodatkową ilością wlewanej stopniowo śmietanki lub masła. Krok 3. Masę czekoladową przelewamy do naczynia do fondue, zapalamy świeczkę do podgrzewania. Krok 4. Podajemy z owocami sezonowymi, np. z mandarynkami, pokrojonym jabłkiem, pokrojonymi bananami oraz ciastkami: herbatnikami, pierniczkami czy biszkoptami. Czekoladowe fondue Czekoladowe fondue tagged in czekolada, gorzka czekolada, polecany, Prosty przepis, śmietanka kremówka Share:   facebook twitter pinterest google+ 