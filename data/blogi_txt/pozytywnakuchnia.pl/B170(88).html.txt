( );    Orientalny kurczak pięciu smaków, danie kuchni wietnamskiej, które, w najprostszej wersji, można przygotować, wykorzystując gotową mieszankę przypraw. Przygotowany na moje urodziny. Pachnie dość nietypowo, ale gościom smakował :).      Kurczak pięciu smaków – przepis Czas przygotowania: 30 minut Składniki (dla 4-6 osób):  1,5 kg kawałków kurczaka (najlepiej nadadzą się udka) 2 łyżeczki soli 1 łyżeczka czarnego pieprzu (świeżo zmielony) 1 łyżeczka przyprawy pięciu smaków 1 łyżka sosu rybnego 1 łyżka soku z cytryny 1 czerwona papryczka chili, drobno posiekana olej do głębokiego smażenia    Wykonanie:   Krok 1. Kurczaka myjemy, usuwamy ewentualne pozostałości piór, zalewamy w średnim rondlu zimną wodą i zagotowujemy. Z powierzchni wody, najlepiej przy pomocy małego sitka, usuwamy białą pianę i ewentualne ‚farfocle’, które wypłyną z kurczaka podczas gotowania. Krok 2. Dodajemy sól, pieprz i przyprawę pięciu smaków i gotujemy dalej, aż do miękkości (przez ok. 15 minut). Krok 3. W woku lub na głębokiej patelni rozgrzewamy olej i smażymy partiami kurczaka (zbyt dużo kawałków naraz utrudni nam ich obracanie podczas smażenia), do uzyskania złocistego koloru i chrupkości skórki. Po wyjęciu odsączamy nadmiar oleju na papierowych ręcznikach. Krok 4. Układamy kurczaka na talerzach lub na wspólnym półmisku, skrapiamy sosem rybnym zmieszanym z sokiem z cytryny. Na koniec posypujemy chili i podajemy.       tagged in kurczak, papryczka chili, sok z cytryny, sos rybny, udka kurczaka    Share: facebook twitter pinterest google+ 