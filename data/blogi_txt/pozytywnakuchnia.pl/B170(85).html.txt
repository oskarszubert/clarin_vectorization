( );    Kuchnia polska według Pięciu Przemian Kuchnia Pięciu Przemian zdobywa w Polsce coraz większą popularność. Jest to filozofia odżywiania, która zakłada styl życia i jedzenia zgodny z rytmem ustalonym przez przyrodę. Wyznawcy tej filozofii wierzą, że wszystkie procesy, jakie zachodzą w naturze, wpływają w nierozerwalny sposób na ludzkie emocje, umysł i energię. Dlatego powinny też znaleźć odzwierciedlenie w naszej kuchni i sposobie odżywiania się. Kuchnia Pięciu Przemian polega na charakterystycznym sposobie gotowania potraw, a z książki Kuchnia polska według Pięciu Przemian dowiemy się, jak przygotowywać zgodnie z tą filozofią polskie, domowe dania. „Cokolwiek było matką choroby, złe odżywianie było na pewno jej ojcem” Jemy coraz szybciej. Stosujemy coraz więcej zamienników (kostki rosołowe, naszpikowane cukrem i tłuszczem sosy z puszek i słoików, przesolone zupy z proszku, dania z pudełek bogate w glutaminian sodu), a żołądki traktujemy jak śmietniki, które mogą wszystko przyjąć. Zapewne zgodzisz się ze mną, że ulegamy reklamom w telewizji i kolorowym opakowaniom w supermarketach? Oprócz tego, w razie gdy zajdzie potrzeba, zawsze możemy zażyć tabletkę: na ból żołądka, na wątrobę, na wzdęcia, na zgagę… Niestety, żadne reklamy nie pokazują tego, co uświadamia nam Monika Biblis, autorka „Kuchni polskiej według Pięciu Przemian. W swojej książce kilka rozdziałów poświęca celom jedzenia, zapewniania zdrowia przez odpowiednią dietę i gotowania oraz spożywania posiłków w sposób zapewniający organizmowi harmonię.  Od kuchni staropolskiej do Pięciu Przemian Z e-booka „Kuchnia polska według Pięciu Przemian” dowiemy się, jak powstawały i ewoluowały na przestrzeni czasu zwyczaje żywieniowe Polaków. Kuchnia polska od zarania dziejów była smaczna i zróżnicowana, a w połączeniu z opisanymi zasadami żywienia według filozofii Pięciu Przemian (również dokładnie scharakteryzowanej w osobnym rozdziale) będzie stanowić doskonały sposób odżywiania zapewniający zdrowie. Kuchnia zrównoważona drogą do zdrowia Monika Biblis opisuje w swojej książce sześć kroków prowadzących do kuchni zrównoważonej, dzięki której będziemy cieszyć się zdrowiem: Smaki – dowiemy się, że jest ich pięć: kwaśny, gorzki, słodki, ostry, słony, wynikają z następujących po sobie przemian przyrody i mają stałą kolejność w gotowaniu. Autorka opisuje wpływ poszczególnych smaków na organizm oraz wskazuje źródła poszczególnych smaków – określone produkty lub grupy produktów. Ciepłe czy zimne - dowiemy się, które produkty działają rozgrzewająco, które są neutralne, a które ochładzają nasz organizm. Poznamy też sposoby na „ogrzanie” lub „schłodzenie” poszczególnych składników pożywienia, np. poprzez prażenie, smażenie, wędzenie. Co mamy za oknem – w tej części poznamy pięć pór roku następujących po sobie według filozofii Pięciu Przemian, ich wpływie na określone narządy, np. nerki, wątrobę, serce i produktach, które należy w danej porze roku spożywać. Samopoczucie – ta część poświęcona jest sposobowi odżywiania zgodnemu z emocjami doświadczanymi przez nas danego dnia. Autorka opisuje pięć emocji: złość, radość, zatroskanie, żal, strach, ich wpływ na organizm oraz sposób doboru smaków im odpowiadających. Która godzina – dowiemy się, co należy jeść o danej porze dnia i w jakiej ilości. Zgodnie z polskim przysłowiem: Śniadanie zjedz jak król, obiad jak książę, a kolację jak żebrak”. Eksperymentowanie i radość z gotowania – gotowanie, które sprawia przyjemność i w którym cały czas doskonalimy umiejętności.  Z książki dowiemy się też o odpowiednich naczyniach do przechowywania produktów zgodnie z filozofią Pięciu Przemian oraz o sposobach przygotowywania i przechowywania żywności w danej porze roku. Poznamy też przepisy na typowo polskie potrawy, z instrukcją, krok po kroku, przygotowania ich zgodnie z zasadą Pięciu Przemian. Śniadanie, obiad, kolacja Przepisy wraz z instrukcjami krok po kroku autorka podzieliła na kilka kategorii: śniadania i kolacje, obiady, desery oraz napoje. Poznamy receptury zgodne z zasadami Pięciu Przemian na tradycyjne, polskie dania tj.: chleb domowy na zakwasie, placki ziemniaczane, kotlety mielone, bigos staropolski, krupnik, żurek i wiele innych. Całość kończy alfabetyczny skorowidz poszczególnych produktów, w którym łatwo sprawdzimy, jakiemu smakowi i której przemianie odpowiada i czy należy go traktować jako rozgrzewający, chłodzący czy może neutralny. E-booka Kuchnia polska według Pięciu Przemian polecam osobom zainteresowanym gotowaniem według filozofii Pięciu Przemian. Znajdą tu wszystkie niezbędne informacje teoretyczne, dokładnie opisane i skomentowane przez autorkę. Książkę tę powinny też nabyć osoby, które cierpią na określone dolegliwości narządów (np. wątroba, nerki) oraz te, którym lekarz zalecił radykalną zmianę jadłospisu. Znajdą tu przepisy na dania typowe dla kuchni polskiej wraz z instrukcją przygotowania ich według Pięciu Przemian. Warto wspomnieć, że Monika Biblis, autorka, od lat z powodzeniem stosuje dietę Pięciu Przemian w swoim domu, dzięki czemu wszyscy domownicy czują się doskonale, a u dzieci zaniknęły dokuczliwe alergie. Informacje o książce - Tytuł: Kuchnia polska według Pięciu Przemian - Autorka: Monika Biblis - Wydawnictwo: EscapeMagazine - Liczba stron: 126 - Cena: 19,90 zł - Gdzie kupić: EscapeMagazine.pl tagged in e-book, książka kucharska, pięć przemian, recenzja    Share:   facebook twitter pinterest google+ 