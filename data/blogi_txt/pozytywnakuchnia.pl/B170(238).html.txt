( );     Risotto z karczochami Pierwsze w tym roku karczochy kupiłam w marcu we Włoszech. W przydrożnym sklepie, w drodze powrotnej ze stoku do hotelu, czekały na mnie obok szparagów i importowanych z Hiszpanii truskawek. Do zakupu skłoniła mnie ciekawość – nigdy nie przygotowywałam z nich samodzielnie żadnej potrawy, a w naszym hotelu, w którym niestety nie karmiono nas zbyt dobrze, risotto z karczochami było jedną z nielicznych, udanych potraw. Moje karczochy nieco zbyt długo czekały na swoją kolej w mojej kuchni, dlatego sporo zewnętrznych liści zdążyło się zestarzeć i stwardnieć. Risotto z karczochami przygotowałam dwukrotnie. Za drugim razem, przed zalaniem ryżu bulionem, wlałam do garnka 2 lampki białego, półwytrawnego wina. Krok 2. Cebulę szklimy na małym ogniu, na roztopionym maśle. Krok 3. Dodajemy odcedzone plastry karczochów, podsmażamy jeszcze przez ok 5 minut. Krok 4. Do karczochów i cebuli dodajemy suchy ryż i cały czas mieszając, podsmażamy na małym ogniu, aż stanie się przezroczysty. Krok 5. Na średnim ogniu zalewamy stopniowo (chochla po chochli, cały czas mieszając) ryż wywarem. Krok 6. Gdy ryż się ugotuje (powinien być al dente i nieco wilgotny), doprawiamy go solą i pieprzem. Krok 7. Tuż przed podaniem posypujemy natką pietruszki i serem. Dokładnie mieszamy, aż do uzyskania kremowej konsystencji.     Risotto z dodatkiem karczochów tagged in Białe wino, cebula, karczochy, natka pietruszki, parmezan, Prosty przepis, risotto, ryż arborio, sok z cytryny, wywar warzywny Share:   facebook twitter pinterest google+ 