( );    Pyszny bakłażan w ostrym sosie chili, którego przyrządza się bardzo szybko i wygodnie. Idealna, lekka kolacja, której składniki są łatwo dostępne nawet teraz, zimą. W bakłażanie najpiękniejsze jest to, że można przyrządzać go z łatwością na wiele sposobów i, podobnie jak tofu, bardzo mocno przechodzi smakiem i zapachem zastosowanych przypraw, marynat i sosów.       Bakłażan w ostrym sosie chili – przepis   Składniki (dla 2 osób):  2 dojrzałe bakłażany 2 kule sera mozzarella (ew. można zastąpić zwykłym gouda) 1 pęczek natki pietruszki 1 średnia cebula 2 duże, czerwone papryki 2 łyżki oleju z pestek winogron 1/2 łyżeczki świeżo zmielonego pieprzu 1/4 łyżeczki soli  Sos:  1 buteleczka soku pomidorowego 100% albo 3 bardzo dojrzałe pomidory pokrojone w kostkę 3 ząbki czosnku (przeciśnięte przez praskę) 3 łyżki oliwy z oliwek 2 łyżki czerwonego octu winnego 1/2 łyżeczki soli 1/4 łyżeczki świeżo zmielonego pieprzu 1/2 łyżeczki ziół prowansalskich 1/4 łyżeczki czerwonego sosu Tabasco (opcjonalnie)     Wykonanie:   Krok 1. Papryki podpiekamy w piekarniku na najwyższej półce (z podpiekaniem od góry) w temperaturze 250 °C, od czasu do czasu obracając, aż do uzyskania czarnego koloru skórki. Krok 2. Chowamy papryki do papierowej lub foliowej torebki, zamykamy, odstawiamy na 10 minut. Następnie obieramy ze skórki i usuwamy gniazda nasienne. Krok 3. Rozgrzewamy patelnię do grillowania (lub po prostu zostawiamy włączony piekarnik). Kroimy bakłażana w plastry o grubości ok. 1,5 cm. Smarujemy dokładnie po obu stronach olejem z pestek winogron i posypujemy solą. Krok 4. Grillujemy w temperaturze 250 °C, z obydwu stron, aż do uzyskania ich brązowego koloru i miękkości. Krok 5. Pietruszkę blanszujemy przez ok. 5-10 sekund we wrzątku, schładzamy zimną wodą i osuszamy. Krok 6. W szklanym naczyniu układamy folię aluminiową, zaginamy brzegi. Układamy warstwę plastrów bakłażana, przykrywamy ok. 1/3 kawałków papryki, pietruszką i plasterkami mozzarelli. Potem nakładamy kolejną warstwę plastrów bakłażana itd. Bakłażan powinien być ostatnią ułożoną na wierzchu warstwą. Przykrywamy folią i wstawiamy do lodówki. Krok 7. Przygotowujemy sos.  Pomidory (lub koncentrat albo sos pomidorowy) miksujemy z czosnkiem w blenderze, następnie dodajemy pozostałe składniki i miksujemy dalej na gładką masę. Podajemy na zimno z bakłażanem. Możemy też przygotować sos na ciepło  (wtedy nie wkładamy dania do lodówki): Cebulę i czosnek podsmażamy na oliwie z oliwek, dodajemy pozostałe składniki aż do zgęstnienia. Podajemy na ciepło z bakłażanem. Która wersja jest, Waszym zdaniem, lepsza? tagged in Bakłażan, cebula, czerwony ocet winny, czosnek, mozzarella, natka pietruszki, papryka, Pomidory, Prosty przepis, sok pomidorowy, tabasco, Tani obiad    Share:   facebook twitter pinterest google+ 