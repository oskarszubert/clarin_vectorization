( );     Purèe marchewkowe Smaczną alternatywą dla purèe ziemniaczanego lub purèe z dyni jest purèe marchewkowe, z gotowanej w wodzie, na parze albo w kuchence mikrofalowej, lub pieczonej w piekarniku, w folii aluminiowej, marchewki. W najlżejszej wersji wystarczy utrzeć gotowaną marchewkę i wymieszać ze szczyptą soli, ale najlepszą konsystencję uzyskamy, dodając do purèe z marchewki masło. Purèe marchewkowe jest bardzo dobrym dodatkiem do dań mięsnych i rybnych, a z odrobiną cukru i cynamonu, może być nawet podane jako deser.  1 kg marchewki (obrana ze skórki, pokrojona w większe kawałki) 1 szczypta soli 2-3 łyżki masła lub oliwy z oliwek (opcjonalnie) 1 szczypta gałki muszkatołowej (opcjonalnie)    Wykonanie:   Krok 1. Marchewkę zawijamy w folię aluminiową i pieczemy przez ok. 30 minut w piekarniku nagrzanym do 200 °C. Można też ugotować ją w osolonej wodzie, na parze albo w kuchence mikrofalowej. Krok 2. Ugotowaną, gorącą marchewkę ucieramy na tarce o drobnych oczkach lub mielimy w maszynce albo w blenderze. Krok 3. Mieszamy marchewkę z masłem, solą i gałką muszkatołową i podajemy. Purèe marchewkowe bardzo dobrze skomponuje się z dodatkiem octu balsamicznego, udekorowane świeżą natką pietruszki.      Purèe z marchewki tagged in marchewka, Prosty przepis     Share:   facebook twitter pinterest google+ 