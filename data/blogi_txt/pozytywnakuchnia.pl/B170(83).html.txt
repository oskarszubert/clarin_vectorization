( );     Kuchnia Billa: Notting Hill – konkurs Opowiem Wam dziś historię kucharza- samouka, mieszkańca pięknego miasta Sydney, które i ja, rok temu, miałam okazję poznać, w którym mieszkałam przez kilka tygodni, przechadzając się po pięknych, ogromnych plażach, patrząc z mostu Harbour Bridge na operę i spacerując po The Rocks, gdzie w restauracjach króluje barramundi z frytkami, kawiarnie serwują anzac biscuits, cukiernie oferują słodkie, kremowe serniki waniliowe na czekoladowym spodzie, a na śniadanie można zjeść tosty posmarowane odrobiną Vegemite. Zobacz też: Kuchnia Billa – konkurs   Australijczycy to pogodni i zrelaksowani ludzie, którzy cenią sobie towarzystwo innych, chętnie nawiązują rozmowy nawet z nieznajomymi, pomogą odnaleźć zgubioną drogę oraz doradzą, gdzie warto pójść, co zobaczyć i czego spróbować, podróżując po ich pięknym kraju. To właśnie w Australii urodził się i mieszkał Bill Granger, sympatyczny mężczyzna o jasnych włosach i uroczym, australijskim uśmiechu, pasjonujący się gotowaniem i uwielbiający nieskomplikowane przepisy na dania, w których bardziej od oszczędności czasu i wiecznego pośpiechu liczy się relaks, przyjemność i dobry smak. Człowiek, który pewnego dnia przeprowadził się do Londynu, kolejnego miasta z mapy moich dotychczasowych podróży, gdzie Big Ben odgrywał dla mnie swoją melodię, światła na Tower Bridge tworzyły niezapomniany widok po zachodzie słońca, a spacer po Notting Hill przypomniał jedną z uroczych historii miłosnych współczesnego kina. I to właśnie w Notting Hill zamieszkał po przeprowadzce z Australii Bill Granger, otwierając tu swoją restaurację. Kuchnia Billa: Notting Hill – premiera w BBC Lifestyle Polska Dziś na kanale BBC Lifestyle, o godzinie 18:00 odbędzie się premiera programu kulinarnego Kuchnia Billa: Notting Hill, 10-odcinkowej serii kulinarnej przygotowanej w Wielkiej Brytanii. Razem z Billem, oprócz wspólnego gotowania, będzie można wybrać się w wirtualną podróż po Londynie i jego ulicznych targach, odkrywając nowe smaki i kulinarne inspiracje. Program będzie można oglądać w poniedziałki, o godzinie 18:00. Bill Granger o sobie oraz fragmenty odcinków – w obrazek można kliknąć i przejść do strony z filmami wideo :)  Kuchnia Billa: Notting Hill – konkurs Wyobraźcie sobie teraz, że Bill przyjeżdża w podróż do Polski, a Wy macie okazję zaproponować mu spróbowanie potrawy z… ziemniaków, jednego z popularniejszych składników stosowanych w kuchni polskiej. Najlepiej, żeby było to danie nieskomplikowane i smaczne, choć niekoniecznie szybkie w przygotowaniu, które pokochałby nie tylko sam Bill, ale też jego widzowie. To może być rodzinny przepis przekazywany z pokolenia na pokolenie lub potrawa, którą przygotowujecie na specjalne okazje. Taka, przy której relaksujecie się w kuchni: ulubione śniadanie, obiad, kolacja… Klasyka w nowym wydaniu lub całkowicie autorski pomysł kulinarny. Coś, co przygotowalibyście dla przyjaciół lub ukochanej osoby. Oto zadanie konkursowe dla Was Podzielcie się swoimi pomysłami na ziemniaczane danie w komentarzach (mile widziane będą te ze zdjęciami lub rysunkami) oraz odpowiedzcie na pytanie: Jakie danie Bill wyczaruje w trzecim odcinku (emisja 9 września o godz. 18:00) z ziemniaków? Możecie też sprawdzić zapowiedzi najbliższych odcinków Kuchni Billa na stronie programu :). Oglądajcie program 9 września i przesyłajcie odpowiedzi! Nagrody Kuchnia Billa – nagrody Na Wasze zgłoszenia czekam od 9 do 15 września 2013 roku (do godz. 23:59). 2 tygodnie później, w poniedziałek, 30 września, w osobnym wpisie, ok. godz. 21:00, opublikuję listę zwycięzców. Czekam na Wasze pomysły. Powodzenia!   Udział w konkursie oznacza akceptację regulaminu. Regulamin konkursu  Konkurs trwa od 9.09 do 15.09 2013 roku, do godz. 23.59. W konkursie biorą udział zadania zamieszczone jako komentarz do niniejszego wpisu. Podczas zamieszczania komentarza należy podać prawdziwy adres e-mail. Korzystając z tego samego adresu e-mail, jedna osoba może zamieścić dowolną ilość komentarzy do niniejszego wpisu. W konkursie mogą wziąć udział prace, do których uczestnik posiada wszystkie prawa autorskie(własnoręcznie wykonane fotografie/filmy/rysunki i samodzielnie wymyślone odpowiedzi na pytanie konkursowe). W praktyce oznacza to, że będą usuwane zgłoszenia zawierające fotografie/filmy/grafiki/treści pobrane z internetu, zmodyfikowane, z usuniętymi znakami wodnymi czy podpisami, a przesyłający takie zgłoszenia uczestnicy otrzymają dożywotnią blokadę udziału w kolejnych konkursach. W konkursie mogą zostać nagrodzone osoby pełnoletnie. Osoby, które nie ukończyły 18. roku życia, w przypadku wygranej, muszą wskazać osobę pełnoletnią, która odbierze nagrodę w ich imieniu. Nagrody zostaną wysłane na adres na terenie Polski. Zwycięzcy zostaną powiadomieni o wygranej za pośrednictwem adresu e-mail podanego w komentarzu. Rozwiązanie konkursu zostanie opublikowane w poniedziałek, 30.09.2013, o godzinie 21:00. Rozwiązanie konkursu pojawi się na stronie PozytywnaKuchnia.pl, w osobnym wpisie. Na dane adresowe do wysyłki pocztą czekam przez tydzień, to jest do 7.10.2013. Po przekazaniu danych, Sponsor ma 21 dni kalendarzowych na przesłanie nagród. Czas trwania konkursu, decyzją Organizatora i Sponsora, może zostać przedłużony. Za wysyłkę nagród będzie odpowiedzialne biuro prasowe Sponsora. Sponsorem konkursu jest firma BBC Worldwide Polska, Pl. Piłsudskiego 3, Regus Metropolitan, 00-078 Warszawa. Share:   facebook twitter pinterest google+ 