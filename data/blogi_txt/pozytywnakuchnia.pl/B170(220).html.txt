( );     Pstrąg cytrynowy Latem często jadam pstrąga. W pobliskiej smażalni prowadzącej własną hodowlę zamawiam rybę z masłem czosnkowym prosto z opalanego drewnem pieca i na ławce, pod parasolem, zjadam całego pstrąga w towarzystwie frytek i surówki, popijając małym piwem. W tym samym miejscu kupuję czasem świeżego pstrąga do domu, gdzie smażę go w tradycyjny sposób, w panierce lub zapiekam w piekarniku albo grilluję na grillowej patelni. Pstrąg cytrynowy – najlepszy, najpopularniejszy.  Gwarancją połowy sukcesu w przygotowywaniu dań z pstrąga jest bardzo świeża ryba. Choć przy zbyt małej ilości cytryny i przypraw oraz braku świeżości wydziela charakterystyczny zapach, świeży, z odpowiednimi dodatkami, smakuje wybornie. Pstrąg nadaje się zarówno do smażenia, grillowania i pieczenia, a w najprostszej wersji wystarczy przyprawić go sokiem z cytryny, solą i białym pieprzem. Pstrąg cytrynowy uzyska odrobinę charakteru, gdy dodamy do niego masło czosnkowe i zioła. Sprawdzi się doskonale w towarzystwie frytek albo ryżu czy ziemniaków i surówki. Krok 1. Każdą rybę myjemy, osuszamy na papierowym ręczniku lub serwetce i nacieramy solą i pieprzem. Krok 2. Do środka każdej ryby wkładamy czosnek roztarty z odrobiną soli i suszonych ziół oraz listków laurowych. Czosnkiem nacieramy też rybę z wierzchu. Krok 3. Do środka wkładamy też po 2 łyżeczki masła i po kilka połówek plasterków cytryny oraz drobno posiekane, świeże zioła. Krok 4. (opcjonalny) Odstawiamy rybę na ok. 30 minut w chłodne miejsce. Krok 5. Nacieramy ryby stopionym masłem klarowanym i grillujemy (na ruszcie) przez ok. 10-15 minut z każdej strony. UWAGA: Jeśli grillujemy ryby na patelni do grillowania, masłem klarowanym, zamiast nacierać pstrąga, smarujemy dno patelni. Krok 6. Cytrynowego pstrąga dekorujemy plasterkami cytryny i świeżą natką pietruszki. Podajemy z frytkami i surówką lub z ryżem albo ziemniakami.   Pstrąg cytrynowy  tagged in Bazylia, cytryna, liść laurowy, natka pietruszki, oregano, Prosty przepis, pstrąg, ryba, Szybki obiad, tymianek     Share: facebook twitter pinterest google+ 