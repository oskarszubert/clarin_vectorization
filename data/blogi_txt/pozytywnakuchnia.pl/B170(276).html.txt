( );    Pięknie podana potrawa cieszy oko, wzmaga apetyt i zmienia sposób, w jaki odbieramy jej smak. Istnieje wiele sposobów, dzięki którym podane przez nas danie zachwyci swoim wyglądem gości, zanim jeszcze przekonają się o jego rewelacyjnym smaku. W eleganckim podawaniu jedzenia, oprócz stylowej zastawy, aranżacji nakrycia stołu i sposobów składania serwetek, pomocna okaże się umiejętność przygotowywania ozdób z owoców i warzyw. Można ułożyć je na talerzach, paterach, półmiskach albo bezpośrednio na stole.  Książka „Sekrety dekoracji z warzyw i owoców” W książce „Sekrety dekoracji z warzyw i owoców – krok po kroku” autorstwa dwóch specjalistów w dziedzinie: Łukasza Szewczyka i Piotra Wasika, znajdziemy aż 86 pomysłów na niesamowite dekoracje, wszystkie opatrzone dokładnymi fotografiami „krok po kroku”, pokazującymi sposób wykonania danej ozdoby.onach znajdziemy przepisy na dania i drinki, które z powodzeniem, nie poświęcając zbyt wiele czasu, przygotujemy we własnej kuchni z okazji wizyty rodziny lub znajomych. W książce znajdziemy aż 106 przepisów, do których dołączono duże, kolorowe, miłe dla oka fotografie. Autorzy kierują swoją książkę do wszystkich miłośników sztuki kulinarnej i choć na co dzień profesjonalnie zajmują się carvingiem warzyw i owoców, w „Sekretach dekoracji z warzyw i owoców – krok po kroku” znajdziemy przede wszystkim propozycje prostszych i szybszych form dekoracji potraw. Przed rozpoczęciem przygody z dekorowaniem jedzenia z książki dowiemy się jak wybierać odpowiednie owoce i warzywa, co robić, żeby nie psuły się podczas przechowywania i przygotowywania dekoracji. Autorzy zamieścili też zdjęcia, nazewnictwo i opis z komentarzem na temat wszystkich narzędzi do dekoracji potrzebnych do wykonania prezentowanych w książce dekoracji: od najprostszych noży po nieco bardziej profesjonalne zastosowania (np. slicer, urzązenie do przygotowywania spaghetti i wstążek z warzyw. Każda instrukcja wykonania dekoracji jest poprzedzona listą noży i innych akcesoriów, zawiera też szereg fotografii krok po kroku, dzięki którym łatwo prześledzimy każdy etap przygotowania owocowej lub warzywnej ozdoby. Sekrety dekoracji z owoców i warzyw – od środka Korzystając z książki „Sekrety dekoracji z warzyw i owoców”, wykonamy ozdoby tj: szyszki, róże, tulipany i inne kwiatki. Za pomocą foremek o fantazyjnych kształtach lub noża wytniemy motylki, listki twisty i sprężynki. Korzystając z kilku różnych warzyw i owoców naraz, ułożymy kształty zwierząt (np. kraba, łabędzia albo myszki). Nacinając w prosty sposób owoce i wykorzystując dodatkowo np. wykałaczki, podamy je w fantazyjny i elegancki sposób. Ozdobimy też drinki – twistami ze skórek owocowych lub ułożonymi fantazyjnie plasterkami owoców. Dla najwytrwalszych autorzy przygotowali krótki kurs carvingu i instrukcje wyrzeźbienia muszli, winogronu i koszyka z melona, oraz pięknej róży w arbuzie. Podsumowanie Książka o dekorowaniu potraw i stołów powinna znaleźć się w biblioteczce osób zajmujących się doborem menu i dekoracji na wesela, bankiety i przyjęcia organizowane dla większych grup osób, konferencje. Z pewnością przyda się też restauratorom oraz wszystkim miłośnikom zabaw w układanie fantazyjnych kształtów z jedzenia. Informacje o książce - Tytuł: “Sekrety dekoracji z warzyw i owoców krok po kroku” - Autorzy: Łukasz Szewczyk, Piotr Wasik - Wydawnictwo Czekoladowe Inspiracja Konrad Rembacz - Oprawa: miękka - Liczba stron: 96 - Cena: ok. 29,00 zł - Gdzie kupić: czekoladoweinspiracje.pl   tagged in recenzja    Share: facebook twitter pinterest google+ 