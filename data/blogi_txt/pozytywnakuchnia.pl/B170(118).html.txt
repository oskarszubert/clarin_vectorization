( );     Makaron świderki z grillowaną cukinią W sezonie na cukinię bardzo łatwo przygotować szybki obiad. Często wystarczy sama cukinia z grilla albo smażone placuszki z cukinii obtoczonej w jajku i mące. Miłośnikom makaronu polecam farfalle z sosem cukiniowym lub jeszcze szybszy obiad: makaron z cukinią z grilla. Kiedy cukinia grilluje się w piekarniku lub na grillu, można przygotować pozostałe składniki: ugotować makaron, pokroić i zeszklić cebulę i paprykę. Całość można potem wymieszać w misce, chociaż osobiście wolę osobno ułożyć na talerzach, na makaronie, plasterki cukinii i udekorować listkami bazylii i pieprzem. Miłośnikom mięsiwa proponuję dodać też do miski z makaronem grillowanego w kawałkach (lub podsmażonego na patelni, a wcześniej przyprawionego solą i pieprzem) kurczaka.   500 g makaronu (np. świderki) 1 mała cukinia (pokrojona na plasterki) 1 cebula (drobno pokrojona) 1 papryka (pokrojona w niewielką kostkę) 2 garści orzechów włoskich (uprażone na suchej patelni; opcjonalnie) oliwa z oliwek sól, pieprz świeża bazylia do dekoracji    Wykonanie:     Krok 1. Makaron gotujemy al dente w osolonym wrzątku. Krok 2. Cukinię mocno osalamy, smarujemy oliwą z oliwek i grillujemy na grillu, patelni teflonowej lub w piekarniku, aż zmięknie i nabierze brązowawych kolorów. Krok 3. Na zimnej oliwie, na niewielkim ogniu, szklimy cebulę. Krok 4. Do cebuli dodajemy paprykę i podsmażamy aż zmięknie. Krok 5. W misce mieszamy ugotowany, odcedzony makaron, cebulę i paprykę oraz cukinię (można też nie dodawać plastrów cukinii do miski tylko udekorować nimi osobno każdy talerz po nałożeniu makaronu). Krok 6. Nakładamy makaron na talerze, ozdabiamy świeżą bazylią i uprażonymi orzechami, posypujemy pieprzem. Makaron z grillowaną cukinią tagged in cebula, Cukinia, makaron, orzechy, orzechy włoskie, papryka, Prosty przepis, świderki, Szybki obiad, Tani obiad     Share:   facebook twitter pinterest google+ 