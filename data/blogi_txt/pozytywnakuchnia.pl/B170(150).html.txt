( );     Muffiny Podbijają serca: muffiny. Przepis prosty, a jednocześnie dający pole do popisu wszystkim, którzy choć odrobinę chcą zaszaleć w kuchni, są pomysłowi i lubią eksperymentować, wzbogacając podstawowe receptury o dodatkowe składniki. Można upiec je zarówno ze zwykłej, tortowej, jak i razowej mąki, dokładając praktycznie dowolne dodatki: świeże lub suszone owoce, mak, bakalie, kakao i dekorując na nieskończenie wiele sposobów. Moja receptura zawiera cukier, ale można też upiec muffiny wytrawne, bez jego dodatku.  Zobacz też: Pomysły na inne, smaczne muffiny   Muffiny triumfują na polskich stołach. Są wyjątkowo proste do zrobienia: według poniższej, bazowej receptury, wystarczy połączyć sypkie składniki z mokrymi, przełożyć masę do foremek i wstawić na ok. 20 minut do piekarnika. Idąc o krok dalej, można pokusić się o przygotowanie nadzienia (np. budyniu) i/lub polewy czy kremu: budyniowego, maślanego lub czekoladowego, albo maślano- owocowego. Dodajmy do tego możliwość dekoracji za pomocą lukru plastycznego czy z wykorzystaniem gotowych, dostępnych w sklepach cukierniczych, kolorowych dodatków: kwiatków, srebrnych i złotych perełek, posypek we wszystkich kolorach tęczy… Można za każdym razem upiec inne muffiny i nigdy się nimi nie znudzić. Muffiny – przepis Czas przygotowania: ok. 5 minut Czas pieczenia: ok. 25 minut Składniki (na ok. 12 sztuk): Składniki suche:  2 szklanki mąki (przesiana) ½ - ¾ szklanki cukru (opcjonalnie) 2 łyżeczki proszku do pieczenia szczypta soli Składniki mokre:  2 jajka ½ szklanki oleju lub stopionego masła ½ szklanki mleka, jogurtu naturalnego, maślanki lub wody Dodatki (do wyboru):  miąższ z laski wanilii skórka starta z ½ cytryny  Przydatne poradniki:   Jak zrobić lukier Jak zrobić polewę czekoladową     Wykonanie: Krok 1. Nastawiamy piekarnik na temperaturę 180 °C. Krok 2. Składniki suche mieszamy w misce. Krok 3. W drugiej misce rozkłócamy widelcem jajka, mieszając z mlekiem i olejem. Krok 4. Przelewamy składniki mokre do suchych, dodajemy dodatki i dokładnie, szybko mieszamy. Krok 5. Nakładamy masę do foremek na muffiny (wyłożonych papilotkami lub wysmarowanych olejem i wysypanych mąką lub bułką tartą albo silikonowych) do ⅔ ich wysokości. Krok 6. Wstawiamy muffiny do nagrzanego piekarnika i pieczemy przez 20-25 minut, aż do wyrośnięcia i delikatnego zrumienienia. Krok 7. Od razu po upieczeniu wyjmujemy z piekarnika i studzimy. Krok 8. Wystudzone muffiny dekorujemy: można posypać je przesianym przez sitko cukrem pudrem, polać lukrem lub polewą albo przygotować krem do dekoracji i ozdobić za pomocą szprycy.       Muffiny tagged in jajka, jogurt naturalny, mąka pszenna, maślanka, mleko, muffiny, Prosty przepis, wanilia     Share:   facebook twitter pinterest google+ 