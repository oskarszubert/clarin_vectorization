( );    Obok tiramisu, jednym z klasycznych, bardzo smacznych i prostych do przyrządzenia, włoskich deserów jest wywodząca się z północnej Italii, podawana dziś w całych Włoszech, panna cotta czyli gotowana śmietanka z mlekiem, cukrem i wanilią, którą chłodzi się w lodówce, a proces tężenia zachodzi dzięki dodatkowi żelatyny – najlepiej rybnej. Panna cotta to deser, któremu uroku można dodać za pomocą foremki o ciekawym kształcie lub kolorowych owoców, polew czy sosów. Idealnie komponuje się z sezonowymi owocami jagodowymi, ale zachęcam do poeksperymentowania i wykonania dekoracji panna cotty z wykorzystaniem owoców egzotycznych, np. physallis, liczi, mango i granadilli.  Zobacz też: Pomysły na inne desery oraz przepisy kuchni włoskiej   Deser panna cotta      Przepis na deser panna cotta Składniki (dla 4-6 osób):   3 szklanki śmietanki kremówki Fine Food 30%   1 szklanka mleka   1/2 szklanki cukru   12-15 g żelatyny rybnej (w płatkach) lub 2 łyżki żelatyny w proszku  1 laska wanilii (przekrojona na pół, wydrążony środek) lub 1 łyżka ekstraktu waniliowego    Przydatne poradniki:   Jak zrobić jeża z mango   Świeże owoce egzotyczne i śmietanka Fine Food 30% wykorzystane w przepisie i pokazane w filmie zostały dostarczone przez Makro Cash   Carry. Wykonanie:   Krok 1. Żelatynę zalewamy w miseczce 1/2 szklanki zimnego mleka i czekamy aż zmięknie. Krok 2. W garnku, w którym będziemy podgrzewać całość, zalewamy cukier i wanilię śmietanką i mieszamy. Krok 3. Podgrzewamy śmietankę na niewielkim ogniu, cały czas mieszając, aż cukier całkowicie się rozpuści. Krok 4. Do ciepłej śmietanki dodajemy miękką żelatynę wraz z pozostałym mlekiem. Podgrzewamy na niewielkim ogniu, cały czas mieszając, aż żelatyna całkowicie się rozpuści. Krok 5. Do wilgotnych, przepłukanych zimną wodą miseczek, wlewamy masę i studzimy, następnie wstawiamy do lodówki na ok. 12 godzin. Krok 6. Kiedy panna cotta stężeje, miseczki zanurzamy w gorącej wodzie, następnie odwracamy do góry nogami i potrząsamy, żeby można było wyjąć z nich deser. Krok 7. Panna cottę układamy na talerzykach i dekorujemy owocami (do dekoracji będą pasować owoce jagodowe: truskawki, jagody, maliny lub egzotyczne: physalis, mango, liczi), frużeliną lub sosem owocowym albo polewą czekoladową i podajemy.         Panna cotta tagged in mleko, polecany, Prosty przepis, śmietanka kremówka, wanilia, żelatyna    Share: facebook twitter pinterest google+ 