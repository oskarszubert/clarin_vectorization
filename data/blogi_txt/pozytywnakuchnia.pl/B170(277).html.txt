( );    Najlepszy ser do naleśników robi moja mama, a jeszcze lepszy babcia :). Właściwie obie przygotowują go dokładnie tak samo, ze zmielonego drobno twarogu z dodatkiem cukru, ziaren wanilii i żółtka. To ser do naleśników o smaku dzieciństwa – uwielbiałam go nawet w wersji na zimno, a skutki łakomstwa w postaci czkawki towarzyszyły mi za każdym razem, gdy zakradałam się do lodówki, żeby zjeść po kryjomu to, co zostało po śniadaniu.  Ser do naleśników można łączyć z wieloma dodatkami: nałożyć go do środka, zawinąć i udekorować miodem, syropem klonowym, konfiturą, polewą czekoladową lub bitą śmietaną. Najbardziej lubię go w towarzystwie naleśników i świeżych owoców: malin lub truskawek. A Wam, z czym najlepiej smakuje? Ser do naleśników     Ser do naleśników – przepis Czas przygotowania: ok. 5 minut Składniki (dla 2 osób):  250 g twarogu (zmielony w maszynce o drobnych oczkach) 1 żółtko (z wyparzonego jajka; opcjonalnie) 1-2 łyżki śmietany (opcjonalnie, jeśli twaróg jest suchy) 4 łyżki cukru lub cukru waniliowego miąższ z 1/2 laski wanilii lub 1/2 łyżeczki cynamonu  Przydatne poradniki:   Jak zrobić naleśniki klasyczne lub naleśniki czekoladowe Jak wyparzyć jajko Jak zrobić cukier waniliowy     Wykonanie: Krok 1. Wszystkie składniki mieszamy dokładnie w miseczce, ugniatając widelcem. Twarożek do naleśników tagged in cynamon, Prosty przepis, twaróg, wanilia, żółtka    Share:   facebook twitter pinterest google+ 