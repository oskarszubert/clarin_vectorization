( );     Mięso polane piwem kojarzy mi się z letnim grillowaniem. Wystarczy wrzucić kiełbaski na ruszt, podlać piwem prosto z butelki i najprostsza kiełbasa z grilla za chwilę jest gotowa. Prosty i szybki sposób, za to biała kiełbasa w sosie piwnym wymaga odrobinę więcej przygotowań i można zaserwować ją na Wielkanoc. Piwo zakupione w Czechach „na zapas” niecierpliwie czeka na letnie grillowanie, tymczasem jedną butelkę otworzę do przygotowania piwnego sosu. I choć na śniadanie wielkanocne nie wypada stawiać kufla z piwem na stole, takie wygotowane, w sosie, idealnie uzupełni smak białej kiełbasy.  Zobacz też: Więcej przepisów na Wielkanoc Biała kiełbasa w sosie piwnym, jeśli na śniadanie wolimy tradycyjną, białą kiełbasę z cebulą, może być przyrządzona na kolację drugiego dnia Świąt, zwłaszcza gdy zostanie nam jej zapas. Biała kiełbasa z sosem piwnym     Biała kiełbasa w sosie piwnym – przepis Czas przygotowania: 15 minut Składniki (dla 6 osób):   1 kg białej kiełbasy 1 szklanka jasnego, lekkiego piwa 1 cebula (drobno pokrojona) 2 łyżki mąki 2 łyżki białego octu 1 łyżka cukru 50 g masła (¼ kostki) 1,5 szklanki wody natka pietruszki (posiekana) sól, pieprz   Przydatne poradniki:  Jak pokroić cebulę     Wykonanie: Krok 1. Wodę, piwo i cebulę z octem zagotowujemy na patelni. Krok 2. Dodajemy kiełbasę w całości, doprawiamy solą i pieprzem i gotujemy przez 15 minut pod przykryciem, na średnim ogniu. Krok 3. Wyjmujemy kiełbasę z garnka, studzimy i kroimy na kawałki o grubości ok. 2,5 cm. Krok 4. Mąkę delikatnie podsmażamy na patelni z roztopionym masłem. Krok 5. Dodajemy wywar piwny z cebulą, cukier i zagotowujemy, cały czas mieszając. Krok 6. Gdy sos zgęstnieje, dodajemy pokrojoną kiełbasę i trzymamy na ogniu jeszcze przez 5 minut. Krok 7. Podajemy kiełbasę z sosem, udekorowaną natką pietruszki. Biała kiełbasa w sosie piwnym tagged in Biała kiełbasa, cebula, kiełbasa, natka pietruszki, piwo, Prosty przepis, Wielkanoc Share:   facebook twitter pinterest google+ 