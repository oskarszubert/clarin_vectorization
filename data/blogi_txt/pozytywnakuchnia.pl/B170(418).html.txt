( );     Krem z kurek W sezonie na kurki, kiedy przejeżdżam drogą, która wiedzie przez las, zawsze wypatruję sprzedawców tych smacznych, pięknie żółtych grzybów. Kupuję jeden lub dwa koszyczki i przygotowuję sos kurkowy albo jajecznicę z kurkami, a kiedy grzybów jest więcej – zupę z kurek. Obgotowuję grzyby, żeby następnie udusić je z zeszkloną na maśle cebulą, a potem ugotować z dodatkiem papryki i kaparów. Moja zupa z kurek jest kremowa – zagęszczona kremową śmietanką i zmiksowana na gładko w blenderze. Udekorowana kremowym twarożkiem i dodatkowymi kaparami, w towarzystwie połówki czerwonego pomidora z puszki, cieszy oko i podniebienie w chłodne, wrześniowe wieczory.  Zobacz też: Inne pomysły na zupy i dania z kurek    1/2 kg kurek (oczyszczone, umyte, obgotowane przez 5-10 minut we wrzątku) 1 cebula (pokrojona drobno lub w półksiężyce) 1 czerwona papryka (pokrojona w większą kostkę) 1 łyżka kaparów 3/4 l wywaru warzywnego lub grzybowego 1 szklanka białego wina wytrawnego 1 szklanka śmietanki kremówki 1/4 kostki masła 1 łyżeczka suszonego tymianku 1/2 łyżeczki suszonego rozmarynu 1/2 łyżeczki suszonej bazylii sól, pieprz  Przydatne poradniki:  Jak zrobić wywar warzywny Jak pokroić cebulę       Wykonanie:   Krok 1. Cebulę szklimy na maśle. Krok 2. Do zeszklonej cebuli dodajemy odcedzone kurki i dusimy na małym ogniu przez ok. 10-15 minut. Krok 3. Do garnka z cebulą i grzybami dodajemy paprykę i kapary, zalewamy białym winem i dusimy przez kolejne 10-15 minut. Krok 4. Do zupy dodajemy wywar warzywny, mieszamy i doprawiamy solą, pieprzem oraz ziołami. Gotujemy jeszcze przez ok. 5 minut. Krok 5. Do garnka dolewamy śmietankę kremówkę, gotujemy jeszcze chwilę i miksujemy całość w blenderze (przed wlaniem zupy do szklanego blendera należy ją ostudzić).        Zupa z kurek tagged in Bazylia, Białe wino, cebula, czerwona papryka, Kurki, papryka, rozmaryn, śmietanka kremówka, tymianek     Share: facebook twitter pinterest google+ 