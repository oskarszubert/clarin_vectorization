( );     Tort makowy Jednym z wypieków świąteczno-zimowych, których przygotowania warto choć raz spróbować, jest tort makowy. Z pewnością zdarzyło się go przygotować niejednej z Waszych babć, a w wielu domach jest to obowiązkowy deser na wigilijnym lub wielkanocnym stole. To odrobinę skomplikowane, ze względu na konieczność ubijania piany z białek, krojenia i przekładania kremem, wilgotne ciasto, którego podstawową recepturę można wzbogacić, dodając bakalie lub nasączając po upieczeniu ponczem z dodatkiem likieru pomarańczowego czy rumu albo spirytusu. Zobacz też: Więcej przepisów na torty  Tort makowy, podobnie jak większość jego tortowych braci i sióstr – jest dość słodki. Dekorując go lukrem lub polewą czekoladową warto pomyśleć o zmniejszeniu ilości cukru w kremie. Dlatego u mnie to tylko 2 łyżki cukru pudru. Można przełamać smak tortu, smarując pokrojone ciasto, przed przełożeniem, odrobiną kwaskowatego dżemu pomarańczowego. Ze starej, PRL-owskiej książki z przepisami znalezionej na strychu w domu rodzinnym, wyłowiłam ten przepis. 12 jajek! W tamtych czasach to musiał być prawdziwy rarytas. Takie kremy jak ten, którym przekładam mój tort makowy, przygotowywała moja mama, kiedy jeszcze byliśmy z moim bratem dziećmi i gdy piekła dla nas torty urodzinowe. Dziś można ten klasyczny, maślany krem zastąpić bogatszą smakowo i nieco mniej tłustą wersją kremu z mascarpone, białego jak śnieg, który obficie sypie tej zimy z nieba. Czy to z okazji Wigilii, Walentynek czy Wielkanocy, warto skosztować.       Tort makowy – przepis Czas przygotowania: ok. 30 minut Czas pieczenia: ok. 45 minut Składniki (tortownica o średnicy 26 cm): Ciasto:  10 jajek (oddzielone białka od żółtek) 500 g maku (namoczony na noc w zimnej wodzie, dokładnie odciśnięty, zmielony w maszynce o drobnych oczkach) 1,5 szklanki cukru 5 łyżek kaszy manny 3 łyżki bułki tartej ½ łyżeczki proszku do pieczenia (opcjonalnie) 1 łyżka ekstraktu waniliowego 1 łyżka gorzkiego kakao  Krem maślany:   1 kostka masła (wyjęte z lodówki na 1 godzinę przed przygotowaniem kremu) 2 żółtka 2 łyżki cukru pudru sok z ½ cytryny   Przydatne poradniki:   Jak zrobić krem do tortu Jak zrobić lukier z białek Jak zrobić polewę czekoladową Piana z białek - jak ubić    Wykonanie: Krok 1. Żółtka ucieramy w dużej misce z ½ szklanki cukru na gładką, puszystą masę. Krok 2. Do masy żółtkowej dodajemy kakao, ekstrakt waniliowy i bułkę tartą. Mieszamy za pomocą miksera aż do połączenia wszystkich składników. Krok 3. Do masy dokładamy mak i ucieramy całość mikserem przez ok. 2 minuty. Krok 4. W osobnej misce ubijamy pianę z białek na sztywno. Krok 5. Do ubitych białek dosypujemy 1 szklankę cukru i całość znów ubijamy mikserem aż do uzyskania sztywnej, ciągnącej się piany. Krok 6. Pianę z białek oraz kaszę mannę dodajemy do ciasta makowego i delikatnie mieszamy całość łyżką lub mikserem na bardzo niskich obrotach (nie wszystkie miksery się do tego nadają). Krok 7. Przelewamy masę do tortownicy wysmarowanej tłuszczem i wysypanej mąką i wstawiamy do lekko podgrzanego piekarnika. Krok 8. Pieczemy tort makowy przez ok. 45 minut (pod koniec pieczenia sprawdzamy drewnianym patyczkiem czy ciasto nie jest w środku surowe) w temperaturze 180 °C. Studzimy w piekarniku przy uchylonych drzwiczkach. Krok 9. Krem maślany zaczynamy przygotowywać, ucierając mikserem masło na puszystą masę. Krok 10. Do utartego masła wbijamy 1 żółtko  i rozmiksowujemy na gładko. Krok 11. Dosypujemy 1 łyżkę cukru pudru, rozmiksowujemy na gładko. Krok 12. Powtarzamy krok 10 i 11 :). Krok 13. Do kremu, ucierając, stopniowo wlewamy sok z cytryny i miksujemy całość do gładkości. Krok 14. Wystudzony tort przekrawamy na dwie równe części i przekładamy kremem. Delikatnie dociskamy górny placek ciasta. Krok 15. Dekorujemy wierzch lukrem lub polewą czekoladową i odstawiamy na 1-3 godziny do lodówki, żeby krem stężał.         Tort makowy tagged in Ciasto, Ciasto z kremem, Ciasto z makiem, jajka, kasza manna, mak, tort Share:   facebook twitter pinterest google+ 