( );     Kurczak z sosem truskawkowym Wytrawne truskawki, delikatnie uduszone i wymieszane ze śmietaną lub jogurtem oraz octem balsamicznym, tworzą z łagodnym mięsem piersi kurczaka ciekawe połączenie. Pierś, bez tłuczenia tłuczkiem, szybko obsmażona, a potem uduszona pod przykryciem, soczysta i miękka w środku, doskonale skomponuje się z sosem przygotowanym z truskawkowo-balsamicznej marynaty, zielenią rukoli i czerwienią soczystych truskawek. Pierś kurczaka z sosem truskawkowym najlepiej podać pokrojoną na plasterki o szerokości ok. 1 cm, a wielbiciele balsamico mogą, oprócz sosu ugotowanego z marynaty, polać ją gęstym, dekoracyjnym octem balsamicznym. Można serwować ją z dodatkiem dostępnych na targach obok truskawek, młodych ziemniaków. Krok 2. Dodajemy śmietanę, ocet balsamiczny, sól, cukier, pieprz, cynamon i sok z cytryny. Krok 3. Oczyszczone z błon piersi z kurczaka wkładamy do marynaty i zostawiamy na min. 1 godzinę do marynowania. W trakcie marynowania obracamy piersi tak, żeby dobrze wymoczyły się w marynacie z obydwu stron. Krok 4. Na patelni teflonowej lub grillowej rozgrzewamy oliwę i szybko obsmażamy kurczaka dokładnie „oskrobanego” z marynaty. Zmniejszamy ogień, przykrywamy i dusimy na najmniejszym ogniu przez ok. 15 minut. Po tym czasie można przekroić jedną pierś i sprawdzić czy w środku nie jeszcze surowa. Krok 5. W czasie gdy mięso się dusi, przelewamy do niewielkiego garnka marynatę i doprowadzamy do wrzenia. Zmniejszamy ogień i gotujemy przez ok. 5 minut. Krok 6. Gotową pierś z kurczaka kroimy na plastry o szerokości ok. 1 cm, dekorujemy sosem i podajemy z rukolą i pokrojonymi w plastry, pozostałymi truskawkami. 