( );     Ryba w migdałach Miłą i smaczną oraz elegancką alternatywą dla klasycznej ryby panierowanej jest ryba z migdałami, którą przygotowuje się w równie szybki i prosty sposób, a panierka z migdałów, czy to w formie płatków, słupków, czy po prostu z mąki migdałowej, idealnie komponuje się ze smakiem pstrąga, dorsza, dorady, karguleny, a nawet łososia. Najszybciej można przygotować wersję smażoną, ale panierowaną w migdałach rybę można też włożyć do piekarnika, ustawiając ją w naczyniu żaroodpornym w taki sposób, żeby obie strony miały dostęp do gorącego powietrza, a całość nie przewróciła się w trakcie pieczenia.  Zobacz też: Więcej pomysłów na rybę   Bardzo lubię dania z ryb. Można każdą przygotować praktycznie w ten sam, najprostszy sposób, a każdorazową różnicę w smaku można osiągnąć, wybierając różne gatunki ryb, których sporo jest nie tylko w sklepach rybnych, ale również w hipermarketach. Zastępując zwykłą panierkę migdałami również w prosty sposób można urozmaicić i jak miło odmienić klasyczny posiłek, czyniąc go w dodatku zdrowszym, bo bogatym w dobroczynny błonnik. W ten sam sposób rybę można panierować w siekanych grubo orzechach lub płatkach czy wiórkach kokosowych, smażąc na oleju kokosowym.         Ryba z migdałami – przepis z filmem Full HD         Obejrzyj film bezpośrednio na YouTube: http://www.youtube.com/watch?v=cGTSBz2r7pQ Ryba z migdałami – przepis Czas przygotowania: 10 minut Składniki (dla 1 osoby):  1 cała ryba (dorsz, pstrąg, kargulena, dorada lub inna, o łagodnym smaku) 50 g migdałów w płatkach, słupkach lub zmielonych, wcześniej blanszowanych 2 łyżki mąki 1 małe jajko (rozkłócone) 2-4 plastry cytryny 2-4 łyżki masła klarowanego sól, biały pieprz  Przydatne poradniki:  Jak sprawdzić świeżość ryby Jak zrobić masło klarowane Wykonanie:Krok 1. Wypatroszoną rybę bez łusek myjemy i osuszamy na papierowym ręczniku lub serwetce.Krok 2. Skrapiamy rybę sokiem z cytryny i nacieramy solą i pieprzem. Krok 3. Obtaczamy rybę w mące, namaczamy w rozkłóconym jajku, a potem w migdałach. Krok 4. Na dobrze rozgrzanym tłuszczu, na średnim ogniu, smażymy rybę z obu stron na patelni o nieprzywierającej powłoce. Podajemy z ziemniakami lub ryżem oraz surówką.      Ryba z migdałami tagged in dorada, dorsz, kargulena, migdały, Prosty przepis, pstrąg, płatki migdałowe, ryba, Szybki obiad     Share: facebook twitter pinterest google+ 