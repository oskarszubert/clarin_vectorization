( );     Dawno nie było porządnego kawałka mięcha na tym blogu ;). Mój „nadworny smakowy” bardzo ją chwalił i powiedział, że chętnie będzie spożywał częściej. Połączona z warzywami, w sosie, podawana w misce, świetnie smakuje jako samodzielne danie lub towarzysz miseczki ryżu.      Wołowina w sosie z czarnej fasoli – przepis Składniki (dla 4 osób):  400 g wołowiny krzyżowej lub polędwicy (pokrojonej w grubą kostkę o boku ok. 2 cm lub w paski) 1/2 puszki czarnej fasoli (do nabycia w hipermarkecie, na półce z azjatycką żywnością; ewentualnie można ją zastąpić czerwoną fasolką, która jednak różni się nieco smakiem i wielkością; fasolę możemy dodać całą lub wcześniej dokładnie ugnieść widelcem) 1 średnia cebula (pokrojona w ósemki) 1 mała, czerwona papryka (pokrojona w kostkę) 1 mała, zielona papryka (pokrojona w kostkę) 2 łyżeczki mąki kukurydzianej 1/2 kubka wywaru wołowego 2 łyżeczki sosu sojowego 1 łyżeczka przeciśniętego przez praskę czosnku 1/4 łyżeczki czarnego pieprzu (najlepszy będzie świeżo zmielony) 2 łyżki oleju 1 łyżeczka cukru Wykonanie:   Krok 1. Mąkę rozpuszczamy w wywarze, dodajemy sos sojowy i cukier. Krok 2. W woku rozgrzewamy łyżkę oleju (rozprowadzamy po ściankach i dnie). Smażymy przez ok. 1 minutę na dużym ogniu czosnek z pieprzem, cebulą i papryką. Odkładamy do miski. Krok 3. Dolewamy pozostały olej i przez ok. 2 minuty smażymy na dużym ogniu wołowinę. Gdy zmieni kolor, dodajemy fasolę, warzywa i wywar. Smażymy dalej, aż sos się zagotuje i zgęstnieje.       Czarna fasola to bardzo częsty składnik chińskich dań. Przyrządza się ją na bardzo wiele sposobów. Różnorodnych do tego stopnia, że podczas mojego zeszłorocznego pobytu w Hong Kongu spotkałam się nawet z napojem z czarnej fasolki. Niestety, pomimo wielu godzin poszukiwań nie znalazłam na niego w internecie żadnej receptury. Jeśli ktoś takowy przepis posiada, chętnie go wypróbuję :).  tagged in cebula, czarna fasola, czerwona papryka, czosnek, fasola, mąka kukurydziana, papryka, Prosty przepis, sos sojowy, wołowina, wywar wołowy, zielona papryka     Share:   facebook twitter pinterest google+ 