Ten sernik to połączenie dwóch smaków, które kojarzą mi się ze świętami - masa serowa z dodatkiem świeżo startej skórki pomarańczowej i masa makowa o aromacie migdałów. Jest bardzo delikatny i kremowy, z niespodzianką w postaci maku z drobinkami czekolady. Niezbyt słodki, jest świetną odmianą po ciężkich, świątecznych wypiekach [ które zresztą bardzo lubię i z przyjemnością konsumuję ;) ]. Przepis znalazłam tutaj . Składniki [ na tortownicę o średnicy 25 cm ] : masa serowa :  1 kg sera do serników, trzykrotnie mielonego [ użyłam sera w wiaderku z Piątnicy ] 3 łyżki mąki ziemniaczanej skórka otarta z 1 pomarańczy 1 szklanka drobnego cukru 5 jajek 3-4 łyżki likieru pomarańczowego lub 2 łyżeczki aromatu pomarańczowego 2 łyżeczki ekstraktu z wanilii 1/3 szklanki śmietanki kremowej 36% [ użyłam 30% ]  masa makowa :  375 g gotowej masy makowej z bakaliami 1 łyżka mąki ziemniaczanej 3 małe jajka 1/3 szklanki śmietanki kremówki 36% [ u mnie 30% ] 2 łyżeczki aromatu migdałowego lub 2 łyżki likieru Amaretto 70 g ciemnej czekolady, posiekanej na kawałki opcjonalnie : pół szklanki cukru ( w zależności od tego, jak słodka jest masa makowa - ja nie dodawałam )   Tortownicę wysmarować masłem, dno wyłożyć papierem do pieczenia (tortownicę zapiąć, wypuszczając papier na zewnątrz). Boki tortownicy również posmarować masłem. Piekarnik nagrzać do 175°C. Do miski włożyć ser, mąkę i skórkę pomarańczową. Ucierać mikserem na niskich obrotach przez 2-3 minuty, aż masa stanie się gładka. Stopniowo dodawać cukier, cały czas miksując na małych obrotach. Do masy wbijać kolejno jajka miksując przez ok.30 sekund po każdym dodanym jajku. Na koniec zmiksować z likierem/aromatem pomarańczowym, ekstraktem z wanilii i śmietanką. Masę przełożyć do tortownicy. Przygotować warstwę makową : do miski włożyć masę makową i mąkę, zmiksować na wolnych obrotach ze stopniowo wsypywanym cukrem [cukier można pominąć]. Następnie kolejno dodawać jajka miksując masę po każdym z nich przez ok.30 sekund na wolnych obrotach. Dodać śmietankę oraz aromat lub likier migdałowy, zmiksować. Na koniec dodać posiekaną czekoladę i wymieszać. Masę wykładać łyżką na masę serową, następnie zrobić patyczkiem lub wykałaczką kilka "ósemek", tworząc fantazyjne wzorki. Na dno piekarnika ( lub dolną kratkę ) wstawić formę z gorącą wodą. Na środkowej półce piekarnika ustawić formę z sernikiem. Piec przez 15 minut w 175°C, a następnie obniżyć temperaturę do 120°C i piec przez 90 minut. Po upieczeniu włączyć piekarnik i uchylić drzwiczki. Gdy sernik lekko przestygnie, wyjąć go z piekarnika i ostudzić. Po całkowitym ostudzeniu zdjąć obręcz i wstawić sernik do lodówki na całą noc. Przed podaniem posypać cukrem pudrem. 