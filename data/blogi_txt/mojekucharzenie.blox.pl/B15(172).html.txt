Testowania przepisów ciąg dalszy :) Tym razem wyciągnęłam ze swojego zeszytu przepis na drożdżówkę - wycięty chyba z jakiegoś starego numeru "Dziecka" . W oryginalnym przepisie był to placek ze śliwkami , ale że na porządne śliwki trzeba poczekać do jesieni ( oczywiście na świeże , bo mrożone są ) - na jednej połowie ciasta ułożyłam truskawki , a na drugiej jabłka . Wyszło całkiem dobre , a dzięki truskawkom bardzo aromatyczne ! Z zapachem świeżo upieczonego drożdżowego ciasta może się chyba tylko równać zapach świeżego chleba ... :)      Składniki :  2,5 szklanki mąki ( ok. 43 dag )  5 dag drożdży 4 łyżki cukru 2 żółtka 4 łyżki masła 3/4 szklanki letniego mleka kilka kropli aromatu waniliowego szczypta soli  na wierzch :  owoce - u mnie jabłka i truskawki brązowy cukier i cynamon   Drożdże rozetrzeć z łyżką cukru , zalać mlekiem , dodać 2 łyżki mąki i odstawić do wyrośnięcia . Gdy zaczyn wyrośnie , połączyć go z pozostałymi składnikami , oprócz masła . Wymieszać wszystko łyżką , a następnie wyrobić starannie dłońmi . Stopniowo wlewać roztopione i ostudzone masło , wyrabiać ciasto do momentu , gdy zacznie odstawać od dłoni .  Blachę wyłożyć papierem lub nasmarować tłuszczem , rozłożyć równomiernie ciasto - na wierzchu ciasta ułożyć owoce . Owoce posypać brązowym cukrem zmieszanym z cynamonem ( część z jabłkami ) i samym cukrem ( część truskawkowa ) . Odstawić w ciepłe miejsce do wyrośnięcia . Wyrośnięte ciasto wstawić do piekarnika nagrzanego do 170°C i piec , aż nabierze złocistego koloru - ok. 1 godziny . 