Ostatnio przywiozłam z działki piękne borówki amerykańskie i postanowiłam sprawdzić , co dobrego można z nich zrobić. Wymyśliłam , że zrobię pankejki - potrzebny był mi tylko dobry przepis - znalazłam go na TEJ stronie. Placuszki bardzo szybko się robi, są puszyste, delikatne i mocno jagodowe. Już podczas smażenia pięknie pachną wanilią. Polecam, bo są po prostu pyszne !      Składniki :  150 g mąki pszennej 1 łyżeczka proszku do pieczenia 2 łyżki cukru pudru 150 ml mleka 25 g stopionego masła 1 jajko pół łyżeczki aromatu waniliowego ( lub ekstraktu z wanilii ) 100 g borówki amerykańskiej lub jagód szczypta soli Wszystkie suche składniki ( oprócz borówek ) wymieszać razem. W osobnym naczyniu wymieszać jajko, mleko, stopione i przestudzone masło oraz aromat waniliowy. Wlać masę do suchych składników i dokładnie wymieszać. Do ciasta dodać borówki i delikatnie wymieszać.  Na rozgrzaną teflonową patelnię ( bez tłuszczu ) nakładać łyżką porcje ciasta , smażyć placuszki na małym ogniu, aż na ich powierzchni zaczną pojawiać się pęcherzyki - wtedy przewrócić na drugą stronę i dosmażyć. Podawać z syropem klonowym lub płynnym miodem. 