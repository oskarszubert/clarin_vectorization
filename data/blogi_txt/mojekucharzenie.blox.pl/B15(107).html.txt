Delikatne, mocno czekoladowe ciasto o bananowym aromacie. Lekko wilgotne, dzięki czemu długo zachowuje świeżość. Idealne na niedzielny podwieczorek :) Przepis znalazłam tutaj. Składniki : ciasto :  100 g gorzkiej czekolady 150 g masła w temperaturze pokojowej 175 g cukru pudru 175 g mąki samorosnącej ( self-rising flour ) 1 łyżeczka proszku do pieczenia 3 jajka 25 g kakao 2 duże banany   kruszonka :  25 g masła 2 czubate łyżki mąki 1 łyżka cukru demerara 2 łyżki posiekanych orzechów włoskich   Czekoladę rozpuścić na parze i ostudzić. Banany obrać i pognieść widelcem lub tłuczkiem do ziemniaków na papkę. Przygotować kruszonkę : masło utrzeć z mąką, a następnie wymieszać z cukrem i orzechami. Masło ubić z cukrem pudrem na puszystą masę, następnie stopniowo dodawać po jednym jajku, cały czas miksując. Do masy przesiać mąkę, proszek do pieczenia i kakao, zmiksować. Dodać banany i roztopioną, ostudzoną czekoladę i miksować, aż wszystkie składniki dokładnie się połączą. Ciasto przelać do formy keksowej o wymiarach 36 x 12 cm, wyłożonej papierem do pieczenia. Wierzch ciasta posypać kruszonką i wstawić je do piekarnika nagrzanego do 180ºC. Piec przez około 50-60 minut ( do suchego patyczka ). Po upieczeniu ostudzić na kratce. 