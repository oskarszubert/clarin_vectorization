Niedawno otrzymałam propozycję przetestowania produktów firmy Monini. Postanowiłam skorzystać z oferty, ponieważ nie miałam jeszcze do czynienia z produktami tej firmy. Parę dni później otrzymałam przesyłkę i rozpoczęłam testowanie :)    1. Glassa balsamiczna - ten produkt zaciekawił mnie chyba najbardziej. Jest to zagęszczony ocet balsamiczny z dodatkiem karmelu, białego octu winnego i moszczu z winogron. Glassa ma dość delikatny smak w porównaniu z tradycyjnym octem balsamicznym i jest lekko słodka. Świetna do dekorowania potraw - jest gęsta, nie rozlewa się na talerzu. Mam zamiar wypróbować ją jako dodatek do deserów - czekam z utęsknieniem na truskawki :) 2. Oliwa smakowa czosnek i chili - złocista, pikantna oliwa, z lekką goryczką. Trochę przeszkadza mi jej zapach - kojarzy mi się z zapachem gazu :/ Jest dobra do doprawiania sałatek. Producent podaje, że można ją również dodawać do spaghetti lub owoców morza - mam zamiar spróbować krewetek z jej dodatkiem. 3. Oliwa Classico w sprayu - mieszanka oliw z oliwek extra vergine. W porównaniu z pozostałymi ma najdelikatniejszy smak. Dobra do smażenia - szczególnie przydaje się do spryskiwania patelni grillowej. Ułatwia też natłuszczanie blach, szczególnie tych karbowanych, z dużą ilością rowków.      4. Oliwa D.O.P. Umbria - Extra Vergine . Ma piękny zielony kolor, jest gorzkawa i dość ostra w smaku. Nadaje się do doprawiania gęstych zup i dań z grilla, ja skrapiałam nią również sałatę.      5. Lemoniny - sok z sycylijskich cytryn. Bardzo aromatyczny dzięki dodatkowi olejku eterycznego z cytryn. Jak dla mnie jego aromat jest zbyt intensywny. Moim zdaniem ten sok bardziej nadaje się do ciast i deserów niż do doprawiania wytrawnych potraw. 6. Aperitiny - pasta z suszonych pomidorów. Świetna jako smarowidło do pieczywa, najsmaczniejsza na grzankach. Dobry sposób na szybką i smaczną przekąskę. 7. Pesto genovese - aromatyczne, o mocnym bazyliowym aromacie. Wystarczy dodać kilka łyżek do gorącego makaronu i mamy gotowe danie. Byłam mile zaskoczona jego smakiem, nie musiałam doprawiać makaronu żadnymi przyprawami - wystarczyło samo pesto. 8. krem do rąk z dodatkiem oliwy - dobrze natłuszcza dłonie i do tego ma bardzo przyjemny zapach :) 