Soczyste gruszki zapiekane w naleśnikowym cieście - to smaczny i prosty w przygotowaniu deser. Smakują dobrze i na ciepło i na zimno.  Przepis podała kawazmlekiem na forum cincin . Składniki :  2 jajka 50 g cukru ( 3 łyżki + 1 łyżeczka ) 3 łyżki mąki 0,25 l mleka 3 łyżki brandy gruszkowego ( u mnie nalewka gruszkowa ) 3 dojrzałe gruszki szczypta soli  do posypania :  1 łyżka cukru  1 łyżka cynamonu    Jajka ubić z cukrem i szczyptą soli. Do masy jajecznej stopniowo wmieszać mąkę, mleko i brandy. Gruszki obrać, pokroić na ćwiartki i usunąć gniazda nasienne. Ułożyć je w posmarowanej masłem formie o średnicy 26 cm . Zalać przygotowanym ciastem. Formę z ciastem wstawić do piekarnika nagrzanego do 200°C i piec przez około 30 minut.  Po wyjęciu z piekarnika posypać cukrem wymieszanym z cynamonem. 