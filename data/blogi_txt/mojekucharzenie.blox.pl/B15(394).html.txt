Chciałam sprawdzić , co to za wynalazek - przepis pochodzi z "Wróżki". Piernik wyszedł bardzo słodki i bardzo korzenny - czyli taki , jak powinien. Zapachniało świętami :)    Składniki :  35 dag. miodu 35 dag. cukru 15 dag. margaryny 5 jajek  1,5 torebki przyprawy do piernika 75 dag. mąki 1 szklanka piwa 2 łyżeczki proszku do pieczenia  Rondel z miodem wstawić do większego naczynia z wodą i podgrzać . Margarynę zalać gorącym miodem , utrzeć dodając cukier i żółtka . Wlać piwo . Dodać mąkę , proszek i przyprawę . Wymieszać . Ubić białka , połączyć z masą . Dwie podłużne formy napełnić ciastem . Piec około 1 godziny w temperaturze 200°C . Po upieczeniu można przełożyć powidłami i polać polewą czekoladową .   Mój przepis na polewę : 1/2 margaryny 1/2 szklanki mleka 5 łyżek cukru 5 łyżek kakao Składniki gotować do zgęstnienia często mieszając . Ciepłą polewą polać ciasto . 