Gdy zabraknie z domu jajek, to wcale nie oznacza, że nie da się upiec ciasta. Ta babka jest tego najlepszym przykładem :) Wilgotna, miękka, z korzenną nutką - i do tego bardzo łatwa do zrobienia.   przepis znalazłam na blogu moje pasje      szklanka = 250 ml Składniki :  1,5 szklanki przecieru jabłkowego* 125 g masła 3/4 szklanki cukru 2 szklanki mąki pszennej 1 łyżka kakao 2 łyżeczki sody 20 g przyprawy do piernika [lepiej dać mniej, bo z tą ilością babka jest dość pikantna]  Masło stopić, dodać przecier jabłkowy, cukier, mąkę z sodą, kakao i przyprawę do piernika. Ciasto dokładnie zmiksować na gładką, jednolitą masę. Formę babkową z kominkiem o średnicy 24 cm [u mnie 22 cm] wysmarować masłem i oprószyć kaszą manną. Do przygotowanej formy przełożyć ciasto, wyrównać powierzchnię. Wstawić do piekarnika nagrzanego do 180°C i piec przez ok.45-50 minut [do suchego patyczka]. Upieczoną babkę ostudzić, a następnie oprószyć cukrem pudrem.   *użyłam domowych prażonych jabłek z cukrem i cynamonem 