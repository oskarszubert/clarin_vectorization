Miałam kilka dojrzałych bananów , które należało zjeść jak najszybciej - i postanowiłam coś upiec z ich dodatkiem . Skorzystałam z przepisu Vanilii - kiedyś już robiłam z niego mufinki , a teraz postanowiłam zrobić ciasto.  Chciałam uzyskać bananowo-pomarańczowy smak , więc zastąpiłam sokiem pomarańczowym  mleko , które jest w oryginalnym przepisie . Okazało się jednak , że to za mało i smak bananów dominuje w tym cieście . Może gdybym dodała startej skórki pomarańczowej , to uzyskałabym ten efekt , o który mi chodziło . Ale i bez tego ciasto jest smaczne - wilgotne , a jednocześnie lekkie i do tego bardzo aromatyczne .       Składniki : suche :   1,5 szklanki mąki 1 łyżeczka sody pół łyżeczki proszku do pieczenia 0,5 szklanki cukru  mokre :  0,5 szklanki oleju 0,5 szklanki soku pomarańczowego [ w oryginale jest to mleko , kefir lub maślanka ] 1 jajko 2-3 rozgniecione banany    Wymieszać w jednej misce suche składniki , w drugiej mokre . Do mokrych dodać rozgniecione widelcem banany , wymieszać . Wlać mokre składniki do suchych , wymieszać niedbale widelcem - tylko do połączenia się składników . Przelać ciasto do formy keksowej [ 35 x 11 cm ] wysmarowanej tłuszczem i oprószonej bułką tartą lub wyłożonej papierem do pieczenia , piec w temperaturze 175°C przez około 40-50 minut . 