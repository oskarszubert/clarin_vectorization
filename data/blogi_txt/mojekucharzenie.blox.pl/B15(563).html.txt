Upiekłam go w sobotę na urodziny mojej Mamy . Biszkopt zrobiłam z przepisu Evenki - do jego przełożenia użyłam delikatnego kremu budyniowego zrobionego z żółtek i mleka . Zimą można sobie pozwolić na trochę cięższe masy niż śmietanowa , chociaż masa wybrana przeze mnie wcale nie należy do szczególnie ciężkich. Przepis na ten krem dostałam kiedyś od kuzynki - przeważnie przekładam nim torty na wyjątkowe okazje - takie jak ta :) Składniki - proporcje na tortownicę o średnicy 23 cm : biszkopt :  6 jajek 1 szklanka cukru 1,5 szklanki mąki  krem :  5 żółtek 7 łyżek cukru 1 cukier waniliowy 2 łyżki mąki pszennej 2 łyżki mąki ziemniaczanej 500 ml mleka 1 margaryna 1 łyżeczka kawy rozpuszczalnej + 2 łyżeczki drobno zmielonej kawy naturalnej poncz do nasączenia :  pół szklanki herbaty z 1-2 łyżeczkami cukru i 1 łyżką nalewki pomarańczowo-kawowej [ można więcej - ja ze względu na dzieci dałam tylko tyle ]   do obsypania boków tortu :  starte lub drobno pokruszone biszkopty     Białka ubić ze szczyptą soli na sztywną pianę , po trochę dodawać cukier cały czas ubijając . Do ubitej masy dodawać po jednym żółtku , zmiksować . Następnie dodać do masy przesianą mąkę i delikatnie wymieszać (najlepiej drewnianą łyżką) . Przelać ciasto do natłuszczonej i wysypanej bułką tartą tortownicy . Piec w temperaturze 180°C przez około 25-30 minut . Upieczony biszkopt ostudzić i przekroić na 3 placki .  Krem : żółtka utrzeć z cukrem i cukrem waniliowym . Do utartej masy dodać obie mąki , zmiksować. Mleko zagotować - i na gotujące wlać rozrobioną masę jajeczną . Zamieszać i gotować na małym ogniu do chwili , aż masa zgęstnieje i zrobi "puf" [ jak podczas gotowania budyniu ] . Zdjąć z ognia i ostudzić .  Margarynę zmiksować i po trochę dodawać do niej nasz budyń ( cały czas miksując ). Masę podzielić na 3 części . Do jednej części dodać kawę rozpuszczalną rozrobioną z minimalną ilością wody - zmiksować . Następnie wsypać kawę naturalną , również zmiksować.  Krążki biszkoptowe układać kolejno na dużym talerzu , każdy skrapiać ponczem i smarować kremem: 1 warstwa - krem kawowy , 2 warstwa - krem waniliowy , na wierzch i boki tortu - krem waniliowy . Posmarowane kremem boki obsypać rozdrobnionymi biszkoptami . Schłodzić w lodówce .   tak tort wyglądał w przekroju :    a tak przed pokrojeniem  - każda świeczka symbolizuje 1 dziesiątkę [ gdzieś nam wcięło szóstkę ;) ] - pomysł na cyferki z rodzynek(-nków) - my Sisters ;D 