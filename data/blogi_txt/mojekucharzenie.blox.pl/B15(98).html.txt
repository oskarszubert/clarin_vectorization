Gdy zobaczyłam je u Margot, wiedziałam, że to coś dla mnie. Kruche ciasteczka o smaku chałwy. Słodkie, z drobinkami kawy. Pyszne !  Oryginalny przepis pochodzi ze strony Israeli Kitchen , tam znalazła go Monika, a u niej Ala :)      Składniki (na ok.15-20 szt.) :  pół szklanki pasty tahini 100 g masła pół szklanki cukru (w tym 2 łyżeczki cukru z wanilią) 1 szklanka + 2 łyżki mąki pół łyżeczki proszku do pieczenia 1 łyżka zmielonej kawy lub garść maku    Masło utrzeć z cukrem i tahini, dodać mąkę wymieszaną z proszkiem do pieczenia oraz kawę/lub mak. Zagnieść ciasto. Z ciasta formować kulki wielkości orzecha włoskiego, układać je na blasze wyłożonej papierem do pieczenia i każdą kulkę lekko spłaszczyć. Wstawić do piekarnika nagrzanego do 170°C i piec przez ok. 13 minut* (ciasteczka nie powinny się zezłocić, lecz tylko lekko popękać - wtedy są dobre).  Upieczone ciasteczka delikatnie przełożyć na kratkę (są dość kruche) i ostudzić.  *piekłam je ciut dłużej, bo nie chciały pękać 