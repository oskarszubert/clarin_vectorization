Prosty przepis + minimum składników = smaczne ciasteczka. Takie właśnie są te biszkopty :) Trochę kłopotu sprawiło mi ustalenie właściwej temperatury pieczenia - w oryginalnym przepisie jest informacja, że ciasteczka należy piec w niezbyt nagrzanym piekarniku przez 5-7 minut. Na początku piekłam w 150°C, ale po wskazanym czasie biszkopty były cały czas blade. Zwiększyłam temperaturę najpierw do 160°C, a potem do 170°C. Druga porcja ciastek była już taka, jak trzeba :) Przepis pochodzi z książki "Całuski pani Darling" M.Musierowicz.       Składniki : szklanka = 250 ml  3 jajka pół szklanki cukru czubata szklanka mąki pszennej 3 łyżeczki cukru waniliowego    Jajka zmiksować z cukrem do białości. Do ubitych jajek wsypać mąkę i cukier waniliowy, ponownie zmiksować, aż powstanie pulchny, niezbyt gęsty krem.  Dużą blachę wyłożyć papierem do pieczenia. Łyżką nakładać niewielkie porcje ciasta, zachowując odstępy. Wstawić do piekarnika nagrzanego do 170°C i piec, aż biszkopty się zarumienią (ok.10-12 minut). Po upieczeniu ostudzić na kratce. 