W letnie, gorące dni takie potrawy nie znajdują amatorów, ale za to zimą cieszą się dużym powodzeniem. Gęsta, sycąca zupa pieczarkowa świetnie smakuje, kiedy wraca się do domu po całym dniu pracy ( i staniu w korkach ;-) ) :-)  Przepis na tę zupę znalazłam u Karolki.      Składniki :  500 g pieczarek 600 ml bulionu 1 cebula 1 szalotka [ zamiast niej dałam 2 gałązki grubego szczypiorku ] 1 ziemniak 40 g masła 80 ml śmietany 1-2 łyżki białego wytrawnego wina [ zamiast niego użyłam 1 łyżki białej wódki ] sól , pieprz natka pietruszki   Pieczarki umyć i pokroić na plasterki. Podsmażyć na suchej patelni, a gdy odparuje woda, dodać połowę masła i podsmażyć na złoty kolor. Posolić. Na drugiej patelni rozgrzać resztę masła i podsmażyć na nim drobno posiekaną cebulę i szalotkę/szczypiorek, aż staną się szkliste. Odłożyć kilka pieczarek, a resztę wraz z podsmażoną cebulą i szalotką wrzucić do garnka, zalać bulionem. Dodać obranego, pokrojonego w kostkę ziemniaka i wino/wódkę. Gotować przez około 25 minut. Po tym czasie zupę zmiksować blenderem. Dodać śmietanę, wymieszać i doprawić do smaku solą i pieprzem. Do gotowej zupy dołożyć odłożone wcześniej pieczarki. Na talerzu zupę ozdobić kleksem śmietanki i posiekaną natką pietruszki. 