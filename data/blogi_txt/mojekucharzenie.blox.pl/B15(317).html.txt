Po zjedzeniu świątecznych wypieków ( w końcu ! zostało tylko trochę pierniczków w puszce ) zachciało nam się czegoś zwyczajnego. Padło na mufinki, bo ostatnio na nic więcej nie mam czasu. A że jednym z moich ulubionych połączeń smakowych jest czekolada z pomarańczą, to i w mufinkach znalazły się te dwa smaki. Postanowiłam trochę zmienić przepis na mufinki pomarańczowe i dodać do niego kakao i kandyzowaną skórkę pomarańczową. Babeczki pięknie wyrosły, w smaku też były niczego sobie, tyle że wyszły dość suche. Najbardziej smakowały mi popijane szklanką mleka :)     Składniki ( na 12 mufinek ) : suche :  2 szklanki mąki 2 łyżeczki proszku do pieczenia 1/4 łyżeczki sody 3/4 szklanki drobnego cukru 3 łyżki gorzkiego kakao  mokre :  2/3 szklanki soku pomarańczowego 120 g stopionego masła ( ok. pół szklanki ) 2 jajka skórka starta z 1 pomarańczy 1 łyżka kandyzowanej skórki pomarańczowej 2 łyżeczki ekstraktu z wanilii   W  jednej misce wymieszać suche składniki : mąkę, cukier, proszek, sodę, kakao. W drugiej wymieszać mokre: sok pomarańczowy, jajka, ekstrakt z wanilii, skórkę pomarańczową i roztopione, ostudzone masło. Wlać mokre składniki do suchych, krótko wymieszać. Jeżeli ciasto jest za gęste, dodać odrobinę mleka lub soku z pomarańczy. Nakładać porcje ciasta do formy mufinkowej wyłożonej papilotkami. Wstawić do piekarnika nagrzanego do 180°C i piec przez około 20-25 minut ( do suchego patyczka ).  Po upieczeniu mufinki wyjąć z formy i ostudzić na kratce. 