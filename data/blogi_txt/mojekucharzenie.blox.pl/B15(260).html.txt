Korciły mnie już od dawna , ostatnio robiła je Ewa , wcześniej Atina , a przepis pochodzi od Caritki . Pyszne kawowe kuleczki w kakaowej otoczce - takie mini-tiramisu :-)      Składniki :  2 łyżki kawy rozpuszczalnej ok.140 g biszkoptów 250 g serka mascarpone 1 łyżka cukru pudru 1 op. cukru waniliowego 2-3 łyżki alkoholu [ u mnie nalewka kawowo-pomarańczowa ] kakao     Kawę rozpuścić w 7-8 łyżkach wrzącej wody i zostawić do ostygnięcia. Dodać alkohol. Biszkopty rozdrobnić [pomógł mi mikser :) ] , wymieszać z kawą i odstawić na 20 minut do przegryzienia. Mascarpone , cukier puder i cukier waniliowy wymieszać, połączyć z biszkoptami, znów wymieszać. Z masy formować kuleczki wielkości mniejszego orzecha włoskiego, obtaczać w kakao i wstawić do lodówki [najlepiej na noc].   Kulki najlepiej smakują na trzeci dzień [ o ile się uchowają ;) ] . 