I znów torcik - ale tym razem w wersji obiadowej, na słono. Placki naleśnikowe przełożone sosem beszamelowym z dodatkiem pieczarek i sera tworzą bardzo sycące i smaczne danie.  Przepis pochodzi ze strony ugotuj.to      Składniki : ciasto naleśnikowe [na 10 naleśników o średnicy 20 cm]* :  250 g mąki pszennej 2 jajka 500 ml mleka szczypta soli  + tłuszcz do smażenia farsz : 500 g pieczarek 1 cebula 2 łyżki oleju  sos :  2 łyżki masła 2 łyżki mąki pszennej 500 ml mleka 100 g startego ementalera [ użyłam goudy ] sól , biały pieprz , gałka muszkatołowa  + 1 łyżka masła do posmarowania tortu   Zmiksować razem wszystkie składniki ciasta. Usmażyć cienkie naleśniki. Pieczarki oczyścić, umyć i drobno pokroić. Cebulę obrać i posiekać. Na patelni rozgrzać olej, wrzucić cebulę i pieczarki, smażyć przez ok. 15 minut. Przygotować sos : w rondelku rozgrzać masło, oprószyć je mąką i gotować na małym ogniu, aż zacznie bulgotać (zasmażka nie powinna się przyrumienić). Powoli, stale mieszając trzepaczką, wlewać mleko. Gotować, cały czas mieszając, aż sos zgęstnieje. Dodać starty żółty ser i podgrzewać, mieszając, aż się rozpuści. Doprawić solą, pieprzem i gałką muszkatołową. Dodać pieczarki z cebulą, wymieszać i podgrzewać jeszcze przez chwilę, a następnie zdjąć z ognia. W naczyniu żaroodpornym ułożyć jeden naleśnik, posmarować go sosem z pieczarkami i przykryć kolejnym plackiem, i tak przekładać na przemian, aż nie będzie już naleśników i sosu. Na ostatnim naleśniku położyć łyżkę masła**, przykryć folią aluminiową (u mnie przykryte pokrywką) i wstawić do piekarnika nagrzanego do 180°C na ok. 20 minut. Podawać na gorąco.   uwagi : * ciasto było dość gęste, więc rozcieńczyłam je odrobiną mleka, dzięki temu wyszło mi o wiele więcej naleśników - do tortu zużyłam 10 ** masło można rozpuścić i roztopionym posmarować wierzch tortu *** wygodniej zrobić torcik w tortownicy - łatwiej będzie go pokroić na zgrabne kawałki 