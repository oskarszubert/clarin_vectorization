To ciasto jest świetnym sposobem na zużycie czerstwej chałki lub ciasta drożdżowego . Jest proste , bardzo smaczne i szybko się je robi . Można je zjeść na gorąco - prosto z piekarnika , ale równie dobrze smakuje na zimno .  Przepis pochodzi z "Poradnika Domowego"       Składniki :  20 dag czerstwej chałki ( mogą też być bułki maślane lub zwykłe , ciasto drożdżowe albo pieczywo tostowe )  12 dag masła lub margaryny ( dałam pół na pół ) 15 dag cukru ( u mnie brązowy + zwykły - po połowie ) 4 jajka 1 szklanka mleka 2 jabłka + 1 banan ( oczywiście mogą być inne owoce ) cynamon  Pieczywo pokroić w kostkę i zalać mlekiem . Odcisnąć , rozetrzeć na jednolitą masę . Owoce obrać i pokroić w kostkę , wymieszać z cynamonem . Żółtka utrzeć z cukrem , połączyć z masą z chałki , dodać roztopiony tłuszcz , zmiksować . Dodać owoce , wymieszać . Ubić pianę z białek i dodać do masy chałkowej , wymieszać . Przełożyć do tortownicy wysmarowanej tłuszczem i wysypanej bułką tartą . Piec w temperaturze 190°C przez około 30-35 minut - moja tortownica ma średnicę 31 cm - jeżeli pieczemy w mniejszej tortownicy , trzeba czas pieczenia wydłużyć do ok.1 godziny . 