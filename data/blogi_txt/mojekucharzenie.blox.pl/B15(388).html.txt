Po hurtowej produkcji ciast zostało mi sporo białek .  A jak białka - to u mnie albo bezy albo piegusek . Wybrałam pieguska , bo dawno go nie piekłam .       Składniki :  1 szklanka białek 1 szklanka cukru 1 szklanka suchego maku 1 szklanka mąki 1 margaryna 1 łyżeczka proszku do pieczenia olejek migdałowy Mąkę , mak , cukier i proszek do pieczenia wymieszać . Roztopić margarynę , ostudzić , wlać do sypkich składników . Wymieszać ( można mikserem ) , dodać  olejek migdałowy . Ubić pianę z białek , dodać do masy i delikatnie wymieszać .  Przelać do formy keksowej wysmarowanej margaryną i obsypanej bułką tartą . Piec w temperaturze 180°C przez 50-60 minut .  Po upieczeniu można polać polewą czekoladową . 