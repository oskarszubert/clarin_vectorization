Pierwsze w tym sezonie placki ziemniaczane z młodych ziemniaczków :)  Są delikatniejsze od tych robionych ze starych ziemniaków .  Wystarczy kefir lub maślanka do popicia - i pyszny letni obiad jest gotowy :)      Składniki :  młode ziemniaki - ok.1 kg (  raczej takie trochę większe ) 2 jajka 1 duża cebula sól , pieprz kilka łyżeczek mąki pszennej tłuszcz do smażenia Ziemniaki oskrobać i umyć , zetrzeć na drobnej tarce . Cebulę obrać , drobno posiekać lub zetrzeć , wymieszać z ziemniakami i jajkami , doprawić do smaku solą i pieprzem , ewentualnie zagęścić masę ziemniaczaną paroma łyżeczkami mąki ( młode ziemniaki są dość wodniste ) . Smażyć na rumiano nieduże placuszki  i od razu podawać . 