Śledziowe filety zanurzone w jogurtowo-majonezowym sosie z dodatkiem curry to smaczna przekąska dla śledziożerców :) Przepis znalazłam na blogu Neringos blogas .      Składniki : 400 g śledzi 100 g majonezu 100 g jogurtu naturalnego 100 ml octu 50 g cukru 3 łyżki przyprawy curry 1 duża cebula 10 ziaren czarnego pieprzu 2-3 liście laurowe    Śledzie wymoczyć. Po wymoczeniu pociąć na paski. Na patelni podgrzać curry, następnie dodać pieprz, liście laurowe, cebulę pokrojoną w półplasterki, ocet i cukier. Gotować na małym ogniu, aż wyparuje połowa octu. Przestudzić. Majonez wymieszać z jogurtem, a następnie połączyć z przetartą przez sitko zawartością patelni. Dodać pokrojone śledzie, wymieszać. Odstawić do lodówki na co najmniej 12 godzin. 