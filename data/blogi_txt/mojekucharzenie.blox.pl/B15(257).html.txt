Krupnik to moja potrawa przygotowana w odpowiedzi na zaproszenie Grumko do gotowania po polsku . Wszyscy tę zupę lubimy , nawet mój mały niejadek zjada ją ze smakiem . Szczególnie dobrze smakuje w jesienno-zimowej porze , kiedy ma się ochotę na bardziej konkretne zupy :)      Składniki :  włoszczyzna 1 udko z kurczaka 1-2 suszone grzybki 2 garści pęczaku 2-3 duże ziemniaki 1 łyżeczka masła 1 średnia cebula  pieprz , sól , vegeta  listek laurowy , 2-3 ziarenka ziela angielskiego 2 litry wody   Udko zalać 2 litrami wody , dodać ziele angielskie , listek , grzybki suszone i vegetę . Gotować na małym ogniu - gdy zacznie wrzeć dodać włoszczyznę i cebulkę pokrojoną w kosteczkę oraz wrzucić pęczak . Kiedy kasza zacznie robić się miękka , dodać pokrojone w kostkę ziemniaki , gotować , aż będą miękkie . Gotową zupę doprawić solą i pieprzem oraz łyżeczką masła . 