Niedawno zaproponowano mi udział w akcji polegającej na pokazaniu, że przyrządzanie sushi w warunkach domowych jest proste i przyjemne. Pomysł bardzo mi się spodobał, ponieważ od dawna miałam ochotę na spróbowanie tej japońskiej potrawy. Otrzymałam do przetestowania produkty firmy Blue Dragon - był to zestaw do sushi,zawierający wszystko, co jest niezbędne do jego przygotowania. Razem z zestawem otrzymałam małą broszurkę z przepisami, więc postanowiłam wykonać sushi zgodnie z wytycznymi w niej zawartymi. Przygotowanie ryżu nie sprawiło mi kłopotu, zaniepokoiła mnie tylko dość duża ilość cukru w przepisie (zalewa). Zwijanie rolek również odbyło się bez problemów, użyłam do tego maty bambusowej dołączonej do zestawu. Gorzej było z konsumpcją - zapach alg był tak intensywny, że skutecznie odebrał mi apetyt. Mimo to postanowiłam spróbować choć jeden kawałek - niestety był to pierwszy, a zarazem ostatni kęs. Mocno pachnące algi plus słodkawy ryż - to zdecydowanie nie są moje smaki.  To było dla mnie ciekawe doświadczenie kulinarne, którego raczej nie będę powtarzać.      Składniki ( porcja dla 5-6 osób ) :  1,5 szklanki ryżu ( 375 g ) ogórek awokado 6 listków suszonych alg morskich Blue Dragon pasta wasabi Blue Dragon ryby ( np. wędzony łosoś, pstrąg , paluszki krabowe ) - użyłam łososia imbir do sushi Blue Dragon japoński sos sojowy Blue Dragon  zaprawa do ryżu :  9 łyżek octu ryżowego Blue Dragon 5-7 płaskich łyżek cukru - dałam 5 2 płaskie łyżeczki soli    Ryż wypłukać w wodzie, wodę odlać. Delikatnie przemieszać. Ponownie wypłukać ryż w wodzie i wodę odlać. Jeszcze raz przemieszać. Przepłukać ryż 2 razy już bez mieszania go po odlaniu wody. Zalać go wodą i odstawić na 20-30 minut. Odcedzić namoczony ryż na sicie, wsypać do garnka o grubym dnie [jego średnica nie powinna przekraczać średnicy palnika]. Dolać wodę - tyle samo, ile było suchego ryżu - i przykryć pokrywką. Postawić garnek z ryżem na rozgrzanym palniku, trzymać do zagotowania. Zamieszać ryż, ponownie przykryć pokrywką i przestawić na najmniejszy palnik, ustawiony na minimalne grzanie. Podgrzewać przez 15 minut bez podnoszenia pokrywki. Następnie zdjąć garnek z kuchenki, odstawić na kolejne 15 minut (nie odkrywać !) .  Ryż przełożyć do drewnianej lub plastikowej miski, dodać zaprawę, wymieszać i odstawić do ostudzenia. Na macie bambusowej położyć listek alg błyszczącą stroną do dołu. Na 2/3 powierzchni listka ułożyć ryż. Na środku ryżu rozsmarować wzdłuż cienką warstwę pasty wasabi, ułożyć na niej paski ogórka (o średnicy ok.5 mm), paski awokado i rybę. Zwinąć w rulon przy pomocy maty i pokroić ostrym nożem na kawałki o średnicy ok.2,5 cm. Podawać z sosem sojowym do zamaczania oraz z marynowanym imbirem do przegryzania. Sushi maki można jeść palcami lub pałeczkami. Ważne jest, by zjadać całe kawałki na raz. 