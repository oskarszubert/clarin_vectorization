Tym razem danie przygotowane przez moją pociechę :) Ostatnio miała okazję uczestniczyć w lekcji gotowania dla dzieci - samodzielnie zrobiła omlet i deser truskawkowy. Smażenie omletu tak jej się spodobało, że koniecznie chciała zrobić powtórkę natychmiast po powrocie do domu! Nie było dyskusji - na obiad jadłam omlet. Bardzo smaczny zresztą. Na sobotnie śniadanie też był omlet, a raczej omlety dla wszystkich członków rodziny. Chyba niedługo ktoś mnie zastąpi w kuchni ;)      Składniki ( dla 1 osoby ) :  2 jajka plasterek wędliny plasterek pomidora 1 gałązka szczypiorku 1 łyżka startego żółtego sera sól 1 łyżeczka masła inne ulubione dodatki :)   Jajka wybić do miseczki, lekko roztrzepać rózgą. Wędlinę, pomidora i szczypiorek pokroić. Na patelni roztopić masło, na rozgrzane wylać roztrzepane jajka. Smażyć na niedużym ogniu do chwili, gdy jajka zaczną się ścinać. Wtedy na połowie omletu ułożyć dodatki, najpierw żółty ser, potem resztę. Brzeg omletu podważyć drewnianą łopatką i złożyć go na pół. Smażyć go jeszcze kilka sekund, a potem zsunąć z patelni na talerz. Posolić i wcinać :)   danie było pyszne - zostały tylko okruszki ... :) 