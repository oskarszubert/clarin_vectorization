Szybki sposób na coś słodkiego dla niespodziewanych gości :-) (przepis ze starego zeszytu)      Składniki :  1 paczka suchych wafli  250 g margaryny [ 1 kostka ] pół szklanki cukru 1 szklanka śmietany [użyłam 18%, ale można dać o wyższej zawartości tłuszczu] 2 galaretki wiśniowe   Do rondelka włożyć margarynę i cukier, podgrzewać na małym ogniu do rozpuszczenia składników. Dodać śmietanę, wymieszać. Trzymając masę na ogniu dosypywać galaretki* , cały czas mieszając, aż się rozpuszczą. Masę przestudzić. Gdy zacznie się ścinać, przełożyć nią wafle, następnie obciążyć je deseczką i odstawić do zastygnięcia.  * można użyć dwóch różnych galaretek - wtedy należy masę podzielić na dwie części i każdą z nich osobno wymieszać z galaretką 