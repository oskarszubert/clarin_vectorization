Zachciało mi się trochę "pomufinkować" ;)  Nie miałam pojęcia , które mufinki zrobić - jest tyle przepisów, że trudno wybrać tylko jeden do wypróbowania . W końcu zdecydowałam się na mufinki makowo-migdałowe wg przepisu sd_silver z forum cincin . Wyszły bardzo dobre , puszyste babeczki , o delikatnie migdałowym smaku i z makowymi piegami :)      Składniki :  1/4 szklanki maku  1 rozbełtane jajko 2/3 szklanki mleka 2 łyżki soku z cytryny 1/3 szklanki oleju 2 krople aromatu migdałowego ( dałam 1 łyżeczkę - jak dla mnie trochę za mało , następnym razem dam 2) 2 szklanki mąki pół szklanki cukru 1 czubata łyżeczka proszku do pieczenia pół łyżeczki soli 3 łyżki płatków migdałowych do posypania          Mleko wymieszać z makiem , zagotować - gotować 3-4 minuty mieszając . Odstawić na 20 minut , dodać do mleka olejek .          Połączyć suche składniki . Do mleka z makiem dodać sok , olej i jajko , wymieszać . Połączyć suche z mokrymi , wymieszać krótko - do połączenia się składników .         Nakładać porcje ciasta do formy mufinkowej wyłożonej papilotkami , każdą mufinkę posypać płatkami migdałowymi . Piec w temperaturze 200°C przez 20 minut . Sprawdzić patyczkiem , czy są gotowe .         Upieczone mufinki wyjąć z formy i ostudzić na kratce . 