Popijane gorącym czerwonym  barszczykiem są po prostu pyszne ! W sam raz na karnawałową imprezę - można je wcześniej przygotować , a potem wystarczy tylko podsmażyć i mamy gorącą przekąskę :)    Składniki :  0,5 kg pieczarek ( może być trochę więcej ) pół czerwonej papryki 1-2 duże ząbki czosnku żółty ser - ok. 30-40 dag. sól , pieprz tłuszcz do smażenia ( u mnie margaryna ) ciasto naleśnikowe ( 2 szklanki mleka ; 1,5 szklanki mąki ; 2 jajka ) jajko + bułka tarta do panierowania Pieczarki obrać , opłukać , zetrzeć na tarce o grubych oczkach . Paprykę drobno pokroić , czosnek przecisnąć przez praskę .  Na patelni podsmażyć na margarynie pieczarki ( do odparowania płynu ) , wrzucić paprykę  , a po chwili czosnek .  Wymieszać , smażyć chwilę , żeby papryka straciła surowy posmak  .  Doprawić solą i pieprzem .  Lekko przestudzić .       Na grubej tarce zetrzeć żółty ser , następnie połączyć go z pieczarkami , wymieszać . Farsz układać na wcześniej usmażonych plackach naleśnikowych , zwijać w ruloniki tak jak zwykłe naleśniki .  Panierować z roztrzepanym jajku i bułce tartej , podsmażyć na rumiano ( na niezbyt dużym ogniu - lubią się przypalać ) .  Serwować z gorącym czerwonym barszczykiem  .Z podanych proporcji wyszło mi około 14 krokietów .    w przekroju :     i w całości : 