Bardzo proste i smaczne ciasto, które możemy przygotować bez użycia miksera. Wystarczą dwie miski i widelec :)  przepis znalazłam u pieczarki_mysi .      Składniki :  300 g mąki pszennej [użyłam jasnej mąki orkiszowej] 200 g jogurtu naturalnego 1,5 łyżeczki proszku do pieczenia 0,5 łyżeczki sody 125 g masła 200 g cukru 1 łyżeczka cukru waniliowego 2 jajka 600 g śliwek  do posypania :  cynamon cukier puder    Masło roztopić i ostudzić. Wlać do miski, dodać jogurt, cukier, cukier waniliowy i jajka - dokładnie wymieszać widelcem. Do drugiej miski przesiać mąkę, proszek i sodę, wymieszać. Wsypać do płynnych składników, krótko wymieszać widelcem, do połączenia składników. Formę o wymiarach 25x28 cm wyłożyć papierem do pieczenia, wlać ciasto, wyrównać powierzchnię. Na wierzchu poukładać śliwki rozcięciem do góry. Posypać cynamonem. Wstawić do piekarnika nagrzanego do 180°C i piec przez ok.45 minut. Upieczone ciasto po ostudzeniu oprószyć cukrem pudrem. 