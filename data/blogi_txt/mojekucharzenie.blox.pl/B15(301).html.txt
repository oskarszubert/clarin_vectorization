Pyszne, wilgotne muffinki z kawałeczkami brzoskwiń w środku i chrupiącą cynamonową skorupką na wierzchu - w sam raz do filiżanki popołudniowej kawy. Przepis autorstwa sd_silver znalazłam na forum cincin.      Składniki : suche :  2 szklanki mąki 1 szklanka cukru * 1 łyżeczka proszku do pieczenia 1/4 łyżeczki soli  mokre :  2 jajka ** pół szklanki oleju 1 szklanka mleka  + 1 szklanka obranych ze skórki i drobno pokrojonych świeżych brzoskwiń do posypania :  6 łyżeczek cukru 1/4 łyżeczki cynamonu   W misce połączyć suche składniki. W drugiej misce rozbełtać jajka, dodać mleko i olej, wymieszać. Wlać do suchych składników, szybko wymieszać, połączyć z pokrojonymi brzoskwiniami. Rozłożyć do foremek muffinkowych wyłożonych papilotkami. Każdą porcję posypać 1/2 łyżeczki cukru z cynamonem. Wstawić do piekarnika nagrzanego do 200°C i piec przez około 20-25 minut. Sprawdzić patyczkiem, czy są upieczone. Studzić na kratce.  *  ta ilość cukru jest jak dla mnie zdecydowanie za duża - następnym razem dam mniej ** miałam małe jajka i dałam 3 zamiast 2 - i przez to wyszło mi dość rzadkie ciasto 