Moja pierwsza propozycja w akcji "Gotujemy po polsku II " organizowanej przez Irenę i Andrzeja pod patronatem serwisu zPierwszegoTloczenia.pl . Śledzie to moje ulubione ryby, można je podawać pod różnymi postaciami - najbardziej lubię takie w oleju i z cebulką , a drugie w kolejności są właśnie śledzie w śmietanie. Jedyne, za którymi nie przepadam to śledzie marynowane. Poniższy przepis pochodzi z "Kuchni Polskiej" . Składniki :  500 g filetów śledziowych ( solonych ) 80 g jabłek 30 g cebuli 1/8 l śmietany sól , cukier  kwasek cytrynowy lub sok z cytryny musztarda   Śledzie wymoczyć, następnie pokroić każdy filet na 3-4 części, ułożyć w salaterce. Jabłko obrać, zetrzeć na tarce o grubych otworach ; cebulę obrać i pokroić w drobną kostkę. Połączyć ze śmietaną, doprawić do smaku solą, cukrem, sokiem z cytryny i musztardą. Śledzie zalać przygotowanym sosem. Można posypać natką pietruszki. 