Ekspresowe curry z dorsza - przepis pochodzi z tej strony. Składniki :  filet z dorsza ( bez skóry ) - użyłam dwóch małych filetów  1 łyżka oliwy 1 duża cebula- posiekana 1 ząbek czosnku- posiekany 1-2 łyżki czerwonej pasty curry 400 g puszka krojonych pomidorów 200 ml warzywnego bulionu [ użyłam rosołku z kostki ] Na głębokiej patelni rozgrzać oliwę i wrzucić na nią posiekaną cebulę i czosnek. Smażyć przez ok.5 minut, aż zmiękną.  Dodać pastę curry i smażyć przez 1-2 minuty. Dodać pomidory z puszki i bulion - zagotować. Dodać filety pocięte na mniejsze kawałki. Gotować na małym ogniu przez 4-5 minut. Podawać z ryżem lub chlebkiem naan.   Moje uwagi : bałam się, że curry wyjdzie zbyt ostre i użyłam tylko 1 łyżki pasty curry - okazało się jednak, że to za mało - wolałabym bardziej pikantną wersję. Czosnku też dodałabym więcej, bo jego smak jest ledwo wyczuwalny. Jak dla mnie curry jest mało słone - (myślałam, że słony bulion wystarczy- ale to za mało). Czyli podsumowując - więcej soli, czosnku i pasty curry - i będzie OK :) 