Delikatny biszkopt , aromatyczny mus truskawkowy i puszysta bita śmietana - to torcik urodzinowy dla mojej córci :) Powstał z połączenia dwóch przepisów - biszkopt upiekłam wg receptury Evenki , a przepis na mus truskawkowy podała w Galerii Potraw magpie101 .      Składniki : biszkopt   6 jajek 1 szklanka cukru 1,5 szklanki mąki  mus   0,5 kg truskawek 2 łyżki cukru pudru 1 galaretka truskawkowa rozpuszczona w 3/4 szklanki wody ( dodałam od siebie jeszcze 2 łyżeczki żelatyny )   krem  500 ml słodkiej śmietanki 36% 2 śmietanfixy cukier puder - 2-3 łyżeczki 1 łyżeczka cukru waniliowego  do dekoracji  truskawki starta na tarce biała czekolada czekoladowe ozdoby       Białka ubić ze szczyptą soli na sztywną pianę , po trochu dodawać cukier , cały czas ubijając . Do ubitej masy dodawać po jednym żółtku , zmiksować . Następnie do masy dodać przesianą mąkę i delikatnie wymieszać ( najlepiej drewnianą łyżką ) . Przelać ciasto do natłuszczonej i wysypanej bułką tartą tortownicy o średnicy 23 cm. Piec w temperaturze 180°C przez około 25-30 minut . Upieczony biszkopt ostudzić  i przekroić na 4 placki . Truskawki zmiksować z cukrem , dodać przestudzoną galaretkę z dodatkiem żelatyny , wymieszać . Schłodzić w lodówce ( mus jest dobry , gdy zaczyna gęstnieć ) .  Połowę śmietany ubić z jednym śmietanfixem zmieszanym z cukrem pudrem i cukrem waniliowym .  W tortownicy układać warstwami :   biszkopt połowę musu truskawkowego biszkopt bitą śmietanę biszkopt drugą połowę musu biszkopt    Wstawić ciasto do lodówki na około 2 godziny ( do stężenia musu ) . Schłodzony tort wyjąć z tortownicy i przełożyć na talerz . Ubić pozostałą śmietanę ze śmietanfixem i cukrami , posmarować nią wierzch i boki tortu ( trochę odłożyć do dekoracji ) . Boki tortu obsypać białą czekoladą . Wierzch udekorować rozetkami bitej śmietany i truskawkami . 