Proste i smaczne kotleciki z delikatnej polędwicy, do tego pyszny sos - na przygotowanie tego dania wystarczy poświęcić ok.20 minut.  Przepis Grzegorza Ostrowskiego ze strony MniamMniam.pl .      Składniki :  600 g polędwiczek wieprzowych [możliwie jak najgrubszych] 1 łyżka masła ghee [lub 1 łyżka zwykłego masła + 2 łyżki oleju] sól świeżo zmielony czarny pieprz  sos :  250 ml słodkiej śmietanki min.18% [użyłam 36%] 1 czubata łyżka musztardy miodowej 1 czubata łyżka musztardy francuskiej [z całymi ziarnami gorczycy]    Polędwiczki umyć i osuszyć papierowym ręcznikiem. Pokroić na plastry o grubości ok.2 cm. Każdy plaster położyć na deseczce i przycisnąć dłonią tak, aby się rozpłaszczył. Posolić i oprószyć świeżo zmielonym pieprzem. Na patelni rozgrzać masło ghee [lub zwykłe masło z olejem], włożyć polędwiczki i smażyć po 3-5 minut z każdej strony, aż będą brązowe. W czasie, gdy mięso się smaży, przygotować sos: do rondelka wlać śmietanę, dodać oba rodzaje musztardy oraz pieprz i podgrzewać na niedużym ogniu cały czas mieszając. Sos powinien być gorący, ale śmietana nie powinna się zagotować. Usmażone polędwiczki ułożyć na talerzu i polać przygotowanym sosem. Można posypać posiekaną natką pietruszki. Podawać z ziemniakami, ryżem lub pieczywem. 