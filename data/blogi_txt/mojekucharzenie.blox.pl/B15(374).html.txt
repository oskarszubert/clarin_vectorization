Postanowiłam zrobić w tym roku chociaż kilka słoików z przetworami. Na pierwszy ogień poszła papryka - w sobotę udało mi się kupić całkiem ładną, w sam raz do marynowania. Przepis dostałam dawno temu od koleżanki ( u której zresztą miałam okazję po raz pierwszy jej spróbować ). Próbowałam marynować różne rodzaje papryki - ale najsmaczniejsza wychodzi właśnie czerwona.      Składniki : zalewa :  11 szklanek wody 1 szklanka octu 10 % pół szklanki oleju 600 g cukru [ można dać trochę mniej ] 3 łyżki soli ziele angielskie liście laurowe gorczyca  + papryka *  * ja robiłam z 1 kg papryki , do której zrobiłam zalewę z 1/3 podanych składników - wyszło mi 5 słoiczków Składniki zalewy zagotować. Odstawić do ostygnięcia. Paprykę umyć, usunąć gniazda nasienne. Po oczyszczeniu pokroić na kawałki, ułożyć ciasno w wyparzonych słoikach. Zalać lekko ciepłą zalewą i zakręcić słoiki. Pasteryzować 15 minut, po tym czasie słoiki wyjąć, dokręcić nakrętki i stawiać do góry dnem - zostawić do całkowitego ostygnięcia. 