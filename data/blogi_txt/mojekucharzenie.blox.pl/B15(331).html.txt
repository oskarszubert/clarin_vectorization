Już od dawna chciałam upiec mufinki z dodatkiem truskawek - i ciągle coś mi w tym przeszkadzało. Wczoraj miałam ogromną ochotę na jakieś ciasto - pomyślałam , że najszybciej da się zrobić mufinki. Skorzystałam z przepisu Evenki - trochę go zmieniłam , bo dodałam wiórki kokosowe . Mufinki wyszły delikatne, wilgotne , rozpływające się w ustach i bardzo aromatyczne - po prostu niebo w gębie :-) To moja trzecia propozycja do Sezonu Truskawkowego.      Składniki :  2 szklanki mąki 1 szklanka cukru 1 łyżeczka proszku do pieczenia 1/4 łyżeczki soli pół szklanki wiórków kokosowych [ mój dodatek ] 2 jajka pół szklanki oleju 1 szklanka mleka 1,5 szklanki pokrojonych truskawek 1 łyżeczka aromatu  śmietankowego     W jednej misce wymieszać suche składniki : mąkę , cukier , proszek do pieczenia , sól i wiórki kokosowe. W drugiej misce rozbełtać jajka , dodać olej , mleko i aromat. Wlać mokre składniki do suchych - krótko i lekko wymieszać [ ciasto ma pozostać grudkowate ]. Ciasto jest dość płynne.   Dodać truskawki , delikatnie wymieszać . Do formy mufinkowej wyłożonej papilotkami nakładać porcje ciasta [ podobnie jak Evenka nakładałam ciasto po same brzegi mufinek - to co zostało wlałam do małej foremki babkowej ].  Wstawić do piekarnika nagrzanego do 200°C i piec przez około 20-25 minut  [ babeczkę potrzymałam trochę dłużej w piekarniku - ok.35 minut ]. 