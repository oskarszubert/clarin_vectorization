Tym razem  miałam ochotę na mufinki a'la szarlotka - na cincin znalazłam przepis na mufiny żurawinowe , trochę go zmodyfikowałam i uzyskałam całkiem smaczne mufinki jabłkowe :) Składniki :  2,5 szklanki mąki pszennej 2/3 szklanki białego cukru 1/3 szklanki brązowego cukru 2 jajka 1 szklanka kefiru 10 dag masła 1 łyżeczka proszku do pieczenia 1 łyżeczka sody szczypta soli 1 szklanka pokrojonych w kostkę jabłek ( u mnie wyszła czubata szklanka ) cynamon  Wymieszać sypkie składniki ( oprócz cynamonu ) . Jabłka wymieszać z cynamonem . Masło stopić , ostudzić . Ostudzone masło wymieszać dokładnie z jajkami i kefirem . Mieszaninę dodać do sypkich składników , wymieszać niezbyt starannie widelcem ( do momentu połączenia się składników ) . Dodać jabłka , wymieszać . Nakładać do formy mufinkowej porcje ciasta do 2/3 wysokości . Piec w temperaturze 180°C przez około 25-30 minut .  Z tej porcji ciasta wyszły mi 22 mufinki . 