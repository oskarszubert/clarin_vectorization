Gęsta owsianka ze skarmelizowanymi plasterkami jabłka - bardzo sycąca i smaczna. Taki przysmak wymyśliłam sobie dzisiaj na śniadanie :)      Składniki ( na 1 porcję ) :  250 ml mleka 4 łyżki płatków owsianych górskich 1 jabłko średniej wielkości 1 łyżka masła 2 łyżeczki brązowego cukru   Mleko wlać do małego rondelka, zagotować. Na wrzące mleko wsypać płatki i gotować na małym ogniu do zgęstnienia ( przez ok. 10 minut. ) Mieszać od czasu do czasu, żeby owsianka się nie przypaliła. W tym czasie obrać jabłko, pozbawić je gniazd nasiennych i pokroić na grube plasterki. Na patelni roztopić masło, wrzucić plasterki jabłek. Obsmażyć je z obu stron na rumiano. Następnie posypać je brązowym cukrem i podgrzewać, aż cukier się rozpuści. Owsiankę przełożyć do miseczki i na wierzchu ułożyć plasterki jabłek. Od razu podawać. 