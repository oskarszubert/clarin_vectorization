Dla odmiany coś zdrowego , lekkiego i bardzo prostego w wykonaniu .  Jako pomocnik znów pojawiły się Małe Łapki :)  , które po przedszkolnym robieniu sałatki owocowej zapragnęły zrobić taką samą w domu . Zrobiłyśmy listę potrzebnych składników i wybrałyśmy się na zakupy - na bazarku dziecię cały czas pilnowało , żeby matki skleroza nie dopadła  i sprawdzało na liście , czy na pewno wszystko mamy .  A po powrocie do domu mała kucharka wzięła się do dzieła ! Ja robiłam tym razem za pomoc kuchenną  ;)       Składniki :  jabłko  gruszka pomarańcza winogrona banan kandyzowana papaja   Wszystkie owoce obrać , pokroić na małe kawałki i wymieszać .  Odstawić na chwilę , żeby sałatka się "przegryzła" - i wcinać :)       Oczywiście wszyscy musieli obowiązkowo spróbować sałatki - kucharka wręczyła każdemu miseczkę  z własnoręcznie nałożoną ( i zrobioną ) sałatką   i pilnowała , żeby każdy grzecznie zjadł swoją porcję :))) 