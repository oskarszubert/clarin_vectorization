Co prawda lato już minęło, ale można jeszcze trafić na smaczne pomidory. A jak już mamy dobre pomidory, robimy sałatkę. Najprostszą z możliwych, do przygotowania w 5 minut. To moja ulubiona letnia kombinacja - pomidory, cebulka, dobra śmietana i koniecznie dużo pieprzu i soli. Do tego kromka chleba z masłem - i już nic więcej do szczęścia nie trzeba :) A jak już się Wam znudzi ta wersja, można ją trochę zmienić dodając drobno posiekany ząbek czosnku lub świeżą czerwoną paprykę, albo parę gałązek szczypiorku. Za każdym razem będzie pysznie :) Składniki :  3-4 średniej wielkości pomidory 1 cebulka 2-3 łyżki gęstej śmietany sól , czarny pieprz    Pomidory umyć, a następnie pokroić w plastry lub w kostkę.  Cebulę obrać, pokroić w półplasterki. Wrzucić do pokrojonych pomidorów, oprószyć solą i pieprzem (dużo!), dodać śmietanę. Wymieszać. Wcinać :) 