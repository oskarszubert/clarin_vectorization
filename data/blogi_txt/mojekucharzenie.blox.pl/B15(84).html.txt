Smaczna i bardzo prosta do przygotowania przekąska.  Przepis pochodzi z książki "Przepisy Mikołajka" Ch.de Beaupré i B.Valentin .      Składniki :  1 opakowanie ciasta francuskiego 50 g tartego parmezanu 1 żółtko sól 1 łyżka sezamu    Ciasto rozwinąć, połowę posypać parmezanem. Posolić, złożyć na pół, dokładnie i równomiernie ugniatając i sklejając brzegi. Żółtko roztrzepać z 1 łyżeczką wody i tą mieszanką posmarować wierzch ciasta. Część powierzchni ciasta (lub całą) posypać sezamem. Następnie pokroić ciasto na paseczki o długości ok.5 cm i przełożyć je na blachę wyłożoną papierem do pieczenia. Wstawić do piekarnika nagrzanego do 200-210°C i piec przez ok. 10 minut [lub do momentu, gdy słomki staną się rumiane i wyrośnięte]. Przełożyć na talerz, ostudzić , chrupać ! :) 