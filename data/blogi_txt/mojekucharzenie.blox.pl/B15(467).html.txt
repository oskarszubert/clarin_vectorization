Przebój imprez grillowych i nie tylko :) Przepis na tę smaczną warstwową sałatkę znalazłam kiedyś na gazetowym forum Kuchnia - niestety nie pamiętam , czyjego jest autorstwa. Robiłam ją już kilkakrotnie i za każdym razem bardzo szybko znika :) Składniki :  2 filety z kurczaka 1 kapusta pekińska 1 przyprawa gyros ( używam Kotanyi ) 2 czerwone cebule kilka ogórków konserwowych ( 4-5 ) puszka kukurydzy puszka czerwonej fasolki ketchup pikantny majonez  sos :  1 duży jogurt naturalny 3 łyżki majonezu 3-4 ząbki czosnku pęczek koperku sól , pieprz  do smażenia :  oliwa lub olej   Piersi kurczaka pokroić w niedużą kostkę , obtoczyć w przyprawie gyros i odstawić do lodówki na godzinę. Następnie usmażyć na oliwie. Kapustę drobno posiekać , cebulkę i ogórki pokroić w kostkę. W dużej salaterce układać kolejno :  połowę poszatkowanej kapusty usmażone piersi z kurczaka cebulę ogórki konserwowe odsączoną kukurydzę warstwę ketchupu odsączoną i opłukaną fasolkę warstwę majonezu resztę kapusty  Wstawić do lodówki na godzinę. Przed podaniem polać sosem : jogurt rozmieszać z majonezem , dodać przeciśnięty przez praskę czosnek , posiekany drobno koperek i doprawić solą i pieprzem. 