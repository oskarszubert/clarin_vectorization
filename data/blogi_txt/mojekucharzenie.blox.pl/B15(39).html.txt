Dzisiaj rozpoczęła się trzecia edycja akcji "Gotujemy po polsku" , organizowanej jak co roku przez Irenę i Andrzeja, pod patronatem serwisu zPierwszegoTloczenia.pl . Moja pierwsza propozycja do tej zabawy to borówki , które są świetnym dodatkiem do pieczonych i smażonych mięs.  Przepis dawno temu wycięłam z gazety (niestety nie pamiętam, z jakiej) i wkleiłam do zeszytu z przepisami :)      Składniki :  1 kg borówek 1 duża antonówka 2 twarde gruszki 300 g cukru 1/3 szklanki wody   Do dużego garnka wlać wodę i wsypać cukier. Zagotować, a gdy cukier się rozpuści, wsypać przebrane borówki. Smażyć, delikatnie mieszając od czasu do czasu drewnianą łyżką. Gdy borówki zaczną puszczać sok, dodać pokrojone w 2-3 cm kawałki gruszki, a po 5 minutach obrane i pokrojone w kostkę jabłko. Borówki są dobre, gdy nie mają już wodnistej konsystencji, są lśniące i mają żywoczerwoną barwę. Wtedy należy je przełożyć do czystych, wyparzonych słoików, zakręcić i odstawić do góry dnem do ostygnięcia. 