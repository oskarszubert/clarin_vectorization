Mój pierwszy ziemniaczany przepis do tegorocznej akcji Olgi - mam nadzieję, że nie ostatni :) To zapiekanka pod roboczą nazwą "sprzątanie lodówki" ;-) - po przeglądzie zawartości lodówki i lekturze książki Zofii Zawistowskiej "Ziemniaki" połączyłam kilka różnych przepisów i wyszło z tego całkiem jadalne danie obiadowe :-)      Składniki :  3 duże ziemniaki 150 g pieczonego mięsa [ u mnie żeberka wieprzowe ] pół opakowania mrożonki warzywnej [ użyłam bukiet jarzyn Hortexu ] 1 średnia cebula 1 jajko pół szklanki śmietany  sól, pieprz, cząber pół szklanki rosołu lub bulionu starty żółty ser [ opcjonalnie ] bułka tarta oliwa lub olej     Ziemniaki obrać , pokroić w kostkę. Zalać osolonym wrzątkiem i gotować przez 5 minut. Odcedzić. Mrożone warzywa podgotować przez ok.5 minut, odcedzić. Cebulę pokroić w piórka i podsmażyć na oliwie. Mięso pokroić w kostkę , wymieszać z ziemniakami. Doprawić solą, pieprzem i cząbrem. Przełożyć do naczynia żaoodpornego , wysmarowanego oliwą i oprószonego bułką tartą. Na ziemniaki wyłożyć podsmażoną cebulę , a na nią podgotowane warzywa. Zalać rosołem. Oprószyć tartym żółtym serem. Jajko rozbełtać , wymieszać ze śmietaną , odrobiną soli i pieprzu. Przygotowaną mieszanką zalać warzywa. Wierzch posypać odrobiną bułki tartej. Wstawić do piekarnika nagrzanego do 200°C i zapiekać przez około 30-40 minut, aż wierzch zapiekanki się zezłoci  [ ostatnie 10 minut piekłam na termoobiegu z opiekaniem ]. 