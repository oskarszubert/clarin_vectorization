Postanowiłam zatrzymać odrobinę lata w słoikach i zrobić trochę przetworów . Na pierwszy ogień poszły wiśnie , które zamieniłam w dżem - korzystając z przepisu Kasiii       Dżem wyszedł super - bardzo aromatyczny , gęsty , słodki - jeszcze trochę i miałabym powidła wiśniowe , bo trochę za długo je smażyłam ;) Składniki :  wiśnie i cukier - na każdy kilogram owoców 30 dag cukru  sok z połówki cytryny          Wiśnie wydrylować , włożyć do garnka o grubym dnie , zasypać cukrem , wlać sok i gotować na małym ogniu . Dość często mieszać , żeby owoce nie przywarły do dna ( szczególnie , kiedy masa zacznie gęstnieć ) .         Dżem gotowałam przez kilka dni - codziennie trochę rano , trochę po południu - aż do zgęstnienia . Kasia pisze , żeby sprawdzić gęstość dżemu przez nałożenie łyżeczki owoców na talerzyk i wstawienie na 5 minut do lodówki . Jeżeli konsystencja nam odpowiada , dżem jest gotowy . Tak też zrobiłam , a potem gotowy dżem przełożyłam do wyparzonych wrzątkiem słoików i pasteryzowałam ok. 15 minut . 