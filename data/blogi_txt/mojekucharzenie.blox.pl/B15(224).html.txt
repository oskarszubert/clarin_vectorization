Proste i smaczne ciasto do kawy. W sam raz na niedzielny podwieczorek :) Przepis pochodzi z tej strony .      Składniki : 175 g masła 350 g mąki 1 łyżka proszku do pieczenia 4 jajka 6 łyżek cukru skórka otarta z 1 cytryny 2 łyżeczki ekstraktu waniliowego 40 g maku ( 4 łyżki )   Masło roztopić i przestudzić. Mąkę przesiać razem z proszkiem do pieczenia. Jajka zmiksować z cukrem, ekstraktem waniliowym i skórką cytrynową. Następnie nadal miksując dodawać na przemian po trochę mąki i roztopionego masła. Miksować do chwili, gdy masa stanie się gładka (ciasto będzie dość gęste). Ciasto podzielić na dwie równe części, do jednej połowy dodać 40 g maku, wymieszać. Formę keksową o wymiarach 36x12 cm (w oryginale 2 foremki 9x19 cm) wyłożyć papierem do pieczenia lub wysmarować tłuszczem i oprószyć bułką tartą. Przełożyć do niej białe ciasto, a potem na wierzch makowe*. Wygładzić powierzchnię.  Wstawić do piekarnika nagrzanego do 180°C i piec przez około 50-60 minut (do suchego patyczka). Upieczone ciasto po ostudzeniu można polać roztopioną czekoladą.   * w oryginalnym przepisie na cieście makowym była jeszcze warstwa mrożonych wiśni (1 szklanka) 