Kolejny prosty przepis na pyszne ciasteczka - wystarczy niespełna pół godziny, żeby móc się nimi delektować. Polecam - są bardzo smaczne ! :) Przepis znalazłam u Cuda.wianki, a oryginał możecie zobaczyć na stronie BBCGoodFood.      Składniki (na ok.30 ciasteczek) :  150 g miękkiego masła 50 g brązowego cukru [użyłam cukru demerara] 50 g białego cukru 1 łyżeczka ekstraktu z wanilii szczypta soli 200 g czekoladowych kropelek (lub drobno posiekanej czekolady) 1 duże jajko 225 g mąki pszennej pół łyżeczki sody    Masło utrzeć mikserem, dodać oba cukry, zmiksować na krem. Dodać jajko i ekstrakt z wanilii  - zmiksować. Następnie do masy przesiać mąkę z sodą i solą, wymieszać drewnianą łyżką. Dodać czekoladę, ponownie wymieszać. Dwie duże blachy piekarnikowe wyłożyć papierem do pieczenia, układać na nich porcje ciasta wielkości orzecha włoskiego, zachowując między nimi odstępy. Wstawić do piekarnika nagrzanego do 190°C  (z włączonym termoobiegiem) i piec przez ok.8-10 minut, aż brzegi się zarumienią, a środek pozostanie miękki. Po wyjęciu z piekarnika zostawić ciastka przez minutę na blachach, a następnie przełożyć na kratkę i ostudzić. 