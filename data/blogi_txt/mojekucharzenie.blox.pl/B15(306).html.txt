Po długiej przerwie zrobiłam wreszcie mufinki - już prawie zapomniałam , jakie to dobre babeczki ;-) Skusił mnie przepis Evenki na mufinki bananowo-jogurtowe - na zdjęciu wyglądały na bardzo delikatne i puszyste - i takie są w rzeczywistości . Mięciutkie , aromatyczne i bardzo smaczne - po prostu niebo w gębie !      Składniki :  suche:  1 i 3/4 szklanki mąki 2 płaskie łyżeczki proszku do pieczenia ćwierć łyżeczki soli pół łyżeczki sody 3/4 szklanki cukru  mokre :  1 szklanka jogurtu naturalnego 1 jajko 2/3 szklanki oleju 2 duże banany ( rozgniecione widelcem )    Wszystkie suche składniki przesiać do miski . W drugiej misce wymieszać mokre składniki , wsypać do nich zawartość pierwszej miski i wymieszać krótko łyżką ( ja mieszałam widelcem - jakoś lepiej mi się miesza ) . Nałożyć do foremek mufinkowych wyłożonych papilotkami . Piec w temperaturze 180°C przez około 20-25 minut ( u mnie piekły się 30 minut ) - sprawdzić patyczkiem , czy są już gotowe . Po upieczeniu ostudzić na kratce . 