Byłam ciekawa , czy można zrobić mufinki z dodatkiem awokado - okazało się, że tak - i całkiem dobrze smakują. Są lekko wilgotne , nie za słodkie , z delikatnie cytrynowym posmakiem. Przepis znalazłam tutaj.        Składniki : ( szklanka = 250 ml )  1/4 szklanki masła 1 jajko 1/3 szklanki cukru [ w oryginale 1/4 szklanki ] 1 awokado utarte na puree 1 szklanka mleka 2 szklanki mąki 3 łyżeczki proszku do pieczenia pół łyżeczki soli [ w oryginale 1 łyżeczka ] skórka otarta z 1 cytryny      Masło utrzeć z cukrem , następnie dodać roztrzepane jajko. Zmiksować awokado z mlekiem, dodać do masy maślanej - zmiksować. Pozostałe składniki czyli mąkę , proszek, sól i skórkę cytrynową połączyć, wlać do nich przygotowaną masę. Delikatnie wymieszać do połączenia się składników.  Nakładać porcje ciasta do formy mufinkowej wyłożonej papilotkami. Wstawić do piekarnika nagrzanego do 200°C i piec przez około 20-25 minut. Po upieczeniu ostudzić na kratce. 