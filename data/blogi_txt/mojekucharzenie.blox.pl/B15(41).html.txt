Wyszukałam w necie kilka przepisów mufinkowych do przetestowania . Wczoraj na pierwszy ogień poszedł przepis na bran muffins czyli mufinki z otrębami . Przepis znalazłam na tej stronie . Trochę zmieniłam składniki - zamiast kaszki kukurydzianej dałam mąkę kukurydzianą i zamieniłam rodzynki na suszoną żurawinę i jabłka . Dodałam też cynamon dla poprawienia smaku . Mufinki są lekko słodkie , delikatnie pachną cynamonem i mają taki trochę piernikowy smak . Nie zachwyciły mnie jakoś szczególnie , są dość ciężkie i zbite . W przepisie nie ma jajek i jest tylko jedna łyżeczka sody - może dlatego zbytnio nie urosły .        Na pewno znajdą zwolenników wśród miłośników zdrowego odżywiania :)      Składniki :  180 g otrębów 300 ml mleka 1 szklanka rodzynków ( u mnie garść suszonej żurawiny + 1 jabłko pokrojone w kostkę )  150 g mąki pszennej 120 ml melasy 30 g kaszy kukurydzianej ( u mnie mąka kukurydziana ) 1 łyżeczka sody 1 łyżeczka soli ( u mnie pół łyżeczki ) 2 łyżeczki cynamonu ( w oryginalnym przepisie nie było )           W jednej misce wymieszać suche składniki  czyli obie mąki , otręby , cynamon , sodę i sól . W drugiej misce wymieszać mleko z melasą . Wlać mokre do suchych , wymieszać do połączenia się składników . Dodać żurawinę i jabłko - zamieszać .         Formę mufinkową wyłożyć papilotkami , nakładać porcje masy do 2/3 wysokości ( według mnie spokojnie można nakładać do pełna , bo mufiny prawie nie rosną ) . Piec w temperaturze 175°C przez około 25 minut . 