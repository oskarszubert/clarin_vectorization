Niezbyt fotogeniczne, ale bardzo smaczne i sycące danie. Do przygotowania w 10 minut - idealne, gdy brak czasu na gotowanie :)   przepis własny       Składniki ( porcja dla 2 osób ) : puszka tuńczyka w sosie własnym ( 185 g ) 5 łyżek śmietanki kremówki 36% 1 mała cebula 2 ząbki czosnku 1 łyżka posiekanej natki pietruszki pół opakowania makaronu świderki ( ok. 250 g ) 3 łyżki drobno startego parmezanu sól , czarny pieprz 2 łyżki oleju    Makaron ugotować al dente, odcedzić. Podczas gotowania makaronu przygotować sos : cebulę i czosnek drobno posiekać, podsmażyć na oleju na niedużym ogniu ( nie powinny się zrumienić ) . Wrzucić tuńczyka, podsmażyć przez 1-2 minuty. Wlać śmietankę, podgrzewać chwilę, aż sos lekko się zagęści. Dodać 2 łyżki startego parmezanu, wymieszać.  Zdjąć z ognia i doprawić świeżo zmielonym czarnym pieprzem i solą. Dodać natkę pietruszki. Gorący makaron wymieszać dokładnie z sosem. Nałożyć na talerze i oprószyć obie porcje pozostałym parmezanem. 