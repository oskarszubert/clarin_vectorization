Tym razem przepis samego mistrza Pierre'a Hermé - smaczne, wilgotne ciasto marchewkowe. I to ciasto nie byle jakie, bo wzbogacone o dodatek mielonych orzechów laskowych i migdałów. W sam raz na podwieczorek, najlepiej w towarzystwie filiżanki dobrej herbaty :) źródło : Pierre Hermé - "Desery" Składniki :  250 g marchwi 2 jajka 100 cukru pudru 50 g mąki 10 g proszku do pieczenia 60 g mielonych orzechów laskowych 70 g mielonych migdałów 25 ml oleju szczypta soli   Marchew obrać, umyć i utrzeć na drobnej tarce. Jajka wbić do miski, dodać cukier i utrzeć. Mąkę, proszek do pieczenia, orzechy i migdały przesiać przez sitko [przesiałam tylko mąkę i proszek]. Stopniowo dodawać do masy jajecznej, mieszając drewnianą łyżką, aż składniki się połączą. Dodać olej, sól i marchew - wymieszać. Wlać ciasto do wysmarowanej masłem tortownicy o średnicy 22 cm. Wstawić do piekarnika nagrzanego do 180°C i piec przez 40 minut. Upieczone i ostudzone ciasto podawać pokrojone w kliny. 