Długo się do nich przymierzałam , aż w końcu mnie skusiły i upiekłam . Przepis na brownie idealne podała w Galerii Potraw vanilla_milk , która znalazła je w książce Marty Gessler "Kuchnia Marty . Kolory smaków " . Zrobiłam je z połowy porcji , bo nie byłam pewna , czy będą mi smakować . Trochę za bardzo wypiekły mi się brzegi ciasta - przypominały zwykłego murzynka . Za to środek był wilgotny i mocno czekoladowy , a wierzch kruchy i chrupiący . Początkowo ciasto wydawało mi się za słodkie , ale w miarę jedzenia coraz bardziej mi smakowało .  Na drugi dzień było jeszcze lepsze - w smaku przypominało trufle czekoladowe :) Wypiek na pewno do powtórzenia ;) ( korci mnie , żeby dodać jakiegoś olejku - np. rumowego ) .        Składniki na dużą porcję : ( ciasto zrobiłam z połowy podanych składników , w małej tortownicy )    20 dag gorzkiej czekolady 20 dag masła 1 łyżka cukru waniliowego 5 jajek 50 dag cukru 1 łyżeczka zaparzonej mocnej kawy 40 dag mąki szczypta soli 20 dag orzechów wloskich     Czekoladę i masło rozpuścić w kąpieli wodnej ( czyli w misce umieszczonej na garnku z gotującą się wodą ) . Wsypać cukier waniliowy .  Jajka ubić z cukrem , dodać kawę i masę czekoladową . Wyrobić mikserem , dodać mąkę , sól i na końcu orzechy . Przelać masę do blachy . Piec w temperaturze 200°C przez 35 minut. 