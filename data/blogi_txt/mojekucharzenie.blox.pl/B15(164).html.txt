Pierwszy raz zrobiłam takie racuchy - chociaż nieraz jadłam , bo często robi je moja mama , sama nie miałam odwagi ich przygotować . Dawniej wydawało mi się , że jak coś jest z dodatkiem drożdży - to musi być jakiś skomplikowany przepis . Drożdże oswoiłam ;)  i teraz nie boję się wypróbowywać przepisów z ich dodatkiem.          Po przepis sięgnęłam do "Kuchni Polskiej" .       Składniki :  15 g drożdży 50 g cukru 250 ml mleka 250 g mąki 2 jaja 50 g masła  2-3 jabłka - drobno pokrojone lub starte na tarce  tłuszcz do smażenia         Masło roztopić , lekko przestudzić . Jajka utrzeć z cukrem . Drożdże rozmieszać z łyżeczką cukru i pół szklanki mleka , wlać do mąki, dodać utarte z cukrem jaja , resztę mleka i stopione masło - dobrze wyrobić łyżką, aż ukażą się pęcherzyki ( ja wyrobiłam mikserem ) . Ciasto powinno mieć gęstość śmietany . Dodać starte na grubej tarce jabłka , wymieszać. Odstawić do wyrośnięcia . Wyrośnięte ciasto nabierać łyżką , kłaść racuszki na rozgrzany tłuszcz i smażyć z obu stron na złoty kolor ( na niedużym ogniu ) . Podawać na ciepło posypane cukrem pudrem , z konfiturami lub syropem owocowym. 