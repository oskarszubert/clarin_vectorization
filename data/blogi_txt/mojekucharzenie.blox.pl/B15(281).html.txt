Niedawno stałam się szczęśliwą posiadaczką maszyny do lodów. Oczywiście postanowiłam ją od razu wypróbować. Zaczęłam przeszukiwać internet w poszukiwaniu lodowych przepisów i jak zwykle w końcu wylądowałam u Dorotki :) Na pierwszy ogień jako najprostsze poszły lody z nutellą - moje dziecko było wniebowzięte ! Nam udało się spróbować może po dwie kulki, resztę wciągnęło szczęśliwe dziecię ;)       Składniki :  350 g nutelli 410 g mleka skondensowanego niesłodzonego 125 ml mleka (pół szklanki)    Wszystkie składniki zmiksować i schłodzić [u mnie ok.4 godzin w lodówce]. Uruchomić maszynę do lodów, do pojemnika maszyny wlać masę nutellową i dalej postępować wg instrukcji producenta sprzętu [moje lody potrzebowały 40 minut w maszynie, a potem lekkiego zmrożenia w zamrażarce]. Lody można też przyrządzić bez maszyny do lodów. Mieszankę po schłodzeniu należy zmiksować na puszystą masę, przelać do pojemnika i wstawić do zamrażarki. Kilkakrotnie podczas mrożenia wyciągać z zamrażarki [mniej więcej co godzinę] i miksować. Dzięki temu zostaną rozbite kryształki lodu i lody będą bardziej kremowe. 