Jeżeli szukacie potraw z dynią w roli głównej, to blog Bei jest istną kopalnią takich przepisów. Tam też znalazłam przepis na pyszne ciasto dyniowo-czekoladowe. Gorzka czekolada, aromatyczna skórka pomarańczowa, cynamon, chrupiące migdały i soczysta dynia - ten zestaw składników daje naprawdę smaczne ciasto. Polecam ! :-)      Składniki ( na tortownicę o średnicy 22 cm ) :  3 jajka 130 g cukru 130 g gorzkiej czekolady - rozpuszczonej i przestudzonej 200 g startej dyni (jeżeli dynia jest zbyt soczysta, można ją lekko odcisnąć) 200 g drobno startych migdałów 1 łyżeczka proszku do pieczenia 3 łyżki mąki kukurydzianej 1 łyżeczka cynamonu skórka otarta z 1 pomarańczy 1,5 łyżki soku pomarańczowego (lub Grand Marnier albo rumu) szczypta soli   Białka ubić ze szczyptą soli na sztywną pianę. Żółtka ubić z cukrem na białą masę, następnie dodać wszystkie pozostałe składniki (oprócz białek) i dokładnie wymieszać. Do masy dodać ubitą pianę z białek, delikatnie wymieszać. Przełożyć ciasto do natłuszczonej tortownicy o średnicy 22 cm i wstawić do piekarnika nagrzanego do 180°C na ok. 45 minut (do suchego patyczka). 