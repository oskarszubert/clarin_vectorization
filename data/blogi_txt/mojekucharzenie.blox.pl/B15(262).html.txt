Jakiś czas temu otrzymałam miłego maila od pana Marcina, który po raz kolejny zaproponował mi udział w testowaniu produktów marki Blue Dragon. Tym razem głównym bohaterem akcji są produkty kuchni chińskiej. Kilka dni temu dotarła do mnie paczka od producenta, firmy AB Foods. Zawierała podstawowe składniki potrzebne do przygotowania chińskich potraw. Większość z nich pozwala na przyrządzenie smacznego dania w ciągu kilku lub kilkunastu minut. Ich dodatkowym atutem jest brak konserwantów i sztucznych barwników - sosy są przygotowane na bazie naturalnych składników.      Na pierwszy ogień do testowania poszły sosy w saszetkach - spodobało mi się, że są to małe porcje, pozwalające na przyrządzenie dania dla dwóch osób. Zaczęłam od sosu Teriyaki - jest to mieszanka m.in. japońskiego sosu sojowego, sake i przyprawy mirin. Skorzystałam z przepisu na kurczaka z broszurki dołączonej do przesyłki. Danie przygotowuje się bardzo prosto, wystarczyło 15 minut - i na stole pojawił się obiad :) ﻿Tak przygotowany kurczak bardzo nam smakował, chociaż sos mógłby być bardziej słony.   Składniki :  1 saszetka sosu Teriyaki Blue Dragon 2 łyżki oleju roślinnego filet z kurczaka, pokrojony w kostkę pół czerwonej papryki + pół zielonej, pokrojone w paski [użyłam 1 czerwonej papryki] 4 pieczarki średniej wielkości 1 cebula pokrojona w piórka  + ok. 2 filiżanki gotowanego ryżu Na rozgrzanym oleju podsmażyć mięso z kurczaka - przez 5 minut. Następnie dodać paprykę, pieczarki  i cebulę. Smażyć na wolnym ogniu przez 10 minut. Dodać sos Teriyaki, dokładnie wymieszać i smażyć wszystko jeszcze przez chwilę. Podawać na gorąco, z ryżem. 