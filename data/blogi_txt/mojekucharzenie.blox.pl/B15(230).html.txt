Pierwszy raz robiłam knedle - tak samo jak Edysia , u której znalazłam ten przepis . Do środka dałam połówki mrożonych śliwek i po ugotowaniu podałam polane śmietaną i posypane cukrem z odrobiną cynamonu . Do powtórzenia latem - marzy mi się nadzienie z truskawek ;)      Składniki :  250 g białego sera 1 jajko 3/4 szklanki mąki pszennej 2 łyżki stopionego masła szczypta soli mrożone śliwki ( lub inne owoce  )         Do miski włożyć ser , jajko , mąkę , sól i masło - zagnieść gładkie , nie lepiące się do rąk ciasto . Przykryć folią i wstawić do lodówki na 2 godziny .         Ciasto podzielić na 12 części . Z każdej części zrobić kulkę , rozpłaszczyć na placek , na środku położyć śliwkę i zlepić w kulkę . Układać na talerzu posypanym mąką .         Knedle wrzucać na osolony wrzątek - kiedy wypłyną , gotować jeszcze około 8 minut .        Podawać polane śmietaną z cukrem i cynamonem lub stopionym masłem z bułką tartą i posypane cukrem. 