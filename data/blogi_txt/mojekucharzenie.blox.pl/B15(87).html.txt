Moje dziecko od dawna mnie męczyło , żeby upiec razem ciasteczka cytrynowe . Tylko miały być koniecznie takie jak te własnoręcznie wykonane przez dzieci w przedszkolu :)  Po lekturze wielu przepisów za najbardziej zbliżony ( jeżeli chodzi o składniki ) uznałam przepis dorotus76 .      Składniki :  25 dag miękkiego masła skórka starta z dwóch cytryn ( dałam z jednej cytryny ) 10 dag cukru pudru 1 jajko 33,5 dag mąki  ( 2 i 1/4 szklanki ) 1 łyżka zimnej wody    Wszystkie składniki zagnieść , schłodzić w lodówce przez około pół godziny . Po tym czasie ciasto rozwałkować na grubość około 3-4 mm ( nie wiem jak u Dorotus , ale moje ciasto było dość miękkie i musiałam je dość mocno podsypać mąką , bo kleiło się do blatu ) .  Wycinać ciasteczka i układać na blasze w niedużych odstępach .  Piec około 5-10 minut w temperaturze 190°C . Studzić na kratce . Moje ciasteczka udekorowałam polewą czekoladową , a dziecię posypało je jeszcze cukrowymi koralikami . 