Przepis na te bułeczki podała dawno temu na forum GW "Kuchnia" yfcia . Są pyszne , nie trzeba długo wyrabiać ciasta , piecze się je chwilkę - same zalety !  Są neutralne w smaku , więc smakują dobrze i z wędliną , i z dżemem .       Składniki :  2,5 dag masła 1 szklanka mleka 2,5 dag drożdży pół łyżeczki soli 1 jajko 0,5 kg mąki mleko do posmarowania     Wieczorem przygotować ciasto - wszystkie składniki muszą mieć temperaturę pokojową . Masło rozpuścić i ostudzić . Drożdże rozetrzeć z odrobiną mleka , dodać sól , jajko , resztę mleka , masło i mąkę. Wyrobić gładkie ciasto . Wyłożyć na posypany mąką blat i uformować 12 okrągłych bułeczek . Ułożyć na posmarowanej tłuszczem i posypanej mąką blasze . Wstawić na noc na dolną półkę lodówki [ ten etap pominęłam - moje bułeczki wyrastały około 2 godziny poza lodówką i od razu piekłam ] .   Rano nagrzać piekarnik do 250°C , posmarować bułeczki mlekiem i piec około 5-10 minut [ u mnie piekły się 10 minut ] 