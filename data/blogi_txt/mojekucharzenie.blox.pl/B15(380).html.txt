Jest prosty w wykonaniu i smaczny , można go robić z różnymi dodatkami - robiłam go już w wersji z :   oliwkami  pieczarkami suszonymi ślliwkami suszonymi morelami i śliwkami kawałkami pokrojonej drobno wątróbki  Niżej podaję przepis-bazę - w zależności od dodatków możemy uzyskać różne smaki .    Składniki :  1 kg łopatki wieprzowej 50 dag surowego boczku 30 dag wątróbki drobiowej 2 cebule włoszczyzna liść laurowy , ziele angielskie 2 bułki 3 jajka sól , pieprz , gałka muszkatołowa , imbir , majeranek itp. ewentualnie trochę czerwonego wina lub koniaku oliwa lub olej do smażenia wątróbki  Mięso i włoszczyznę należy ugotować z liściem laurowym i zielem angielskim w małej ilości wody . Wątróbkę i posiekaną cebulę  poddusić na oleju . Ostudzone mięso , namoczoną i odciśniętą bułkę i wątróbkę zmielić , dodać jajka , wyrobić . Do powstałej masy dodać sól , pieprz i pozostałe przyprawy , dla wzbogacenia smaku można dolać trochę czerwonego wina . Wymieszać dokładnie . Masę przełożyć do formy wysmarowanej olejem , wyrównać powierzchnię . Piec w temperaturze 190°C przez około 50-60 minut . Nie można za długo trzymać pasztetu w piekarniku , bo wysycha i potem ciężko się go kroi ( kruszy się ) . Teraz uwagi :  oprócz mięsa mielę też włoszczyznę ( ze dwie marchewki , pietruszkę , kawałek selera ). Poza tym dodaję czasem mięso , które zostało mi po ugotowaniu rosołu ( np. kurę ) . Mięso mielę 3 razy - wtedy pasztet jest delikatniejszy . 