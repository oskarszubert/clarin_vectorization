Dzisiaj już od rana w mojej kuchni było bardzo bananowo - zaczęłam od bananowej owsianki na śniadanie - nietypowej , bo z dodatkiem , którego zwykle nie daje się do mlecznej zupy - z jogurtem. Kiedy zobaczyłam na stronie BBC Good Food przepis na taką owsiankę , musiałam go wypróbować. Muszę przyznać , że to zaskakujące , ale smaczne połączenie. Po takim sycącym posiłku nabiera się energii na dalszą część dnia :)       Składniki : 200 ml mleka + 50 ml do rozmieszania płatków 3 łyżki płatków owsianych 1 banan pokrojony w plasterki 1 łyżka płynnego miodu 2-3 łyżki jogurtu greckiego lub bałkańskiego posiekane orzechy laskowe [ u mnie zamiast nich jest musli ] Płatki rozmieszać z 50 ml mleka . Pozostałe mleko zagotować , na wrzące mleko wlać płatki , gotować kilka minut . Ugotowaną owsiankę przełożyć do miseczki .  Na wierzch nałożyć jogurt , plasterki banana i posiekane orzechy [ lub musli ] i polać miodem . 