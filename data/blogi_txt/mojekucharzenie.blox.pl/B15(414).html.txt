...   czyli chałka raz jeszcze . Jest bardzo delikatna i miękka . W przeciwieństwie do innych tego rodzaju wypieków długo pozostaje świeża - wydaje mi się , że to zasługa dość dużej ilości masła w przepisie . Przepis pochodzi z forum CinCin , a podała go nutinka .        Składniki :  3 szklanki mąki pszennej 2,5 dag świeżych drożdży ( lub opakowanie drożdży instant ) 3/4 szklanki mleka 1 jajko + 1 żółtko 10 dag masła 1/4 szklanki cukru szczypta soli  do posmarowania : 1 białko na kruszonkę : 1/4 szklanki mąki 2 łyżki cukru 2,5 dag masła     Drożdże rozetrzeć z łyżeczką cukru  , wymieszać z łyżką mąki  i połową mleka, odstawić do wyrośnięcia .  Wymieszać suche składniki , dodać rozczyn , roztopione i ostudzone masło, ciepłe mleko, jajko i żółtko, wyrabiać, aż zacznie  odstawać od ręki. Odstawić do wyrośnięcia.   Gdy ciasto podwoi objętość , ponownie wyrobić . Podzielić na 3 części , uformować wałki i spleść z nich warkocz . Przełożyć do formy keksowej wysmarowanej tłuszczem lub wyłożonej pergaminem ( ja położyłam luzem na dużej blasze ). Odstawić do ponownego wyrośnięcia.   Zagnieść składniki kruszonki . Bułkę posmarować roztrzepanym białkiem i posypać kruszonką.   Piec w temperaturze 190°C przez okolo 30 minut . 