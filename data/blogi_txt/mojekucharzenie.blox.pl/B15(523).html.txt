Miałam dzisiaj ochotę na rybę przyrządzoną trochę inaczej niż zwykle - nie smażoną , a zapiekaną . Do piekarnika powędrowała sola , a towarzyszyły jej plasterki pieczarek i starty żółty ser - bardzo smaczne towarzystwo :)        Składniki :  2 filety z soli 15-20 dag. pieczarek 1 łyżka masła 2-3 ząbki czosnku 1 spora cebula 2 łyżki śmietany lub jogurtu naturalnego sok z cytryny żółty ser starty na grubej tarce  pieprz , sól , curry , słodka papryka masło do wysmarowania naczynia Żaroodporne naczynie wysmarować masłem . Ułożyć w nim filety uprzednio skropione sokiem z cytryny . Dobrze je posolić , oprószyć pieprzem i curry , posypać drobno pokrojonym czosnkiem .         Tak przygotowaną rybę wstawić do piekarnika nagrzanego do temperatury 200°C i zapiekać przez około 15-20 minut . W tym czasie obrać pieczarki , pokroić w plasterki i podsmażyć na patelni dodając łyżkę masła . Pod koniec smażenia dodać i podsmażyć pokrojoną w ćwierćplasterki cebulę  . Doprawić solą i pieprzem do smaku .     Na upieczonych filetach rozprowadzić śmietanę ( lub jogurt ) , na tej warstwie rozłożyć usmażone pieczarki , posypać startym żółtym serem i papryką . Tak przygotowaną rybę wstawić z powrotem do piekarnika i zapiekać do momentu roztopienia się sera .        Efekt końcowy : 