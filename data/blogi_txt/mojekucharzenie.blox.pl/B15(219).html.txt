Przepis parę lat temu znalazłam w "Poradniku Domowym" -  ciasto tak wszystkim zasmakowało , że na stałe weszło do świątecznego menu .    Składniki :  2,5 szklanki mąki 2 łyżeczki proszku do pieczenia 30 dag. masła lub margaryny ( ja dałam pół na pół ) 8 jaj 2 szklanki cukru pudru pół szklanki maku 2 łyżki kakao 30 dag. okrągłych biszkoptów aromat waniliowy 2 słoiki dżemu morelowego polewa czekoladowa    Masło lub margarynę utrzeć z cukrem pudrem , dodając po jednym żółtku , a potem mąkę z proszkiem ( 2 łyżki mąki odłożyć )  i aromat . Ubić sztywną pianę z białek i delikatnie , ale dokładnie wymieszać z ciastem . Podzielić je na 3 równe części - do jednej dodać kakao , do drugiej przesiany suchy mak , do trzeciej odłożoną mąkę . W wysmarowanej tłuszczem tortownicy o średnicy 28 cm układać warstwami :   ciemne ciasto biszkopty dżem ciasto z makiem biszkopty dżem jasne ciasto  Wstawić ciasto do piekarnika nagrzanego do 180°C i piec , aż wierzch się zrumieni , a boki zaczną odstawać od blachy . Upieczone i ostudzone ciasto polać polewą czekoladową .    w całości - po oblaniu polewą czekoladową    ... i w przekroju 