To ciasto, ktore pasuje jak żadne inne do obchodzonego dzisiaj święta czyli Barbórki - babka górnicza. Puszysta, nie za sucha, pachnąca cynamonem,  i do tego łatwo się ją przygotowuje - po prostu same zalety :) Przepis znalazłam u Edysi. Składniki :  pół kostki margaryny 1 szklanka cukru pudru 2 jajka 2 łyżki słodkiego dżemu 2 szklanki mąki 2 łyżeczki sody 1 łyżeczka kakao pół łyżeczki cynamonu 1 szklanka mleka Margarynę , cukier, jajka i dżem utrzeć mikserem na gładką masę. Nadal miksując dodawać mąkę wymieszaną z sodą, cynamonem i kakao oraz wlewać mleko. Ciasto przełożyć do podłużnej keksowej formy [ u mnie 35 x 12 cm ] wyłożonej papierem do pieczenia. Wygładzić powierzchnię. Wstawić do piekarnika nagrzanego do 180°C i piec przez 40-45 minut [ moje potrzebowało 1 godziny ]. Po ostudzeniu można oprószyć cukrem pudrem. 