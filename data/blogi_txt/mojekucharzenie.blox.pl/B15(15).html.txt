Kolejny przepis podejrzany u dorotus76 - i kolejny udany wypiek :)  Babka o mocnym aromacie kawowo-cytrynowym , sypka - czyli taka jak powinna być prawdziwa piaskowa baba .       Składniki : 25 dag masła 5 jajek 1 szklanka mąki pszennej 1 szklanka mąki ziemniaczanej 3/4 szklanki cukru 1,5 łyżeczki proszku do pieczenia aromat cytrynowy   ( nie dałam , bo nie miałam ) skórka starta z cytryny 2 łyżki kawy rozpuszczalnej     Jajka zmiksować z cukrem . Masło utrzeć . Do utartego dodawać stopniowo zmiksowane jajka , następnie dalej miksując dodawać mąkę wymieszaną z proszkiem do pieczenia .  Ciasto podzielić na dwie części . Do jednej dodać aromat i skórkę z cytryny , zmiksować . Do drugiej  dodać kawę rozpuszczoną w minimalnej ilości wody i też zmiksować .   Formę wysmarować tłuszczem i obsypać bułką tartą . Wylać do formy jasną część ciasta , a na nią część kawową . Całość delikatnie i krótko wymieszać widelcem , aby powstał efekt marmurka ( mieszać zgodnie z ruchem wskazówek zegara ) .  Piec  w temperaturze 180°C przez około 50 minut . 