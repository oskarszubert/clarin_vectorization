Przepis na ten likier krąży po Galerii Potraw od prawie trzech lat i wciąż cieszy się niesłabnącym powodzeniem . Podała go polka , a potem ruszyła masowa produkcja na forum ;)  Ma jedną tajemniczą właściwość - szybko znika  - i nikt nie wie , w jaki sposób ...   :)       Składniki :  250-500 ml czystej wódki 1 puszka słodzonego mleka skondensowanego 0,5 szklanki mleka , mleka skondensowanego niesłodzonego lub śmietanki kremówki 1 łyżeczka kawy rozpuszczalnej ewentualnie trochę cukru pudru , jeżeli ktoś lubi bardzo słodkie ( wg mnie nie potrzeba ) Puszkę mleka gotować na bardzo malutkim ogniu przez 3 godziny , w dużym garnku napełnionym wodą ( tak , żeby puszka w całości była przykryta - w razie potrzeby uzupełniać wodę ) . Zostawić w garnku do ostygnięcia .         Zimną masę kajmakową przełożyć do miski , zmiksować , żeby pozbyć się grudek . Następnie dodać alkohol  i dalej miksować , dodając następnie kawę rozpuszczoną w minimalnej ilości wody oraz mleko (lub śmietankę ) . Miksować , aż składniki się połączą . Nie powinno być grudek . Przelać do butelki , przechowywać w lodówce .  Powinno się zostawić do przegryzienia na 1 dzień . Likier z czasem gęstnieje . 