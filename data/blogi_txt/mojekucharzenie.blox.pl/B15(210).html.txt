Lubicie jagodzianki ? Bo ja bardzo. Najsmaczniejsze są latem, kiedy mamy dostęp do świeżych jagód, chociaż i z mrożonych można wyczarować równie smaczne bułeczki. Niedawno dostałam od mamy sporą miseczkę jagód i pierwsze, co przyszło mi na myśl, to właśnie jagodzianki. Reszta jagód wylądowała w koktajlu owocowym :) Po przepis na te pyszne bułeczki sięgnęłam do książki Małgorzaty Zielińskiej "Ciasto drożdżowe na różne sposoby". Składniki [na ok. 20 bułeczek] : uwaga ! składniki odmierzałam szklanką o pojemności 250 ml ciasto :  500 g mąki 1 jajko + 1 żółtko 100 g masła - rozpuszczonego i ostudzonego 1,5 łyżeczki drożdży instant cukier waniliowy [ dodałam ok. 4 łyżeczek ] pół szklanki cukru 1 szklanka letniego mleka szczypta soli nadzienie :  2 szklanki jagód cukier do smaku odrobina mąki ziemniaczanej  do posmarowania i posypania wierzchu :  1 jajko gruby cukier    Zrobić zaczyn z drożdży, odrobiny cukru, kilku łyżeczek mąki i części mleka. Pozostawić do wyrośnięcia na kilka minut. Mąkę przesiać do miski, dodać resztę cukru, jajko i żółtko, szczyptę soli, wlać zaczyn drożdżowy i dokładnie wymieszać. Dodać pozostałe mleko i ostudzone masło - wyrabiać ciasto, aż stanie się gładkie, elastyczne i lśniące. Wyrobione ciasto przełożyć do miski, szczelnie przykryć folią i odstawić w ciepłe miejsce do wyrośnięcia na ok. 1 godzinę (ciasto powinno podwoić swoją objętość). Jagody wymieszać z cukrem i mąką ziemniaczaną. Wyrośnięte ciasto wyłożyć na blat, uformować wałek i pokroić go na równe plasterki. Każdy plaster lekko spłaszczyć, ułożyć na nim 1 łyżkę jagód i dokładnie zlepić. Uformowane bułeczki poukładać na blasze wyłożonej papierem do pieczenia, przykryć ściereczką i odstawić do wyrośnięcia na ok.30 minut. Wyrośnięte bułeczki posmarować roztrzepanym jajkiem i posypać cukrem. Wstawić doi piekarnika nagrzanego do 190°C i piec przez 15-20 minut. Po upieczeniu jagodzianki przełożyć na kratkę i ostudzić. 