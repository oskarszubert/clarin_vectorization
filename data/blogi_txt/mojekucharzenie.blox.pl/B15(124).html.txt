Jesienna klasyka - ciasto ze śliwkami. Tym razem w wersji orzechowej. Najsmaczniejsze w dniu pieczenia - ma wtedy delikatną chrupiącą skorupkę. Co nie znaczy, że na drugi dzień (o ile coś zostanie) smakuje gorzej ;)  Ma jeszcze jedną zaletę - długo zachowuje świeżość. przepis znalazłam u Edytki Składniki : ciasto :  100 g orzechów włoskich [ użyłam laskowych ] 200 g masła w temperaturze pokojowej 170 g cukru pudru 1 łyżka cukru waniliowego 250 g mąki pszennej 3 płaskie łyżeczki proszku do pieczenia szczypta cynamonu 3 łyżki mleka 3 jajka  wierzch : 400 g śliwek węgierek 2 łyżki brązowego cukru pół łyżeczki cynamonu    Orzechy zmielić blenderem (można również użyć gotowych zmielonych). Śliwki umyć, wypestkować. Masło utrzeć z cukrem pudrem i cukrem waniliowym. Wciąż ucierając dodawać kolejno jajka. Mąkę wymieszać z mielonymi orzechami, cynamonem i proszkiem do pieczenia. Dodawać ją do ucieranej masy na przemian z mlekiem. Przelać do natłuszczonej i oprószonej mąką tortownicy o średnicy 24 cm [użyłam kwadratowej o boku 24cm]. Na wierzchu ułożyć śliwki skórką do dołu. Posypać brązowym cukrem wymieszanym z cynamonem. Wstawić do piekarnika nagrzanego do 180°C i piec przez ok.50 minut. 