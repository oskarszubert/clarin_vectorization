Prosta i smaczna babka jogurtowa z dodatkiem aromatycznej skórki cytrynowej. Do zrobienia tak "na szybko", gdy ma się ochotę na coś słodkiego do kawy :)  Przepis znalazłam u Alicji . Składniki :  280 g mąki 3 płaskie łyżeczki proszku do pieczenia 250 ml jogurtu [użyłam bałkańskiego] 120 ml oleju 2 jajka 150 g cukru 1 op. cukru waniliowego [zastąpiłam go 2 łyżeczkami ekstraktu z wanilii] skórka otarta z 1 cytryny 2 łyżki soku z cytryny    Cukier ubić z jajkami na puszystą masę. Dodać olej, jogurt, ekstrakt z wanilii, skórkę i sok z cytryny - zmiksować. Nadal miksując dodać przesianą mąkę wymieszaną z proszkiem do pieczenia. Ciasto przelać do formy wysmarowanej tłuszczem i oprószonej bułką tartą - użyłam półokrągłej formy o wymiarach 30x11 cm. Wstawić do piekarnika nagrzanego do 180°C i piec przez ok.50-60 minut [w oryginalnym przepisie czas pieczenia jest krótszy - 35 minut - ale po tym czasie moje ciasto było jeszcze surowe]. Upieczone ciasto ostudzić, a następnie po wyjęciu z formy oprószyć cukrem pudrem. 