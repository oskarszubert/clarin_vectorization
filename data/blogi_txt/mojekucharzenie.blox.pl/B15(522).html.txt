Niesamowicie miękkie, wilgotne ciasto bananowe z delikatną kawową nutką - to bardzo udana wersja tradycyjnego chlebka bananowego. Bardzo polecam !  Jeżeli nie lubicie bardzo słodkich ciast, można nieco zmniejszyć ilość cukru w przepisie. przepis - "Nigellissima" N.Lawson      Składniki :  150 ml oleju roślinnego o neutralnym smaku [użyłam rzepakowego] 3 średniej wielkości banany, bardzo dojrzałe [ok.400g w skórkach, 300g po obraniu] 2 łyżeczki ekstraktu waniliowego szczypta soli 2 jajka 150 g drobnego cukru 175 g maki pszennej pół łyżeczki sody 4 łyżeczki kawy rozpuszczalnej    Banany obrać, wrzucić do miski, rozgnieść i wymieszać z ekstraktem waniliowym i solą. Dodać olej, zmiksować. Nadal miksując dodawać po 1 jajku, a następnie dosypać cukier. Dodać mąkę, sodę i kawę rozpuszczalną, delikatnie wymieszać na gładką, jednolitą masę [ucierałam na najmniejszych obrotach miksera]. Ciasto przelać do keksówki o długości 26 cm, wyłożonej papierem do pieczenia lub posmarowanej olejem [użyłam formy o wymiarach 30x10 cm]. Wstawić do piekarnika nagrzanego do 170°C i piec przez ok.50-60 minut. Ciasto jest upieczone, gdy znacznie wyrośnie i będzie odstawać od ścianek, a patyczek wbity w jego środek powinien być﻿﻿ prawie czysty po wyjęciu. Ciasto najlepiej smakuje na drugi dzień po upieczeniu. 