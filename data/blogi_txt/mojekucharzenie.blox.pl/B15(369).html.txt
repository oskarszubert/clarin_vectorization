Jabłkowe pancakes miały być moim wkładem w Weekend Korzenny , ale okazało się , że nie mam cynamonu :(   Nie będę ściemniać , że placki na zdjęciu są z cynamonem i dlatego figurują jako zwykłe , niekorzenne pancakes z jabłkami . Zresztą bez cynamonu też wyszły pyszne :)  Przepis znalazłam u Alexandry , która z kolei wypatrzyła go u Dorotus .       Składniki :  190 g mąki pół łyżeczki sody pół łyżeczki proszku do pieczenia 50 g drobnego cukru 1 łyżeczka cynamonu [ nie miałam , więc zamiast niego dałam 2 łyżeczki cukru waniliowego ] 1 jajko 200 ml mleka 2 nieduże jabłka , obrane i starte na tarce o dużych oczkach 1 łyżeczka roztopionego masła           W misce wymieszać mąkę , sodę , proszek , cukier i cynamon [ lub cukier waniliowy ] . Jajko roztrzepać z mlekiem , dodać do mąki , delikatnie wymieszać . Następnie dodać starte jabłka i masło - delikatnie połączyć z ciastem .         Na rozgrzaną , suchą patelnię nakładać porcje ciasta i formować pancakes'y . Smażyć na średnim ogniu na jasny brąz [ smażyłam na malutkim ogniu , bo się przypalały ] - około 40-60 sekund z każdej strony . Jeżeli na powierzchni placka pokaże się dużo pęcherzyków powietrza , należy przewrócić na drugą stronę .         Podawać polane syropem klonowym , płynnym miodem lub z konfiturami . 