Co prawda upały nie sprzyjają myśleniu o rozgrzewających napojach - ale zimą taka nalewka to skarb :) Dlatego warto pomyśleć o jej zrobieniu już teraz - na jesienno-zimowe przeziębienia będzie jak znalazł ;)      Składniki :  500 g malin 0,5 l spirytusu 95% 0,5 l wódki 40% ok.500 g cukru  Maliny wsypać do dużego słoja, zalać spirytusem z wódką, zamknąć i odstawić na ok.2-3 tygodnie. Po tym czasie zlać płyn do butelki, a owoce zasypać cukrem. Zakręcić i odstawić na kolejne 2-3 tygodnie w ciepłe miejsce. Co parę dni potrząsać słojem, żeby cukier łatwiej się rozpuścił. Otrzymany syrop zlać i dodać do nalewki. Przelać do butelki, filtrując przez lejek wyłożony watą lub filtrem do kawy. Zakręcić i odstawić w ciemne miejsce - zapomnieć na dłuższy czas (im dłużej, tym lepiej dla smaku nalewki). 