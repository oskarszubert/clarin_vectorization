Szybka przekąska na nagły atak głodu :) Kawałeczki piersi z kurczaka w chrupiącej paluszkowej panierce, do tego miseczka słodko-ostrego sosu - przygotowuje się je dosłownie chwilę. Są idealne, gdy brak czasu na długie gotowanie [ czyli w wirze przedświątecznych zakupów i porządków ;) ], a ma się ochotę na coś na ciepło. Pomysł na szybki sos zgapiony od siostrzeńca mojego męża, Kuby :)      Składniki :  pół piersi z kurczaka sól, pieprz, sproszkowany czosnek, imbir 1 roztrzepane jajko 2-3 łyżki mąki 1 paczka słonych paluszków tłuszcz do smażenia  sos : 2 łyżki musztardy 2 łyżki ketchupu 1 łyżka miodu   Pierś z kurczaka umyć, osuszyć. Pokroić w paski o długości ok.10 cm i szerokości 2-3 cm. Posolić, oprószyć przyprawami i odstawić na 10-15 minut. Paluszki rozdrobnić w moździerzu lub blenderem. Przygotować sos - zmieszać razem musztardę, ketchup i miód. Kawałeczki kurczaka panierować kolejno w mące, jajku i paluszkach i smażyć na rozgrzanym tłuszczu, aż się zezłocą. Podawać z miseczką sosu i pieczywem. 