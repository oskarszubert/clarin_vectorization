Delikatne , leciutkie i bardzo aromatyczne - takie są mufinki pomarańczowe z przepisu Evenki . Tak bardzo mnie kusiły , że w piątek pobiegłam do warzywniaka i kupiłam pomarańcze , a wieczorem upiekłam mufinki . Bardzo lubię połączenie pomarańczy z czekoladą , więc dołożyłam do ciasta trochę chipsów czekoladowych - i to był strzał w dziesiątkę !       Składniki : 2 szklanki mąki 2 łyżeczki proszku do pieczenia 1/4 łyżeczki sody szczypta soli 3/4 szklanki cukru  1 łyżka startej skórki pomarańczowej 2/3 szklanki soku pomarańczowego pół szklanki stopionego masła( około 11-12 dag ) 2 jajka garść chipsów czekoladowych [ moja fanaberia ;) ]           Wymieszać suche składniki , dodać sok pomarańczowy , jajka i stopione masło . Ponownie krótko wymieszać , dodać chipsy czekoladowe , wymieszać - nakładać do foremek mufinkowych .        Piec w temperaturze 180°C przez około 20-25 minut . 