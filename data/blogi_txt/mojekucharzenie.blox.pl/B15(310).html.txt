Smaczne i proste w przygotowaniu mufinki - w sam raz, gdy ma się ochotę na coś słodkiego do kawy. Najlepiej smakują jeszcze ciepłe , chociaż na drugi dzień również niczego im nie brak :) To już drugi cynamonowy przepis od Marty - pierwszy znajdziecie tutaj .      Składniki :  250 g mąki 150 g cukru 1,5 łyżeczki proszku do pieczenia 200 ml mleka 1 jajko 75 g masła - rozpuszczonego i przestudzonego 2 łyżeczki cynamonu garść rodzynek cukier waniliowy [ u mnie 2 łyżeczki ekstraktu z wanilii ]    Blachę mufinkową wyłożyć papilotkami. Rodzynki sparzyć i odsączyć na sitku. W misce wymieszać suche składniki : mąkę , cukier , proszek do pieczenia i cynamon. W drugiej misce połączyć mokre składniki czyli mleko, jajko , ekstrakt waniliowy i masło. Wlać mokre składniki do suchych, wymieszać. Dodać rodzynki, ponownie wymieszać. Nakładać porcje ciasta do formy mufinkowej. Wstawić do piekarnika nagrzanego do 190°C i piec na termoobiegu przez około 20-25 minut.  Upieczone mufinki wyjąć z formy i ostudzić na kratce. 