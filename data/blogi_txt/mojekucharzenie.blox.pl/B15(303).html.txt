Przepis podejrzałam na blogu Ciasteczkolandia - http://dodatki.net/i/mufiny_bananowe_vanila81 i postanowiłam sama takie upiec .      Składniki suche :   1,5 szklanki mąki 1 łyżeczka sody pół łyżeczki proszku do pieczenia pół szklanki cukru  Składniki mokre :  pół szklanki oleju pół szklanki mleka ( lub kefiru albo maślanki ) 1 jajko 2-3 rozgniecione banany Wymieszać osobno składniki mokre i osobno suche . Wlać mokre do suchych , dodać banany. Niedbale wymieszać widelcem , aby składniki się połączyły . Piec w formie mufinkowej przez ok. 25-30 minut w temperaturze 175°C .    Mufinki wyrosły pięknie , są bardzo smaczne i puszyste .  Do tej pory mufiny niespecjalnie mi wychodziły , nie za bardzo chciały rosnąć . Dzisiaj po raz pierwszy piekłam w papilotkach - i to był strzał w dziesiątkę . Miałam porównanie , bo zabrakło mi dwóch papilotek i dwie mufinki wylądowały w nasmarowanym masłem dołku . Te "papilotkowe" były zdecydowanie bardziej wyrośnięte . Wniosek : muszę zaopatrzyć się w papilotki :) 