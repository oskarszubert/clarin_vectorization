Prosta, smaczna i szybka przekąska na ciepło. Podsmażone na oliwie z dodatkiem masła i doprawione czosnkiem - takie krewetki lubię najbardziej. Do tego chrupiące grzanki - i nic więcej do szczęścia nie trzeba :) Polecam użycie dużych krewetek tygrysich, koktajlowe się nie nadają, za bardzo się wysuszają podczas smażenia.  przepis z opakowania krewetek       Składniki :  250 g mrożonych, gotowanych krewetek tygrysich 4 ząbki czosnku, przeciśnięte przez praskę 100 g masła oliwa sól dodatkowo:  bagietka    Krewetki przelać wrzątkiem na sitku*, a następnie osuszyć papierowym ręcznikiem. Na rozgrzaną patelnię wlać oliwę, wrzucić połowę czosnku, lekko podsmażyć (nie powinien się zarumienić). Dodać krewetki i masło. Zwiększyć ogień i smażyć krewetki przez ok.4-5 minut. Pod koniec smażenia oprószyć je solą i dodać pozostały czosnek. Zdjąć z patelni, a na tym samym tłuszczu podsmażyć pokrojoną w kromki bagietkę. Od razu podawać.  *bez rozmrażania też się udadzą 