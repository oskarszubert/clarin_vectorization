Plasterki bananów ukryte pod czekoladowo-pomarańczową kołderką . Przygotowanie tego lekkiego, smacznego deseru zajmuje dosłownie 5 minut.       Składniki  ( na 2 porcje ) :  250 g mascarpone 50 g gorzkiej czekolady ( pół tabliczki ) 3 łyżeczki cukru pudru pół szklanki świeżo wyciśniętego soku pomarańczowego skórka otarta z 1 pomarańczy 1 banan   Czekoladę roztopić w kąpieli wodnej lub na parze, przestudzić. Banana pokroić w plasterki, ułożyć je w dwóch pucharkach. Mascarpone zmiksować z cukrem, skórką i sokiem pomarańczowym. Dodać roztopioną i ostudzoną czekoladę, zmiksować. Przełożyć krem do pucharków z bananami i zaraz podawać. 