Chodziły za mną , od kiedy zobaczyłam je blogu Liski http://whiteplate.blogspot.com/2008/05/paluchy-makowe.html . Nabrałam na nie wielkiego apetytu , długo się do nich zabierałam .... aż do dzisiaj . Są pyszne , niebezpiecznie wciągające , słodkawe - w smaku przypominają maślane bułeczki . Pachną pięknie masłem i miodem .       Po prostu rewelacja ! Składniki :   275 g wody   4 łyżki płynnego miodu   500g białej pszennej mąki chlebowej ( dałam zwykłą pszenną )   1 1/2 łyżeczki drożdży instant   2 łyżki mleka w proszku   2 łyżki miękkiego masła   2-3 łyżki niebieskiego maku   1 łyżeczka soli do posmarowania :    1 jajko roztrzepane z 1 łyżką mleka Wodę wymieszać z miodem , dosypać mąkę i drożdże , wymieszać . Dodać resztę składników , zagnieść gładkie ciasto . Odstawić na godzinę do wyrośnięcia .       Wyrośnięte ciasto podzielić na 5 części , uformować kulki i zostawić je na 15 minut pod przykryciem . Z każdej kulki uformować wałek długości blachy do pieczenia , ułożyć wałki na wysmarowanej oliwą blasze złączeniami w dół . Zostawić do ponownego wyrośnięcia na ok.45 minut .        Każdy paluch posmarować jajkiem roztrzepanym z mlekiem , wstawić do piekarnika nagrzanego do 200°C i piec około 20-25 minut  . 