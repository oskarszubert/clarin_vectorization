Nadeszła Muffinkowa Sobota , więc w dzisiejszym wpisie nie mogło się znaleźć nic innego jak właśnie mufinki ;) . Nie mogłam się zdecydować , który z przepisów wybrać - w końcu zdecydowałam się na wypróbowanie przepisu Bajaderki z forum cincin . Mufinki wyszły bardzo słodkie i aromatyczne , puszyste i miękkie w środku i chrupiące z wierzchu . Do ich pieczenia przydają się wysokie papilotki - ciasto dość mocno rośnie i rozlewa się na boki - tak stało się u mnie (moje papilotki mają tylko 2 cm). W rezultacie wyszły mi mufinki-grzybki ;D       Składniki : suche :  2 szklanki mąki 1 szklanka cukru 2 łyżeczki proszku do pieczenia 1 łyżeczka sody oczyszczonej szczypta soli 1 szklanka pokrojonych w kostkę suszonych śliwek pół szklanki posiekanych orzechów [ pominęłam ]  mokre :  1 jajko 1 żółtko 1 szklanka kwaśnej śmietany lub jogurtu [ u mnie pół na pół - śmietana z jogurtem ] 6 łyżek rozpuszczonego masła 2 łyżki mleka 1 łyżeczka ekstraktu z wanilii [ dałam aromat waniliowy ]   do posypania : 2 łyżki cukru 2 łyżki drobno posiekanych orzechów włoskich 1/3 łyżeczki cynamonu            Połączyć razem wszystkie składniki posypki . Piekarnik rozgrzać do 200°C , foremkę mufinkową posmarować masłem lub wyłożyć papilotkami .                Suche składniki wymieszać w dużej misce , dodać śliwki i orzechy , ponownie wymieszać . W drugiej misce rozbełtać jajko z żółtkiem , dodać śmietanę , rozpuszczone i przestudzone masło , mleko i wanilię , dobrze wymieszać . Wlać całość do suchych składników i wymieszać , ale tylko do połączenia się składników ( nie dłużej , bo mufinki będą twarde ) .          Masą napełnić foremki mufinkowe , posypać mieszanką orzechowo-cynamonową . Wstawić do nagrzanego piekarnika i piec przez około 20-25 minut , aż będą lekko złociste . Wyjąć z foremek jeszcze gorące i studzić na kratce . 