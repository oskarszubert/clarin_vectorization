Od pewnego czasu sama robię cukier waniliowy. Ma zupełnie inny zapach od kupnego. Pierwszy raz zrobiłam go z ciekawości - chciałam porównać oba zapachy - syntetyczny-wanilinowy i prawdziwy-waniliowy. Na początku niezbyt mi pasował aromat prawdziwej wanilii - jest specyficzny i nie wszystkim odpowiada. Jednak z czasem polubiłam naturalną wanilię i teraz nie wyobrażam sobie wypieków i deserów bez tego dodatku. Uroku dodają mu drobniutkie ziarenka wanilii - pięknie wyglądają w deserach.       Składniki :  2 szklanki drobnego cukru do wypieków 2 laski wanilii     Do słoika ze szczelnym zamknięciem wsypać cukier. Laski wanilii przekroić wzdłuż, wyskrobać ziarenka i wrzucić je do cukru w słoiku. Następnie strąki wanilii pokroić na ok.3 cm kawałki i również wrzucić do słoika. Całość wymieszać i odstawić w ciemne miejsce na ok.1-2 tygodnie. Od czasu do czasu można wstrząsnąć słoikiem.   Kiedy zużyjemy część cukru, można znów dorzucić posiekaną wanilię i wsypać cukier - niech się aromatyzuje. 