Pyszne galaretki, które można przygotować z dowolnych owoców (z wyjątkiem ananasa i kiwi - galaretka z tych owoców nie stężeje). U mnie w wersji truskawkowej :)  przepis znalazłam u Dorotki . Składniki :  500 g truskawek (świeżych lub mrożonych) 2 łyżki soku z cytryny pół szklanki cukru (lub mniej, wg uznania) pół szklanki gorącej wody 25 g żelatyny  do obtoczenia :  drobny cukier    Truskawki zmiksować z sokiem z cytryny na puree. Przelać masę do rondelka, dodać cukier, zagotować, mieszając , aż cukier się rozpuści. Żelatynę rozpuścić w gorącej wodzie. Wlać do puree truskawkowego, wymieszać. Masę lekko przestudzić. Kwadratową formę o boku 18-19 cm wyłożyć folią spożywczą lub aluminiową, przelać przygotowaną masę truskawkową, wystudzić. Wstawić do lodówki na kilka godzin. Galaretkę przełożyć z formy na deseczkę, usunąć folię i pokroić na małe porcje. Każdą porcję obtaczać w cukrze (najlepiej robić to bezpośrednio przed spożyciem, bo galaretki bardzo szybko robią się wilgotne i cukier się rozpuszcza). Przechowywać w lodówce . 