Zwykle na początku roku jesteśmy pełni zapału i wiary w to, że uda się dotrzymać noworocznych postanowień. Potem życie weryfikuje nieco to, co zaplanowaliśmy i pod koniec roku okazuje się, że udało się zrealizować tylko niewielką część, bo zabrakło chęci, sił albo czasu ... To samo dzieje się na blogu - ostatnio trochę go zaniedbałam i dość nieregularnie publikowałam wpisy. Wymyśliłam sobie, że w tym roku wypróbuję trochę przepisów na potrawy, które od dawna miałam ochotę przygotować, ale ciągle odkładałam to na później. Mam nadzieję, że uda mi się wypróbować chociaż kilka z nich :) A oto moja lista - kolejność potraw zupełnie przypadkowa (pewnie będę ją na bieżąco uzupełniać, jak przyjdzie mi coś jeszcze do głowy ):  zupa cebulowa tarta tatin speculaas rogale marcińskie pavlova florentynki stollen ptysie creme brulee lemon curd makowiec magdalenki chleb na zakwasie (mam nadzieję, że wrócę do pieczenia chlebów) sernik londyński domowe czekoladki barszcz z kiszonych buraków zakwas na żurek faworki cebularze  Jak widać, większość to słodkości ;) Czas pokaże, czy uda mi się zrealizować swoje kulinarne zamierzenia :) ............................... Szczęśliwego Nowego Roku ! 