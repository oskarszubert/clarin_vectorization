Słodka, o ciągutkowej konsystencji, pachnąca miodem i karmelem polewa + kruchy i chrupiący kokosowy spód = smaczne ciasteczka :)  przepis - magazyn-kuchnia.pl      Składniki : kruchy spód kokosowy :  1 szklanka mąki pszennej pół szklanki wiórków kokosowych pół szklanki cukru trzcinowego [użyłam cukru demerara] 125 g stopionego masła  polewa :  1/3 szklanki miodu 125 g stopionego masła 400 ml skondensowanego mleka słodzonego szklanka = 250 ml   Blachę o wymiarach 20x30 cm wyłożyć papierem do pieczenia tak, aby jego brzegi wystawały poza formę. Składniki na spód wymieszać, a następnie rozsmarować równomiernie na blasze. Wstawić do piekarnika nagrzanego do 180°C i piec przez 15 minut - ciasto powinno się zarumienić. Mleko skondensowane wymieszać z miodem i masłem, podgrzewać w rondelku na małym ogniu, mieszając, aż masa zacznie lekko gęstnieć [ ok.5-7 minut]. Polewę rozsmarować na podpieczonym spodzie, wstawić do piekarnika i piec jeszcze przez 20-25 minut, aż polewa stanie się złocistobrązowa. Wyjąć z piekarnika i odstawić na 15 minut. Po 15 minutach naciąć nożem, zaznaczając porcje. Odstawić do ostygnięcia [najlepiej na 2-3 godziny]. Ostudzone ciasto pokroić wzdłuż zaznaczonych linii. 