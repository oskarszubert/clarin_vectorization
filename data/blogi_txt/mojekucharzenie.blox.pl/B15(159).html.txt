Dawno nie robiłam tych roladek , więc postanowiłam przygotować je na sobotni obiad . Delikatne mięso drobiowe z dodatkiem pieczarek i sera to bardzo smaczne połączenie . Roladkom towarzyszyły na talerzu smażone ziemniaki w ziołach i surówka :) Składniki ( na 2 roladki ) :  połówka piersi kurczaka 100-150 g pieczarek 2 łyżki żółtego sera startego na tarce o dużych oczkach  1 łyżka margaryny pół małej cebuli sól , pieprz , sproszkowany czosnek  do panierowania :  mąka , jajko , bułka tarta  do smażenia :  oliwa lub olej   Cebulkę obrać i pokroić w kosteczkę . Pieczarki obrać , opłukać i zetrzeć na tarce o dużych oczkach.  Na patelni rozgrzać margarynę , wrzucić cebulkę , chwilkę podsmażyć i dodać pieczarki . Smażyć do momentu odparowania soku . Doprawić solą i pieprzem. Połówkę piersi z kurczaka przekroić wdłuż na dwa kotlety . Każdy z nich rozbić tłuczkiem jak najcieniej. Posolić , popieprzyć i oprószyć czosnkiem . Na każdym z kotletów położyć po 1 łyżce startego żółtego sera i po czubatej łyżce podsmażonych pieczarek . Zwinąć w dość ścisłe roladki , spiąć wykałaczkami. Tak przygotowane roladki panierować w mące , roztrzepanym jajku i bułce tartej . Kłaść na rozgrzany tłuszcz i smażyć powoli na małym ogniu - aż do zrumienienia. 