Ciasto maślankowe Tobatki już od dawna miałam na oku. Początkowo planowałam je upiec ze śliwkami, ale że mamy Weekend Rabarbarowy, dodatek był oczywisty. To ciasto świetnie smakuje z rabarbarem, jest lekko kwaskowe, wilgotne, z chrupiącą maślaną kruszonką - zdecydowanie do powtórzenia. Ma jeszcze jedną zaletę - szybko się je robi ;)      Składniki : ciasto :   1 szklanka maślanki 1 szklanka cukru 2,5 szklanki mąki 3 jajka 3 łyżeczki proszku do pieczenia pół szklanki oleju 1 cukier waniliowy  1 łyżeczka aromatu waniliowego [ dodałam od siebie ]  kruszonka : ok.100 g masła lub margaryny cukier  mąka  wierzch :   ok.500 g rabarbaru 3-4 łyżeczki cukru     Rabarbar obrać , pokroić w cienkie plasterki i wymieszać z cukrem.  Składniki ciasta zmiksować - najpierw jajka z cukrem, następnie dodać płynne składniki, a na końcu mąkę z proszkiem do pieczenia. Zmiksowane ciasto wylać na blachę wyłożoną papierem do pieczenia [wymiary blachy 36 x 26 cm].  Rabarbar odsączyć z nadmiaru soku, wyłożyć na ciasto.   Szybko zagnieść kruszonkę - do masła dodać mąkę i cukier ["na oko" - ja dałam na początek po 2 łyżki mąki i cukru, a potem po trochę dosypywałam i zagniatałam, aż kruszonka stała się dość sypka - z tym, że cukru było ciut więcej niż mąki]. Kruszonką posypać rabarbar. Wstawić blachę do piekarnika nagrzanego do 175°C i piec przez ok.30-35 minut [u mnie potrzebowało ponad 50 minut]. Po upieczeniu i ostudzeniu mozna posypać cukrem pudrem. 