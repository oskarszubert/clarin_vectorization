Kolejny produkt z chińskiej kolekcji Blue Dragon. Tym razem postanowiłam wypróbować ostry sos seczuański. Jest to sos z dodatkiem pomidorów, octu ryżowego i chili. Nadaje się do krewetek i różnego rodzaju mięs. Porcja w saszetce wystarczy dla dwóch osób. Zgodnie z sugestiami z książeczki, którą otrzymałam, przyrządziłam go z krewetkami i mango. Danie jest dość pikantne, ale ostrość jest nieco łagodzona przez mango. Sos ma mocno wyczuwalny pomidorowy smak, który trochę zagłusza pozostałe składniki. Mojemu mężowi bardzo smakował makaron, ja nie byłam nim zachwycona, wolę jeść chińskie dania w towarzystwie ryżu. Być może z innego rodzaju daniem bardziej by mi smakował :) Składniki :  1 saszetka sosu Seczuańskiego Pomidorowego Blue Dragon 2 gniazda makaronowe Blue Dragon [ugotowane zgodnie z instrukcją na opakowaniu] 300 g ugotowanych dużych krewetek [ użyłam krewetek koktajlowych ] 200 g pokrojonego mango [ może być z puszki ] 2 łyżki wody 1 łyżka oleju roślinnego 100 g groszku cukrowego [ pominęłam ]    Na rozgrzanym oleju podsmażyć krewetki przez 1 minutę. Dodać mango [ i groszek ], 2 łyżki wody oraz sos seczuański i smażyć na wolnym ogniu przez 2-3 minuty. Dodać ugotowany makaron, wymieszać dokładnie i smażyć wszystko do momentu wystarczającego podgrzania. Podawać gorące. 