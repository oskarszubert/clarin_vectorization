Cieniutkie plasterki jabłek ukryte pod kołderką z kruchego ciasta - taką apetyczną szarlotkę zaprezentowała w Galerii Potraw Szellka. Zachwyciła nie tylko mnie - od kilku lat cieszy się ogromnym powodzeniem. W końcu i ja postanowiłam ją upiec :) Składniki [ na blachę 30x24 cm ] : kruche ciasto :  500 g mąki krupczatki 250 g masła lub margaryny ( dałam pół na pół ) pół szklanki cukru 2 łyżeczki proszku do pieczenia 2 żółtka  2 łyżki śmietany  nadzienie :  2,5 kg jabłek - najlepsza jest szara reneta cukier i cynamon - do smaku   Składniki na ciasto posiekać razem, następnie szybko zagnieść ciasto. 2/3 ciasta równomiernie rozłożyć na dnie blaszki i wstawić na pół godziny do lodówki. Resztę ciasta też trzymać w lodówce. Jabłka obrać, usunąć gniazda nasienne i pokroić na cząstki. Następnie pokroić je w cienkie plasterki (pomógł mi w tym robot). Wymieszać z cukrem i cynamonem. Spód podpiec w 180°C przez ok.10 minut ( podejrzane u Dorotki - Szellka układała jabłka na surowym cieście ). Na podpieczonym spodzie ułożyć jabłka i posypać je pozostałym ciastem. Wstawić do piekarnika nagrzanego do 180°C i piec przez około 1 godzinę. Po upieczeniu oprószyć cukrem pudrem. 