Zwykłe parówki trochę inaczej :) W zamrażarce znalazłam dwa zapomniane płaty ciasta francuskiego, więc postanowiłam je wykorzystać do czegoś dobrego. Na ciasteczka to trochę za mało, więc wymyśliłam zawijane parówki - w sam raz na kolację. Wyszło całkiem smacznie ! :)      Składniki :  3 parówki  2 płaty mrożonego ciasta francuskiego ( o wymiarach 18 x 9,5 cm ) 1 jajko   Zamrożone płaty ciasta wyjąć z opakowania, zostawić na kilka minut w cieple. Gdy zmiękną, delikatnie je rozwałkować. Każdy płat rozwałkowanego ciasta przekroić wzdłuż na 3 paski. Parówki obrać z osłonek, poprzecinać na pół. Każdą połówkę owinąć spiralnie paskiem ciasta. Ułożyć na blasze wyłożonej papierem do pieczenia. Posmarować jajkiem rozmąconym z odrobiną wody. Wstawić do piekarnika nagrzanego do 210°C i piec przez około 15-20 minut. Podawać z ketchupem. 