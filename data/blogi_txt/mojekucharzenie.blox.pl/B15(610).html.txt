Przepis na ciasto pochodzi od Doroty , a efektowne zawijanie to pomysł Iwonki . Kiedy zobaczyłam u niej te bułeczki , od razu mi się spodobały . Potem zaczęły się pojawiać na innych blogach i kusiły , kusiły ... aż w końcu też je upiekłam . Są pyszne , mięciutkie i do tego efektownie wyglądają :)      Składniki ( na około 10-12 drożdżówek ):  75 g masła lub margaryny 250 ml mleka 25 świeżych drożdży ( lub o połowę mniej suszonych ) szczypta soli 70 g cukru 500 g mąki pszennej  nadzienie :  nutella , powidła ( lub inne nadzienie )  + 1 roztrzepane jajko do posmarowania    Masło stopić , dodać mleko , podgrzać do letniej temperatury ( nie może być gorące ) . Dodać drożdże , rozpuścić . Dodać pozostałe składniki , wyrobić ciasto , aż będzie gładkie . Przykryć , odstawić w ciepłe miejsce do wyrośnięcia na ok.1-1,5 godziny . Za mnie ciasto wyrobiła i "wyrosła" maszyna do chleba :) Wyrośnięte ciasto dokładnie wyrobić , aby usunąć pęcherzyki powietrza ( ciasto w przekroju powinno być gładkie ) . Rozwałkować , pociąć na prostokąty o wymiarach około 10 x 14 cm . Na każdy nakładać łyżkę nutelli lub powideł .  Zawijać w taki sposób :      Uformowane drożdżówki ułożyć na blasze w dość dużych odstępach . Odstawić do wyrośnięcia na około 10-15 minut . Podrośnięte bułeczki posmarować roztrzepanym jajkiem . Piec w temperaturze 220°C przez 10 minut .  Studzić na kratce . Można polukrować . 