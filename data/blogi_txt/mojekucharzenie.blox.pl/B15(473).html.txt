Jeszcze jedna, ciut spóźniona propozycja do pomidorowej zabawy organizowanej przez Olgę Smile. Tym razem popełniłam herezję i użyłam gotowej przyprawy tzatziki - na pewno można zrobić pyszny sos bez jej dodatku, z użyciem samych naturalnych składników, ale nic się nie stanie, jeżeli od czasu do czasu skorzystamy z gotowca. Przepis podpatrzyłam u kuzynki :)      Składniki :  4 pomidory 2-3 łyżki śmietany lub jogurtu naturalnego 2 łyżki majonezu 2 łyżeczki przyprawy tzatziki ( Prymat ) 1 łyżeczka musztardy 100 g żółtego sera, startego na tarce ( cienkie paseczki ) opcjonalnie : drobny szczypiorek   Przygotować sos  : śmietanę, majonez i musztardę wymieszać z przyprawą tzatziki. Odstawić na 10 minut. Pomidory pokroić w grube plastry, ułożyć na półmisku. Posypać startym żółtym serem. Polać sosem. Można po wierzchu posypać drobno posiekanym szczypiorkiem. 