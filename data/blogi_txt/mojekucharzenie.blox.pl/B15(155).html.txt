Smaczny domowy kisiel, w 100% naturalny. O wiele zdrowszy od sklepowego, pełnego sztucznych barwników i innych dodatków smakowych. Można go zrobić z dowolnych owoców, mogą być świeże lub mrożone. W zależności od ilości dodanej mąki ziemniaczanej może być mniej lub bardziej płynny - co kto lubi. Ja wolę gęsty :)  źródło przepisu - Kwestia Smaku      Składniki :  2 szklanki owoców świeżych lub mrożonych [u mnie truskawki i kilka śliwek] 3 szklanki wody 3 łyżeczki cukru [dałam 6] 3 płaskie łyżeczki mąki ziemniaczanej [dałam 5]    Do rondelka włożyć owoce, wlać 2,5 szklanki zimnej wody, dodać cukier, zagotować. Gotować przez 2 minuty. Mąkę ziemniaczaną wsypać do pozostałej 0,5 szklanki wody, wymieszać, wlać do gotujących się owoców, wymieszać, zagotować. Jeżeli po zagotowaniu kisiel nie będzie dość gęsty, należy wymieszać 1 łyżeczkę mąki ziemniaczanej z niewielką ilością zimnej wody, dodać do kisielu i zagotować. Ostudzić. 