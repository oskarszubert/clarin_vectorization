Eksperyment kulinarny , który zakończył się sukcesem - postanowiłam sprawdzić , czy da się zrobić pastę kanapkową z jajek i śledzia - i czy takie coś będzie jadalne ;)  Przy okazji przetestowałam możliwości mojego nowego robota - spisał się na medal !   Okazało się , że takie połączenie jest całkiem smaczne - nawet moje dziecko-niejadek się skusiło i stwierdziło, że to dobre ( byłam przeszczęśliwa , że moje szczęście raczyło w ogóle spróbować  :) ! ) Pasta fajnie smakuje zarówno na zwykłym chlebie , jak i na krakersach.      Składniki :  3 małe jajka ugotowane na twardo kilka kawałków śledzia w oleju , razem z cebulką [ w sumie 1 płat śledziowy ] pieprz , sól  1 łyżeczka musztardy     Jajka i śledzia drobno pokroić , wrzucić do blendera , zmiksować na gładką masę. Doprawić solą , pieprzem i musztardą . Podawać z pieczywem lub krakersami . 