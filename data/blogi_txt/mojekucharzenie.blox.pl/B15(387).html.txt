Pyszne , rumiane , pachnące masłem pieczone ziemniaczki . Nie dość , że dobrze smakują, to jeszcze ładnie prezentują się na talerzu :-)  Przepis pochodzi z książki "Przepyszne ziemniaki" wyd.Reader's Digest .      Składniki :  8 ziemniaków sałatkowych [ ja użyłam zwykłych , sprzedawanych pod nazwą "ziemniaki" ;-) ] 40 g masła + odrobina do wysmarowania naczynia żaroodpornego sól , pieprz   Piekarnik nagrzać do 200°C [ z termoobiegiem do 180°C ] . Naczynie żaroodporne wysmarować masłem .   Ziemniaki obrać , umyć i wytrzeć do sucha papierowym ręcznikiem. Ostrym nożem nadkroić dość głęboko w poprzek, w odstępach 3-milimetrowych - należy uważać , żeby nie przekroić ich do końca.   Roztopić masło . W naczyniu żaroodpornym ułożyć ziemniaki, naciętą stroną do góry. Za pomocą pędzelka rozprowadzić na nich roztopione masło, posypać solą i pieprzem.   Piec w gorącym piekarniku około 50 minut , aż lekko się zrumienią. Od czasu do czasu smarować masłem z dna naczynia. 