Bardzo smaczny mazurek z kawową polewą, zrobioną na bazie mleka w proszku. W oryginalnym przepisie udekorowany bakaliami namoczonymi w rumie,  u mnie w wersji bezalkoholowej. Polecam ! przepis Wiosenki z Eksplozji smaku.      Składniki : szklanka = 250 ml spód :  150 g mąki pszennej 100 g mąki ziemniaczanej 50 g cukru 150 g masła 1 jajko  masa :  pół szklanki cukru 1 szklanka mleka 2 szklanki mleka w proszku [+ ew.pół szklanki] 3 łyżki kawy rozpuszczalnej  + bakalie i czekoladowe kropelki do dekoracji   Wszystkie składniki na spód zagnieść i dokładnie wyrobić. Rozwałkować i przenieść do wyłożonej papierem do pieczenia blachy o wymiarach 24 x 32 cm. Wstawić do piekarnika nagrzanego do 180°C i upiec na złoty kolor. Upieczone ciasto ostudzić. Przygotować masę : mleko z cukrem zagotować, a następnie przestudzić. Dodać kawę i mleko w proszku, dokładnie zmiksować. Gdyby masa okazała się zbyt rzadka, dosypać jeszcze trochę mleka w proszku. Gotową, gęstą masę wylać na upieczony spód i dokładnie rozsmarować. Udekorować bakaliami i odstawić do zastygnięcia. 