Miałam wczoraj ochotę na coś słodkiego i owocowego - a że odkryłam w zamrażarce jeszcze jedną torebeczkę jagód [ okazało się , że ta poprzednia nie była jednak ostatnia ;) ] , postanowiłam ugotować budyń . Skorzystałam z  przepisu Casipaw na budyń truskawkowy , tylko zamiast truskawek dodałam jagody . Wyszedł mi mocno jagodowy deser , w pięknym ciemnofioletowym kolorze . Jego konsystencja nie do końca jest budyniowa , bardziej przypomina kisiel ( może gdyby zamienić mąkę ziemniaczaną na zwykłą pszenną , to byłby bardziej budyniowy ) . W każdym bądź razie ten budynio-kisiel jest smaczny i co najważniejsze - bez konserwantów , barwników itp. świństw - po prostu samo zdrowie :)      Składniki :  500 g jagód [ dałam mrożone ] 0,5 l mleka pół opakowania cukru waniliowego 1-2 łyżki cukru 1 czubata łyżka mąki ziemniaczanej             Odlać pół szklanki mleka [ będzie potrzebne do rozrobienia mąki ] . Jagody lekko rozmrozić , zmiksować z pozostałym mlekiem . Wlać do garnka , dodać oba cukry i chwilę gotować . W pozostałym mleku rozrobić mąkę ziemniaczaną .          Do gotujących się jagód powoli wlewać mieszankę mąki z mlekiem , cały czas mieszając . Doprowadzić do wrzenia i gotować jeszcze przez 2 minuty . Cały czas należy intensywnie mieszać , żeby nie powstały grudki . Gotowy budyń przelać do miseczek . 