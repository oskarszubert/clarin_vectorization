Niby nic takiego , zwykły tłuszcz , a jednak ma wielu wielbicieli .  Nie ma to jak swojskie jedzenie - własnoręcznie przyrządzone , proste i smaczne . Zachciało mi się takiego domowego smalczyku ze skwarkami i cebulką - dawno go nie robiłam , więc postanowiłam nadrobić zaległości  ;-)       Składniki : słonina - kupiłam kawałek ok. 15 x 15 cm - może miał ze 30-40 dag 1 cebulka kilka łyżek wody majeranek Słoninę pokroić w drobną kosteczkę . Wrzucić na głęboką patelnię lub do rondla , wlać kilka łyżek wody , podgrzewać na małym ogniu , od czasu do czasu mieszając - ostrożnie ! potrafi mocno pryskać - łatwo się oparzyć.            Smażyć tak długo , aż wytopi się smalec i skwarki staną się malutkie i rumiane . Zestawić ostrożnie z ognia , odczekać trochę i wrzucić drobno posiekaną cebulkę , wymieszać [ jeżeli wrzuci się cebulę do zbyt rozgrzanego smalcu - przypali się i będzie gorzka ] . Dodać 1 łyżeczkę roztartego w dłoniach majeranku , wymieszać . Przelać do miseczki i  odstawić do zastygnięcia . 