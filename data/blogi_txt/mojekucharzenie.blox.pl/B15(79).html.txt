To idealna zupa na taką pogodę jak dziś. Do tej pory zwykle szłam na łatwiznę i robiłam błyskawiczną wersję. Dzisiaj postanowiłam przygotować chłodnik z botwinki - a właściwie to mój mężczyzna sobie zażyczył (i nawet kupił botwinkę) ;) Chłodnik + podsmażone ziemniaki - i nic więcej mi dzisiaj do szczęścia nie trzeba :) przepis własny      Składniki :  pęczek botwinki 1 l maślanki (lub kefiru albo zsiadłego mleka) pęczek koperku 2-3 ząbki czosnku 1 mały ogórek sól, pieprz ocet winny lub sok z cytryny    Botwinkę umyć i drobno pokroić. Przełożyć do rondelka, zalać niewielką ilością wody z 1 łyżką octu winnego (lub soku z cytryny). Ugotować do miękkości. Ostudzić. Do większego garnka wlać maślankę, dodać do niej botwinkę (wraz z wodą, w której się gotowała). Wymieszać. Dodać przeciśnięty przez praskę i roztarty z solą czosnek oraz drobno posiekany koperek. Wymieszać. Dodać obranego i pokrojonego w półplasterki ogórka. Doprawić pieprzem i solą. W razie potrzeby można dodać odrobinę cukru. Dobrze schłodzić. Podawać ze smażonymi ziemniakami lub jajkiem ugotowanym na twardo. 