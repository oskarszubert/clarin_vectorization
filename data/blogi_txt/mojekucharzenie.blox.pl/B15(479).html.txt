Ostatnio kolega polecił mi przepis na smaczną sałatkę autorstwa Lisiczki_bez_kitki. A że udało mi się kupić spore opakowanie rukoli , postanowiłam czym prędzej przepis przetestować.  Na próbę zrobiłam z połowy podanych składników, ale sałatka tak szybko zniknęła, że następnym razem zrobię z całej porcji :) Pominęłam tylko ziarna słonecznika, bo zapomniałam ich kupić. Ale i bez nich sałatka świetnie smakowała :)      Składniki  ( proporcje na 2 osoby ) :  ok. 80 g rukoli 200 g mozzarelli średnia kiść winogron sól , pieprz   dressing :  3 łyżki oliwy z oliwek 1 łyżka octu winnego  1 łyżka miodu 1 łyżka musztardy [ użyłam musztardy Dijon ] 2 łyżki soku z cytryny    Wymieszać ze sobą składniki dressingu, odstawić.  Rukolę rozłożyć na talerze. Mozzarellę odsączyć, porwać na mniejsze kawałki i rozłożyć na rukoli. Dodać przekrojone na pół winogrona. Oprószyć solą i pieprzem. Tuż przed podaniem polać dressingiem. 