Od dawna chciałam wypróbować przepis na crumble , który kiedyś podała Majanka .  Dzisiaj nadarzyła się okazja - w planach miałam pieczenie sernikobrownie z malinami , ale okazało się , że nie mam wszystkich potrzebnych składników . A że chciało mi się czegoś malinowego - zrobiłam crumble z malinami . Dorzuciłam też kilka moreli , które plątały mi się po kuchni ;-) Deser raczej nie jest fotogeniczny , ale za to smaczny i aromatyczny . Podany na gorąco z dodatkiem gęstego bałkańskiego jogurtu przypominał mi w smaku szarlotkę na gorąco z lodami . I jeszcze ta chrupiąca kruszonka .... mniam !        Składniki : kruszonka :   150 g zimnego masła 100 g płatków owsianych 100 g mąki 100 g brązowego cukru  1 łyżeczka proszku do pieczenia ( właściwie można by go pominąć )  owoce :  garść malin  3-4 morele pokrojone w ćwiartki ( oczywiście bez pestek ) 2 łyżki brązowego cukru + cukier waniliowy pół łyżki mąki ziemniaczanej Składniki kruszonki wymieszać i posiekać nożem , pod koniec siekania można dodać proszek do pieczenia . Maliny wymieszać z cukrem i mąką ziemniaczaną , dodać kawałki moreli , połączyć . Naczynie do zapiekania posmarować masłem , ułożyć owoce . Posypać kruszonką i wstawić do piekarnika nagrzanego do 180ºC na około 20-30 minut .     Uwagi : kruszonkę zrobiłam z połowy podanych składników . Całość piekłam w okrągłej pokrywie od naczynia żaroodpornego . 