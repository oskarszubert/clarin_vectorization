To moja kolejna propozycja do Kuchni Wielkanocnej . Sos chrzanowy jest u nas obowiązkowy - moja mama od zawsze przyrządza go na święta, i ja też nie wyobrażam sobie wielkanocnego stołu bez tego dodatku. Podajemy go do wędlin i jajek na twardo.      Składniki :  2 łyżki chrzanu 150 ml wody 2 łyżki śmietany 1 łyżeczka mąki sól , cukier     W małym rondelku wymieszać chrzan z wodą, zagotować. Mąkę rozmieszać ze śmietaną, wlać do chrzanu, zagotować. Od tego momentu gotować jeszcze przez 10 minut. Doprawić solą i cukrem do smaku. Ostudzić i podawać.    Z podanych proporcji wychodzi dość gęsty sos - oczywiście można go rozrzedzić wodą do odpowiadającej nam konsystencji. 