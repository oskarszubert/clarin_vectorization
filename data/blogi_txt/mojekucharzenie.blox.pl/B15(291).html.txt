To najlepsze placuszki, jakie udało mi się do tej pory zrobić. Przepis znalazłam w kuchni Agaty. Autorka pisze, że konsystencją przypominają leciutką chmurkę - i naprawdę takie wychodzą. Są przepyszne i równie dobrze smakują z syropem klonowym, jak i z dżemem lub konfiturami.  Bez dodatków też są smaczne - nawet na drugi dzień (o ile się uchowają) ;) Polecam !      Składniki (odmierzałam szklanką o pojemności 250 ml)* :  2 szklanki mąki 2 szklanki maślanki pół łyżeczki soli 2 łyżeczki proszku do pieczenia pół łyżeczki sody 2 łyżki cukru 2 jajka 2 łyżki oleju 2 łyżeczki ekstraktu z wanilii**   Mąkę wymieszać z suchymi składnikami. Żółtka lekko ubić z olejem, maślanką i ekstraktem z wanilii. Mąkę z dodatkami wsypać do masy jajecznej i wymieszać. W osobnej misce ubić na sztywno białka. Dodać do ciasta i delikatnie wymieszać. Smażyć na teflonowej patelni, bez dodatku tłuszczu - do zarumienienia placuszków. Podawać ciepłe, z dodatkiem syropu klonowego, płynnego miodu lub ulubionej konfitury.  * Agata odmierzała składniki filiżanką o pojemności 240 ml ** w oryginalnym przepisie zostały użyte nasionka z połowy laski wanilii 