Ostatni bananowy wpis na zakończenie Bananowego Tygodnia - mufinki . Przepis znaleziony na stronie BBC Good Food . Trochę pokręciłam przepis - nie byłam pewna , co oznacza "self-rising flour" i dałam zwykłą mąkę . Później doczytałam , że to mąka z dodatkiem proszku do pieczenia :(  Na szczęście mufinki wyrosły na samej sodzie , chociaż na proszku byłyby pewnie lżejsze i bardziej puszyste .       Składniki :  300 g self-rising flour [ czyli mąki z dodatkiem proszku do pieczenia ]* 1 łyżeczka sody 100 g jasnego cukru muscovado [ dałam demerarę ] - 1 łyżkę odłożyć do posypania mufinek  50 g płatków owsianych + 1 łyżka do posypania 2 średnie , dojrzałe banany 284 ml maślanki [ lub jogurtu albo mleka zakwaszonego sokiem z cytryny ] 5 łyżek oliwy z oliwek 2 białka  150 g jagód    W jednej misce wymieszać suche składniki - mąkę , sodę , cukier i płatki owsiane .  Banany rozgnieść na gładką papkę [ zrobiłam to tłuczkiem do ziemniaków ] . Maślankę , oliwę i białka wymieszać , wlać do rozgniecionych bananów.  Wlać mokre składniki do suchych , lekko wymieszać - tylko do połączenia się składników [ mogą być widoczne grudki mąki ] . Dodać jagody , delikatnie zamieszać .  Formę mufinkową wyłożyć papilotkami . Do każdej foremki nakładać porcję ciasta . Posypać płatkami owsianymi i cukrem . Wstawić do nagrzanego do 180°C piekarnika i piec przez ok.20 minut - lub aż mufinki będą rumiane [u mnie potrzebowały ok.35 minut ] . Po wyjęciu z piekarnika zostawić przez 5 minut  w formie , a potem wyjąć i ostudzić na kratce .   * przepis na self-rising flour :  240 g mąki 1,5 łyżeczki proszku do pieczenia 0,5 łyżeczki soli Wszystkie składniki wymieszać . 