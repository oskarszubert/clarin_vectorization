Nie jest zbyt fotogeniczna, ale za to smaczna :) Delikatne brokuły, słona feta i makaron tworzą sycącą sałatkę. Proporcje, które podałam są orientacyjne; nic się nie stanie, jeżeli będzie ciut więcej makaronu albo trochę mniej fety (lub na odwrót). przepis mojej szwagierki      Składniki :  ok.250 g suchego makaronu (najlepiej grubego np. rurki, kokardki lub świderki) 1 brokuł 1 op. sera typu feta (ok.250 g) 1-2 łyżeczki ziół prowansalskich sól , pieprz opcjonalnie : oliwa czosnkowa Makaron ugotować al dente w osolonej wodzie, ostudzić. Brokuła podzielić na różyczki, krótko obgotować w lekko osolonym wrzątku - tak, aby różyczki pozostały jędrne. Odcedzić i ostudzić. Ser feta pokroić w kostkę. Wszystkie składniki sałatki przełożyć do miski i delikatnie wymieszać, ew.doprawić do smaku solą i pieprzem. Schłodzić. Przed podaniem można skropić oliwą czosnkową. 