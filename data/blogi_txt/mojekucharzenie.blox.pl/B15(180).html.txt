Pierwsza pomoc dla czekoholików - błyskawiczne ciasto, które jest gotowe w 3 minuty. Zaskakująco smaczne - nie spodziewałam się, że coś przyrządzonego w mikrofalówce może być tak dobre. Lekkie ciasto o smaku murzynka i konsystencji sprężystego biszkoptu, dostępne od ręki - jedyny minus to niezbyt piękny wygląd :) Przepis znalazłam u Szarlotka.      Składniki ( na kubek 250 ml ) :  4 płaskie łyżki mąki 4 łyżki cukru waniliowego [ można dać zwykły biały i zapach, lub pół na pół ] pół łyżeczki proszku do pieczenia 2 łyżki kakao 1 duże jajko 3 łyżki oleju 3-4 łyżki mleka lub jogurtu   Wsypać wszystkie suche składniki do kubka i wymieszać. Wbić jajko i rozetrzeć je z suchymi składnikami. Dodać olej oraz mleko i energicznie wymieszać całość. Masa powinna sięgać do  3/4 wysokości naczynia. Wstawić do kuchenki mikrofalowej na 3 minuty w 1000 Watt lub na 4 minuty w 850 Watt* * piekłam w 960 Watt przez 3,5 minuty 