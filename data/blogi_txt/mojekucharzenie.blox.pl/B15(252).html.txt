Kruche, maślane ciasteczka z orzechami laskowymi - idealne na podwieczorek :)  Przepis pochodzi z magazynu "Kuchnia" ( grudzień 2008 )        Składniki :  200 g masła 80 g cukru pudru 270 g mąki 100 g mielonych orzechów laskowych olejek lub cukier waniliowy   Masło utrzeć z cukrem pudrem i cukrem waniliowym/olejkiem. Dodać mąkę i orzechy, zagnieść gładkie ciasto. Wstawić do lodówki na ok. 1 godzinę. Po godzinie wyjąć ciasto z lodówki, przełożyć na oprószony mąką blat i rozwałkować na placek o grubości ok. 4 mm. Dowolnymi foremkami wycinać ciasteczka i układać je na wyłożonej papierem do pieczenia blasze. Wstawić do piekarnika nagrzanego do 180°C i piec przez około 15 minut, aż ciasteczka nabiorą złotomiodowego koloru. Po upieczeniu ostudzić na kratce. 