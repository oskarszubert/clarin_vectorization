Jest wiele przepisów na te smaczne kiełbaski o bałkańskim rodowodzie. Przygotowując cevapcici nie korzystałam z żadnej konkretnej receptury - przeczytałam to, co podrzuciło google i postanowiłam zrobić własną wersję. Wyszło nieźle - zjedliśmy wszystko ze smakiem :)      Składniki :  500 g mielonego mięsa wieprzowo-wołowego 2 ząbki czosnku 1 cebula 1 jajko 1 łyżka sproszkowanej słodkiej papryki 1 łyżeczka tymianku pół łyżeczki mielonej kolendry 1 łyżeczka Vegety pieprz, sól  1 łyżka mąki pół łyżeczki czerwonej czubrycy   Cebulę i czosnek drobno posiekać. Mięso wymieszać dokładnie z przyprawami, mąką, jajkiem i cebulą oraz czosnkiem na jednolitą masę, wstawić na pół godziny do lodówki. Z masy mięsnej formować cienkie kiełbaski, nadziewać je na patyczki szaszłykowe. Posmarować oliwą i piec na grillu lub smażyć na patelni grillowej (przez 6-8 minut z każdej strony).  Kiełbaski jedliśmy z dodatkiem sosu tzatziki :  200 ml jogurtu naturalnego 2 łyżeczki przyprawy tzatziki pół świeżego ogórka startego na tarce o dużych oczkach 2 gałązki koperku - drobno posiekane pieprz 1 ząbek czosnku przeciśnięty przez praskę  Wszystkie składniki sosu wymieszać, odstawić na parę minut do przegryzienia. 