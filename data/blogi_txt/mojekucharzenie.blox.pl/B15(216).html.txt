Co prawda sezon jeżynowy już dawno za nami, ale przepis przyda się w przyszłym roku :) Nalewka jeżynowa ma piękny, ciemnoczerwony kolor. Łatwo ją przygotować, co jest charakterystyczne dla przepisów Nigelli. Skutecznie rozgrzewa w zimne, zimowe wieczory. Przepis - "Kuchnia" N.Lawson Składniki :  500 g jeżyn 200 g miałkiego cukru 750 ml wódki Przygotować szeroki słój o pojemności 1,5 l. Wyparzyć go i wlać do niego wódkę.  Wsypać jeżyny i cukier do słoja z wódką i szczelnie zamknąć. Potrząsać słojem aż do rozpuszczenia się cukru. Odstawić słój w  chłodne, ciemne miejsce. Codziennie przez 1,5 miesiąca potrząsać zawartością słoja raz dziennie.  Po 6-8 tygodniach przelać nalewkę przez sitko do dzbanka i wlać ją do wyparzonej butelki po wódce lub do karafki.   Przecedzoną nalewkę można przechowywać w chłodnym, ciemnym miejscu przez rok. Jeżyny z nalewki można wykorzystać do deserów. 