Kruche , leciutkie , delikatne - już w czasie pieczenia obłędnie pachną czekoladą . Nie mogłam się doczekać , kiedy się upieką :) Przepis wypatrzyłam w Galerii Potraw - podała go lila_star  Lila zrobiła bezy przekładane kremem czekoladowym , moje tego nie doczekały , bo zostały pożarte chwilę po upieczeniu - zdążyły tylko trochę przestygnąć  ;)      Składniki :  3 białka 120 g cukru 30 g startej czekolady deserowej  ( u mnie była to czekolada gorzka pomieszana z białą )     Białka ubijać powoli dodając cukier  ( ubiłam je lekko ze szczyptą soli  , a potem dodawałam cukier ) . Masa jest dobra , kiedy stanie się zwarta i błyszcząca . Dosypać startą czekoladę , wymieszać .   Na blasze wyłożonej papierem do pieczenia układać małe porcje masy  ( można wyciskać ze szprycki ) .  Piec w temperaturze 140°C przez 1 godzinę . 