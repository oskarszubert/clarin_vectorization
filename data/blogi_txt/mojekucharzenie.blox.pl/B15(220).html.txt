Kapuśniak to moja trzecia propozycja do akcji "Gotowanie po polsku" pod patronatem serwisu zPierwszegoTloczenia.pl Składniki :  250 g kiszonej kapusty 200 g wędzonych żeberek włoszczyzna 3 średniej wielkości ziemniaki 1 mała cebula 1,5 l wody 2 łyżeczki mąki sól , pieprz , słodka papryka listek laurowy 2-3 ziarenka ziela angielskiego 2-3 łyżki oliwy opcjonalnie : sok z kiszonej kapusty lub czubata łyżeczka koncentratu pomidorowego   Kapustę poszatkować, przełożyć do garnka, zalać niewielką ilością wrzątku i gotować do miękkości. Żeberka włożyć do garnka i zalać zimną wodą. Dorzucić ziele angielskie i listek laurowy, zagotować. Posolić , dodać obraną i pokrojoną włoszczyznę, ugotować wywar. Do gotowego wywaru wrzucić obrane i pokrojone w kostkę ziemniaki, gotować, aż zmiękną. Ugotowaną kapustę połączyć z wywarem. Zrobić zasmażkę : na patelni podsmażyć na złoto drobno pokrojoną cebulkę, dodać mąkę, wymieszać. Rozprowadzić zimnym wywarem, zagotować. Wlać zasmażkę do zupy i zagotować. Zupę doprawić solą , pieprzem i papryką. Jeżeli jest mało kwaśna, dodać soku z kapusty lub łyżeczkę koncentratu pomidorowego. 