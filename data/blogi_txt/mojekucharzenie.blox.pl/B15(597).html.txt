Przepis na to ciasto mam już długo , ale jeszcze nigdy go nie piekłam . Pomyślałam , że Orzechowy Tydzień będzie dobrą okazją do jego wypróbowania :)  Wiewiórka jest lekkim , przypominającym biszkopt ciastem , z delikatnymi kawałeczkami jabłek i chrupiącymi orzechami . W sam raz do porannej kawy :) Przepis pochodzi z "Poradnika Domowego"       Składniki :  2 szklanki mąki 1 szklanka cukru 4 jajka 1 łyżeczka proszku do pieczenia 1 łyżeczka sody pół szklanki oleju 1 szklanka posiekanych orzechów włoskich 3 duże winne jabłka - obrane i pokrojone w kostkę Jajka ubić z cukrem , następnie dodać mąkę wymieszaną z sodą i proszkiem do pieczenia- dokładnie zmiksować . Nadal miksując dolewać cienkim strumyczkiem olej . Gdy ciasto będzie gładkie , dodać do niego posiekane orzechy i pokrojone jabłka -starannie wymieszać .  Ciasto przełożyć do wyłożonej papierem do pieczenia lub natłuszczonej i posypanej bułką tartą blachy , piec w temperaturze 200°C przez około 30-45 minut [ u mnie siedziało w piekarniku przez 45 minut , bo po 30 było jeszcze niedopieczone ] .  Po upieczeniu można oprószyć cukrem pudrem . 