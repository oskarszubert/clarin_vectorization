Poeksperymentowałam trochę z dodatkami - nie spodziewałam się , że karkówka wyjdzie taka dobra :)   Składniki :  1 kg karkówki 0,5 kg pieczarek 1 czerwona papryka 2-3 duże cebule przyprawa gyros Kotanyi , ziele angielskie , listek laurowy sól , pieprz , mąka , śmietana oliwa do smażenia     Karkówkę umyć , pokroić w plastry , rozbić tłuczkiem . Posypać solą , pieprzem i przyprawą gyros . Odstawić do lodówki na godzinę , po wyjęciu z lodówki oprószyć mąką i podsmażyć na rumiano . Zdjęte z patelni mięso przełożyć do głebokiego garnka . Na pozostałym tłuszczu usmażyć pokrojoną w talarki cebulę , wrzucić do karkówki . Pieczarki obrać , umyć i pokroić w plasterki , paprykę oczyścić z gniazd nasiennych , poproić w paseczki - wszystko wrzucić do garnka z karkówką , podlać wodą , dodać listek laurowy i ziele angielskie . Dusić do miękkości na małym ogniu , pod koniec duszenia dodać łyżkę śmietany i delikatnie wymieszać . Podawać z pieczywem . 