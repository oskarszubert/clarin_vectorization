Smak lata zamknięty w małych słoiczkach - słodki , aromatyczny dżem truskawkowy skutecznie poprawi nastrój w chłodne, zimowe dni :) Przepis znalazłam TU .      Składniki :  truskawki cukier pół cytryny na każdy kilogram owoców    Truskawki umyć, osuszyć. Przebrać, pozostawiając tylko zdrowe owoce. Usunąć szypułki. Duże truskawki przekroić na pół, małe pozostawić w całości. Owoce zważyć, umieścić w rondlu o grubych ściankach. Odważyć identyczną ilość cukru, dodać do truskawek. Wycisnąć sok z cytryny, wlać do rondla. Doprowadzić zawartość rondla do wrzenia, zebrać wytwarzającą się pianę. Gotować przez 45 minut na niedużym ogniu, od czasu do czasu delikatnie mieszając. Gotowy dżem przełożyć do sterylnie czystych słoików, szczelnie zamknąć. Pasteryzować we wrzątku przez 30 minut. 