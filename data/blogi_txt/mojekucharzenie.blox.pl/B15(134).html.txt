To ciasto robi się bardzo szybko i jest najprostsze z możliwych . I zawsze się udaje . Zwykle robię je bez dodatku kakao - tym razem dla odmiany zrobiłam w takiej wersji .   Składniki :  4 jajka 1 czubata szklanka cukru 2 szklanki mąki 1 łyżeczka proszku do pieczenia 1/2 kostki margaryny 2 łyżki kakao jabłka , cynamon  Margarynę roztopić , ostudzić . Jajka zmiksować z cukrem , następnie dodawać mąkę zmieszaną z proszkiem do pieczenia i kakao .  Nadal miksując dodać margarynę . Ciasto wylać do nasmarowanej margaryną i obsypanej bułką tartą formy . Jabłka obrać , pokroić w ósemki , obsypać  cynamonem .  Ułożyć na cieście .  Piec przez około 40-50 minut w temperaturze 200°C .  Po upieczeniu i ostudzeniu można posypać cukrem pudrem . 