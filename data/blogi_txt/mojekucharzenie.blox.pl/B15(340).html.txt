Miały być bardzo zdrowe batoniki z tego przepisu , ale nie miałam składników w wystarczającej ilości i dobrałam chyba nie takie proporcje -  wyszło zdrowe musli :)  Bardzo dobre zresztą , i do tego pasujące do Orzechowego Tygodnia , bo z orzechami włoskimi .       Składniki [ podaję moje proporcje ] :  50 g płatków owsianych 70 g suszonej żurawiny 100 g płatków kukurydzianych 100 g suszonych moreli 170 g orzechów włoskich 30 g sezamu 2 łyżki ziarenek słonecznika  na karmel :  30 g miodu 25 g cukru 25 g masła         Płatki owsiane delikatnie podprażyć na patelni , na bardzo małym ogniu . Dodać posiekane orzechy i sezam , prażyć jeszcze kilka minut wciąż mieszając . Przesypać do miski , dodać drobno pokrojone morele , żurawinę , słonecznik i lekko rozdrobnione płatki kukurydziane .        Na patelni rozpuścić cukier , mieszając od czasu do czasu , aż stanie się ciemnozłoty . Dodać miód i masło - mieszać do połączenia się składników .        Karmelem zalać zawartość miski , dokładnie wymieszać . Masę rozprowadzić na dnie niedużej blachy wysmarowanej masłem [ ja użyłam podłużnej formy żaroodpornej ] . Wyrównać wierzch ugniatając ciepłą masę dłońmi . Pozostawić do zastygnięcia w chłodnym miejscu na kilka godzin .        Gotowa zastygnięta masa powinna być pokrojona na batoniki - niestety moja bardzo się kruszyła , udało mi się wykroić nieforemne , bardzo kruche kawałki . Zamiast wycinać koślawe batoniki pokruszyłam masę na drobniejsze kawałeczki i przesypałam do dużego słoja . Oczywiście musli zaraz wypróbowałam - z jogurtem . Bardzo dobre :)    trochę koślawy niby-batonik ;)    a tu musli jako musli ;) - z jogurtem 