Bezy to ciastka lubiane przez większość osób [ chociaż znam też jedną, która ich nie znosi ;) ]. Te kruche, słodkie ciasteczka to pierwszy pomysł, który przychodzi mi na myśl, kiedy po pieczeniu kruchego ciasta zostają mi niewykorzystane białka. Poniższy przepis na beziki kakaowe znalazłam u Dorotus. Są bardzo kruche i lekkie,   delikatnie czekoladowe i po prostu pyszne :)      Składniki :  3 białka 160 g drobnego cukru lub cukru pudru 1 łyżka kakao     Białka ubić na sztywno ze szczyptą soli. Stopniowo dodawać cukier ( po 1 łyżce ), cały czas miksując. Na końcu dodać przesiane kakao, zmiksować.  Masę nałożyć do rękawa cukierniczego z gładką, okrągłą końcówką. Na blachę wyłożoną papierem do pieczenia wyciskać porcje masy, pozostawiając między nimi niewielkie odstępy ( beziki trochę rosną ). Moje beziki nakładałam na blachę za pomocą łyżeczki, bo masa wyszła mi dość rzadka i trochę się rozpływała. Wstawić do piekarnika nagrzanego do 140°C i piec przez 45-60 minut. 