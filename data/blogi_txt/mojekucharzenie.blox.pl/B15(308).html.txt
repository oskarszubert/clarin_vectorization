Kusiły , kusiły ... - aż skusiły ! Najpierw u Ewy , potem u Majanki i Atinki - są wszędzie - a zaczęło się od Liski :) Nie mogłam się dłużej opierać i też je upiekłam . Lubię wszystko , co kawowe , więc i te mufinki przypadły mi do gustu . Mocno kawowe , bardzo aromatyczne i do tego czekoladowa niespodzianka w środku . Pycha !      Składniki :  100 g masła 2/3 szklanki cukru cukier waniliowy 1 jajko ( lub 2 małe ) pół szklanki mleka 1 i 3/4 szklanki mąki ćwierć łyżeczki soli 1,5 łyżeczki proszku do pieczenia 2 łyżki kawy  ( rozpuszczalnej ) rozpuszczone w 2 łyżkach gorącej wody 12 kawałków czekolady           W dużej misce zmiksować masło z cukrem [ ja zrobiłam tak jak Ewa - czyli rozpuściłam masło i wymieszałam ręcznie ] , dodać jajko , rozpuszczoną letnią kawę i mleko .         W drugiej misce wymieszać suche składniki czyli mąkę , cukier waniliowy , sól i proszek do pieczenia .         Wlać mokre składniki do suchych , delikatnie wymieszać [ masa powinna być grudkowata ] . Do formy mufinkowej wyłożonej papilotkami nakładać masę - do połowy formy , wkładać po kawałku czekolady i przykryć pozostałą masą . Piec w temperaturze 180°C przez około 20 minut . 