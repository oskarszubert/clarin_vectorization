Moja druga propozycja świąteczno-noworoczna . Przy okazji pieczenia pierniczków zrobiłam również z tego samego ciasta piernik . Jest to ciasto , które po przygotowaniu musi dojrzewać co najmniej przez 4-5 tygodni . Przepis pochodzi z kuchni staropolskiej . Podawałam go tutaj - to była wersja pierniczkowa - część przygotowanego ciasta odłożyłam specjalnie po to , żeby upiec piernik .      Dojrzałe ciasto piernikowe przygotowane według tego przepisu podzielić na dwie lub trzy części. Każdą z nich rozwałkować , a następnie przełożyć do blachy wyłożonej papierem do pieczenia [ moja blacha ma wymiary 24 x 30 cm ] . Każdy placek upiec oddzielnie w 170°C przez około 50 minut [ czas pieczenia zależy od grubości placka - moje dwa placki wyszły dość grube , dlatego wymagały dłuższego pieczenia ] . Po upieczeniu placki są twarde , ale po przełożeniu powidłami zmiękną . Upieczone placki ostudzić , a następnie przełożyć powidłami śliwkowymi . Po przełożeniu piernik owinąć w papier i równomiernie obciążyć - może to być duża deseczka lub blaszka , na której kładziemy ciężkie książki . Odstawić do skruszenia na 3-4 dni .  Po tym czasie piernik można polać polewą czekoladową lub polukrować . Mój piernik polałam polewą czekoladową zrobioną z  1 tabliczki gorzkiej czekolady rozpuszczonej na parze z 2 łyżeczkami masła i 4 łyżkami mleka [ przepis Krystyny911 ] . 