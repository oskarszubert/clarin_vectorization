Chrupiące, słodkie batoniki zrobione ... z batoników Mars. Przepis znalazła moja pociecha w książce "Dzieci gotują" wyd.Demart. Sposób ich przyrządzania jest prosty. Moje dziecię z zapałem samo kroiło batoniki i mieszało masę w garnku, a potem z niecierpliwością czekało na wyciągnięcie pudełka z lodówki. Ich smak nieszczególnie nas zachwycił - są zdecydowanie za słodkie. Może pomógłby dodatek niewielkiej ilości gorzkiego kakao...  Na szczęście zrobiłyśmy je z połowy porcji, bo zabrakło płatków ;) Składniki :  250 g płatków kukurydzianych 4 batoniki Mars 100 g masła 4 łyżki miodu   Batoniki pokroić na małe kawałki. Wrzucić do garnka, dodać masło i miód - podgrzewać na niedużym ogniu cały czas mieszając, aż do rozpuszczenia wszystkich składników. Masę przestudzić (nie za długo, bo będzie zbyt twarda). Do miski wsypać płatki kukurydziane i dodać do nich masę. Wymieszać wszystko dokładnie ręką, aż składniki się połączą. Zawartość miski przełożyć do plastikowego pudełka [ użyłam pudełka po lodach ]  i mocno ugnieść, tak aby masa równomiernie wypełniła pojemnik. Wstawić do lodówki na 1 godzinę. Po wyjęciu z lodówki zastygniętą masę przełożyć na deskę i pokroić na małe batoniki. 