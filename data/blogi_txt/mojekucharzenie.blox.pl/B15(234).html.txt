Smaczne, sycące i szybkie do zrobienia curry - jego przygotowanie zajmuje tylko pół godziny. Kawałki kurczaka duszone z batatami, zielonym groszkiem i soczewicą tworzą lekko pikantne (i aromatyczne) danie, z delikatnym posmakiem mleka kokosowego. Smakuje lepiej niż wygląda ;) Przepis - BBC Good Food      Składniki (porcja dla 3-4 osób) :  1 podwójna, duża pierś kurczaka 2 średniej wielkości bataty 4 łyżki czerwonej soczewicy 300 ml rosołu drobiowego 400 ml puszka mleka kokosowego 175 g mrożonego groszku 2 łyżeczki łagodnej pasty curry 1 łyżka oleju słonecznikowego sól , pieprz    Bataty obrać i pokroić na nieduże kawałki, takie na jeden kęs. Tak samo pokroić pierś z kurczaka. W woku lub głębokiej patelni rozgrzać olej, następnie dodać pastę curry i smażyć przez 1 minutę. Dodać kurczaka, bataty i soczewicę - wymieszać dokładnie, aby wszystkie składniki były pokryte pastą curry. Wlać bulion i mleko kokosowe, zagotować. Zmniejszyć ogień i dusić przez 15 minut. Po 15 minutach dodać groszek, zagotować i dusić potrawę przez kolejne 4-5 minut. Doprawić do smaku solą i pieprzem, podawać z ryżem. 