Niby grecka , ale z polskimi akcentami . Połączyłam fetę i oliwki ze śmietaną , sałatą , pomidorem i szczypiorkiem - i wyszła mi całkiem smaczna kombinacja .       Składniki :  1 główka sałaty duży pomidor 1 cebula dymka razem ze szczypiorem feta - 1 opakowanie garść zielonych oliwek sól , pieprz śmietana - 1-2 łyżki    Sałatę porwać na mniejsze kawałki , pomidora i fetę pokroić w kostkę , cebulę w półplasterki . Posiekać szczypiorek . Oliwki przekroić na pół . Wymieszać wszystkie składniki , połączyć ze śmietaną , doprawić pieprzem i ewentualnie solą do smaku ( feta jest dość słona , więc potrzeba niewiele soli albo wcale ) . 