Brak mi pomysłu na wstęp, więc tym razem będzie sam przepis ;-) Przepis pochodzi z tej strony.        Składniki :  500 g boczniaków włoszczyzna 1 udko z kurczaka 1 cebula przyprawa typu "Vegeta" przyprawa do zup ziele angielskie  listek laurowy pieprz , sól , imbir , gałka muszkatołowa , majeranek 1 łyżka masła 1 łyżka mąki   Udko zalać niewielką ilością zimnej wody, dodać ziele angielskie i listek laurowy oraz 2 łyżeczki przyprawy typu Vegeta. Zagotować, dodać obraną włoszczyznę i cebulę. Ugotować wywar. Boczniaki umyć, pokroić w paski w poprzek blaszek i wrzucić do wywaru. Gotować przez 15-20 minut. Doprawić do smaku solą, pieprzem, przyprawą do zup, gałką oraz imbirem. Z mąki i masła zrobić zasmażkę, dodać ją do wywaru i zagotować. Gotową zupę odstawić z ognia i doprawić roztartym w dłoniach majerankiem. Podawać z pieczywem. 