Kiedy powiedziałam, że muszę wymyślić jakiś przepis, w którym jednym ze składników będzie smakowy olej Kujawski, moja córka od razu rzuciła hasło "zrób pesto!". Stwierdziłam, że to całkiem dobry pomysł :) Wiedziałam, co chcę wrzucić do środka, nie byłam tylko pewna proporcji. Pomógł mi przepis podany przez Asię z Kwestii Smaku. Pesto wyszło bardzo dobre, i - o dziwo - smakowało wszystkim członkom rodziny (nawet niejadkowi ;) :) To moja kolejna propozycja do zabawy Odkryj Kujawski ze smakiem, organizowanej przez Majankę, pod patronatem serwisu ZPierwszegoTloczenia.pl, którego sponsorem są ZPT Kruszwica (producent linii Kujawski ze smakiem).﻿      Składniki :  100 g rukoli 4 łyżki pestek z dyni 2-3 ząbki czosnku 125 ml oleju Kujawski z czosnkiem i bazylią pół szklanki drobno utartego sera Dž﻿iugas [może być też parmezan lub inny twardy ser] sól , czarny pieprz    + ok.200-250 g makaronu wstążki   Pestki dyni uprażyć na suchej patelni, ostudzić. Rukolę opłukać i osuszyć. Czosnek obrać z łupinek. Do pojemnika blendera wrzucić wszystkie składniki i zmiksować je na jednolitą pastę. Doprawić do smaku solą i pieprzem. Makaron ugotować al dente w osolonej wodzie. Odcedzić, wymieszać z 2 czubatymi łyżkami pesto. Podawać natychmiast.      ﻿﻿﻿﻿﻿﻿﻿ 