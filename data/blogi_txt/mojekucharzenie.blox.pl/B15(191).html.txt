Gofry to coś , co lubi każde dziecko i wielu dorosłych :) Przepis pochodzi z niezawodnej "Kuchni polskiej" . Składniki :  7 dag. margaryny 3 jajka 15 dag. cukru 30 dag. mąki 0,25 l mleka  1/4 łyżeczki aromatu waniliowego lub cytrynowego sól 2 płaskie łyżeczki proszku do pieczenia  Margarynę stopić , przestudzić . Wszystkie składniki zmiksować razem - powstanie dość gęste ciasto . Nagrzać formę do gofrów , dokładnie wysmarować olejem spodnią i wierzchnią płytkę . Wlać niewielką ilość ciasta - powinno pokryć tylko kratkowaną część formy i nie wylewać się na brzegi . Zamknąć formę i piec gofry przez 3-5 minut . Upieczone gofry podważać patyczkiem i układać w jednej warstwie .  Podawać z bitą śmietaną , dżemem itp.   Ja udekorowałam swoje gofry jogurtem bałkańskim i plasterkami banana . Okazały się za mało słodkie , więc dodatkowo polałam banany łyżeczką miodu - i wtedy to już było niebo w gębie :))) 