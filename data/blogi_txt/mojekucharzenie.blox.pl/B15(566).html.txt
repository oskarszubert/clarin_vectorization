Małe co nieco dla wielbicieli słodyczy z dodatkiem mleka w proszku :)  Przepis na te pyszne kokosowe kuleczki znalazłam tutaj .       Składniki :  3/4 szklanki wiórków kokosowych 1/3 szklanki cukru pudru 1 szklanka mleka w proszku 100 g masła w temperaturze pokojowej 2 łyżki miodu lub dżemu brzoskwiniowego Na dużej patelni rozpuścić 1 łyżkę masła i podsmażyć na nim wiórki kokosowe, mieszając, aż się zezłocą. Zdjąć z patelni i ostudzić. Pozostałe masło utrzeć z cukrem pudrem. Dodać wiórki, miód/dżem i mleko w proszku - wymieszać. Jeżeli masa jest za wilgotna - dodać mleka w proszku, jeżeli za sucha - dodać masła. Z masy formować kuleczki wielkości orzecha włoskiego, obtaczać je w wiórkach kokosowych i układać na talerzyku. Wstawić do lodówki do zastygnięcia. 