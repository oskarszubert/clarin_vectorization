Tak wiele osób zachwala tę nalewkę, że w końcu i ja postanowiłam ją zrobić :) Mnóstwo bakalii, przyprawy korzenne, biały i brązowy cukier - z takiej mieszanki musi wyjść coś dobrego. W Święta dowiemy się, jak smakuje :) Przepis z forum cincin znalazłam u Atiny.      Składniki :  100 g suszonej żurawiny 100 g dobrej jakości rodzynek 100 g wyłuskanych orzechów włoskich 100 g suszonych moreli 100 g suszonych śliwek 100 g suszonych fig 100 g daktyli 1 pomarańcza 200 g cukru [ użyłam 100 g zwykłego , białego + 100 g ciemnego muscovado ] 2 laski cynamonu 4-5 sztuk goździków co najmniej 0,8 l czystej wódki [ u mnie wódka 0,7 l + rum 0,25 l , potem dolewałam jeszcze trochę wódki, bo owoce ją "wypiły" ] od siebie dodałam 50 g kandyzowanego imbiru    Laski cynamonu uprażyć z goździkami dla wzmocnienia smaku. Pomarańczę wyszorować i pociąć na plastry. Wszystkie składniki nalewki ułożyć warstwami w dużym słoju. Cukier rozmieszać z alkoholem i zalać nim owoce. Odstawić na 4-6 tygodni w ciepłe miejsce.   A tu cenne rady osób, które robiły już tę nalewkę, zebrane przez Jakę z forum cincin :   BAKALIE - nalewka robi się mętna od przekrojonych daktyli - najlepiej wkładać je w całości - rodzynki też sprawiają , że nalewka mętnieje - można dodać ich mniej niż w przepisie (można również zastąpić je dużymi suszonymi żurawinami ) - po mniej więcej połowie czasu "stania" nalewki można wymienić plastry pomarańczy (te wrzucone na początku ciemnieją i psują efekt wizualny) CUKIER - najważniejsze - należy go rozmieszać z alkoholem i dopiero tym zalać owoce - Hazo rozpuściła cukier w niewielkiej ilości lekko podgrzanego rumu. Gdy mieszanka ostygła, dodała resztę alkoholu. - można użyć mieszanki cukru białego i brązowego (nalewka jest dość słodka, więc można nieco zmniejszyć ilość cukru)   ALKOHOL - musi być go dużo więcej niż podano w przepisie (orientacyjne ilości poniżej) - musi być co najmniej 50-procentowy - sprawdzone połączenia alkoholowe:  1 l ciemnego rumu + 200 ml spirytusu ( na podwójną porcję ) 850 ml rumu + 150 ml spirytusu ( na podwójną porcję ) 0,5 l spirytusu rozcieńczonego do 50%    PRZYPRAWY - cynamonu ( jeżeli się lubi ) można nie żałować. Dać spory kawałek. - z goździkami uważać - 4-5 sztuk wystarczy - można dodać do nalewki kawałeczki kandyzowanego imbiru - zaostrzy nieco smak     Przepis dodaję do akcji "Korzenny Tydzień" organizowanej przez Ptasię . 