Przepis autorstwa em_es znalazłam w Galerii Potraw GW .  Nigdy nie piekłam chałki - to był mój pierwszy raz  ;)  .  Nie wyszła zbyt piękna - w niczym nie przypomina warkocza , który usiłowałam upleść z ciasta - wygląda raczej jak chałka-mutant , za bardzo się rozrosła ( może w keksówce byłaby równiejsza - ja piekłam "luzem" , na blasze ). Chyba zrobiłam ciut za gęste ciasto - powinnam dodać trochę więcej ciepłej wody podczas wyrabiania , wtedy byłoby trochę luźniejsze . Za to ma chrupiącą skórkę , a posmarowana dżemem wiśniowym jest pyszna ! Zresztą bez dodatków  też jest bardzo dobra :)   Zrobiłam na próbę z połowy składników podanych w przepisie ( przepis jest na dwie chałki ) . I dałam trochę więcej cukru .       Składniki :  1 kg mąki pół kostki drożdży 1 szklanka mleka 3 jajka 6 łyżeczek cukru 10 dag masła pół łyżeczki soli ciepła woda    Drożdże rozetrzeć z połową cukru , zalać ciepłym mlekiem , poczekać , aż urosną .  2 jajka roztrzepać z resztą cukru , masło stopić . Mąkę wymieszać z solą , wlać drożdże , 2 jajka , ostudzone masło - wyrobić , dolewając w razie czego ciepłej wody . Odstawić na około 1 godzinę do wyrośnięcia . Znów wyrobić , podzielić na 6 części , zrobić 2 chałki  ( zaplatając warkocze z ciasta ) . Włożyć do keksówek lub położyć na wyłożonej papierem blasze , zostawić na około pół godziny do wyrośnięcia .  Nagrzać piekarnik do 200°C . Wyrośnięte ciasto posmarować roztrzepanym jajkiem i wstawić na 30 minut do piekarnika .  Po wyjęciu posmarować wodą i studzić na kratce . 