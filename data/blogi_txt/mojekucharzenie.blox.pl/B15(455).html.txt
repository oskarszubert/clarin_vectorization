Piekłam je wczoraj pierwszy raz - i teraz to będzie mój ulubiony przepis . Rogaliki wyszły mięciutkie i puszyste , a przy okazji w domu pięknie pachniało drożdżowym ciastem :)   Składniki :   4 szklanki mąki 1 szklanka mleka 3 jajka 6 łyżek cukru 3/4 szklanki oleju 5 dag. drożdży powidła lub dżem 1 jajko do smarowania rogalików     Drożdże rozrobić z letnim mlekiem . Jajka zmiksować z cukrem , wlać do mąki , następnie dodać mleko z drożdżami , a na końcu olej . Wyrobić i odstawić w ciepłe miejsce do wyrośnięcia .  Wyrośnięte ciasto wykładać partiami na stolnicę , rozwałkować , pokroić w trójkąty . Na każdy trójkąt nakładać po łyżeczce powideł  i zwijać rogaliki . Gotowe ułożyć na blasze i odstawić do wyrośnięcia . Przed pieczeniem posmarować roztrzepanym jajkiem i posypać cukrem . Piec w piekarniku nagrzanym do 220°C przez około 15 minut . 