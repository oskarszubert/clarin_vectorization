Ostatnio jest u mnie bardzo truskawkowo - robiłam truskawkową wersję deseru Dorotus - Raspberry and oatmeal swirls , a dzisiaj na śniadanie zachciało mi się pancakes .  Poza tym był też kompot truskawkowy - ale jego zdjęć może nie będę zamieszczać ;) deser truskawkowy wg Dorotus        W szklance lub pucharku układać warstwami :  jogurt bałkański ( u dorotus grecki ) truskawki zmiksowane z cukrem pudrem pokruszone ciastka Digestive i jeszcze raz powtórzone wszystkie trzy warstwy Deser jest pyszny ,  prosty w wykonaniu i szybko się go robi . Najlepiej zjeść go zaraz po przyrządzeniu - wtedy herbatnikowa warstwa jest chrupiąca i świetnie współgra z delikatnym jogurtem i truskawkami .  pancakes       Składniki :  2,5 szklanki mąki 1,5 szklanki mleka 0,5 szklanki kwaśnej śmietany 4 jajka 4 łyżki masła 4 płaskie łyżki cukru pół łyżeczki soli 2 płaskie łyżeczki proszku do pieczenia 1 płaska łyżeczka sody  dodatki : truskawki pokrojone w plasterki syrop klonowy       Masło roztopić i ostudzić . Pozostałe składniki zmiksować , dodać roztopione masło . Ciasto powinno mieć konsystencję gęstej śmietany . Na suchej patelni smażyć małe placuszki na jasnobrązowy kolor .   Podawać z plasterkami truskawek , polane syropem klonowym  . 