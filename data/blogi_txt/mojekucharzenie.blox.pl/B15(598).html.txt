Na Święta miałam za zadanie przygotować wiosenną sałatkę. Kupiłam wędzonego łososia i sałatę lodową, więc postanowiłam zrobić coś z ich dodatkiem. Żeby było bardziej wiosennie, dołożyłam świeżego koperku i ogórka. Żeby było kolorowo - wrzuciłam czarne oliwki i czerwoną cebulę. Wszystko połączyłam lekkim sosem.  Sałatka wyszła całkiem smaczna :) Składniki :  250 g wędzonego łososia sałatkowego 1 główka sałaty lodowej 1 świeży ogórek [ długi ] 3 łyżki posiekanego świeżego koperku 2 małe główki czerwonej cebuli garść czarnych oliwek bez pestek  sos :  sok z połowy cytryny 1/4 szklanki oliwy z oliwek 2 ząbki czosnku sól , pieprz    Sałatę lodową porwać na małe kawałki. Łososia pokroić na mniejsze kawałki, ogórka obrać i pokroić w półplasterki, obraną cebulę pokroić w krążki. Oliwki przekroić na pół. Przygotować sos : czosnek przecisnąć przez praskę i wymieszać z pozostałymi składnikami. Wszystkie składniki sałatki przełożyć do miski, zalać przygotowanym sosem i wymieszać. Miskę przykryć folią spożywczą i wstawić do lodówki na pół godziny. 