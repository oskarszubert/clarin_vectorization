Kolejny lodowy przepis. Tym razem na warsztat poszły lody kajmakowe. Przygotowanie jest jeszcze łatwiejsze niż w lodach nutellowych - nic nie trzeba miksować, wystarczy rozpuścić kajmak w mleku, schłodzić, dodać śmietankę i wlać do maszyny. I już pół godziny później można delektować się kremowym przysmakiem. przepis - Dorotus      Składniki :  200 g gotowej masy kajmakowej 230 ml mleka 370 ml śmietany kremówki    W rondelku umieścić mleko i masę kajmakową, lekko podgrzać na małym ogniu, tylko do rozpuszczenia się składników (nie wolno masy zagotować). Ostudzić, wstawić do lodówki [moje spędziły 4 godziny w lodówce]. Schłodzoną mieszankę mleczno-kajmakową połączyć z zimną śmietanką i wlać do uruchomionej maszyny do lodów. Dalej postępować wg instrukcji maszyny. Moje lody kręciły się w maszynie przez ok.30 minut, a potem przestały się mieścić w misie ;) Przełożyłam je do pudełka i włożyłam jeszcze na parę chwil do zamrażarki. 