Od wczoraj moje dziecię męczyło mnie , żeby zrobić te naleśniki . Nie było wyjścia - dzisiaj wybrałyśmy się na zakupy , kupiłyśmy banany i razem zrobiłyśmy pyszny deser . Nie spodziewałam się , że wyjdzie taka pychotka ! Kremowe bananowe nadzienie ukryte pod naleśnikową kołderką , polane czekoladową polewą - to bardzo udane połączenie :) Przepis pochodzi z książki "Dzieci gotują .Kuchnie świata" .       Składniki : ciasto :  3 łyżki mąki kukurydzianej 1/4 szklanki mąki pszennej 1 łyżka cukru pół szklanki mleka 2 jajka szczypta soli masło do smażenia  polewa :  1 czekolada gorzka lub mleczna 1/4 szklanki wody  farsz :  4 banany 4 łyżki cukru pudru sok z 1 cytryny 2 łyżki masła  do posypania :  3 łyżki wiórków kokosowych Do miski wlać mleko , dodać cukier, jajka , mąki i sól , zmiksować dokładnie składniki ciasta - powinno mieć konsystencję gęstej śmietany [  musiałam dosypać 3 łyżeczki mąki , bo było za rzadkie ]. Z gotowego ciasta usmażyć naleśniki [ wyszło mi 6 placków ].            Przygotować nadzienie : banany obrać i pokroić na grube plastry . Na patelni rozgrzać masło , dodać pokrojone banany i cukier puder , zamieszać , smażyć do zbrązowienia. Dodać sok z cytryny i dokładnie wymieszać . Na plackach rozsmarować po czubatej łyżce nadzienia , zwijać w rulony , ułożyć na talerzu . Do rondelka wlać wodę i wrzucić połamaną na kawałki czekoladę . Podgrzewać na małym ogniu do rozpuszczenia . Gotową polewą polać zwinięte naleśniki , następnie posypać wiórkami kokosowymi .        a tak pomagała mi moja mała kuchareczka :)  : 