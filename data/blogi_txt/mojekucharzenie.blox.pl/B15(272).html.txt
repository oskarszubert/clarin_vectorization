Klasyka z baru mlecznego czyli leniwe pierogi. Ostatnio brak mi czasu na przesiadywanie w kuchni, więc ratuję się przygotowywaniem potraw nie wymagających długiego przyrządzania. Dzisiaj naszła mnie ochota na leniwe - dawno ich nie jadłam, więc z ochotą zabrałam się do roboty. Skorzystałam z przepisu z "Kuchni polskiej" .      Składniki :  500 g twarogu 3 jaja ( oddzielnie białka i żółtka ) 150 g mąki 20 g tłuszczu ( użyłam masła ) sól  do podania :  śmietana  cukier zrumieniona na maśle bułka tarta   Ser zmielić lub przetrzeć przez sitko. Masło utrzeć, dodając kolejno żółtka. Połączyć z serem i utrzeć na jednolitą masę. Ubić pianę z białek, włożyć do masy serowej, dodać mąkę, wymieszać, lekko osolić. Ciasto wyłożyć na blat oprószony mąką. Uformować gruby wałek o średnicy ok.3 cm, spłaszczyć go i tępą stroną noża zrobić na wierzchu kratkę. Pokroić w skośne kawałki szerokości 2-3 cm. Leniwe pierogi wrzucać partiami na wrzącą, osoloną wodę, zamieszać, przykryć. Gdy się zagotują, wybierać łyżką cedzakową na talerz. Polać bułką tartą zrumienioną na maśle i posypać cukrem. Można też podać śmietanę. 