Coś szybkiego na obiad - gdy znudzą się kotlety z piersi kurczaka :)  Przepis znalazłam u Edysi.      Składniki ( na 2 roladki ) :  1 pierś z kurczaka , przekrojona na dwie części 2 plastry szynki 2 plastry sera żółtego 2 paski czerwonej papryki [ u Edysi - 2 cząstki pomidora ] 1 łyżeczka masła vegeta   na ciasto :  1 jajko 1 łyżka śmietany 2-3 łyżki mąki pszennej sól Pierś z kurczaka rozbić dość cienko tłuczkiem , posypać vegetą . Na każdym plastrze położyć plaster szynki i sera , po paseczku papryki i połowie łyżeczki masła . Zwinąć ciasno w roladki i spiąć wykałaczkami.  Przygotować ciasto : jajko , śmietanę i mąkę wymieszać dokładnie - ciasto powinno być dość gęste , żeby nie spłynęło z roladek . W razie potrzeby dosypać jeszcze trochę mąki.  Roladki maczać w cieście i smażyć na rozgrzanym oleju na złoto [ ja smażyłam na niedyżym ogniu , żeby równomiernie się wysmażyły]. 