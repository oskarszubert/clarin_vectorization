Chlebek , który nie wymaga wyrabiania - wystarczy zmiksować składniki i odstawić do wyrośnięcia , a potem upiec w naczyniu żaroodpornym . Po upieczeniu przypomina trochę chleb ziemniaczany - jest miękki i słodkawy. Pyszny z żółtym serem albo z samym masłem .          Przepis wypatrzyłam u Doroty , która znalazła go w książce "Chleb . Pieczemy w domu " Beatrice Ojakangas. Coś mi świtało , że znam ten tytuł - okazało się , że mam ją w swojej biblioteczce ;))) Nie miałam jeszcze okazji z niej korzystać , dzięki Dorocie przypomniałam sobie o tym zakupie - mam nadzieję , że teraz uda mi się przetestować więcej przepisów :)       Składniki : 1 szklanka = 250 ml   1 paczka drożdży instant [ 7 g ] 2 szklanki mąki pszennej chlebowej lub zwykłej pszennej 3/4 szklanki ciemnej mąki żytniej [ dałam jasną żytnią , pytlową ] 1 łyżka kminku [ pominęłam ] 1 łyżeczka soli 360 ml piwa lub 1,5 szklanki wody 2 łyżki oleju roślinnego 2 łyżki melasy [ można ją zastąpić miodem ]                 Do dużej miski wsypać obie mąki wymieszane z drożdżami , kminek i sól . W rondlu podgrzać piwo , olej i melasę do temperatury 48-54°C [ nie mam termometru kuchennego , więc podgrzałam do momentu , gdy płyn stał się lekko ciepły ] . Wylać na suche składniki i miksować na wysokiej prędkości, aż ciasto stanie się gładkie. Odstawić w ciepłe miejsce do wyrośnięcia , aż ciasto podwoi swoją objętość .             Po tym czasie przelać ciasto do wysmarowanej tłuszczem formy żaroodpornej o pojemności 2 l i znów postawić w ciepłym miejscu do wyrośnięcia .             Gdy ciasto podwoi swoją objętość [ po ok.45-50 minutach ] , wstawić je do piekarnika nagrzanego do 175°C i piec przez około 30 minut [ do suchego patyczka ] . Upieczony chleb studzić przez 10 minut w formie , a potem na kratce . 