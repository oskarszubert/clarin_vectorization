Przepisów dorotus76 ciąg dalszy . Ciasta przez nią prezentowanene są tak apetyczne i jest ich tak dużo , że miałam problem z wyborem :)   W końcu padło na seromak - od dawna "chodził" za mną sernik , a tu miałam dwa w jednym - nie dość , że sernik , to jeszcze makowiec ;)  . Warstwa serowa jest delikatna i puszysta , a makowa jest bardzo  aromatyczna  i wilgotna .        Składniki :  spód :  1,5 szklanki mąki 0,5 szklanki cukru pudru 12,5 dag masła lub margaryny 1 żółtko Wszystkie składniki szybko zagnieść , owinąć folią i włożyć do lodówki na 1 godzinę .  Po tym czasie rękoma oprószonymi mąką wyłożyć ciasto do formy o wymiarach 45x40 cm ( ja piekłam w tortownicy o średnicy 25  cm - spód z całości porcji , warstwę serową i makową - z połowy składników ) . Ponakłuwać , podpiec w temperaturze 190°C przez 15-20 minut .  masa makowa :   4 i 2/3 szklanki maku 1 i  1/4 szklanki cukru pudru 10 dag rodzynek + 10 dag posiekanych orzechów włoskich ( nie dawałam ) 4 jajka ( osobno białka i żółtka ) 2 łyżki bułki tartej olejek migdałowy do smaku   Mak sparzyć ( dodatkowo pogotowałam 10 minut ) , osączyć , dwukrotnie zmielić . Utrzeć z cukrem i żółtkami . Dodać bakalie , olejek , bułkę tartą , wymieszać . Białka ubić na sztywno i wymieszać z masą makową .  masa serowa :   1,2 kg twarogu tłustego lub półtłustego dwukrotnie mielonego ( u mnie Piątnica w wiaderku )  1,5 szklanki cukru pudru 15 dag miękkiego masła  5 jajek ( osobno białka i żółtka ) 2 łyżki mąki ziemniaczanej olejek waniliowy ( to dodałam od siebie ) Miękkie masło utrzeć z cukrem i żółtkami , dodając po łyżce ser i miksując . Dodać mąkę i olejek , wymieszać . Ubić białka , dodać do masy i delikatnie wymieszać .  Na podpieczony spód wyłożyć masę makową , a na nią masę serową . Piec około 60 minut w temperaturze 175°C .  Po upieczeniu wystudzić i wstawić na kilka godzin do chłodnego pomieszczenia lub lodówki . 