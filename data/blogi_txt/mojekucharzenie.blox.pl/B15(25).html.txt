Przepis na tego sympatycznego baranka podała w Galerii Potraw Driadea - tak mi się spodobał , że postanowiłam go upiec na święta ! Moje dziecię stwierdziło , że wygląda jak żółwik ;-) Składniki :  500 g mąki 5 łyżek cukru 1 op.drożdży instant ( 7g ) 1 jajko 50 g masła 1 szklanka wody szczypta soli  oprócz tego :  1 jajko - do posmarowania ciasta goździki lub rodzynki - na oczy    Masło stopić i wystudzić. Mąkę przesiać do miski, dodać cukier, drożdże, sól, jajko, wlać szklankę letniej wody. Wyrobić ciasto, pod koniec wyrabiania dodać masło. Miskę przykryć i odstawić do wyrośnięcia na około pół godziny - ciasto powinno podwoić swą objętość.  Blachę wyłożyć papierem do pieczenia, uformować na niej baranka ( z kulek ciasta ) . Odstawić na 10 minut.       Posmarować baranka roztrzepanym jajkiem, wetknąć goździki jako oczy.  Wstawić do piekarnika nagrzanego do 180°C i piec przez około 30 minut.      Upieczonego baranka można ozdobić lukrem zrobionym z cukru pudru utartego z odrobiną gorącej wody.        Ten wpis bierze udział w Konkursie z Jajem! pod patronatem zPierwszegoTloczenia.pl” 