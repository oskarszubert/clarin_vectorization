Smaczny waniliowy sernik zamknięty pomiędzy warstwami kakaowego ciasta. W sam raz na leniwe sobotnie popołudnie. Przepis ze starego zeszytu, otrzymany od koleżanki  (u której pierwszy raz go spróbowałam) :)      Składniki : szklanka = 250 ml ciasto : 2 szklanki mąki pół szklanki cukru 100 g masła 3 łyżki śmietany 3 żółtka 3 łyżki kakao 2 łyżeczki proszku do pieczenia  masa serowa :  800 g serka homogenizowanego waniliowego 3 żółtka pół szklanki cukru 100 g masła 2 łyżki mąki ziemniaczanej 6 białek Mąkę, cukier i masło posiekać na stolnicy, dodać żółtka, śmietanę, kakao i proszek do pieczenia. Zagnieść ciasto, owinąć je w folię i włożyć na 1-1,5 godz. do zamrażarki. Zamrożone ciasto podzielić na 2 równe części. Jedną zetrzeć na tarce na dno blachy o wymiarach 35x25 cm. Składniki masy serowej zmiksować* i wylać na przygotowany spód. Na wierzch zetrzeć drugą część ciasta. Blachę z ciastem wstawić do piekarnika nagrzanego do 180°C i piec przez ok.1,10 - 1,30 godz.   *jeżeli chcecie, żeby masa była lżejsza, to zmiksujcie wszystkie składniki oprócz białek, a potem delikatnie wmieszajcie ubitą na sztywno pianę. 