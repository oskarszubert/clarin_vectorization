Zima jeszcze sobie nie poszła, więc na rozgrzewkę zrobiłam pachnącą cynamonem gorącą czekoladę. Moja córka od kilku dni męczyła mnie, żeby wypróbować przepis z gazetki Witch. Oczywiście robiłyśmy ją wspólnie :) Dobra była - jak dla mnie , dziecię wolało delikatniejszą wersję, rozcieńczoną dodatkowym mlekiem [ "bo było za gorzkie" ]  :)      Składniki  [ szklanka = 250 ml ] :  100 g gorzkiej czekolady 2 szklanki mleka pół szklanki śmietanki 30 % 1/4 łyżeczki mielonego cynamonu 1 łyżeczka ciemnego, gorzkiego kakao 2 łyżeczki cukru ( dałam 3 ) do przybrania :  bita śmietana kakao lub starta czekolada Czekoladę połamać na małe kawałeczki. Do małego rondelka wlać mleko, śmietankę, dodać połamaną czekoladę, kakao, cynamon i cukier. Powoli podgrzewać na małym ogniu, cały czas mieszając. Rozpuszczoną czekoladę przelać do filiżanek, udekorować porcjami bitej śmietany i oprószyć kakao lub tartą czekoladą. 