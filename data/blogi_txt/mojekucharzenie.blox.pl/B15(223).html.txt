Zawsze piekła go moja Babcia - teraz obowiązkowo piekę go w każde Boże Narodzenie . Nie wyobrażam sobie , żeby go nie było na święta - po prostu musi być i już !  Składniki :  1/2 kostki margaryny 1 szklanka cukru 3 jajka 1 szklanka mleka 1/2 kg mąki 2 łyżeczki proszku do pieczenia cukier waniliowy bakalie ( figi , daktyle , orzechy , rodzynki , anżelika , papaja kandyzowana, morele suszone )    Cukier , cukier waniliowy , margarynę i żółtka utrzeć . Dodawać stopniowo mąkę zmieszaną z proszkiem do pieczenia  i mleko ( na przemian ) .  Wsypać oprószone mąką bakalie , wymieszać . Białka ubić ze szczyptą soli , dodać do ciasta i delikatnie wymieszać .  Wlać do wysmarowanej tłuszczem i posypanej bułką tartą podłużnej formy . Piec w 180°C przez około 1-1,5 godziny . 