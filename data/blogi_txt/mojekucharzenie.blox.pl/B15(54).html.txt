Widziałam je u Atiny , potem zrobiła je Dorotus - a przepis podała Margot z cincin . Tak zachęcająco na mnie zerkały , że w końcu musiałam je upiec :)       Składniki :  500 g mąki pszennej 1 łyżka cukru 1,5 łyżeczki soli 7 g suchych drożdży ( 1 paczuszka ) 200 g jogurtu naturalnego 120 ml mleka 1 jajko 60 g masła  na wierzch :  1 jajko lub mleko sezam do posypania Wszystkie składniki na bułeczki włożyć do miski i zagnieść ciasto ( można użyć miksera lub maszyny do pieczenia chleba - program wyrabiania i wyrastania ciasta ) . Wyrobione ciasto przykryć ściereczką [ nie dotyczy maszyny ]  i pozostawić do podwojenia objętości ( około 1,5 godziny ) .          Wyrośnięte ciasto wyłożyć na omączony blat , uformować wałek i podzielić go na 12 jednakowych kawałków , z których należy uformować bułeczki . Ułożyć na natłuszczonej blasze w niewielkich odległościach od siebie , przykryć ściereczką i odstawić do wyrośnięcia na 40-60 minut .         Wyrośnięte bułeczki posmarować roztrzepanym jajkiem lub mlekiem i posypać sezamem .        Piec w temperaturze 200°C przez 20-25 minut . Studzić na kratce . 