Dawno nie piekłam sernika, więc postanowiłam rozejrzeć się w poszukiwaniu ciekawego przepisu. Długo nie musiałam szukać, bo pierwszą osobą, która przyszła mi na myśl była Majanka :) Jej blog to istna skarbnica sernikowych receptur ( z której już nieraz korzystałam ) - więc i tym razem wyszperałam coś smakowitego. Wybrałam sernik czekoladowy z nutellą z przepisu Dorotus. Mocno czekoladowy, na chrupiącym ciasteczkowym spodzie z delikatną cynamonową nutką - i do tego ciekawie wygląda dzięki trójkolorowym warstwom sera. Bardzo smaczny, szczególnie na drugi dzień (o ile coś zostanie ;) ) .        Składniki ( na tortownicę o średnicy 20 cm ): spód :  150 g ciastek Digestive ( u mnie czekoladowe Krakuski ) 2 łyżki nutelli pół łyżeczki cynamonu  masa serowa :  500 g sera śmietankowego, trzykrotnie mielonego ( użyłam twarogu sernikowego Piątnicy ) pół szklanki cukru 3 jajka 1 łyżka proszku budyniowego waniliowego 1/4 szklanki kwaśnej śmietany 100 g gorzkiej czekolady 2-3 czubate łyżki nutelli   Tortownicę o średnicy 20 cm wyłożyć folią aluminiową. Ciastka pokruszyć, dodać nutellę i cynamon, dokładnie wymieszać. Masę ciasteczkową wyłożyć na dno tortownicy i wstawić do lodówki na 30 minut. Czekoladę rozpuścić w kąpieli wodnej i ostudzić. Ser utrzeć z cukrem na gładką masę. Nadal miksując dodawać jajka, proszek budyniowy i śmietanę. Zmiksowaną masę podzielić na 3 równe części. Do jednej z nich dodać roztopioną czekoladę i zmiksować, do drugiej - nutellę - też zmiksować. Trzecią część masy pozostawić białą. Do tortownicy kolejno nakładać wartwy masy : najpierw najgęstszą, czekoladową warstwę, następnie część z nutellą i na końcu białą. Wstawi ć do piekarnika nagrzanego do 180°C i piec przez około 1 godzinę. 