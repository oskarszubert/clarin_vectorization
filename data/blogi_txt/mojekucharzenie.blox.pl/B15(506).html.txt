Zobaczyłam je dzisiaj na blogu Kuchareczki i  po prostu musiałam je zrobić  ! Oryginalny przepis jest tutaj : http://dodatki.net/i/sezamki        Składniki :   210 g cukru 210 g sezamu 2 łyżki wody 1 łyżka miodu  Sezam uprażyć na złoto na suchej patelni , od czasu do czasu mieszając drewnianą łyżką . Gdy będzie gotowy , przesypać go na duży talerz i odstawić . Do garnka wsypać cukier , dodać wodę i podgrzewać , aż wszystko się rozpuści i powstanie karmel . Podczas karmelizowania się cukru nie mieszać , dopiero gdy zacznie brązowieć i bulgotać ( nie wytrzymałam i trochę mieszałam , ale na szczęście niczego nie popsułam ) . Do gotowego karmelu dodać miód i zamieszać drewnianą łyżką . Wrzucić sezam i mieszać , aż masa się połączy ( bardzo gęste się toto robi ) . Wyłożyć na arkusz papieru do pieczenia , przykryć drugim i rozwałkować na grubość ok.1 cm . Poczekać chwilę , aż całość przestanie być gorąca i da się odkleić od pergaminu bez ciągnięcia się . Pokroić ostrym nożem na kwadraty i odstawić na chwilę do ostygnięcia .   Sezamki są pyszne i chrupiące - szybko i prosto się je robi - i faktycznie jak pisze Kuchareczka - mogą uzależnić ;-)  Trochę za długo czekałam z krojeniem i trochę koślawe mi wyszły te kwadraty , bo się kruszyły przy dzieleniu , ale i tak są bardzo dobre :) 