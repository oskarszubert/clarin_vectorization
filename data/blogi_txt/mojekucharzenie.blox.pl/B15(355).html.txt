Smakuje jak śliwki w czekoladzie , wygląda jak powidła śliwkowe. Takie dwa w jednym :) Pyszny dodatek do pieczywa lub do nadziewania naleśników. Przepis pochodzi z forum cincin, a podała go Joanna.      Składniki :  2,5 kg wypestkowanych dojrzałych śliwek węgierek ok. 700-800 g cukru ( ilość zależna od stopnia dojrzałości śliwek ) 2 op. cukru waniliowego  50-100 g gorzkiego kakao ( użyłam 50 g wedlowskiego ) 100 g gorzkiej lub deserowej czekolady   Śliwki zmielić w maszynce do mięsa, przełożyć do dużego garnka i smażyć na niedużym ogniu tak długo, aż masa zgęstnieje. Należy często mieszać, żeby powidła się nie przypaliły. Po kilku godzinach gotowania dodać cukier i cukier waniliowy - nadal smażyć. Gdy masa uzyska pożądaną przez nas konsystencję (po ok.2-3 dniach smażenia), dodać do niej kakao i połamaną na kawałki czekoladę. Smażyć jeszcze kilka minut, następnie przełożyć gotową nutellę do umytych i wyparzonych słoiczków, zakręcić i studzić powoli ustawione do góry nogami, pod kocykiem.  moje uwagi : - smażenie powideł zajęło mi dwa dni - przez cały dzień trzymałam garnek z masą śliwkową na minimalnym ogniu, od czasu do czasu mieszając - swoją nutellę na wszelki wypadek zapasteryzowałam   To moja trzecia propozycja do akcji "Czas na śliwki" . 