Pyszne , bardzo kruche ciasteczka o maślanym aromacie , w kształcie , który dominował dzisiaj nie tylko na blogach :) Przepis zobaczyłam u Kasi , która znalazła go w Galerii Potraw. Składniki :  270 g mąki 250 g miękkiego masła 5 łyżek gęstej śmietany 1 żółtko  do posmarowania i posypania :  1 jajko cukier kryształ    Zagnieść ciasto z mąki , masła , żółtka i śmietany . Podsypać mąką ( ciasto trochę się klei ) i rozwałkować niezbyt grubo. Wykrawać ciasteczka , układać na posmarowanej margaryną blasze. Smarować roztrzepanym jajkiem i obficie posypywać cukrem. Piec w temperaturze 175°C do zrumienienia [ piekłam na termoobiegu w 160°C przez około 20-25 minut ]. 