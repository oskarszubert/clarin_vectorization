Ta pikantna potrawa pochodzi z kuchni meksykańskiej i teksańskiej. To smaczne połączenie mielonego mięsa, fasoli i pomidorów z aromatycznymi przyprawami. Jej przygotowanie jest proste i niezbyt czasochłonne. Świetne danie na imprezę -  można przygotować je wcześniej, a potem tylko odgrzać.    Przepis pochodzi z tej strony .      Składniki ( porcja dla 4 osób ) : 500 g mielonego mięsa wołowego 1 duża cebula 1 czerwona papryka 2 ząbki czosnku puszka krojonych pomidorów ( 400 g ) puszka czerwonej fasolki ( 400 g ) 1 kostka rosołowa ( wołowa ) - żeby było zdrowiej, można ją zastąpić 300 ml rosołu 1 czubata łyżeczka chili 1 łyżeczka słodkiej papryki 1 łyżeczka kuminu pół łyżeczki majeranku 1 łyżeczka cukru 2 łyżki koncentratu pomidorowego 1 łyżka oleju sól , pieprz    Cebulę obrać i pokroić w drobną kostkę. Czosnek obrać i drobno posiekać. Paprykę pozbawić gniazd nasiennych i pokroić w kostkę. Na rozgrzaną dużą patelnię wlać olej i wrzucić cebulę. Smażyć na niedużym ogniu przez ok.5 minut, aż stanie się miękka i szklista. Dodać czosnek, czerwoną paprykę, chili, słodką paprykę i kumin. Podsmażać przez 5 minut, od czasu do czasu mieszając. Dodać mielone mięso, smażyć , aż się zarumieni i straci różowy kolor (co najmniej 5 minut). Kostkę rosołową rozpuścić w 300 ml wrzątku. Bulion wlać do podsmażonego mięsa. Dodać pomidory z puszki, majeranek, cukier, dużą szczyptę soli i pieprzu oraz koncentrat pomidorowy. Wymieszać. Przykryć - gdy się zagotuje, zmniejszyć ogień do minimum. Gotować 20 minut, od czasu do czasu zamieszać. W razie potrzeby podlać paroma łyżkami wody. Po 20 minutach gotowania dodać opłukaną i odsączoną na sitku fasolkę. Gotować przez 10 minut - tym razem bez przykrycia. Zdjąć z ognia, doprawić solą i pieprzem. Przykryć i odstawić na 10 minut. Podawać na gorąco z białym ryżem, plackami tortilli lub po prostu z pieczywem. 