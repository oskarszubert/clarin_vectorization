Po produkcji drożdżówek zostało mi trochę masy makowej, więc postanowiłam, że zrobię jeszcze mufinki z jej dodatkiem. Jako baza posłużył mi przepis na mufinki makowo-migdałowe - trochę go zmodyfikowałam i powstały mufinki makowe z jabłkową niespodzianką w środku :-)      Składniki :  1 rozbełtane jajko 2/3 szklanki mleka 2 łyżki soku z cytryny 1/3 szklanki oleju 2 łyżeczki aromatu migdałowego 2 szklanki mąki pół szklanki cukru 1 czubata  łyżeczka proszku do pieczenia pół łyżeczki soli 1 łyżeczka masy makowej  nadzienie :  12 łyżeczek masy makowej 1 jabłko pokrojone w dużą kostkę  do posypania :  3 łyżki płatków migdałowych      W jednej misce wymieszać suche składniki : mąkę, proszek do pieczenia, cukier i sól. W drugiej mokre: mleko, roztrzepane jajko, sok z cytryny, olej, aromat migdałowy i 1 łyżeczkę masy makowej.   Wlać mokre do suchych, wymieszać krótko - tylko do połączenia się składników.   Do foremek mufinkowych wyłożonych papilotkami nakładać po łyżce ciasta, następnie po łyżeczce masy makowej. Na masę kłaść po jednym kawałku jabłka i przykryć resztą ciasta. Posypać płatkami migdałowymi.  Wstawić do piekarnika nagrzanego do 200°C i piec przez 20 minut. Sprawdzić patyczkiem, czy są gotowe. 