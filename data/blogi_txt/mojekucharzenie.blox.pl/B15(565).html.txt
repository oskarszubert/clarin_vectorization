Prosty waniliowy sernik, którego smak podkręca dodatek truskawek z nalewki (zastąpiłam nimi tradycyjne bakalie). Wyszło naprawdę pysznie !  Sernik trochę się kruszy przy krojeniu, ale to jest jego jedyna wada :) Przepis znalazłam u Doroty .      Składniki :  1 kg twarogu tłustego lub półtłustego, dwukrotnie zmielonego [użyłam wiaderkowego] 200 g masła 250 g cukru [dałam 200 g ] 4 duże jajka [lub 5 małych] - osobno białka i żółtka 50 g kaszy manny 2 łyżki mąki ziemniaczanej aromat waniliowy lub rumowy [dałam 2 łyżeczki ekstraktu z wanilii] 1 łyżeczka proszku do pieczenia bakalie : rodzynki lub kandyzowana skórka pomarańczowa - zamiast nich dodałam 1 szklankę truskawek z nalewki    Masło utrzeć na gładką masę z cukrem, żółtkami i ekstraktem/aromatem waniliowym. Dodać kaszę mannę, proszek do pieczenia i mąkę ziemniaczaną - utrzeć. Nadal ucierając stopniowo dodawać twaróg. Na końcu dodać bakalie [u mnie - truskawki]. Białka ubić ze szczyptą soli na sztywną pianę i delikatnie wmieszać ją do masy serowej. Masę przełożyć do wyłożonej papierem do pieczenia tortownicy o średnicy 24 cm. Wstawić do piekarnika nagrzanego do 175°C i piec przez około 60-70 minut. Upieczony sernik pozostawić w wyłączonym piekarniku do ostygnięcia.   * sernik lubi pękać na górze, ale można to zamaskować polewając ciasto polewą zrobioną z rozpuszczonych na parze 100 g gorzkiej czekolady i 60 g masła 