Przepis znalazłam na blogu Liski  - White Plate . Spodobała mi się , bo jest na cienkim cieście - a ostatnio taką wolę  ( nie zapycha tak , jak ta na grubym ) . Ciasto jest cieniutkie , ma chrupiące brzegi , smakuje prawie jak włoska pizza ( "prawie" robi wielką różnicę ;)  . Następnym razem zaopatrzę się przede wszystkim w mozzarellę ( tym razem musiał ją udawać zwykły żółty ser ) , oliwki ( resztki zużyłam ostatnio do spaghetti ) , świeżą bazylię i inne niezbędne składniki - i wtedy zaszaleję :) Składniki :  - wychodzi 1 pizza o średnicy 25 cm - ciasto :  12 dag mąki ( około 3/4 szklanki ) pół łyżeczki drożdży instant pół łyżeczki cukru pół łyżeczki soli 1/3 szklanki wody 2 łyżeczki oliwy + 1 łyżka do posmarowania ciasta  farsz :   kawałek kiełbasy wiejskiej  1 cebula pokrojona w piórka ketchup ( niestety nie miałam pomidorów w puszce , więc musiał wystarczyć ) ser żółty starty na tarce o grubych oczkach oregano Wszystkie składniki ciasta zagnieść , uformować kulę , posmarować ją łyżką oliwy i odłożyć do miski na 1 godzinę do wyrośnięcia . Miskę przykryć ściereczką .   Wyrośnięte ciasto rozwałkować na kształt koła o średnicy 25 cm . Zostawić na 15 minut do podrośnięcia ( można ten krok pominąć ) . Na cieście rozsmarować ketchup , oprószyć oregano , posypać połową żółtego sera , ułożyć pozostałe składniki , z wierzchu posypać resztą żółtego sera .   Piekarnik nagrzać do 230°C ( do zimnego piekarnika włożyć blachę , żeby się rozgrzała ) . Na gorącej blasze położyć pizzę , wstawić do piekarnika , piec około 10-15 minut .    Liska robiła samodzielnie sos pomidorowy , ja musiałam się ratować ketchupem :\  . Do pieczenia użyła specjalnego kamienia do pizzy , ja - piekłam w tortownicy . Mimo tych różnic bardzo nam smakowała - nie różniła się specjalnie od tej , którą serwują w pobliskiej pizzerii ( a mają tam naprawdę smaczną ) . Co prawda dla prawdziwego głodomora taka jedna pizza to trochę mało - ale nam po świątecznym obżarstwie wystarczyła ;)  Ten przepis to strzał w dziesiątkę !      13.04.2008    Tym razem zrobiłam pizzę z prawdziwego zdarzenia - z porządnym sosem z przepisu Liski i mozzarellą :)      Składniki - sos :  puszka krojonych pomidorów   1 łyżka oliwy 1 posiekany ząbek czosnku 1/2 łyżeczki suszonego oregano ( u Liski- bazylia , ale nie lubię suszonej , więc stąd oregano ) 1/4 łyżeczki cukru 1/2 łyżeczki soli pieprz   Wszystkie składniki wrzucić do garnka , doprowadzić do wrzenia , zmniejszyć ogień i gotować 10 minut . Rozwałkowane ciasto posmarowałam sosem pomidorowym , następnie ułożyłam plastry mozzarelli , szynkę pokrojoną    w małe kawałki , cebulę pokrojoną w piórka , pieczarki ( pokrojone w plasterki i podsmażone ) i oliwki .   Pizza  była pyszna - ser się pięknie roztopił i zrumienił , sos był bardzo aromatyczny , całość - po prostu "full wypas" ;) 