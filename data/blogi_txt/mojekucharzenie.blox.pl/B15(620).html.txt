Pożywna i rozgrzewająca zupa - w sam raz na zimę ! Bardzo smaczna, do tego szybko ją można przygotować. Polecam ! :) przepis - Cuda.wianki (Brulion z przepisami)      Składniki : szklanka = 250 ml  3/4 szklanki czerwonej soczewicy 500-600 g ziemniaków 150-200 g wędzonego boczku 2 marchewki 1 pietruszka kawałek selera 1 cebula kawałek pora [mój dodatek] 2 ząbki czosnku listek laurowy po kilka ziarenek czarnego pieprzu i ziela angielskiego sól, pieprz, majeranek    Warzywa obrać i opłukać. Marchew, pietruszkę i selera zetrzeć na tarce o grubych oczkach, pora posiekać w półkrążki. Ziemniaki pokroić w kostkę. Czosnek obrać i posiekać. Soczewicę opłukać na sitku, odsączyć, wrzucić do garnka i zalać 7* szklankami wody. Zagotować, zmniejszyć ogień do minimum i gotować pod przykryciem przez 10 minut. Dodać rozdrobnioną włoszczyznę i pokrojone w kostkę ziemniaki oraz czosnek, listek laurowy, ziarenka pieprzu i ziela angielskiego. Przykryć i gotować przez ok. 25-30 minut. W tym czasie pokroić boczek i cebulę w drobną kostkę. Na patelni podsmażyć boczek, a gdy się lekko wytopi, dodać cebulę. Podsmażyć razem przez kilka minut. Po 30 minutach gotowania dodać do garnka z zupą podsmażony boczek z cebulą, majeranek, sól i pieprz do smaku. Gotować kolejne 10 minut. Podawać.   * ilość wody można zwiększyć bądź zmniejszyć w zależności od tego, jaką konsystencję zupy chcemy uzyskać 