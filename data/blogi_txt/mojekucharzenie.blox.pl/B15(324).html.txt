Widziałam je u Dorotus , potem zrobiła je Majanka , a ostatnio Atina - na wszystkich blogach wyglądają bardzo zachęcająco . Kiedy moja pociecha zobaczyła zdjęcia na blogu Atiny , zażyczyła sobie upieczenia takich samych łaciatych mufinek - życzenie zostało oczywiście spełnione :-)      Składniki :  280 g mąki 1 łyżka proszku do pieczenia szczypta soli 115 g cukru 2 jajka 250 ml mleka 6 łyżek oleju słonecznikowego lub 85 g stopionego masła 1 łyżeczka ekstraktu z wanilii ( dałam zamiast niego cukier waniliowy własnej roboty ) 2 łyżki kakao    W jednym naczyniu wymieszać suche składniki : mąkę , proszek , cukier i sól . W drugim mokre :  jajka , mleko , olej i ekstrakt z wanilii . Połączyć suche składniki z mokrymi , wymieszać tylko do połączenia składników . Podzielić masę na 2 części , do jednej dodać kakao i wymieszać .  Formę mufinkową wyłożyć papilotkami . Do każdego dołka wykładać na zmianę ciemne i jasne ciasto . Piec w temperaturze 200°C przez około 20-25 minut . Po upieczeniu studzić na kratce . 