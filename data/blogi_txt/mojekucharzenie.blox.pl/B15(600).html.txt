"Melduję posłusznie , że znowu jestem" - tak mawiał dzielny wojak Szwejk .  Ja też się melduję - wypoczęta po urlopie i gotowa do eksperymentów kulinarnych :-)  . Wczoraj wróciłam do cywilizowanego świata - okazało się , że człowiek może przeżyć bez telewizora i dostępu do netu przez całe dwa tygodnie ;-D Pierwszy , mazurski tydzień urlopu był raczej deszczowy , za to tydzień świętokrzyski był słoneczny i gorący  .  Jednak co południe to południe :-)          Na dzień dobry fotografia zastępcza - miała być jajecznica z kurkami , ale że została pożarta w tempie olimpijskim i nie zdążyłam jej uwiecznić - na pocieszenie zdjęcie kurek przed obróbką ;-)  Dodam tylko , że jajecznica była przepyszna , jadłam ją po raz pierwszy w wersji "kurkowej"  ( nie mam pojęcia , dlaczego wcześniej nie wpadłam na to , żeby spróbować tego przysmaku ) . Jedyna wada - za mało jej było , w lesie sucho i grzybów jak na lekarstwo . 