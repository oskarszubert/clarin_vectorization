Niedawno w ramach Weekendowej Piekarni na blogu Atiny i nie tylko u niej pojawiły się te smaczne włoskie pałeczki chlebowe. Prosty przepis zachęcił mnie do ich upieczenia. Ta bardzo chrupiąca przekąska może być przygotowywana w wielu wersjach smakowych - ja zrobiłam 4 warianty : z solą , z sezamem , z makiem oraz z oregano i solą. Najbardziej smakowały nam makowe i sezamowe :)       Składniki :  475 g białej pszennej mąki chlebowej [ u mnie zwykła pszenna ] 1,5 łyżeczki cukru 1 łyżeczka soli 1,25 łyżeczki drożdży instant 3 łyżki oliwy z oliwek 275 g wody 3 łyżki ziaren sezamu 2 łyżki maku 2 łyżeczki suszonego oregano 1 łyżka grubych kryształków soli           Do miski wsypać mąkę , cukier , sól i drożdże . Dodać oliwę i wodę , wymieszać . Wyrobić gładkie, elastyczne i miękkie , ale zwarte ciasto . Odstawić do wyrośnięcia na 1 godzinę. Wyrośnięte ciasto podzielić na 4 równe części ( po ok.200 g  ) . Pierwszą pozostawić bez dodatków, w drugą wgnieść ziarna sezamu , w trzecią mak , a w czwartą oregano . Zostawić na 10 minut pod przykryciem.         Każdą ćwiartkę podzielić na ok.25 gramowe kawałki i z każdego uformować cieniutkie wałeczki o długości ok.25 cm. Ułożyć je na wysmarowanych oliwą blachach do pieczenia i zostawić do ponownego wyrośnięcia na 30-45 minut . Paluszki bez dodatków posmarować wodą i posypać grubą solą.         Piec w temperaturze 200°C przez około 20-25 minut  aż paluszki się zezłocą , a ich wnętrze kompletnie wyschnie. 