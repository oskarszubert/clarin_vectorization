Ostatnio przez upały omijam piekarnik szerokim łukiem.  A że jestem ciastolubna i na dłuższą metę nie wytrzymuję bez słodkości, postanowiłam zrobić "produkt zastępczy". Zainspirował mnie znaleziony u Kuchareczki58 przepis na sernik z czarną porzeczką. W mojej wersji porzeczkę zamieniłam na jagody , a ciasteczkowy spód na biszkopty. Sernik nie wyszedł może zbyt piękny, ale całkiem dobrze smakował. I co najważniejsze - nie musiałam korzystać z piekarnika, aby go przygotować ;-) Składniki : spód :  1 paczka okrągłych biszkoptów  masa :  700 g twarogu półtłustego lub tłustego ( sernikowego ) 1 łyżka soku z cytryny 125 ml śmietanki kremówki 200 g drobnego cukru 2 czubate łyżeczki żelatyny rozpuszczone w 1/3 szklanki gorącej wody 250 g jagód + ok.120 g drobnego cukru ( do dosłodzenia warstwy jagodowej )   Twaróg zmiksować z cukrem, kremówką i sokiem z cytryny. Dodać rozpuszczoną żelatynę (może być ciepła), cały czas miksując, żeby nie robiły się grudki. Jagody zmiksować blenderem. Masę serową podzielić na dwie części. Do jednej dodać jagody, dosłodzić do smaku. Na dnie tortownicy o średnicy 20 cm ułożyć biszkopty. Na biszkopty wyłożyć jasną masę serową, a potem serowo-jagodową. Wstawić do lodówki - najlepiej na całą noc. 