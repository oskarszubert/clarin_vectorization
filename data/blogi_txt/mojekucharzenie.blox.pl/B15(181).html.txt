Pojawiają się pierwsze truskawki - co prawda nie są tak pyszne jak te nasze prawdziwe, krajowe, wygrzane na słońcu i dojrzałe, ale coś dobrego można już z nich zrobić. Wczoraj miałam ochotę na coś słodkiego z truskawkami, więc zrobiłam taki właśnie szybki deser.       Składniki ( 2 porcje ) :  8-10 truskawek 4 łyżki twarożku 3-4 łyżeczki cukru z wanilią 1 czubata łyżeczka śmietany 22% bita śmietana [ użyłam śmietany w sprayu ] kakao lub czekolada do posypania     Truskawki opłukać i odsączyć, a następnie pokroić w plasterki. Twarożek utrzeć z cukrem i łyżeczką śmietany. Do pucharków lub szerokich szklanek nakładać kolejno : łyżkę twarożku, pokrojone truskawki, bitą śmietanę , znów truskawki , resztę twarożku , truskawki - i udekorować bitą śmietaną , oprószyć czekoladą lub kakao. 