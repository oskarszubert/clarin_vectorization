Ostatnio na forum cincin znalazłam przepis autorstwa Cinki na polewę czekoladową , a właściwie kakaową. Jest nietypowa , bo jednym ze składników jest żelatyna - dzięki temu dodatkowi polewa jest błyszcząca, dobrze się rozsmarowuje i ładnie wygląda na cieście. I do tego szybko się ją przygotowuje :) Składniki :  4 łyżki cukru 2 łyżki śmietany 3 łyżki kakao 60 g masła 1 łyżeczka żelatyny            Żelatynę zalać niewielką ilością zimnej wody . Pozostałe składniki zagotować .      Gdy żelatyna napęcznieje , podgrzać ją do całkowitego rozpuszczenia ( razem z wodą , w której się moczyła ) - i dodać do masy. Dokładnie wymieszać i wystudzić . Polać ciasto .          Polewy użyłam do polania kantyczki - przepis na nią podawałam tutaj . A tak prezentuje się polewa na pokrojonym cieście ;) 