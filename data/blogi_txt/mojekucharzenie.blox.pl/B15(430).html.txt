Wymyśliłam sobie , że tym razem zrobię coś bardziej wykwintnego niż zwyczajne bitki czy kotlety ;-) Naszła mnie ochota na Strogonowa - kusiła mnie nim Ewa - aż skusiła. W końcu nie bez powodu nosi to imię ;)))  Chociaż trochę oszukany , bo wieprzowy , a nie wołowy - to i tak bardzo nam smakował i został zjedzony do ostatniej kropelki sosu :)       Składniki :  ok.500 g polędwiczek wieprzowych [ u mnie to były dwie polędwiczki ] 2 cebule 2-3 łyżki masła [ użyłam oliwy z oliwek ] 300 g pieczarek 1 kostka rosołowa pół szklanki śmietany mały koncentrat pomidorowy sól , pieprz 1 ogórek konserwowy pokrojony w plasterki [ dodałam od siebie :) ]   Pieczarki obrać i pokroić w plasterki , cebulę obrać i posiekać w półplasterki.  Mięso umyć , pokroić w cienkie paski [ do 5 cm ] , oprószyć mąką, podsmażyć na rozgrzanym tłuszczu i przełożyć do garnka.  Na tym samym tłuszczu podsmażyć pieczarki i cebulę, następnie dodać je do mięsa w garnku. Dodać rozpuszczoną we wrzątku kostkę rosołową. Dusić na małym ogniu do miękkości.  Gdy mięso będzie miękkie , doprawić je solą i pieprzem, dodać koncentrat pomidorowy i śmietanę oraz plasterki ogórka, całość zagotować.  Podawać z pieczywem lub z kluskami kładzionymi. 