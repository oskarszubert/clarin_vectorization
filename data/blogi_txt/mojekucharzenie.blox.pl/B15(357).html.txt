Chrupiące plasterki ogórków przyprawione aromatyczną przyprawą curry to świetny dodatek do kanapek. Polecam ! przepis znalazłam na MojeTworyPrzetwory       Składniki :  3 kg ogórków gruntowych gorczyca , ziele angielskie , czarny pieprz, liście laurowe zalewa :  5 szklanek wody 1,5 szklanki cukru 1 szklanka octu 10% 2 łyżki soli 3 łyżki curry 1 łyżeczka kurkumy    Słoiki umyć i wyparzyć. Na dno każdego słoika wsypać 1 łyżeczkę gorczycy, wrzucić po 2-3 liście laurowe, 3 ziarna ziela angielskiego i 3 ziarna czarnego pieprzu. Składniki zalewy zagotować. Ogórki umyć i pokroić wzdłuż na cienkie plasterki*. Poukładać ciasno w słoikach, "na stojąco". Zalać gorącą zalewą, zakręcić słoiki. Pasteryzować przez ok. 5-7 minut.   * w oryginalnym przepisie ogórki należało obrać ze skórki, ja wolę nieobrane, więc ten krok pominęłam 