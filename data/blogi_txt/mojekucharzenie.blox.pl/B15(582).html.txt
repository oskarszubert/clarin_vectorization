Od lat przebój na wszelkich imprezach domowych - ma w sobie coś takiego , co powoduje , że pierwsza znika ze stołu ;) Składniki ( ich ilość zależy od wielkości półmiska ) :  2-3 duże pomidory  1 duża cebula 3-4 jajka na twardo 20-25 dag żółtego sera startego na grubej tarce szczypiorek 4-5 łyżek majonezu 2 łyżki śmietany 1 czubata łyżka musztardy sól , pieprz   Pomidory pokroić w plastry , ułożyć na dużym półmisku . Cebulę pokroić w półkrążki , ułożyć na pomidorach . Posypać solą i pieprzem . Jajka pokroić w plasterki , ułożyć na pomidorach z cebulą . Posolić i popieprzyć . Posypać startym żółtym serem . W miseczce wymieszać majonez , śmietanę i musztardę . Sosem polać sałatkę . Posypać po wierzchu posiekanym szczypiorkiem . 