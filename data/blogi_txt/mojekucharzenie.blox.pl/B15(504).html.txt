W końcu i ja upiekłam sernik - ostatni robiłam chyba na Wielkanoc ;)  Trochę płaski mi wyszedł , bo rozłożyłam go na dwie mniejsze tortownice - bałam się , że jest za dużo masy i wykipi z formy podczas pieczenia. W sumie mogłam dać do jednej , bo po ostudzeniu sernik opadł . Muszę zacząć częściej piec serniki - wtedy dojdę do wprawy i będę piekła takie cudeńka jak Majanka ;D  Pierwsze koty za płoty :)       Składniki :  1000 g białego sera do serników ( mielonego ) 6 jajek 1 szklanka cukru ( z tą ilością sernik wychodzi dość słodki )  125 g masła w temperaturze pokojowej 1 łyżeczka proszku do pieczenia 2 łyżki budyniu waniliowego w proszku lub mąki ziemniaczanej 1 cukier waniliowy 50 g suszonej żurawiny   Jajka rozdzielić - osobno białka , osobno żółtka . Białka ubić na sztywną pianę razem z cukrem - tak jak na bezę . Żółtka utrzeć z masłem , dodać ser , proszek do pieczenia , proszek budyniowy i cukier waniliowy - zmiksować . Dodać żurawinę - wymieszać . Następnie dodać ubitą pianę i delikatnie wymieszać z masą serową .  Przełożyć do tortownicy nasmarowanej tłuszczem i posypanej bułką tartą . Piec w temperaturze 180°C przez 1 godzinę . 