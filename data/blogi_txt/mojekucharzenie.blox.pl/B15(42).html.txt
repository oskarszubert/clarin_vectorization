Intensywnie czekoladowe brownie z kawałeczkami posiekanej czekolady - najlepsze, jakie do tej pory miałam okazję upiec. Idealnie nadaje się na kończący się dzisiaj Czekoladowy Weekend :)  przepis - The GoodFood Cook Book - wyd.BBC Books Składniki :  185 g masła, pokrojonego w kostkę 185 g gorzkiej czekolady, posiekanej 3 jajka 275 g cukru pudru 40 g gorzkiego kakao 85 g mąki pszennej 50 g białej czekolady - posiekane 50 g mlecznej czekolady - posiekane 1 łyżeczka ekstraktu z wanilii [mój dodatek]    Kwadratową formę o boku 20 cm wyłożyć papierem do pieczenia. Gorzką czekoladę i masło umieścić w misce, roztopić w kąpieli wodnej. Przestudzić. Jajka ubić z cukrem do białości - masa powinna zwiększyć objętość. Do masy jajecznej delikatnie wmieszać ostudzoną czekoladę z masłem oraz ekstrakt z wanilii. Następnie przesiać do miski z masą mąkę i kakao - i znów delikatnie wymieszać. Dodać posiekaną białą i mleczną czekoladę, wymieszać.  Przełożyć masę do formy i wyrównać powierzchnię. Wstawić do piekarnika nagrzanego do 180°C i piec przez ok.25 minut, do chwili, gdy wierzch ciasta stanie się błyszczący (powinien wyglądać jak cienki papier), a boki zaczną odstawać od brzegów formy. Upieczone ciasto ostudzić, a następnie pokroić na 16 kwadratów, a każdy z nich przekroić po przekątnej, aby powstały małe trójkąty.              ﻿﻿﻿﻿﻿﻿﻿﻿﻿ ﻿﻿﻿﻿﻿﻿﻿﻿ 