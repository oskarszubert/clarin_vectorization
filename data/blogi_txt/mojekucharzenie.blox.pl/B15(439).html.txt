Przetworów ciąg dalszy ...   Tym razem wzięłam się za przerabianie śliwek - wyszło mi prawie 20 słoiczków pysznych domowych powideł :-)          Składniki :  śliwki  cukier Śliwki wypestkować , przekroić na połówki lub na ćwiartki ( jeżeli są duże ) , wrzucić do garnka o grubym dnie , rozgotować . Następnie gotować na małym ogniu tak długo , aż masa owocowa zgęstnieje . Należy często mieszać , żeby owoce się nie przypaliły .           Powidła gotowałam ( a właściwie smażyłam ) dość długo , bo nie miałam czasu na stanie przy nich przez kilka godzin i pilnowanie . Smażenie rozłożyłam sobie na kilka dni - trochę rano , przed pójściem do pracy , a potem po południu przez ok.godzinę  - i tak przez parę dni . Jeżeli masa jest już dostatecznie gęsta ( przy mieszaniu spada płatami z łyżki ) , pod koniec gotowania doprawić cukrem - musiałam dodać go dość dużo , bo śliwki były kwaskowate  ( jeżeli śliwki są słodkie , to powideł nie trzeba dosładzać ) . Gotowe powidła przełożyć do umytych i wyparzonych słoików . Pasteryzować przez 15 minut . 