... czyli nic innego jak mufinki na Bożonarodzeniowy poranek Nigelli. Co prawda Boże Narodzenie już dawno za nami, ale te mufinki są tak dobre , że można je robić przez cały rok. Przepis leżał i czekał na swoją kolej - bardzo apetycznie zaprezentowała go Atina - i skusiła mnie opisem i zdjęciami :-) Przy okazji pozbyłam się bardzo kwaśnych mandarynek, które nadawały się tylko do wypieków ;-))  Mufinki udały się w 100% - są pyszne , o cytrusowo-korzennym aromacie i pięknym złotym kolorze . Składniki :  250 g mąki 2,5 łyżeczki proszku do pieczenia 0,5 łyżeczki sody 100 g cukru 1 łyżeczka cynamonu 0,25 łyżeczki gałki muszkatołowej 2 klementynki/mandarynki ok.125 ml tłustego mleka 75 ml oleju lub roztopionego masła 1 jajko 175 g suszonej żurawiny  do posypania :  3 łyżki cukru trzcinowego  Suche składniki wsypać do miski i wymieszać . Mandarynki dobrze wyszorować , zetrzeć z nich skórkę i wycisnąć sok. Startą skórkę dodać do suchych składników. Do soku z mandarynek dodać tyle mleka , aby w sumie było 200 ml płynu. Dodać olej i jajko, lekko ubić - tylko do połączenia. Mokre składniki wlać do suchych i wymieszać niezbyt dokładnie - tylko do połączenia się składników. Dodać żurawinę i jeszcze raz wymieszać. Nałożyć porcje ciasta do formy mufinkowej wyłożonej papilotkami. Posypać cukrem trzcinowym. Piec w temperaturze 200°C przez około 20 minut. Po upieczeniu ostudzić na kratce. 