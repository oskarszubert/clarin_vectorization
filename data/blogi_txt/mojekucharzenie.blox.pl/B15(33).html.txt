Kasiaaaa24 narobiła mi smaku prezentując na swoim blogu blok czekoladowy . Strasznie dawno robiłam ten deser , a raczej ten słodycz , jak mówi moje dziecko ;)  Z przyjemnością przypomniałam sobie , jak smakuje :)  Wrzuciłam trochę inne dodatki niż podała w przepisie Kasiaaaa - blok wyszedł pyszny ! Składniki :  250 g mleka w proszku  170 g masła 1,5 szklanki cukru ( jak dla mnie to trochę za dużo - wystarczy 1 szklanka ) 4 łyżki kakao pół szklanki wody 2 paczki herbatników Petit Beurre ( w sumie około 20 ciasteczek ) 1 garść orzechów nerkowca 1 garść rodzynek 1 garść pomieszanych orzechów laskowych , włoskich i pistacji  1 garść kandyzowanej papai   W dużej misce wymieszać mleko w proszku , posiekane bakalie , pokruszone herbatniki oraz rodzynki . W rondelku roztopić masło z cukrem , kakao oraz wodą . Wszystko podgrzewać , aż utworzy się gładka masa .   Ciepłą ( ale nie gorącą ) masę przełożyć do miski z mlekiem i dodatkami . Dokładnie wymieszać i przełożyć do keksówki wyłożonej folią . Włożyć do lodówki na co najmniej 2 godziny . 