W poniedziałek dotarła do mnie paczka z książką "Przepyszne ziemniaki" , która była prezentem za udział w Ziemniaczanym Tygodniu  .  To bardzo miła niespodzianka , nie spodziewałam się , że tak szybko do mnie trafi. Oczywiście od razu zabrałam się za oglądanie i planowanie , co w pierwszej kolejności zostanie przeze mnie wypróbowane . Spodobał mi się przepis na ziemniaczany chleb - i to on poszedł na pierwszy ogień . Niezły wyszedł ten chlebek - trochę słodkawy w smaku , dość wilgotny , z chrupiącą skórką - wszystkim bardzo smakował :) Składniki :  500 g mączystych ziemniaków 60 ml ciepłej wody ( 40-50°C ) 3 łyżki cukru 7 suszonych drożdży ( 1 saszetka ) 240 ml mleka + 2 łyżki 2 łyżki masła 1,5 łyżeczki soli 600 g mąki 1 duże jajko 2 łyżeczki maku olej do wysmarowania formy Ziemniaki umyć i ugotować do miękkości . Odlać wodę , odparować , obrać i dokładnie rozgnieść widelcem . Odstawić .       Do miseczki wlać wodę , wsypać do niej łyżkę cukru i drożdże . Odstawić na 5 minut , potem wymieszać i odstawić do wyrośnięcia .         Mleko wlać do garnka , dodać ziemniaki , masło , resztę cukru oraz sól , podgrzać , aż masło się rozpuści . Zawartość garnka przełożyć do miski i wymieszać . Dodać wyrośnięte drożdże i 450 g mąki . Zarobić ciasto . Resztą mąki oprószyć blat kuchenny , wyrabiać na nim ciasto przez około 10 minut , aż zrobi się elastyczne . Gdyby za bardzo się kleiło , dodać w czasie wyrabiania trochę mąki .          Ciasto przełożyć do miski , przykryć i odstawić w ciepłe miejsce na 1 1/4 godziny . Powinno w tym czasie podwoić objętość . Wyrośnięte ciasto wyrobić na blacie , następnie uformować bochenek i włożyć do nasmarowanej olejem formy . Przykryć i zostawić do wyrośnięcia na 45 minut .           Piekarnik nagrzać do 190°C . Jajko roztrzepać z odrobiną mleka . Posmarować bochenek za pomocą pędzelka kuchennego , a potem posypać makiem . Powierzchnię bochenka naciąć wzdłuż czubkiem noża na głębokość ok.1 cm . Wstawić do piekarnika i piec przez około 40-45 minut , aż się zrumieni .    Wyjąć gotowy chleb z piekarnika , wysunąć z formy i ostudzić na kratce .     Teraz moje uwagi :    część pracy wykonała za mnie maszyna do chleba - najpierw zrobiłam rozczyn z drożdży , wody i cukru . Kiedy trochę wyrósł , włożyłam wszystkie składniki do maszyny w tej kolejności : mleko , sól , cukier , masło , ziemniaki  , mąkę i na końcu rozrobione drożdże .  Nastawiłam na program zagniatanie i wyrastanie ( 1,5 godziny ) .  Wyrośnięte ciasto przełożyłam do formy i dalej postępowałam jak w przepisie .       Ciasto na ten chleb jest dość luźne - być może jego gęstość zależy od odmiany ziemniaków . No i bardzo rośnie - wydawało mi się , że keksówka o wymiarach 34 x 11 cm będzie wystarczająca - okazało się , że lepsza byłaby większa blaszka , bo ciasto zaczęło mi wędrować poza foremkę . Przez to wyszedł mi taki trochę rogaty chlebek ;) 