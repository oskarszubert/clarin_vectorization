Mufinkowego szaleństwa ciąg dalszy :))) Tym razem mufinki z pysznym budyniowym nadzieniem i czekoladową niespodzianką - przepis pochodzi z CinCin .  Chciałam wykorzystać całe ciasto i nakładałam dość duże porcje do foremek - wyszły mi przez to takie niezbyt piękne "grzybki" , ale ich wygląd nikomu nie przeszkadzał w konsumpcji ;-)       Składniki - ciasto :  30 dag mąki 16 dag cukru 15 dag masła lub margaryny 170 ml mleka 2 jajka 2 łyżeczki proszku do pieczenia 1 łyżeczka sody szczypta soli   Nadzienie :   budyń waniliowy ( na 0,5 l mleka ) ugotowany w połowie mleka ( 0,25-0,3 l ) i lekko ostudzony tabliczka mlecznej czekolady  Masło roztopić i rozpuścić w nim cukier , ostudzić . W misce wymieszać mąkę , proszek do pieczenia , sodę i sól . W osobnej miseczce wymieszać jajka z mlekiem . Do suchych składników dodać mleko z jajami i masło z cukrem , wymieszać do połączenia się składników . Ciasto ma być grudkowate . Wlewać ciasto do foremek na wysokość ok. 1 cm , następnie nakładać łyżką po porcji budyniu ( wykorzystać go do końca ) , na każdej porcji budyniu układać kostkę czekolady i przykryć kolejną porcją ciasta , aby przykryć całość .  Piec w 200°C przez około 25-30 minut . 