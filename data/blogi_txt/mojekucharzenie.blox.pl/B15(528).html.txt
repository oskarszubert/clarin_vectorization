W poszukiwaniu szybkiego w wykonaniu dania obiadowego zajrzałam na tę stronę - i znalazłam to, czego szukałam. Proste danie, które nie wymaga długiego przygotowywania i do tego jest smaczne, choć nieco kaloryczne. Spaghetti carbonara :) Składniki ( dla 2 osób ) :  250 g makaronu spaghetti 1 cebulka pokrojona w kostkę 2 ząbki czosnku, posiekane 6 plasterków wędzonego boczku, pokrojonego w kostkę 2 jajka 142 ml śmietanki 30% 25 g parmezanu ( lub innego twardego żółtego sera ) 1 łyżeczka masła pieprz   Spaghetti ugotować "al dente". W tym czasie na patelni rozgrzać masło, dodać boczek, cebulę i czosnek - smażyć przez 5-7 minut, aż się zezłocą. Jajka ubić razem ze śmietanką, dodać pieprz i parmezan (odłożyć łyżkę sera do posypania spaghetti). Ugotowany makaron odcedzić, włożyć z powrotem do garnka ( nie stawiać już na ogniu ), dodać usmażony boczek i wlać masę jajeczno-śmietankową. Dokładnie wymieszać, tak aby makaron był pokryty sosem. Podawać posypane parmezanem i świeżo zmielonym czarnym pieprzem. 