Kruche maślane ciasteczka pachnące cynamonem - naprawdę warto je upiec ! Są pyszne nawet bez dodatków - prawdę mówiąc bardziej mi smakowały przed zanurzeniem w czekoladzie :) Przepis Dorotki . Składniki (na ok.30-40 ciastek) :  180 g zimnego masła 90 g cukru pudru 230 g mąki pszennej 1 płaska łyżka cynamonu 40 g mąki ziemniaczanej, kukurydzianej lub ryżowej szczypta soli  do dekoracji :  100 g mlecznej czekolady 2 łyżki masła    Składniki ciasta posiekać szybko nożem, krótko wyrobić (można to również zrobić przy pomocy malaksera). Uformować kulę, zawinąć ją w folię spożywczą i włożyć do lodówki na 30 minut. Schłodzone ciasto rozwałkować na oprószonym mąką blacie na grubość ok.4 mm. Wykrawać gwiazdki, układać je na blasze wyłożonej papierem do pieczenia. Wstawić do piekarnika nagrzanego do 180°C i piec przez ok.12-15 minut. Po upieczeniu ostudzić na kratce. Czekoladę i masło roztopić w kąpieli wodnej. Gwiazdki zanurzać do połowy w czekoladzie*, odkładać na kratkę do zastygnięcia. * część ciasteczek dekorowałam gorzką czekoladą 