Przepis na ten sernik czekał już od lata na przetestowanie. Znalazłam go u Emmy, która z kolei wypatrzyła go u Dorotus .  W końcu udało mi się go upiec :) Sernik ma delikatny kawowo- czekoladowy smak, który dobrze komponuje się ze słodkimi gruszkami. Następnym razem dodam trochę aromatu waniliowego - wtedy będzie jeszcze lepszy :)      Składniki : ciasto :  125 g masła 250 g mąki 80 g cukru 1 jajko 6 płaskich łyżek cappuccino ( w proszku ) 1 łyżka kakao 1 łyżeczka proszku do pieczenia szczypta soli  masa serowa :  500 g zmielonego twarogu [ użyłam sera wiaderkowego z Piątnicy ] 3 jajka 100 g cukru 125 g miękkiego masła kilka gruszek - świeżych lub z puszki   Masło stopić, wymieszać z cappuccino, przestudzić. Mąkę, kakao i proszek do pieczenia przesiać, dodać jajko, cukier, sól i masło z kawą - zagnieść ciasto ( wychodzi dość lepkie ). Podzielić na dwie równe części, uformować z nich kule, zawinąć w folię i włożyć do zamrażarki na 2 godziny. Masło utrzeć z cukrem, ucierając dodawać żółtka i twaróg. Białka ubić na sztywną pianę, wymieszać z masą serową. Gruszki obrać i usunąć gniazda nasienne, pokroić w kostkę. Tortownicę o średnicy 24 cm wyłożyć papierem do pieczenia, na dno zetrzeć jedną część zamrożonego ciasta. Wyłożyć masę serową, a na nią pokrojone gruszki. Na wierzch zetrzeć drugą część ciasta.  Wstawić do piekarnika nagrzanego do 180°C  i piec przez około 70 minut. 