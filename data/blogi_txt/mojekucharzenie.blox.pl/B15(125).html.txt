Niedawno trafiłam na blog Caritki - nie mam pojęcia , dlaczego dopiero teraz ...  Ale lepiej późno niż wcale :) Bardzo mi się spodobało ciasto "poduszki" - tak bardzo , że postanowiłam je upiec .  Przypomina połączenie sernika z murzynkiem - z tym , że ciasto jest dużo delikatniejsze i bardziej puszyste niż murzynkowe . Moje "poduchy" nie wyszły tak zgrabnie jak u Caritki - u mnie bardziej przypominają wysepki w morzu sera niż poduszki - ale w smaku są doskonałe . Wypiek zdecydowanie do powtórzenia :-)      Składniki : ciasto :   5 jajek 220 g mąki 180 g cukru 1 łyżeczka proszku do pieczenia 125 ml oleju 3 łyżki gorzkiego kakao 125 ml wody  masa serowa :  500 g quarku [ nie miałam - użyłam twarogu 3-krotnie mielonego - takiego sernikowego ] 1 op. budyniu waniliowego 100 g cukru  Żółtka oddzielić od białek . Żółtka utrzeć z połową cukru na puszysty kogel-mogel , następnie dodać olej i wodę , zmiksować . Białka ubić z pozostałym cukrem na sztywną pianę i wmieszać do masy żółtkowej .  Mąkę , proszek do pieczenia i kakao wymieszać razem , a następnie przesiać do masy jajecznej . Delikatnie wymieszać . Przelać ciasto do wysmarowanej tłuszczem lub wyłożonej papierem blachy , wygładzić powierzchnię .  Przygotować masę serową - utrzeć razem wszystkie jej składniki . Następnie przełożyć ją do woreczka , uciąć róg i wyciskać na kakaowe ciasto tworząc kwadraty .  Piec w piekarniku nagrzanym do 180°C przez około 30-35 minut . 