Smaczne, wilgotne, proste w wykonaniu ciasto z dużą ilością jabłek i bakalii. Robi się je bez użycia miksera - wystarczy wymieszać składniki w misce, przełożyć do formy i upiec :) Przepis znalazłam w "Kuchni" ( nr 9 - wrzesień 2008 ) . Składniki :  1 kg kwaśnych jabłek ( np. renety ) 1 szklanka bakalii ( rodzynki, posiekane orzechy włoskie lub inne , kandyzowana skórka pomarańczowa ) 3/4 szklanki cukru [ jeżeli jabłka są słodkie, polecam zmniejszenie ilości cukru ] 3-4 jajka 4 łyżki oleju 1,5 szklanki mąki 1 łyżeczka proszku do pieczenia 1 łyżeczka sody 2 łyżeczki ekstraktu z wanilii [ to mój dodatek ]   Jabłka obrać, pozbawić gniazd nasiennych i pokroić na małe kawałki. Wrzucić do miski, zasypać cukrem, dodać bakalie, wymieszać i odstawić na ok. pół godziny. Po tym czasie do ciasta dodać jajka, ekstrakt z wanilii i olej, wymieszać. Wsypać mąkę wymieszaną z proszkiem do pieczenia i sodą i znów starannie wymieszać. Ciasto przełożyć do natłuszczonej lub wyłożonej papierem do pieczenia dużej prostokątnej formy [ moja ma wymiary 39 x 29 cm ]. Wstawić do piekarnika nagrzanego do 180°C i piec przez około 45 minut. 