Te rogaliki od pewnego czasu są częstym gościem na moim stole . Są mięciutkie i puszyste , na drugi dzień są tak samo pyszne jak świeżo po upieczeniu ( o ile coś zostanie na drugi dzień ;) ) . Pierwszy raz robiłam je parę miesięcy temu i bardzo polubiłam ten przepis . Zwykle robię je z dżemem , ale dzisiaj upiekłam z trzema różnymi nadzieniami . Powinnam je tylko jakoś pozaznaczać , żeby było wiadomo , który z czym :) - mam teraz rogaliki z niespodzianką - ale na szczęście nie jest to żaden problem , bo wszystkie są bardzo smaczne .      Składniki :  4 szklanki mąki 1 szklanka mleka 3 jajka 6 łyżek cukru 3/4 szklanki oleju 5 dag drożdży parę kropli zapachu waniliowego 1 jajko do smarowania rogalików  nadzienie I : drobno posiekane suszone figi ( wcześniej namoczone w gorącej wodzie ) nadzienie II : biały ser przeciśnięty przez praskę , zmieszany z cukrem waniliowym i 1 żółtkiem nadzienie III : marmolada    Drożdże rozrobić z letnim mlekiem , odstawić do wyrośnięcia . Jajka zmiksować z cukrem , wlać do mąki , następnie dodać wyrośnięty zaczyn drożdżowy , a na końcu olej . Wyrobić i odstawić w ciepłe miejsce do wyrośnięcia .  Gdy ciasto podwoi swoją objętość , wykładać je partiami na stolnicę , rozwałkować , pokroić w trójkąty . Na każdy trójkąt nakładać po łyżeczce nadzienia i zwijać rogaliki . Gotowe ułożyć na blasze wyłożonej papierem do pieczenia i odstawić do wyrośnięcia . Przed pieczeniem posmarować roztrzepanym jajkiem i posypać cukrem .  Piec w temperaturze 220°C przez około 15 minut ( tym razem piekłam na termoobiegu w 195°C - jakieś 15-18 minut ) .           rogalik z nadzieniem figowym     rogalik z nadzieniem serowym    i rogalik z marmoladą - ciut nadgryziony przez dziecię :) 