Przepis autorstwa dziuuni znaleziony na forum Almanach Kulinarny : Składniki suche :   2,5 szklanki mąki  2 płaskie łyżeczki proszku do pieczenia 1 szklanka cukru demerara szczypta soli 1 biała czekolada - 100 g - pokrojona na małe kawałki  mokre : 100 g roztopionego masła 2 jajka ( rozkłócone ) 3/4 szklanki mleka  do posypania : rozdrobnione orzechy lub migdały ( ja użyłam płatków migdałowych )   Wymieszać suche składniki w misce , wlać mokre i lekko i niezbyt dokładnie wymieszać . Wlać do wysmarowanych masłem foremek , posypać migdałami .  Piec przez około 20-25 minut w temperaturze 210°C .   muffinka w całości : a poniżej muffinka w przekroju :)  To moje pierwsze muffinki - kilka dni temu kupiłam formę ( wreszcie - po dłuuugim czajeniu się :) - i wczoraj zabrałam się za pieczenie . Muffinki wyszły smaczne , cukier trzcinowy faktycznie nadał im karmelowy posmak - chociaż dla mnie są ciut za słodkie ( następnym razem dam może trochę mniej cukru ) . 