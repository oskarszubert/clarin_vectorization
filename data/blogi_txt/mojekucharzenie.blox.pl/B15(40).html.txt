Nadciągnął sezon botwinkowy - młode buraczki są już dość duże , więc można wrzucić do zupy coś więcej niż same liście ( za którymi nie przepadam ) i łodyżki :)   Moja botwinka jest połączeniem tradycyjnej botwiny i barszczyku .      Składniki : pęczek botwinki włoszczyzna żeberka wędzone śmietana 18% sól , pieprz , cukier ocet lub kwasek cytrynowy koperek koncentrat barszczu ( opcjonalnie )   Ugotować wywar z włoszczyzny i żeberek . Botwinkę umyć , oczyścić i pokroić w paseczki ( dałam tylko łodyżki i buraczki , no i kilka najmniejszych listków ) . Ugotować do miękkości w małej ilości wody zakwaszonej octem .  Z wywaru wyjąć włoszczyznę i żeberka . Ugotowaną botwinkę wrzucić do wywaru , zabielić śmietaną . Doprawić solą , pieprzem i cukrem . Można dla poprawienia koloru dolać trochę koncentratu barszczu  .  Podawać z ćwiartkami jajka na twardo lub młodymi ziemniakami , z dodatkiem dużej ilości koperku . 