Ponieważ dawno nie piekłam mufinek ;))) , postanowiłam dzisiaj wypróbować nowy przepis , który znalazłam na stronie foody.pl . Do przepisu podstawowego na mufiny dołożyłam gruszkę i posiekaną czekoladę - wyszła całkiem smaczna kombinacja . Mufinki ładnie wyrosły , są bardzo puszyste i nie za słodkie .       Składniki : suche -   2 szklanki mąki 1 łyżka proszku do pieczenia 2 łyżki cukru 1 łyżeczka soli ( wg mnie trochę za dużo - mufinki mają przez to lekko słonawy posmak )  mokre -   1 duże jajko ( dałam 2 małe )  1 szklanka mleka 1/2 szklanki oleju  parę kropli olejku waniliowego - są bardziej aromatyczne              + gruszka pokrojona w kostkę i posiekana czekolada ( dałam kilka kostek białej + trochę ciemnej )       Mąkę , proszek , cukier i sól wymieszać w jednej misce . W drugiej misce połączyć trzepaczką jajka , mleko i olej . Wlać mokre składniki do suchych , wymieszać byle jak do połączenia się składników. Wrzucić gruszkę i czekoladę , lekko zamieszać . Nakładać do foremek do 2/3 wysokości . Piec w temperaturze 200°C przez około 20-30 minut .  W oryginalnym przepisie czas pieczenia to 15-20 minut , ale po tym czasie mufinki wydawały mi się jeszcze niedopieczone , więc potrzymałam je w piekarniku 30 minut . tak wyglądają w środku ↑     prawie jak słonecznik ;) 