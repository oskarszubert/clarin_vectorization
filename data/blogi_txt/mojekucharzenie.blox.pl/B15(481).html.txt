Potrawa, która praktycznie robi się sama. Wystarczy zrumienić mięso, zalać mlekiem i długo gotować. Tak długo, aż mleko zmieni się w gęsty, złocisty sos, a schab stanie się miękki i delikatny.  przepis z Galerii Potraw      Składniki :  ok.700 g schabu bez kości 1 l mleka 2-3 łyżki musztardy 2 ząbki czosnku sól kilka ziarenek czarnego pieprzu do smażenia : 2-3 łyżki masła + 1 łyżka oliwy/oleju    Schab natrzeć solą*, posmarować musztardą i obsmażyć ze wszystkich stron na rozgrzanym tłuszczu (najlepiej w garnku, w którym będziemy go dusić). Mleko zagotować. Zrumieniony schab zalać gorącym mlekiem - mięso powinno być przykryte. Dodać obrany, rozgnieciony czosnek i ziarenka pieprzu. Postawić na małym ogniu i gotować tak długo, aż sos zgęstnieje i nabierze złocistej barwy (przez ok.3 godziny). Nie przykrywać garnka ! Od czasu do czasu zamieszać, żeby mięso nie przywarło do dna (pod koniec duszenia dość często). Można kilka razy obrócić schab w trakcie gotowania. Gotowe mięso wyjąć z garnka i pokroić w plastry. Sos zmiksować i polać nim schab.   *można wcześniej natrzeć schab solą i ulubionymi przyprawami i ostawić na ok. godzinę w chłodne miejsce 