Smaczne maślane ciasteczka z czekoladowymi drobinkami - proste i szybkie :)  przepis - Asiek (Śladami Słodkiej Babeczki ) Składniki (na ok.30 sztuk ciasteczek):  300 g mąki 250 g miękkiego masła 150 g drobnego cukru 2 łyżki mleka ćwierć łyżeczki soli 1 łyżeczka ekstraktu z wanilii 100 g kropelek czekoladowych lub posiekanej czekolady mlecznej   dodatkowo : spora garść kropelek czekoladowych lub posiekanej czekolady Masło utrzeć z cukrem na puszystą, jasną masę. Dodać mleko i ekstrakt waniliowy - zmiksować. Mąkę wymieszać z proszkiem do pieczenia i solą, dodać do masy i zmiksować. Wsypać kropelki czekoladowe, dokładnie wymieszać. Z masy formować kulki wielkości dużego orzecha włoskiego i układać je na wyłożonej papierem do pieczenia blasze, zachowując między nimi odstępy (ciastka mocno rosną podczas pieczenia). Każdą kulkę lekko spłaszczyć. W uformowane ciasteczka powtykać kropelki czekoladowe. Wstawić do piekarnika nagrzanego do 180°C i piec przez ok.12-15 minut - ciasteczka powinny się lekko zarumienić. Po wyjęciu z piekarnika zostawić je do przestygnięcia na blasze, a gdy stwardnieją, przełożyć je na kratkę i pozostawić je tam do całkowitego wystudzenia. 