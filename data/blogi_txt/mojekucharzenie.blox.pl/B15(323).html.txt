Coś na kończący się Weekend Korzenny - z cynamonem ;-)  Przepis na marchwiowe mufinki wyszukałam kiedyś na blogu Cudawianki - i stał się on jednym z moich ulubionych mufinkowych przepisów . Aromatyczne i wilgotne babeczki , z kremowymi kawałeczkami banana w środku zawsze mają powodzenie i szybko znikają z talerza :)        Składniki :  2 szklanki mąki 2 łyżeczki sody 1 szklanka cukru 2 łyżeczki cynamonu 1/4 szklanki wiórków kokosowych 2 szklanki startej na drobnej tarce marchwi 3 jajka 3/4 szklanki oleju zapach waniliowy 2 jabłka starte na grubej tarce 1 duży banan pokrojony w kostkę [ to już mój dodatek :) ] W jednej misce wymieszać suche składniki : mąkę , sodę , cukier , cynamon , wiórki i marchew . W drugiej roztrzepać jajka z olejem i zapachem waniliowym , następnie dodać starte jabłka i pokrojonego banana . Wlać mokre składniki do suchych , wymieszać do połączenia się składników .         Do foremki mufinkowej wyłożonej papilotkami nakładać porcje ciasta do 3/4 wysokości formy . Piec w temperaturze 180°C przez około 20-25 minut . 