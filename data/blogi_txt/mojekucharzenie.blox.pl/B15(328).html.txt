Dawno nie było u mnie mufinek, więc teraz nadrabiam zaległości :-)  Oto mufinki śmietankowe - proste i smaczne. Podczas pieczenia wydobywające się z piekarnika zapachy aromatyzują cały dom :-) Przepis znalazłam na forum cincin, a podała go AgusiaH. Składniki :  2 i 1/4 szklanki mąki 1 łyżeczka proszku do pieczenia 1/4 łyżeczki soli 3/4 szklanki słodkiej śmietanki ( najlepiej kremówki, ale może być też 18% ) 1 łyżeczka ekstraktu lub olejku  waniliowego pół łyżeczki ekstraktu lub olejku kokosowego ( opcjonalnie ) 125 g masła 2/3 szklanki cukru 2 jajka 1 i 1/3 szklanki wiórków kokosowych       W misce wymieszać mąkę, proszek do pieczenia i sól. Do śmietanki dodać ekstrakty zapachowe.  Masło utrzeć z cukrem, nadal miksując dodać jajka. Do masy maślano-jajecznej dodawać na przemian mąkę i śmietanę. Miksować tylko do połączenia się składników. Dodać wiórki kokosowe, wymieszać. Formę mufinkową wyłożyć papilotkami. Napełnić je ciastem. Wstawić do piekarnika nagrzanego do 180°C i piec przez około 20-25 minut. Upieczone mufinki ostudzić na kratce. Po ostudzeniu można je udekorować polewą czekoladową. 