Szybkie kruche ciasteczka o maślano-cytrusowym aromacie. Bardzo łatwe w przygotowaniu, nie trzeba nic wałkować i wycinać - wystarczy pokroić rulon ciasta w plasterki i upiec. Można dowolnie zmieniać dodatki - te polecane przez autorkę to cytryna + świeży tymianek, kawa + skórka z pomarańczy (mam ochotę wypróbować to połączenie), kakao + płatki chili (też warte wypróbowania) albo cynamon + mielone goździki. Ja wymyśliłam sobie skórkę cytrynową z makiem :) Polecam ! przepis ChilliBite Składniki ( na ok. 40 ciasteczek ) :  100 g cukru pudru 200 g zimnego masła 300 g mąki pszennej 1 jajko skórka otarta z 1 cytryny 1 łyżka suchego maku    Cukier puder, masło, mąkę, skórkę cytrynową i mak posiekać razem, następnie dodać jajko i szybko zagnieść ciasto. Z ciasta uformować długi, zgrabny rulon ( lub dwa krótsze ) i zawinąć w folię spożywczą. Włożyć do lodówki na 30 minut. Schłodzone ciasto wyjąć z folii i pokroić ostrym nożem na równe plasterki (o grubości ok.4-5mm). Ułożyć na blasze wyłożonej papierem do pieczenia. Wstawić do piekarnika nagrzanego do 180°C i piec przez ok.12-15 minut ( lub do chwili, aż się lekko zarumienią ). Upieczone ciasteczka ostudzić na kratce. 