Po ugotowaniu rosołu często zostaje mi mięso z kury ( prawdziwej kury , a nie kurczaka ) , które zwykle ląduje w zamrażarce i czeka na zrobienie przeze mnie pasztetu lub krokietów , ponieważ przeważnie jest zbyt  twarde , żeby zjeść je w rosole lub samo . Tym razem "kurzyna" została przerobiona na farsz do pierogów . Składniki :  na ciasto pierogowe : mąka + ciepła woda na farsz : gotowane mięso z rosołu  1 marchewka + 1 pietruszka - gotowane - z rosołu cebula sól , pieprz , majeranek oliwa do smażenia Zagnieść ciasto z mąki i ciepłej wody . Przygotować farsz : w maszynce zmielić mięso i jarzyny , na oliwie podsmażyć drobno posiekaną cebulę , dodać do zmielonego mięsa . Wymieszać , doprawić solą , pieprzem i majerankiem . Wałkować ciasto , wykrawać szklanką krążki i nakładać farsz , zlepiać pierogi . Wrzucać na wrzącą osoloną wodę . Kiedy pierogi wypłyną , gotować ok.2-3 minut .  Podawać z podsmażoną na oliwie cebulką . 