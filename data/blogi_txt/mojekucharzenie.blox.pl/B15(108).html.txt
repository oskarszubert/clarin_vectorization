Bardzo czekoladowe, puszyste ciasto. Lekko wilgotne, a jednocześnie sprężyste. Pyszne !  W sam raz na niedzielę :) przepis - Strawberries from Poland      Składniki :  120 ml oleju 240 g mąki 60 g kakao 1 łyżeczka sody pół łyżeczki proszku do pieczenia pół łyżeczki soli 3 duże jajka 150 g cukru pudru 1 łyżka kawy rozpuszczalnej 350 g cukinii startej razem ze skórką na tarce o grubych oczkach posiekana 100 g tabliczka czekolady ( u mnie mleczna )    W misce wymieszać suche składniki : mąkę, kakao, sodę, proszek do pieczenia i sól. W drugiej misce wymieszać dokładnie olej z cukrem pudrem, następnie dodać kawę i jajka, zmiksować. Do masy jajecznej wlać 2/3 suchych składników i delikatnie wymieszać - nie za długo, tylko do połączenia składników. Do miski z pozostałą częścią mąki wrzucić cukinię (wraz z sokiem, który puściła) i posiekaną czekoladę, wymieszać, aż proszek oblepi składniki.  Wymieszać z resztą ciasta (do połączenia składników). Wlać ciasto do wyłożonej papierem do pieczenia tortownicy o średnicy 25-26 cm [użyłam kwadratowej formy o boku 24 cm]. Wyrównać powierzchnię. Wstawić do piekarnika nagrzanego do 180°C i piec przez ok.40-50 minut [do suchego patyczka]. 