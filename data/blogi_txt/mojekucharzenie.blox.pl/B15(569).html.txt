Miałam wczoraj ochotę na coś słodkiego. Zrobiłam przegląd lodówki i okazało się, że mam trochę truskawek i opakowanie serka mascarpone. W szafce znalazłam paczuszkę ciasteczek amaretti. Postanowiłam sprawdzić, czy uda się z tego zrobić smaczny deser. Udało się :)      Składniki ( na 2-3 porcje ) : 250 g serka mascarpone ok.100 g truskawek 10-12 ciasteczek amaretti 1 łyżeczka startej skórki cytrynowej 3-4 łyżeczki cukru z dodatkiem wanilii 1 łyżka śmietany 2 kostki gorzkiej czekolady Serek mascarpone wymieszać ze śmietaną, cukrem i skórką cytrynową. Truskawki umyć, odszypułkować i pokroić w plasterki. Ciasteczka amaretti pokruszyć na mniejsze kawałki. W przezroczystych szklaneczkach lub pucharkach układać warstwami : 1 łyżkę mascarpone pokruszone amaretti plasterki truskawek znów mascarpone amaretti truskawki na wierzch resztę kremu mascarpone i na koniec startą gorzką czekoladę  Deser wstawić na parę godzin do lodówki.   Przepis dołączam do truskawkowej akcji Olgi Smile. 