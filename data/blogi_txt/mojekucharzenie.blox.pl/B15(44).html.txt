Dużo ciemnej czekolady, aromatyczne banany i kilka innych dodatków - a po 30 minutach pieczenia powstaje z tego pyszne, czekoladowe ciasto. Potem pozostaje niecierpliwe czekanie, aż ostygnie i będzie można je pokroić. Powiem Wam, że warto czekać :) przepis znalazłam u Gosi      szklanka = 250 ml Składniki : 1,5 szklanki mąki pszennej szczypta soli 1 szklanka cukru 4 duże jajka 150 g masła 150 g gorzkiej czekolady 2 łyżki gorzkiego kakao 2 łyżeczki ekstraktu waniliowego 2 banany    Masło rozpuścić z czekoladą na małym ogniu (ja zrobiłam to w kąpieli wodnej). Lekko ostudzić. Jajka ubić z cukrem na puszystą masę. Do masy jajecznej powoli wlewać przestudzone masło z czekoladą, cały czas miksując. Następnie dodać kakao, ekstrakt, mąkę i sól. Dokładnie wymieszać. Ciasto wlać do wyłożonej papierem do pieczenia formy o wymiarach 33x22 cm (u mnie 30x25). Banany obrać, pokroić w plasterki (nie za cienko) i ułożyć na wierzchu ciasta. Wstawić do piekarnika nagrzanego do 175°C i piec przez ok.30 minut. Kroić po ostudzeniu. 