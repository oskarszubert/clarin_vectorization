Od dawna chciałam upiec bananowy chlebek , ale jakoś nie było okazji . Nadarzyła się dzisiaj , bo miałam kilka bananów , które natychmiast musiały być zjedzone - ich termin przydatności do spożycia zdecydowanie mijał :)  Wrzuciłam w google zapytanie o banana bread i ... jako jeden z pierwszych wyskoczył mi przepis na chlebek bananowy podany kiedyś przez dorotus76 w Galerii Potraw - dłużej nie szukałam , tylko wzięłam się do roboty , bo na przepisach dorotus można polegać jak na Zawiszy :) Chlebek ( który z prawdziwym chlebem wspólną ma tylko nazwę ) wyszedł bardzo dobry , puszysty , nie za słodki - trochę zmieniłam przepis po prześledzeniu komentarzy - dałam cukier trzcinowy zamiast zwykłego i dorzuciłam garść suszonej żurawiny . Składniki :  3-4 rozgniecione banany 1/3 szklanki roztopionego masła ( około 5 dag ) 3/4 szklanki cukru ( dałam 1/3 szklanki cukru trzcinowego ) 1 roztrzepane jajko 1 łyżeczka ekstraktu z wanilii ( u mnie - aromat waniliowy ) 1 łyżeczka sody szczypta soli 1,5 szklanki mąki garść suszonej żurawiny  Ważna uwaga na początek - w tym przepisie nie trzeba używać miksera :) Masło wymieszać z bananami . Wmieszać cukier , jajko i olejek waniliowy . Na końcu dodać mąkę wymieszaną z sodą i solą , wymieszać . Przełożyć do formy keksowej o wymiarach 10x20 cm - u mnie to było 10 x 30 cm - i wyszło akurat . Piec w temperaturze 170°C przez 1 godzinę . 