Tym razem w roli głównej wystąpiły białe szparagi. Przyznam szczerze, że wolę jednak te zielone - są delikatniejsze i nie trzeba ich obierać, bo nie mają łyka.  Białe są niezłe, ale jest z nimi więcej zabawy. Podane z roztopionym masłem i zrumienioną bułką tartą były smacznym dodatkiem do obiadu :)      Składniki :  pęczek białych szparagów ( 500 g ) sól , cukier bułka tarta masło    Szparagi obrać do 3/4 wysokości , odłamać zdrewniałe końcówki. Obrane szparagi związać nitką w pęczek. Ugotować w niedużej ilości osolonej i lekko osłodzonej wody - przez około 15 minut  [ najlepiej gotować w wysokim garnku , tak aby główki szparagów wystawały ponad powierzchnię wody - niestety takiego garnka nie posiadam , więc szparagi gotowałam w szerokim , płaskim garnku ].   Ugotowane szparagi delikatnie wyjąć z garnka [ najlepiej łyżką cedzakową ] , odsączone ułożyć na półmisku i polać bułką tartą zrumienioną na maśle. 