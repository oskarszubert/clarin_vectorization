Miałam ochotę na jakieś ciasto do kawy - w szafce zero ciasteczek, po cieście czekoladowym już nawet okruszki nie zostały ... , a niezbyt mi się chciało bawić w zagniatanie czy ucieranie. Szukałam czegoś ekspresowego - i znalazłam u Mattkipolki przepis na szybkościową szarlotkę. Wykonanie naprawdę błyskawiczne - najwięcej czasu zajmuje pieczenie :-) Ciasto jest niezłe, pierwszą porcję jadłam na ciepło, bo nie mogłam się doczekać, aż przestygnie ;-) Szarlotka po upieczeniu jest krucha, na drugi dzień trochę wilgotnieje od jabłek - ale cały czas jest smaczna.      Składniki  ( na tortownicę ø 24 cm ) :  1 szklanka mąki pszennej 1 szklanka kaszy manny 1 szklanka cukru 2 łyżeczki proszku do pieczenia [ dałam 1 łyżeczkę ] cukier waniliowy 1 kg jabłek 200 g dobrze schłodzonego masła [ dałam 150 g ] cynamon [ dałam 1 łyżkę ]     W misce wymieszać mąkę, kaszę, oba cukry i proszek do pieczenia.  Tortownicę wysmarować tłuszczem i oprószyć bułką tartą. Wsypać do niej połowę przygotowanej mieszanki i równomiernie rozłożyć na dnie. Jabłka obrać, zetrzeć na grubej tarce [ ja pokroiłam w cienkie plasterki ]. Wyłożyć do tortownicy i posypać cynamonem. Na jabłka wysypać resztę sypkiej mieszanki. Na wierzchu ułożyć cienkie plasterki masła, jeden obok drugiego.  Wstawić do piekarnika nagrzanego do 180°C i piec przez około 1 godzinę, aż wierzch będzie dobrze zarumieniony i chrupiący. 