Od dawna korciło mnie , żeby zrobić takie ciastka . Podczas sobotnich zakupów udało mi się kupić gotowe płaty mrożonego ciasta francuskiego - do produkcji eksperymentalnej w sam raz :) Nie wyszły szczególnie piękne , powiedziałabym nawet , że ciut koślawe  , ale bardzo smaczne , z charakterystyczną "gazetką" w środku - do kawy w sam raz !      Składniki :  1 op. mrożonego ciasta francuskiego ( użyłam Frosty - 450 g ) dżem morelowy i z owoców leśnych truskawki , pomarańcze , jabłka   brązowy cukier - do owoców biały cukier do posypania  1 żółtko do posmarowania ciastek  Owoce pokroić na małe kawałki , wymieszać z brązowym cukrem ( każdy rodzaj owoców osobno ) . Ciasto pociąć na jednakowej wielkości prostokąty - w połowie z nich wyciąć okienka . Całe prostokąty układać na zimnej blasze , posmarować brzegi odrobiną żółtka , położyć części z okienkami , lekko docisnąć . Na środku każdego ciastka rozsmarować po łyżeczce dżemu , a następnie nakładać owoce z cukrem . Smarować ciastka żółtkiem rozmieszanym z odrobiną wody , posypać cukrem .  Piec w piekarniku nagrzanym do 210°C przez około 20-25 minut . 