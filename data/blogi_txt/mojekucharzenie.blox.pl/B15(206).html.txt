Oto moja piąta potrawa przygotowana z okazji akcji "Gotowanie po polsku" zorganizowanej przez Irenę i Andrzeja pod patronatem serwisu zPierwszegoTloczenia.pl Pieczone jabłka to smaczny i zdrowy deser, idealny na chłodne dni. Miąższ antonówek po upieczeniu staje się delikatny i puszysty, a słodka marmolada łagodzi ich kwaśny smak. Świetnie smakują zarówno na gorąco, jak i na zimno.  Przepis z niezawodnej "Kuchni polskiej" Składniki :  2 duże antonówki 4 łyżeczki marmolady lub konfitury masło do wysmarowania formy   Jabłka umyć, wydrążyć gniazda nasienne. W powstałe otwory włożyć po dwie łyżeczki marmolady. Ułożyć w żaroodpornym naczyniu wysmarowanym masłem i wstawić do piekarnika nagrzanego do 180°C. Piec przez około 40-50 minut. 