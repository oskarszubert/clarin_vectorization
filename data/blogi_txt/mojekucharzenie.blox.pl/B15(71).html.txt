Z powodu braku chleba w pobliskim sklepie i pogody niesprzyjającej poszukiwaniom w bardziej odległych miejscach postanowiłam , że sama własnoręcznie i osobiście go upiekę ! W Galerii Potraw jest mnóstwo przepisów , ale ja szukałam takiego , który będzie możliwie najprostszy i nie wymagający zbyt wielu składników . Taki jest właśnie chleb Rzemanki  :) http://dodatki.net/i/chlebrzemanki  Trochę zmieniłam przepis , bo nie miałam wszystkich składników    Składniki :  1 kg mąki pszennej 5 łyżek mąki gryczanej (w oryginale mąka żytnia razowa ) 7 dag. drożdży , 1 łyżka miodu i 1/3 szklanki ciepłej wody - na zaczyn 7 łyżek płatków owsianych  1 litr ciepłej wody 5 łyżeczek soli ziarna sezamu do posypania     Zrobić rozczyn z drożdży , miodu i wody . Mąkę zmieszać z suchymi składnikami . Dolać zaczyn z drożdży ( gdy podwoi swoją objętość )  mieszając wszystko drewnianą łyżką oraz wodę , aż ciasto nabierze konsystencji gęstej śmietany . Odstawić do wyrośnięcia . Wyrośnięte ciasto przelać do dwóch blaszek keksowych ( wcześniej wysmarowanych tłuszczem i obsypanych bułką tartą )  i zostawić do wyrośnięcia . Gdy ciasto osiągnie górną część blaszki , włożyć do piekarnika nagrzanego do 180°C i piec 1 godzinę na termoobiegu . 