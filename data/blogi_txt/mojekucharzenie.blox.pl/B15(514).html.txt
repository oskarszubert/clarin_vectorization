Bardzo smaczna namiastka makowca - chrupiące francuskie ciasto z nadzieniem z masy makowej. Przygotowanie ślimaczków zajmuje dosłownie chwilę. Idealne, gdy brak nam czasu na bardziej wymyślne wypieki :) przepis własny      Składniki :  1 opakowanie ciasta francuskiego (375 g) 5-6 łyżek masy makowej 1 żółtko  lukier :  pół szklanki cukru pudru 1 łyżka wrzątku Ciasto rozwinąć, posmarować równomiernie masą makową, pozostawiając ok. 1 cm brzegu bez nadzienia. Zwinąć ostrożnie wzdłuż dłuższego boku formując roladę. Ostrym nożem pokroić w 1,5 - 2 cm plastry. Plastry ciasta ułożyć na blasze wyłożonej papierem do pieczenia. Delikatnie docisnąć je dłonią lub szerokim nożem, aby się lekko spłaszczyły. Posmarować żółtkiem roztrzepanym z odrobiną wody. Wstawić do piekarnika nagrzanego do 210°C i piec przez ok.20-25 minut (ślimaczki powinny się zarumienić). Ostudzić na kratce. Przygotować lukier : cukier puder utrzeć z łyżką* wrzątku i polać nim ostudzone ślimaczki. *w razie potrzeby można zwiększyć ilość wrzątku 