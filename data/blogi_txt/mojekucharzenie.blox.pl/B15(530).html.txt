Szukałam pomysłu na wykorzystanie reszty sera, który został mi po pieczeniu warstwowca. U Moniki znalazłam przepis na warkocze seroweBajaderki). Warkocze bardzo mi się spodobały i postanowiłam je upiec - w ostatniej chwili zmieniła się koncepcja i w środku zamiast sera znalazła się marmolada  [masa serowa wyszła mi bardzo rzadka i bałam się, że może zepsuć ciasto - więc zdecydowałam się na bezpieczniejszą wersję ;)]. (wg   Z podanego przepisu wychodzą dwie pyszne strucle. Składniki : ciasto :   1/4 szklanki ciepłej wody 1/2 szklanki ciepłego mleka 1 op.drożdży instant (7g) - dałam 25 g świeżych 3 szklanki mąki 1/4 szklanki cukru 4 łyżki miękkiego masła 1 jajko 1 łyżeczka cukru waniliowego skórka otarta z 1 cytryny szczypta soli  nadzienie :  ok.300 g marmolady wieloowocowej   wierzch : 1 jajko ( roztrzepane ) gruby cukier    Suche drożdże dodać do ciepłej wody, zamieszać, pozostawić na kilka minut - do momentu , aż zaczną bąbelkować [użyłam świeżych drożdży, które rozmieszałam z mlekiem, łyżeczką cukru i łyżką mąki]. Pozostałe składniki wymieszać, dodać drożdże i wyrobić elastyczne ciasto. Przykryć ściereczką i pozostawić do wyrośnięcia na około 1 godzinę.   Wyrośnięte ciasto wyłożyć na stolnicę i podzielić na dwie części. Każdą część rozwałkować na prostokąt o wymiarach 30 x 20 cm. Optycznie podzielić ciasto na 3 prostokąty (wzdłuż długiego boku). Na środkowy prostokąt wyłożyć marmoladę (w formie wałeczka). Obie pozostałe części prostokąta ponacinać na 2cm paski, lekko pod skosem, dochodząc prawie do nadzienia. Paski zakładać na nadzienie na przemian - raz z jednej , raz z drugiej strony - pleść jak warkocz.  Przełożyć na blaszkę wyłożoną pergaminem - pozostawić do wyrośnięcia. Wyrośnięte ciasto posmarować roztrzepanym jajkiem i posypać cukrem. Wstawić do piekarnika nagrzanego do 180°C i piec przez 35-40 minut, do zrumienienia. Wystudzić na kratce. 