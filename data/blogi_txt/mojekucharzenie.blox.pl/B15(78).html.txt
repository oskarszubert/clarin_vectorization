W gorące dni takie jak dziś kompletnie nie chce mi się gotować . Staram się wtedy zrobić jakieś szybkie danie , niewymagające stania "przy garach"  . I właśnie tę zaletę ma chłodnik - robi się go szybko , nie trzeba gotować  ( no dobra , tylko jajka ) - i jak nazwa wskazuje - jest zimny  ;)         Składniki :  1 litr kefiru lub maślanki duży pomidor 1-2 gruntowe ogórki koperek - kilka gałązek  3-4 gałązki grubego szczypioru 3 jajka ugotowane na twardo kilka rzodkiewek 1 rozgnieciony ząbek świeżego czosnku lub czosnek granulowany sól , pieprz , maggi 4 łyżki koncentratu barszczu     Do garnka lub wysokiej miski wlać kefir , dodać koncentrat barszczu , czosnek i maggi . Wymieszać metalową rózgą do ubijania . Pomidora i ogórki  pokroić w kostkę , rzodkiewki w półplasterki , koper i szczypior posiekać drobno - wrzucić wszystko do garnka , wymieszać z kefirem . Doprawić do smaku solą i pieprzem .  Na końcu wrzucić pokrojone w ósemki jajka na twardo .   Podawać schłodzony  - wtedy jest najlepszy :) 