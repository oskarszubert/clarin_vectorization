Puszyste i wilgotne ciasto marchwiowe - najsmaczniejsze, jakie miałam okazję do tej pory upiec :) W oryginalnym przepisie na wierzchu ciasta był lukier, jednak dla mnie jest ono wystarczająco słodkie, wiec zrezygnowałam z tego dodatku :) Przepis znalazłam na blogu Cudawianki .      Składniki :  2 szklanki marchwi startej na drobnej tarce 4 jajka 1,5 szklanki cukru 2 szklanki mąki 2 płaskie łyżeczki proszku do pieczenia 2 płaskie łyżeczki sody 188 g margaryny (3/4 kostki) 3 łyżeczki ekstraktu z wanilii 1 czubata łyżeczka cynamonu (to mój dodatek) Margarynę rozpuścić i przestudzić. Jajka zmiksować z cukrem na puszystą masę. Nadal miksując wsypać szklankę mąki zmieszaną z cynamonem, proszkiem i sodą, następnie dodać startą marchew i ekstrakt z wanilii. Wciąż miksując dodać drugą szklankę mąki. Na końcu wlać przestudzoną margarynę i po raz ostatni zmiksować. Ciasto wlać do tortownicy o średnicy 23cm, wysmarowanej masłem i oprószonej bułką tartą. Wstawić do piekarnika nagrzanego do 200°C i piec przez 30 minut, następnie zmniejszyć temperaturę do 180°C i piec jeszcze przez 20 minut. 