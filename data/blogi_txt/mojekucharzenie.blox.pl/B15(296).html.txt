Dzisiaj u mnie prozaiczne , ale smaczne danie . Miałam ochotę na kotlety mielone , bo dawno ich nie robiłam. Nie lubię gotowego mielonego mięsa , wolę sama zmielić - wtedy przynajmniej wiem , co jest w środku ;) Wymyśliłam , że tym razem nie będą to zwykłe kotlety - do środka włożyłam po oliwce i kawałku żółtego sera . Były całkiem smaczne :)      Składniki :  500 g łopatki wieprzowej 1 czerstwa kajzerka 1 jajko 1 cebula sól , pieprz 1 łyżeczka musztardy bułka tarta żółty ser  oliwki tłuszcz do smażenia   Kajzerkę namoczyć i odcisnąć . Cebulę obrać . Zmielić mięso , bułkę i cebulę . Dodać jajko i musztardę , doprawić solą i pieprzem . Dokładnie wymieszać . Z masy mięsnej robić kulki , rozpłaszczać , na środku kłaść pasek żółtego sera i oliwkę , skleić . Formować kotlety , obtaczać w bułce tartej i smażyć na rumiano na gorącym tłuszczu . Podałam je z tłuczonymi ziemniakami i  surówką z marchewki i jabłka . 