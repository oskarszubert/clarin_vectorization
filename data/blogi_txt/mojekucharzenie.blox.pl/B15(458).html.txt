Pyszne, kruche rogaliki z dodatkiem orzechów laskowych. W sam raz do popołudniowej kawy lub herbatki :) Przepis - magazyn Kuchnia - 12.2010      Składniki :  250 g mąki pszennej 180 g schłodzonego masła 80-100 g cukru pudru szczypta soli 100 g mielonych orzechów laskowych [w oryginalnym przepisie migdałów ] do obtoczenia :  domowy cukier waniliowy    Do mąki dodać pokrojone na kawałki masło, sól, cukier i migdały. Zagnieść ciasto, ulepić z niego kulę, owinąć ją w folię i włożyć na godzinę do lodówki. Schłodzone ciasto podzielić na kawałki wielkości orzecha włoskiego, uformować zaokrąglone, wygięte na końcach rożki. Ułożyć je na blasze wyłożonej papierem do pieczenia. Wstawić do piekarnika nagrzanego do 220°C i piec przez ok.12-15 minut. Upieczone, gorące ciasteczka ostrożnie obtoczyć w cukrze waniliowym. Podawać po ostudzeniu. Przepis dodaję do akcji organizowanej przez Atinę - Orzechowy Tydzień .   ﻿﻿﻿﻿﻿﻿﻿﻿﻿﻿﻿ 