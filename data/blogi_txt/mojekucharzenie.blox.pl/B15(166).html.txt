Coś mnie ostatnio naszło na niebiańskie pieczenie - pierwsze były niebiańskie kokosanki , a dzisiaj - drożdżówka . Dawno nie piekłam ciasta drożdżowego i kiedy wczoraj na cincinie zobaczyłam przepis na niebiańską drożdżówkę [ przepis z Poradnika Domowego podała kawazmlekiem ] , postanowiłam ją zrobić . Dzisiaj rano piekłam nocne bułeczki :) i tak mimochodem , bo piekarnik był rozgrzany ;) upiekłam drożdżówkę . Na wierzch położyłam pokrojone na cząstki jabłka i trochę suszonej żurawiny , i posypałam to wszystko cukrem trzcinowym z dodatkiem cynamonu . Ciasto wyszło pyszne - mięciutkie , pachnące - zdecydowanie do powtórzenia . Następnym razem spróbuję , jak smakuje ze śliwkami :)  Polecam !      Składniki :  2 szklanki mąki 1/4 szklanki cukru 30 g świeżych drożdży  50 g masła [ roztopionego i przestudzonego ] 2/3 szklanki letniego mleka 1 jajko + 1 żółtko szczypta soli  na wierzch ciasta :  dowolne owoce ( u mnie 3 spore jabłka ) 3 łyżki cukru demerara 1 łyżeczka cynamonu opcjonalnie : suszona żurawina - posypałam nią wierzch ciasta , ale tego nie polecam - lepiej wrzucić ją do ciasta w trakcie mieszania - na wierzchu za bardzo się wysuszają i spiekają Drożdże rozetrzeć z cukrem , dodać mleko i odstawić do wyrośnięcia . Do miski wsypać mąkę, wlać wyrośnięty rozczyn oraz pozostałe składniki . Wymieszać , odstawić do wyrośnięcia. Wyrośnięte ciasto przełożyć do natłuszczonej lub wyłożonej papierem blachy . Na wierzchu ułożyć jabłka pokrojone w ósemki . Cukier wymieszać z cynamonem i posypać wierzch ciasta . Odstawić w ciepłe miejsce na pół godziny. Ciasto wstawić do piekarnika nagrzanego do 180°C i piec przez około 35 minut .  * ciasto piekłam w blaszce o wymiarach 30 x 24 cm - na początku wydaje się , że ciasta jest za mało , ale po wyrośnięciu jest w sam raz :) 