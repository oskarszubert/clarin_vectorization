Kiedy zobaczyłam u Wiosenki ten przepis, od razu wiedziałam, że to coś dla mnie. Chociaż moja ulubiona rybna potrawa to tradycyjny śledź w oleju z cebulką, to lubię też wszelkiego rodzaju śledzie na słodko. Robiłam już wersję z rodzynkami, suszonymi śliwkami, w śmietanie - teraz pora na śledzia z ananasem, rodzynkami i papryką. Polecam !      Składniki :  500 g solonych płatów śledziowych 60 g oleju 50 g rodzynków 3 plastry ananasa pół szklanki zalewy ananasowej pół szklanki pikantnego ketchupu 2 cebule 1 czerwona papryka 2 łyżki koncentratu pomidorowego 2 łyżki octu winnego sól , pieprz cukier - dałam 1 łyżeczkę    Śledzie moczyć przez ok.7 godzin, zmieniając dwukrotnie wodę. Rodzynki zalać wrzątkiem na parę minut. Odcedzić. Cebulę obrać, pokroić w grube półkrążki i podsmażyć na oleju. Dodać pokrojoną w grubą kostkę paprykę. Dusić przez 3-4 minuty. Do podduszonej cebuli z papryką dodać pokrojonego ananasa, rodzynki, ocet, koncentrat, ketchup, zalewę ananasową, pieprz, sól i cukier. Dusić razem jeszcze przez chwilę. Po zdjęciu z ognia lekko przestudzić. Śledzie wyjąć z wody, osączyć i pokroić na kawałki. Wymieszać z sosem. Wstawić do lodówki - najlepiej na całą noc. 