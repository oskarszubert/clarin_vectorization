Gdy moje dziecko ma ochotę na coś dobrego , mówi , że jest głodne "na ciastko" albo "na jogurt" . A ja byłam wczoraj głodna na ciasto czekoladowe ;) Oczywiście postanowiłam nakarmić swojego głoda :-) - i powędrowałam do kuchni trzymając w garści przepis Edysi na ciasto z coca-colą . Zaintrygował mnie bardzo , ciekawa byłam efektów smakowych - okazało się , że trafiłam w dziesiątkę - tego właśnie było mi trzeba !  Ciasto trochę przypomina brownies - jest ciężkie , wilgotne , słodkie i intensywnie czekoladowe . Wyczuwa się w nim colę , ale naprawdę bardzo delikatnie . Do tego pięknie pachnie - im bliżej końca pieczenia , tym piękniejsze aromaty wydobywały się z piekarnika :)  I jeszcze jeden plus tego przepisu - ciasto robi się na zasadzie "mufinkowej" - nie potrzeba miksera , wystarczą dwie miski i łyżka :)       Składniki :  250 g mąki pszennej 2 łyżeczki proszku do pieczenia 300 g cukru kryształu 3 czubate łyżki gorzkiego kakao szczypta soli 1 op.cukru waniliowego 250 g masła  200 ml coca-coli ( dałam pepsi ) 75 ml mleka 2 jajka    W jednej misce wymieszać mąkę , proszek do pieczenia , cukier , kakao , sól i cukier waniliowy . W drugiej misce roztrzepać dokładnie jajka , dodać do nich mleko oraz roztopione i ostudzone masło i colę - wymieszać .  Mokre składniki wlać do suchych i delikatnie , ale dokładne wymieszać łyżką . Przelać do tortownicy o średnicy 24 cm ( wysmarowanej wcześniej masłem i posypanej bułką tartą ) . Piec w temperaturze 180°C przez około 40-50 minut . 