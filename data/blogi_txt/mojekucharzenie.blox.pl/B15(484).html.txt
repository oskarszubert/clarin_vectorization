Nie miałam wcześniej okazji spróbować sera korycińskiego - aż do dzisiaj . Wybrałam się na "Nowy Świat Smaków" - imprezę organizowaną przez Polską Izbę Produktu Regionalnego i Lokalnego oraz Urząd Dzielnicy Śródmieście .  Pierwszą , majową imprezę przegapiłam - teraz zapisałam sobie w kalendarzu , żeby nie zapomnieć :)       Królowały swojskie wędliny , miody , oscypki i ser koryciński właśnie .  Parę razy widziałam go na różnych festynach , ale jakoś nie udało mi się go spróbować . Dzisiaj postanowiłam nadrobić zaległości i kupiłam na próbę kilka różnych wersji tego sera . Ciężko było wybrać , bo było ich sporo :)   Tu historia sera z Korycina na Podlasiu - ser koryciński           Na pierwszy ogień poszedł ser naturalny - trochę jak biały , niewędzony oscypek , tyle że łagodniejszy. Tak samo skrzypi pod zębami , przypomina mi w smaku mleko prosto od krowy :)      Następny to ser z dodatkiem czubrycy - aromatyczny , o zwartej konsystencji , twardawy .        I na koniec ser z dodatkiem czarnuszki - dość miękki , bardzo aromatyczny .          Wszystkie były pyszne , każdy inny , już szykuję się na następną imprezę , która ma się odbyć 2-3 sierpnia - wypróbuję kolejne smaki ;) 