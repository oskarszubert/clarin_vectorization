... czyli polska wersja lazanii. Smaczny sposób na wykorzystanie nadmiaru placków naleśnikowych :) Polecam !      Składniki : 400 g mielonego mięsa [ użyłam drobiowego ] 2 średnie cebule pokrojone w kostkę 1-2 ząbki czosnku przeciśnięte przez praskę puszka krojonych pomidorów [ 400 g ] pół łyżeczki tymianku 1 łyżeczka oregano pół łyżeczki przyprawy włoskiej 1,5 łyżeczki soli  mielony czarny pieprz oliwa lub olej do smażenia 1 duża kulka mozzarelli  5 łyżek startego żółtego sera 6 placków naleśnikowych   Na patelni rozgrzać oliwę, podsmażyć na niej cebulę i czosnek. Dodać mięso i smażyć, aż straci surowy wygląd. Do usmażonego mięsa dodać puszkę pomidorów, tymianek, oregano i przyprawę włoską. Dusić na małym ogniu, aż sos nieco zgęstnieje. Doprawić do smaku solą i pieprzem. Na dnie okrągłego naczynia żaroodpornego* [moje ma średnicę 20 cm] położyć naleśnik, na nim rozsmarować 2 łyżki sosu mięsnego, posypać 1 łyżką żółtego sera, przykryć kolejnym naleśnikiem, na to znów sos i ser - i tak do wyczerpania składników - na końcu ma być naleśnik. Na wierzchu ułożyć pokrojoną w plastry mozzarellę (można ją oprószyć oregano lub przyprawą włoską). Wstawić do piekarnika nagrzanego do 180-190°C i zapiekać przez około 25 minut [10 minut przez końcem pieczenia można włączyć termoobieg z grillem]. Gotową zapiekankę podawać na gorąco, pokrojoną w kliny tak jak tort.  *naczynie można lekko natłuścić oliwą 