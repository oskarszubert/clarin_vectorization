To moja druga propozycja do czeskiego tygodnia - knedliki z bułki . Świetnie pasują do gulaszu wołowego i do innych mięs z dużą ilością sosu . Ich przygotowanie nie jest trudne , najdłużej trwa samo gotowanie . Ten przepis tak jak poprzedni pochodzi z książki "Potrawy z różnych stron świata" M.Halbańskiego .        Składniki :  300 g mąki 2 duże czerstwe bułki ( ok.160 g ) 50 g masła 1 jajko 1 szklanka zimnego mleka 10 g drożdży sól , pieprz             Bułkę pokroić w kostkę i zrumienić ją na roztopionym maśle . Mąkę przesiać , wsypać do miski , dodać mleko z rozbełtanym jajkiem i drożdżami , dodać pieprz , posolić i mieszać drewnianą łyżką tak długo , aż powstanie gładkie , odchodzące od łyżki ciasto.             Do wymieszanego ciasta wsypać zrumienioną bułkę , wymieszać i oprószyć mąką . Na posypanym mąką blacie uformować gruby wałek z ciasta [ ja zrobiłam 2 mniejsze knedle ].             W dużym garnku zagotować wodę z solą . Na gotującą się wodę włożyć knedel [ knedle ] i gotować na małym ogniu przez 25 minut , obracając knedel drewnianą łyżką . Moje mniejsze knedle gotowałam ok.25-30 minut [ po 15 minut z każdej strony ]. Ugotowane knedle wyjąć z wody , odcedzić i podawać pokrojone w grube plastry , z dodatkiem gulaszu lub innego mięsa w sosie. a tak wyglądał knedlik przed pokrojeniem : 