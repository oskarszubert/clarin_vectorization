Wczoraj stwierdziłam , że jestem uzależniona od pieczenia ;))) Kiedy mam za długą przerwę w pieczeniu , nie mogę sobie znaleźć miejsca ;) Nosiło mnie i nosiło , aż w końcu dorwałam się do przepisów na mufinki , wybrałam przepis z blogu Cudawianki i wyprodukowałam cudne , rewelacyjne i przepyszne mufinki marchewkowe . Są leciutkie , puszyste i bardzo aromatyczne . Składniki : suche :   2 szklanki mąki 2 łyżeczki sody 1 szklanka cukru 2 łyżeczki cynamonu 1/4 szklanki wiórków kokosowych 2 szklanki startej na tarce marchwi ( tu zrobiłam odstępstwo i dałam jedną szklankę marchwi , bo tylko tyle miałam "na stanie ")   mokre :  3 jajka  3/4 szklanki oleju zapach waniliowy dwa jabłka starte na grubej tarce 1 banan pokrojony w kostkę ( to zamiast tej jednej brakującej szklanki marchwi )     W jednej misce wymieszać razem suche składniki . W drugiej misce rozbełtać jajka z olejem i zapachem waniliowym , dodać starte jabłka i banany . Wymieszać . Wlać mokre składniki do suchych , wymieszać ( na początku mieszania masa wydawała mi się bardzo sucha i planowałam nawet dodanie odrobiny mleka , ale okazało się , że nie trzeba - po wymieszaniu było akurat ) . Nakładać do formy mufinkowej porcje masy do 3/4 wysokości . Piec w temperaturze 180°C przez około 20 minut ( piekłam 25 minut , tak na wszelki wypadek , bo wydawały mi się mało wypieczone ) . 