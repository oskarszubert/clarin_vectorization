Tym razem w ramach akcji "Gotowanie po polsku" , której patronem jest serwis zPierwszegoTloczenia.pl przygotowałam coś na drugie danie. Ostatnio gotowałam kapuśniak na wędzonych żeberkach, tym razem też przygotowałam żeberka, ale duszone z cebulą. Przepis pochodzi z "Kuchni polskiej" ( troszkę go zmodyfikowałam ) Składniki :  500 g surowych żeberek 1 duża cebula mąka  sól pieprz ziołowy, słodka papryka /  lub kminek tłuszcz do smażenia Cebulę obrać i pokroić w półplasterki. Żeberka pociąć na kawałki, oprószyć solą i obtoczyć w mące. Obsmażyć na mocno rozgrzanym tłuszczu. Przełożyć do garnka* , dodać pokrojoną cebulę i wlać niewielką ilość wody. Przykryć i dusić do miękkości na małym ogniu. W razie potrzeby podlewać wodą. Pod koniec gotowania doprawić do smaku pieprzem ziołowym i papryką. Podawać z ziemniakami lub ugotowaną na sypko kaszą gryczaną i surówką.  * jeżeli używamy kminku, to dodajemy go do mięsa na początku gotowania - ja nie dodawałam, bo moja rodzina za nim nie przepada :) 