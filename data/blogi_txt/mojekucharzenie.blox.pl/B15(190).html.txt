Gnocchi czyli włoski odpowiednik naszych kopytek.  Przepis pochodzi z książki "Przepyszne ziemniaki" wyd. Reader's Digest . Składniki :  1 kg mączystych ziemniaków 1 jajko 1 żółtko 250 g mąki + nieco do wyrabiania ciasta sól    Ziemniaki umyć i ugotować do miękkości ( 20-25 minut ). Odlać wodę, odparować, obrać i dwukrotnie przecisnąć przez praskę do ziemniaków. Do ciepłych ziemniaków dodać jajko, żółtko, mąkę i nieco soli. Zagnieść gładkie, jednolite ciasto, w razie potrzeby podsypać mąką. Ciasto podzielić na 4 części, z każdej uformować wałek o średnicy 2-3 cm. Wałki pokroić na plastry o grubości ok. 1 cm. Każdy z nich lekko przycisnąć widelcem tak, aby na płaskiej powierzchni zostały małe, równoległe karby. Gnocchi ułożyć na oprószonej mąką ściereczce, nakryć drugą ściereczką i odstawić na 15 minut. W dużym garnku zagotować osoloną wodę. Gnocchi wrzucać partiami na wrzątek, gotować na średnim ogniu tak długo, aż wypłyną na wierzch. Wyjmować z wody łyżką cedzakową, odsączone przekładać na talerze. Podawać na gorąco z ulubionym sosem. 