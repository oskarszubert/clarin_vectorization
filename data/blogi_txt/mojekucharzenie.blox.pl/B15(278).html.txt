W tak upalny dzień jak dziś ma się ochotę wyłącznie na coś bardzo zimnego. Lody chałwowe będą w sam raz. Uwaga - są dość słodkie ! :) Przepis znalazłam u Agson, która zmodyfikowała przepis Dorotus.      Składniki :  340 g mleka skondensowanego słodzonego 125 ml pasty tahini [pół szklanki] 300 ml śmietanki kremówki 375 ml mleka [1,5 szklanki]    Wszystkie składniki przełożyć do rondelka i lekko podgrzać, mieszając , aż składniki się połączą. Zawartość rondelka ostudzić i wstawić do lodówki co najmniej na kilka godzin, a najlepiej na całą noc. Dalej postępować wg wskazówek producenta maszyny [w mojej maszynie - ok.40 minut + lekkie zmrożenie w zamrażarce]. Lody można też wykonać bez maszyny: należy masę zmiksować, aby wtłoczyć w nią jak najwięcej powietrza, następnie zamrozić. Podczas zamrażania co jakiś czas wyjąć masę, zmiksować i z powrotem włożyć do zamrażarki. 