Właściwie to nie jest takie prawdziwe 100-procentowe tiramisu , przede wszystkim dlatego , że nie zawiera jajek . Poza tym zrobiłam je bez dodatku alkoholu [ ze względu na brany antybiotyk :( ] , no i z kawą rozpuszczalną zamiast porządnego espresso . Czyli można powiedzieć , że to taka namiastka tiramisu - ale całkiem smaczna ;)   Wykorzystałam przepis podany na opakowaniu serka Mascarpone .       Składniki :  250 g serka Mascarpone 130 g śmietanki 30% do ubijania 100 g podłużnych biszkoptów ( u mnie prawie 200 g ) 50 g cukru pudru 1 mała filiżanka kawy espresso ( u mnie potrzebne było ok.1 szklanki - dałam Nescę ) 3 łyżki kakao 50 g likieru Amaretto , likieru kawowego lub rumu ( pominęłam )          W salaterce ubić śmietankę . Do serka Mascarpone dodać cukier puder i wymieszać . Do masy stopniowo dodawać ubitą śmietankę i delikatnie mieszać drewnianą łyżką .           W szklanym podłużnym naczyniu ułożyć pierwszą warstwę - biszkopty namoczone w kawie z dodatkiem likieru . Na biszkoptach położyć warstwę kremu , następnie kolejną warstwę biszkoptów i znów krem . Wierzch deseru posypać kakao . Wstawić do lodówki na kilka godzin ( najlepiej na noc ) . 