Po tych orzechowych wypiekach zachciało mi się czekoś mniej wyrafinowanego ;) i oczywiście padło na mufinki ! Miałam jak zwykle problem z wyborem przepisu - w końcu zdecydowałam się na mufinki z przepisu podanego przez  Bajaderkę z forum Cincin . Bardzo kakaowe , z pyszną kremową niespodzianką w środku - coś w sam raz dla czekoholików :)      Składniki : suche :   375 g mąki 1 łyżka proszku do pieczenia 1 łyżeczka sody 3 łyżki kakao 3/4 szklanki brązowego cukru ( ok.160 g )   mokre :  100 g roztopionego masła 2 jajka 1 szklanka maślanki ( nie miałam , więc dałam pół szklanki mleka + pół szklanki jogurtu naturalnego )  nadzienie :   1 szklanka nutelli           W jednej misce wymieszać suche składniki . W drugiej misce wymieszać ostudzone masło i jajka , następnie dodać maślankę i wlać do miski z mąką . Lekko wymieszać - tylko do połączenia się składników . Foremki mufinkowe wyłożyć papilotkami , do każdej foremki nakładać po płaskiej łyżce ciasta , następnie po 1 łyżce nutelli i przykryć pozostałą masą .         Piec w temperaturze 200°C przez około 15-20 minut . Po upieczeniu wyjąć z foremki i studzić na kratce . 