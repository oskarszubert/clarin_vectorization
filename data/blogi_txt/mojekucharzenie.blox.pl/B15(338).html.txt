Kiedyś nie lubiłam takich mocno czekoladowych ciast , przyrządzanych z dużą ilością kakao . Teraz zaczynają mi one coraz bardziej smakować . Murzynek jest właśnie jednym z takich ciast :) Przepis pochodzi z "Poradnika Domowego" . Składniki :  2,5 szklanki mąki 1,5 kostki margaryny  1 szklanka cukru 5 jajek 5 czubatych łyżek kakao 4 płaskie łyżeczki proszku do pieczenia 1 kieliszek wódki 0,5 szklanki wody    Margarynę stopić , dodać cukier , kakao i wodę - gotować 5 minut na wolnym ogniu , cały czas mieszając . Ostudzić . Do ostudzonej masy wsypać mąkę z proszkiem do pieczenia , wbić 5 żółtek , wlać wódkę i zmiksować . Białka ubić ze szczyptą soli na sztywną pianę . Delikatnie wymieszać z ciastem . Przełożyć do blachy* wyłożonej papierem do pieczenia . Piec w temperaturze 180-190°C przez 1 godzinę .  * piekłam w blasze o wymiarach 34 x 27 cm 