Nadeszła pora dojrzałych na słońcu pomidorów , pachnącej papryki , cukinii i innych letnich warzyw , które dopiero latem smakują tak jak powinny . A jak już zaopatrzymy się we wszystkie te pyszności , możemy zrobić sobie leczo :)      Składniki :  3-4 duże czerwone papryki 4 duże pomidory 3 spore cebule  1 mała cukinia koncentrat pomidorowy ( jeżeli pomidory są dojrzałe , to nie jest konieczny )  sól , pieprz , czerwona słodka papryka oliwa  pęto kiełbasy   Paprykę oczyścić z gniazd nasiennych , pokroić w paseczki . Pomidory sparzyć , obrać ze skórki , pokroić na ósemki . Cebulkę pokroić w półkrążki . Cukinię obrać , wykroić ze środka pestki , pokroić w kostkę .   W garnku rozgrzać kilka łyżek oliwy , podsmażyć na niej cebulę , następnie wrzucić cukinię , poddusić przez około 10 minut  , potem dodać paprykę i pomidory . Dusić na małym ogniu do miękkości , pod koniec duszenia doprawić solą , pieprzem i papryką , dodać pokrojoną w plasterki kiełbasę , ewentualnie doprawić 2-3 łyżeczkami przecieru pomidorowego , jeszcze chwilę pogotować . Podawać z pieczywem . 