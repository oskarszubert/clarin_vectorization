Aromatyczny kisiel miodowy to moja czwarta propozycja do akcji "Gotujemy po polsku" pod patronatem serwisu zPierwszegoTloczenia.pl. Kisiel jest smaczny, chociaż smak goździków dominuje w tym deserze i zagłusza delikatny smak miodu. Gdybym miała go ugotować ponownie, dodałabym goździki w całości - wtedy byłby o wiele lepszy. Przepis - "Kuchnia polska - potrawy regionalne" H.Szymanderskiej .      Składniki :  100 g miodu 2 szklanki wody pół łyżeczki mielonych goździków ( lepiej dodać goździki w całości ) sok i skórka otarta z połowy cytryny 1 łyżka mąki ziemniaczanej    Mąkę ziemniaczaną rozrobić z trzema łyżkami wody. Pozostałą wodę zagotować z goździkami, otartą cytryną i miodem. Do wrzącego syropu wlać sok z cytryny i stopniowo (stale mieszając) rozrobioną mąkę ziemniaczaną. Gotowy kisiel rozlać do małych salaterek i zostawić do ostygnięcia. 