Przepadam za ciastem drożdżowym i co jakiś czas po prostu muszę je upiec i już ! Zapachy wydobywające się z piekarnika podczas pieczenia zawsze wprawiają mnie w dobry nastrój. Ostatnio wypatrzyłam na forum cincin przepis na puszyste drożdżowe robione z mąki krupczatki - to kolejny wypróbowany przeze mnie przepis Krystyny9. Ciasta nie trzeba długo wyrabiać, pięknie rośnie , jeszcze lepiej smakuje - po prostu same zalety !  Długo zachowuje świeżość [ tzn. przez trzy dni na pewno, bo przez tyle się uchowało ;) -  i cały czas było miękkie i delikatne ]. Próbowałam jeszcze ciepłe, bo byłam ciekawa, jak smakuje - było pyszne - ten wypiek na pewno będzie przeze mnie powtarzany ! :-) Składniki : ciasto :  3 szklanki + 6 łyżek mąki krupczatki 1 szklanka ciepłego mleka ok. pół szklanki cukru cukier waniliowy 2 jajka 1 żółtko [ białko zostawić do posmarowania ciasta ] 150 g masła - roztopionego i przestudzonego 42 g drożdży szczypta soli  kruszonka :  pół szklanki mąki krupczatki pół szklanki cukru 60-70 g roztopionego masła  owoce :  ok. 500 g śliwek 1 duża gruszka   Z mleka, drożdży, 1 łyżki cukru i 6 łyżek mąki zrobić zaczyn i odstawić na kilka minut do wyrośnięcia.  Jajko, żółtka i pozostały cukier + cukier waniliowy dobrze wymieszać - tak, aby cukier się rozpuścił. Do miski wsypać 3 szklanki mąki, dodać szczyptę soli, ubite jajka i wyrośnięty zaczyn. Wymieszać do połączenia się składników [ można zrobić to mikserem z końcówkami-świderkami ] . Dodawać stopniowo stopione, ostudzone masło [ cały czas miksując - na najwyższych obrotach ]. Po 5 minutach ciasto powinno odchodzić od ścianek miski. Przykryć miskę z ciastem i odstawić do wyrośnięcia w ciepłe miejsce na ok. 40 minut. Wyrośnięte ciasto przełożyć do foremki, trochę je ugniatając  [ u Krystyny forma 24x36 cm , moja forma ma 37x27 ]. Posmarować białkiem i ponakłuwać widelcem [ nie zrobiłam tego - zwyczajnie zapomniałam ;-) ]. Na ciasto wyłożyć owoce - połówki wypestkowanych śliwek i kawałki obranej i pokrojonej w małe cząstki gruszki.  Całość posypać kruszonką [ wymieszać wszystkie jej składniki - gdy zaczną przypominać piasek, posypać ciasto ]. Odstawić do wyrośnięcia na ok.20-30 minut [ u mnie rosło trochę dłużej, bo poszliśmy na spacer :-) - jakieś 45 minut ].  Wstawić do piekarnika nagrzanego do 180°C i piec przez 40-50 minut [ sprawdzić patyczkiem, czy jest upieczone ]. 