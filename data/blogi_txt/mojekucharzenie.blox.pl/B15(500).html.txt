... albo inaczej sernik z niespodzianką :)  Przepis zaprezentowała Malta , u której znalazła go Vanilia81 . Kiedy zobaczyłam go parę miesięcy temu na blogu Vanilii81 , od razu mi się spodobał . Szczególnie te pierniczki w środku - bardzo mnie kusiły ;)  W końcu zdecydowałam się na wypróbowanie tego przepisu - mówię Wam - rewelacja !  Delikatny , kremowy , ze słodką niespodzianką w środku - bardzo nam wszystkim smakował :) Składniki : spód :  190 g ciasteczek Digestive w czekoladzie (dałam 190 g ciasteczek holenderskich - bez czekolady) 60 g masła  masa serowa :  800 g sera twarogowego [ dałam ser do serników , w wiaderku] 4 jajka 1 łyżka budyniu waniliowego 150 g cukru 2/3 łyżki kaszki mannej [ dałam 2 łyżki , bo nie doczytałam - ale chyba nie zaszkodziło ;) ] 75 g miękkiego masła 16 g cukru waniliowego [ mała paczuszka ] ok. 200-250 g pierniczków w czekoladzie [ u mnie alpejskie z powidłami ]  Małą tortownicę wyłożyć szczelnie papierem do pieczenia lub folią aluminiową . Ciastka Digestive pokruszyć [wrzuciłam je do woreczka foliowego i potraktowałam wałkiem ] . Masło rozpuścić , wymieszać z pokruszonymi herbatnikami. Masą wyłożyć tortownicę . Włożyć do lodówki na czas przygotowania masy serowej .  Żółtka ubić z cukrem i cukrem waniliowym do białości . Następnie stopniowo dodawać ser i dalej miksując dodać masło , budyń i kaszkę manną . Zmiksować na gładką masę . Białka ubić na sztywną pianę i delikatnie wymieszać z masą serową .  Z lodówki wyjąć tortownicę . Na spód wylać połowę masy serowej , potem ułożyć warstwę pierniczków i na nie wylać pozostałą masę .  Wstawić do piekarnika nagrzanego do 180°C i piec przez około 60 minut .  Po wystudzeniu można włożyć na kilka godzin do lodówki . 