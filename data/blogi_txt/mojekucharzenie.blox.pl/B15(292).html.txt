Na Wielkanoc koniecznie musi być u mnie mazurek - co roku go piekę , za każdym razem w innej wersji . Tym razem zrobiłam taki zwykły , bez żadnych fanaberii - z domowym dżemem porzeczkowym i polewą czekoladową .       Składniki :  2 szklanki mąki pół kostki margaryny 1/2 szklanki cukru 2 łyżeczki proszku  do pieczenia 3 żółtka 3 łyżki śmietany słoik dżemu - u mnie dżem z czerwonej porzeczki własnej roboty  polewa czekoladowa i bakalie do przybrania   Mąkę i margarynę posiekać , dodać cukier , siekać dalej . Dodać proszek do pieczenia , żółtka i śmietanę , zagnieść szybko ciasto . Ulepić kulę , schłodzić w lodówce przez 30 minut .   Wyjęte z lodówki ciasto podzielić na 3 części - 2 większe , 1 mniejszą . Dwie większe części rozwałkować . Jeden płat ciasta przełożyć do blachy , posmarować dżemem , przykryć drugim płatem . Podziurkować widelcem .  Z pozostałego ciasta zrobić wałeczki i ułożyć je dookoła mazurka ( ja robiłam takie małe podłużne "kopytka" i układałam je na cieście ) .  Piec w temperaturze 220°C przez około 15-20 minut .  Po upieczeniu i ostudzeniu polać ciasto polewą czekoladową i udekorować bakaliami . 