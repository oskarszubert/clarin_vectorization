Proste dania są często najlepsze - tak było i tym razem. Już dawno miałam ochotę spróbować, jak smakują grillowane szparagi - a że jest pełnia sezonu szparagowego, postanowiłam w końcu spełnić to marzenie :) Wybrałam zielone szparagi, bo są delikatne i szybko się je przygotowuje - a po przyrządzeniu są chrupkie i soczyste - bardzo nam smakowały !      Składniki : pęczek zielonych szparagów 2-3 łyżki oliwy z oliwek sól Szparagi umyć i odłamać końce. Każdego szparaga przekroić w poprzek na pół.  Patelnię grillową rozgrzać, posmarować oliwą z oliwek. Na rozgrzanej patelni ułożyć przekrojone szparagi. Grillować przez około 5-6 minut (po 2,5-3 minuty z każdej strony). Po usmażeniu oprószyć solą i od razu podawać. Przepis dołączam do akcji "Sezon na szparagi" 