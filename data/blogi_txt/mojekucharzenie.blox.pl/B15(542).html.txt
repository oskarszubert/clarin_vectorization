Smaczne maślane ciasteczka, których przygotowanie zajmuje mniej niż pół godziny. Uroku dodają im kolorowe cukierki :) Źródło przepisu : Mała Cukierenka       Składniki (na ok. 25 sztuk ) : szklanka = 250 ml  2 i 1/3 szklanki mąki 1 płaska łyżeczka sody szczypta soli 200 g masła w temperaturze pokojowej 2/3 szklanki cukru 1 jajko 3/4 łyżeczki aromatu waniliowego 200 g czekoladowych m m'sów / lub smarties albo lentilek    Mąkę wymieszać z sodą i solą. Masło ucierać z cukrem przez ok.3-4 minuty, następnie zmniejszyć obroty miksera i dodać jajko oraz aromat waniliowy, miksować do połączenia się składników. Dodać mąkę z sodą i solą - wymieszać (można ręcznie). Z ciasta formować kulki wielkości orzecha włoskiego, układać w niedużych odstępach na blasze* wyłożonej papierem do pieczenia i lekko spłaszczać. W każde ciastko lekko wcisnąć po 6-7 cukierków. Wstawić do piekarnika z włączonym termoobiegiem, nagrzanego do 170°C i piec przez ok.14 minut. Po upieczeniu ciasteczka ostudzić na kratce.   *ciasteczka zajęły mi 2 blachy z wyposażenia piekarnika 