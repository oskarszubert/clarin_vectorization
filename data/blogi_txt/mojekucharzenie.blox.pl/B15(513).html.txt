Piąty wpis to ... śledzie , bo dawno ich nie było ;)))  Zrobiłam eksperymentalnie śledzika według przepisu podanego przez Yfcię w Galerii Potraw . Jeżeli lubicie pikantno-słodkie smaki , to ta potrawa jest właśnie dla Was .       Składniki :  1 średnia cebula 2 łyżki rodzynek 2 łyżki suszonych śliwek 1 czubata łyżeczka koncentratu pomidorowego  pół łyżeczki cukru chili pieprz ziołowy [ pominęłam ]  4-5 filetów śledziowych [ wymoczonych ] oliwa lub olej do podsmażenia cebulki Cebulkę pokroić w kosteczkę i zeszklić na oliwie . Dorzucić rodzynki , śliwki pokrojone w paseczki, koncentrat , chili oraz trochę wody i chwilę razem poddusić . Ostudzić . Do przestudzonego sosu dodać pokrojone na małe kawałki śledzie . Wymieszać , wstawić do lodówki na 1 dzień [ po 3 dniach są jeszcze lepsze :) ] . 