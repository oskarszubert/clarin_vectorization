W moim zeszycie z przepisami jest sporo takich , których jeszcze nie udało mi się wypróbować . Postanowiłam zrobić z tym porządek i sprawdzić , czy warto było je przechowywać :) Na pierwszy ogień poszły właśnie kruche ciasteczka ( przepis chyba z "Poradnika Domowego" sprzed kilku lat ) .   Składniki :  20 dag. mąki pszennej 20 dag. mąki ziemniaczanej 15 dag. margaryny  10 dag. cukru pudru 2 żółtka 2 dag. kakao 2 łyżki maku olejek rumowy lub waniliowy  Mąkę przesiać , posiekać z tłuszczem i wymieszać z cukrem pudrem . Dodać żółtka i olejek . Wszystkie składniki wymieszać nożem , następnie bardzo szybko zagnieść . Ciasto podzielić na 3 części . Do jednej dodać mak , do drugiej kakao , trzecią pozostawić bez dodatków . Ciasto schłodzić w lodówce . Po wyjęciu z lodówki ciasto rozwałkować na grubość ok.0,5 cm i wykrawać foremką ciasteczka . Układać je na blasze ( wcześniej nasmarowanej lekko margaryną i oprószoną mąką ) . Piec w temperaturze 220°C przez około 10-15 minut .   Teraz moje spostrzeżenia : ) Na początku zagniatania ciasto jest sypkie i sprawia wrażenie , że nie uda się go połączyć . Dopiero po chwili zaczyna przypominać ciasto , które będzie można wałkować :) Wydaje mi się , że to wina za małej ilości tłuszczu - ciasto jest za suche i kruszy się przy wałkowaniu . Następnym razem spróbuję dodać więcej margaryny i zobaczę , co wtedy wyjdzie . Ciastka są naprawdę baaardzo kruche . I całkiem smaczne :) 