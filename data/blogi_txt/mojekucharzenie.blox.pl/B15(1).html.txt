Miałam jabłka , które musiałam jakoś zużyć , zanim całkiem się pomarszczą i zwiędną . W pierwszej wersji miał być przekładaniec z jabłkami i budyniem - niestety musi poczekać , bo okazało się , że nie mam ani jednego budyniu ( muszę uzupełnić zapasy ) . W zeszycie z przepisami znalazłam wycięty z "Dziecka" przepis na szarlotkę amerykańską - dobra okazja , żeby go przetestować :) Składniki : nadzienie :  1 kg jabłek 3/4 szklanki cukru 3 łyżeczki cynamonu   ciasto :  2 i 1/4 szklanki mąki 2/3 szklanki oleju 1/3 szklanki wody szczypta soli   2 łyżki stopionego masła do pokropienia ciasta   Jabłka obrać , pokroić na ćwiartki , a następnie w cienkie plasterki . Zagnieść ciasto , podzielić je na dwie części , rozwałkować . Jeden z płatów ułożyć na dnie wysmarowanej tłuszczem formy ( u mnie tortownica ). Jabłka wymieszać z cukrem i cynamonem , wyłożyć je na ciasto . Przykryć drugim płatem . Skropić wierzch stopionym masłem  .  Piec w temperaturze 180°C do zrumienienia ciasta .    Moje uwagi : piekłam ciasto ponad godzinę - nie chciało się zrumienić , w końcu włączyłam termoobieg na 10 minut - po tym leciutko ( a nawet bardzo leciutko ) się zarumieniło - widocznie taka jego uroda . W przepisie jest podane , że można posypać ciasto cukrem pudrem , jeżeli wyda się mało słodkie - wg mnie jest w sam raz - jabłka z cukrem są wystarczająco słodkie .  Ciasto jest zupełnie inne niż tradycyjna szarlotka , którą zwykle piekę - bardzo kruchy wierzch o maślanym smaku i pachnące cynamonem jabłka w środku  . Dziecię poprosiło o dokładkę , więc chyba nie jest takie złe ;))) 