Przy okazji pieczenia słonecznych ciasteczek nadarzyła się sposobność , żeby upiec coś jeszcze . Padło na ciasteczka z kleiku - są proste w wykonaniu i zawsze wychodzą :)  .  Trochę się rozpędziłam i wsypałam podwójną porcję wiórków kokosowych - przez to ciasteczka były bardziej chrupiące .   Składniki : paczka kleiku ryżowego kostka margaryny lub masła 3 jajka cukier waniliowy 1 szklanka cukru 1 łyżeczka proszku do pieczenia 4 łyżeczki wiórków kokosowych , kwaśny dżem  Ze wszystkich składników ( oprócz dżemu ) zagnieść ciasto . Formować kuleczki wielkości orzecha włoskiego , układać na natłuszczonej blasze. W każdym ciasteczku zrobić wgłębienie końcem noża i nałożyć odrobinę dżemu . Piec na złoty kolor w temperaturze 220 stopni ( około 15-20 minut ) .  Ciasteczka po upieczeniu są dość miękkie , ale po ostygnięciu twardnieją . 