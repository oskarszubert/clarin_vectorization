Trochę spóźnione danie nawiązujące do ziemniaczanego tygodnia . Smażone młode ziemniaczki mają to "coś" , czego nie mają stare ziemniaki czy frytki  ...   Wystarczy kubek zsiadłego mleka ( marzy mi się takie prawdziwe , wiejskie ) lub maślanki i można się delektować rumianymi , chrupiącymi krążkami :) Składniki :  duże młode ziemniaki   oliwa lub inny tłuszcz do smażenia sól   Ziemniaki oskrobać , opłukać . Pokroić w cienkie plasterki . Na patelni rozgrzać oliwę , wrzucać partiami ziemniaki  - powinny być w jednej warstwie , wtedy ziemniaczki będą chrupkie i  ładnie się zrumienią . Kiedy są rumiane , przewrócić na drugą stronę i dosmażyć . Usmażone talarki odsączać z nadmiaru tłuszczu  na papierowym ręczniku  .   Gotowe ziemniaczki posolić i podawać - najlepiej z kefirem , zsiadłym mlekiem lub maślanką do popicia . 