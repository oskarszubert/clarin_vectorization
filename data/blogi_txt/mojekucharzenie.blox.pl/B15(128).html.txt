Latem najbardziej smakują mi ciasta owocowe - jednym z często przygotowywanych przeze mnie wypieków jest kruche ciasto z owocami i bezą. Robiłam je już w wersji wiśniowo-porzeczkowej , rabarbarowo-jabłkowej i jako szarlotkę. Tym razem postanowiłam sprawdzić , jak smakuje z porzeczkami. Trafiły mi się wybitnie kwaśne czerwone porzeczki - smak ciasta uratowała słodka beza na wierzchu ;-)        Składniki : ciasto :  2 szklanki mąki  12,5 dag margaryny ( pół kostki ) pół szklanki cukru 2 łyżeczki proszku do pieczenia 3 żółtka 3 łyżki śmietany  beza :   3 białka + pół szklanki cukru   środek :   ok.700-800 g czerwonej porzeczki jeżeli porzeczka jest kwaśna , wymieszać ją z 2-3 łyżkami cukru       Mąkę i schłodzoną margarynę posiekać razem . Dodać cukier i proszek do pieczenia, dalej siekać . Następnie dodać żółtka i śmietanę, zagnieść ciasto, ulepić z niego kulę i włożyć je na około 30 minut do lodówki.   Schłodzone ciasto rozwałkować, wyłożyć do blachy ( moja blacha ma wymiary 25 x 31 cm )  , ponakłuwać widelcem.  Podpiec w piekarniku nagrzanym do 220°C przez około 15-20 minut  do zrumienienia.     Białka ubić ze szczyptą soli , następnie dodać cukier  i ubijać, aż masa będzie sztywna.   Na podpieczony spód wyłożyć porzeczki, a na nie ubitą pianę.  Wstawić do piekarnika i piec w temp.190°C przez około 30 minut. 