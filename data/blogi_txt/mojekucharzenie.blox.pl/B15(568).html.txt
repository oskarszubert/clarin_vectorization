Znalazłam na blogu White Plate przepis na jagodzianki .  U Liski prezentowały się tak smakowicie , że się na nie skusiłam . A że pod ręką miałam truskawki , to wyszły mi truskawianki :)  W pośpiechu nie zwróciłam uwagi na fakt , że Liska odmierzała składniki szklanką o pojemności 200 ml - i wszystko , co powinno być mierzone  "szklankowo"  odmierzyłam szklanką 230 ml . Żeby było ciekawiej , trafiły mi się byle jakie drożdże  , które nie chciały rosnąć :(   I tak z przygodami powstały moje truskawkowe bułeczki - trochę za ciężkie ( te okropne drożdże ... ) , ale pyszne , bardzo aromatyczne , o maślanym smaku .  Następnym razem zrobię takie z prawdziwego zdarzenia  - z jagodami i porządnymi drożdżami , no i dokładnie odmierzę składniki ;) Składniki :   ważne !  szklanka = 200 ml zaczyn :  2 dag drożdży pół szklanki mleka pół szklanki mąki 1/4 łyżeczki cukru  ciasto :  12 dag masła o temperaturze pokojowej 3/4 szklanki cukru 3 żółtka cukier waniliowy z prawdziwą wanilią lub olejek waniliowy 1/4 łyżeczki soli skórka z cytryny ( 2 łyżki  ) 3,5 szklanki mąki  pół szklanki mleka  nadzienie :  około 20-30 truskawek ( u Liski 30 dag jagód ) cukier do smaku - dałam 3 łyżeczki brązowego cukru cukier waniliowy     Drożdże rozpuścić w letnim mleku . Po 3 minutach dodać mąkę i cukier i dokładnie wymieszać . Owinąć foliową torebką i zostawić na 30 minut .   W dużej misce ubić mikserem masło , dodać stopniowo cukier , następnie zaczyn . Zmniejszyć obroty miksera i dodawać : żółtka , mleko , wanilię , skórkę , sól i mąkę . Kiedy ciasto będzie gładkie , wyjąć , uformować kulę i owinąć w plastikową folię wysmarowaną masłem ( ja włożyłam do miski i przykryłam foliową torebką ) . Zostawić do wyrośnięcia na 40-60 minut .   Wyrośnięte ciasto podzielić na 15 części , z każdej zrobić placuszek , wypełnić truskawkami wymieszanymi z cukrem . Uformować bułeczkę , posmarować jajkiem i posypać po wierzchu cukrem .  Piec w temperaturze 180°C przez około 30 minut ( aż się zrumienią ) . 