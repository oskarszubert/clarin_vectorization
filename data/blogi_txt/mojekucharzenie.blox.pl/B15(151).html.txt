Awokado jest bogatym źródłem witamin , błonnika , białek , żelaza i lekko strawnego tłuszczu ( uwaga : bez cholesterolu ! ) . Po prostu samo zdrowie ! Wstyd się przyznać , ale dopiero dzisiaj po raz pierwszy je jadłam :-) Jakoś nie miałam okazji wcześniej go spróbować , chociaż w supermarketach czy na bazarku bez problemu można je kupić .          Samo awokado ma bardzo delikatny , lekko orzechowy smak i jest bardzo tłuste - po zjedzeniu małego kawałeczka ma się go dość :-) Większość przepisów jest w wersji "na słono" , a ja postanowiłam zjeść je na słodko. Wyszedł mi całkiem fajny deser o pięknym , pistacjowym kolorze i delikatnym smaku :-)        Składniki ( na 2 porcje ) :  1 dojrzałe awokado 6 łyżek gęstego jogurtu ( u mnie jogurt bałkański ) sok z cytryny płynny miód - kilka łyżeczek ( do smaku )          Awokado przekroić wzdłuż na pół , usunąć pestkę , obrać i skropić sokiem z cytryny . Rozgnieść widelcem na papkę , wymieszać z jogurtem . Dodać kilka łyżeczek miodu ( dałam go dość dużo ) , wymieszać .        Przełożyć do małych salaterek , udekorować cienkimi plasterkami awokado . 