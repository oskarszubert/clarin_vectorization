... a może budyń z owsianką ... ?  Po prostu płatki owsiane inaczej ;)  Przepis - Mała_Mi z forum CinCin.      Składniki : 5 łyżek płatków owsianych górskich 1 budyń waniliowy ( lub inny ulubiony ) 750 ml mleka 3-4 łyżki cukru cynamon   Płatki owsiane gotować w 0,5 litra mleka przez 10 minut ( uwaga! mleko lubi kipieć ;) ) . W pozostałych 250 ml mleka rozpuścić dokładnie budyń, wymieszać. Budyń wlać do garnka z ugotowanymi płatkami, cały czas mieszając. Gotować do zgęstnienia ( parę minut ) , po czym dosłodzić do smaku. Podawać ciepłe, posypane cynamonem. moje uwagi : - owsiankę zrobiłam z połowy podanych składników. Wyszła bardzo gęsta, próbowałam trochę rozcieńczyć mlekiem. Następnym razem dam mniej proszku budyniowego i zamiast cynamonu dodam trochę owoców :) 