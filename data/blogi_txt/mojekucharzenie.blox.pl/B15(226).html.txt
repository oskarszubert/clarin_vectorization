Słodkie małe co nieco - na pewno będzie smakować miłośnikom kawy :-) Przepis pochodzi z książki autorstwa Ireny Krawczyk i Zofii Zawistowskiej "Desery" ( wyd.Watra - 1969 r. ). Książeczka jest dość wiekowa, ale przepisy w niej zawarte są nadal aktualne - no, może trochę się zmieniło, jeżeli chodzi o dostępność produktów. Zobaczcie, co dobrego gotowały nasze mamy i babcie 40 lat temu ;-)      Składniki :  2 szklanki mleka 2-3 łyżki cukru 2 łyżki mąki ziemniaczanej pół łyżki masła czubata łyżeczka kawy Marago [ dałam kawę rozpuszczalną ]    Odlać 4 łyżki zimnego mleka i wymieszać z mąką ziemniaczaną. Pozostałe mleko zagotować z cukrem.  Do gotującego się mleka wlać  - stale mieszając - rozprowadzoną mąkę ziemniaczaną. Zagotować . Po zagotowaniu odstawić z ognia i dodać masło roztarte z kawą, dokładnie wymieszać. Przelać do salaterek opłukanych zimną wodą, odstawić do zastygnięcia. Przed podaniem można posypać cukem pudrem. 