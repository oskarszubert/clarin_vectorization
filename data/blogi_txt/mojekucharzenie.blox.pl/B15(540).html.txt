Cząstki słodkich gruszek + delikatne czekoladowe ciasto = pyszny deser ! Przygotowania trwają dosłownie chwilę, potem pozostaje tylko (albo aż) oczekiwanie na upieczone ciasto :) Przepis znalazłam u Eli .      Składniki :  120 g miękkiego masła lub margaryny 10 łyżek cukru trzcinowego [użyłam 8 łyżek białego + 2 trzcinowego] 3 jajka 10 łyżek mąki 1 łyżeczka proszku do pieczenia 500 g gruszek [lub innych owoców] 2 łyżki gorzkiego kakao 1 tabliczka gorzkiej czekolady, pokrojonej w kostkę lub kropelki czekoladowe [użyłam białej czekolady]    Masło utrzeć na gładką masę z 8 łyżkami cukru. Cały czas ubijając dodawać po kolei jajka, a następnie mąkę przesianą z proszkiem do pieczenia i kakao. Na końcu dodać posiekaną czekoladę. Przełożyć ciasto do tortownicy o średnicy 22 cm [użyłam kwadratowej formy o boku 20 cm, posmarowanej masłem i oprószonej bułką tartą]. Na wierzchu ułożyć gruszki pokrojone w cząstki lub kostkę. Posypać wierzch 2 łyżkami cukru. Wstawić do piekarnika z włączonym termoobiegiem nagrzanego do 180°C i piec przez ok.45 minut. 