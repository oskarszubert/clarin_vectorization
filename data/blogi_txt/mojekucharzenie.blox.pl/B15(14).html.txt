Dość ciężkie i wilgotne ciasto marchwiowe o pięknym, złocistym kolorze. Smaku dodają mu migdały i marcepan. Uwaga - szybko znika w tajemniczych okolicznościach ;) Przepis znalazłam u Mikimamy .      Składniki :  250 g marchwi 250 g masła* 100 g masy marcepanowej - gotowej lub własnoręcznie zrobionej 100 g cukru 4 jajka 175 g mąki pszennej 75 g mąki ziemniaczanej 50 g mielonych migdałów 3 łyżki amaretto ( zamiast niego dodałam 1 łyżeczkę aromatu migdałowego )    Marchew obrać, opłukać i zetrzeć na tarce o drobnych oczkach. Masło i marcepan* pokroić w kostkę. Dodać cukier i utrzeć na gładką masę. Nadal ucierając dodawać kolejno jajka. Przesiać oba rodzaje mąki, połączyć z proszkiem i mielonymi migdałami, wsypać do masy i dokładnie wymieszać. Dodać startą marchew i amaretto/aromat . Ciasto przełożyć do wysmarowanej tłuszczem formy o pojemności ok.1,5 l (użyłam babkowej formy z kominkiem, o średnicy 22cm). Wstawić do piekarnika nagrzanego do 175°C i piec przez ok. 1 godzinę (lub do suchego patyczka). Gotowe ciasto wyjąć z piekarnika i odstawić na 10 minut, a następnie wyjąć z formy. Po ostudzeniu oprószyć cukrem pudrem.   Uwagi : *   z podaną ilością masła ciasto wychodzi dość tłuste, można dodać go nieco mniej - ok.125-150 g  ** zamiast kroić marcepan można go zetrzeć na tarce o grubych oczkach 