Niby nic takiego , zwykły deser - ale bardzo się różni od sztucznie aromatyzowanych i barwionych gotowców w proszku . Świeże truskawki dają mu smak i zapach , jakiego nie znajdziemy w kupnych budyniach .   Przepis znalazłam na blogu Casipaw - jej zdjęcia i opisy są tak przekonujące , że zachęciły mnie do wypróbowania tej receptury . Pierwszą porcję zjadłam jeszcze na gorąco , drugą - po ostudzeniu . Nie mogę się zdecydować , która bardziej mi smakowała :)       Składniki :  0,5 kg truskawek 0,5 l mleka pół opakowania cukru waniliowego 1-2 łyżki cukru 1 czubata łyżka mąki ziemniaczanej     Truskawki zmiksować z mlekiem (pół szklanki mleka zostawić sobie do rozrobienia mąki). Dodać oba cukry i chwilę gotować. W pozostałym mleku rozrobić mąkę ziemniaczaną .  Powoli, stale mieszając wlewać mieszankę do gotujących się truskawek . Doprowadzić do wrzenia i gotować przez 2 minuty . Cały czas intensywnie mieszać , żeby nie powstały grudki. Gotowy budyń przelać do miseczek . 