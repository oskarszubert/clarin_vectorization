Piernik to ciasto, które tradycyjnie pojawia się co roku na świątecznym stole. Powiem więcej - nie wyobrażam sobie świąt Bożego Narodzenia bez piernika. Po prostu musi być i już ! Tym razem chcę Wam podać przepis, który mam od bardzo dawna - kiedyś ( jakieś 20 lat temu ... :-) ) przepisałam go z opakowania przyprawy do piernika.  Potem bardzo często z niego korzystałam. Właściwie to był mój pierwszy samodzielnie upieczony piernik :) Składniki ( na formę keksową o wymiarach 40 x 12 cm ) :  2 jajka ( oddzielnie białka i żółtka ) 1 szklanka cukru 3 szklanki mąki ( ok. 500 g )  3 i 1/2 łyżeczki proszku do pieczenia pół szklanki miodu 1 łyżka masła lub margaryny 1 opakowanie przyprawy do piernika 1 szklanka mleka 2 łyżeczki kakao    Mąkę wymieszać z przyprawą do piernika, kakao i proszkiem do pieczenia. Żółtka utrzeć z cukrem, masłem i miodem. Do masy dodawać stopniowo mąkę na przemian z mlekiem, dokładnie zmiksować. Białka ubić ze szczyptą soli na sztywną pianę. Dodać do ciasta i delikatnie wymieszać. Masę przełożyć do formy keksowej wyłożonej papierem do pieczenia. Wstawić do piekarnika nagrzanego do 200°C i piec przez około 1 godzinę ( lub do suchego patyczka ). Po upieczeniu piernik ostudzić i polać polewą czekoladową - u mnie była to błyszcząca polewa czekoladowa z przepisu Cinki. 