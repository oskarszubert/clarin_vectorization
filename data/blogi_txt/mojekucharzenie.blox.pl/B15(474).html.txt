To moja pierwsza propozycja do pomidorowej zabawy organizowanej przez Olgę Smile.  Tę smaczną, chrupiącą sałatkę można zjeść na lekką kolację lub jako przekąskę w ciągu dnia - najlepiej smakuje lekko schłodzona.      Składniki ( dla dwóch osób ) : kalafior [ 1 "drzewko" , wielkości pomarańczy ] 2 średnie pomidory 1 duży ząbek czosnku 2 gałązki koperku 1 łyżka jogurtu lub śmietany 1 łyżka majonezu sól , pieprz    Kalafiora podzielić na małe różyczki. W niedużym garnku zagotować wodę, na wrzątek wrzucić różyczki kalafiora, gotować przez 2-3 minuty. Odcedzić i przestudzić. Przygotować sos : wymieszać jogurt i majonez, dodać przeciśnięty przez praskę czosnek i drobno posiekany koperek, doprawić solą i pieprzem.  Pomidory pokroić w kostkę, połączyć z kalafiorem. Zalać przygotowanym sosem, wymieszać. Schłodzić w lodówce. 