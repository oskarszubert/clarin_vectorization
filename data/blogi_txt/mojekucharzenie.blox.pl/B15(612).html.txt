Chrupiące herbatniki o maślanym aromacie, proste i smaczne. No i zdrowe dzięki dodatkowi płatków owsianych i mąki pełnoziarnistej :) przepis - the little loaf      Składniki (na ok.20 ciastek) : 100 g płatków owsianych 100 g mąki pełnoziarnistej (użyłam pszennej) 1 łyżeczka proszku do pieczenia lub pół łyżeczki sody 50 g drobnego brązowego cukru szczypta soli 100 g masła pokrojonego w kostkę 1-2 łyżki mleka    Płatki owsiane zmielić w blenderze na pył. Przesypać do miski, dodać mąkę, cukier, proszek do pieczenia i sól. Wymieszać. Do suchych składników dodać masło, wymieszać razem, aż zawartość miski będzie przypominać kruszonkę. Dodać mleko i zagnieść jednolite, zwarte ciasto. Uformować kulę, zawinąć ją w folię spożywczą i włożyć do lodówki na 15 minut. Schłodzone ciasto wyjąć z folii i rozwałkować na grubość ok.3mm. Trzeba to robić ostrożnie, bo ciasto jest dość delikatne i może się porozrywać (klei się do wałka). Można sobie ułatwić pracę wałkując je między dwoma kawałkami folii spożywczej.  Z rozwałkowanego ciasta wycinać krążki o średnicy ok.6-7 cm. Układać je na blasze wyłożonej papierem do pieczenia (można pomóc sobie łopatką). Wstawić do piekarnika nagrzanego do 180°C i piec przez ok.15-20 minut, aż stwardnieją i lekko się zarumienią.  Upieczone ciasteczka ostudzić na kratce. 