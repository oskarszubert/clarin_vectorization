Obowiązkowo jesienią muszą być grzyby . W tym roku dość późno się za nie zabrałam - nie byłam co prawda na grzybobraniu , ale dostałam w prezencie sporą torbę grzybów . Najładniejsze powędrowały do marynowania , pozostałe zrobiłam duszone ( część z nich zamroziłam "na zaś" ) .   Dokładnie oczyszczone i wypłukane grzyby drobno pokroić , udusić z dodatkiem posiekanej cebulki w małej ilości wody ( często mieszając - lubią się przypalać ) . Gdy są miękkie , oprószyć mąką , zagotować , dodać sól i pieprz do smaku , dodać śmietanę i wymieszać . Podawać posypane natką . 