Nalewka orzechowa jest świetnym lekarstwem na dolegliwości żołądkowe. Warto ją mieć pod ręką , gdy dopadnie nas niestrawność :-)  Robi się ją na przełomie czerwca i lipca, kiedy orzechy włoskie nie są jeszcze dojrzałe i łatwo można je pokroić.       Składniki :  8-10 niedojrzałych orzechów włoskich ( w zielonych łupinach ) 3-4 łyżki cukru 1 l wódki   Orzechy drobno pokroić - należy robić to w gumowych rękawiczkach , ponieważ sok farbuje na brązowo [pamiętacie bajkę Andersena "Dzikie łabędzie" ? ]. Posiekane orzechy wrzucić do dużego słoja, zasypać cukrem i odstawić na dwa dni - w tym czasie puszczą sok. Można od czasu do czasu potrząsnąć słoikiem. Nie zamykać szczelnie słoja, bo orzechy fermentują. Po dwóch dniach zalać orzechy wódką i odstawić co najmniej na miesiąc [ im dłużej , tym lepiej ]. 