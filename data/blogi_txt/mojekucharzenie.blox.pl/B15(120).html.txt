Na zakończenie Orzechowego Tygodnia udało mi się upiec jeszcze jedno ciasto - tym razem z dodatkiem migdałów . Uparłam się , że ma zawierać mielone migdały - długo szukałam przepisu z ich użyciem . W końcu znalazłam - na opakowaniu proszku do pieczenia ;)       Składniki :  150 g migdałów + 50 g do dekoracji 150 g masła lub margaryny 150 g cukru 4 jajka 200 g mąki 2 płaskie łyżeczki proszku do pieczenia aromat migdałowy    Migdały zalać wrzątkiem na 5 minut . Po tym czasie odcedzić i obrać ze skórki . 150 g zmielić w blenderze [ ja z braku blendera zrobiłam to w młynku do kawy :) ] . Oczywiście  można użyć gotowych zmielonych migdałów . Pozostałe 50 g zostawić do dekoracji .  Masło utrzeć z cukrem i żółtkami . Mąkę wymieszać z proszkiem do pieczenia i stopniowo dosypywać do masła cały czas miksując . Dodać zmielone migdały i olejek migdałowy ( dałam ok.10 kropli ) . Ciasto jest dość gęste .  Ubić białka na sztywną pianę i delikatnie wymieszać z przygotowaną masą . Przełożyć masę do formy keksowej [ długość ok.25-30 cm ] wysmarowanej tłuszczem i wysypanej bułką tartą . Wygładzić powierzchnię , ułożyć pozostałe migdały . Piec w temperaturze 180-200°C przez około 55 minut .  [ piekłam w 190°C przez 55 minut ] . 