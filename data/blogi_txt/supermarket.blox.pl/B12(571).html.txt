Przypomnijmy: Niemiec i Polka z Ritterhude (koło Bremen) przyjechali na urlop do Karpacza. Minęli granicę w Zgorzelcu koło 16 zatankowali 47,42 litra paliwa. Samochód: VW Golf 6, zarejestrowany 7/2009. - Po opuszczeniu stacji benzynowej i przejechaniu 2 km zaczęło samochodem szarpać, na tablicy zapaliła się ostrzegawcza lampka, tak więc z trudem dobrnęliśmy do pierwszego parkingu, Samochód zgasł i nie można go było więcej zapalić - opisują. Ściągnięto ich na lawecie do Görlitz. Pobrano z auta próbkę paliwa i... wypompowano od razu cały bak. - Zamiast paliwa w baku naszego samochodu znajdowała się mieszanina oleistej substancji, zbliżonej do parafiny, mieszanina brudu i wody. Po zatankowaniu 1 litra prawdziwej benzyny, samochód zastartował, jednak nie ruszył z miejsca - twierdzi małżeństwo. Pani Teresa i pan Günther złożyli następnie reklamację i w Polsce i w niemieckiej części Orlenu. Żądają zwrotu pieniędzy za paliwo: 220 zł, za transport samochodu do warsztatu - 105 zł oraz z warsztatu samochodowego - 276 zł. O sprawie pisałem tu. Sporo osób póxniej w komentarzach zastanawiało się jak to możliwe. Czy małżeństwo zamiast paliwa nalało diesla? Czy faktycznie pociagneli z dystrybutora szlam z wodą? Chyba się już nie dowiemy. Właściciel stacji Christos Papanaum przesłał swoim klientom ostateczną odpowiedź. Wygląda ona tak: Dotyczy: jakości benzyny bezołowiowej 95.  Nawiązując do pisma z dnia 16-03-2010 i 14-04-2010 roku informuję, iż podtrzymujemy swoje stanowisko w przedmiotowej sprawie i nie uznajemy reklamacji.  Z poważaniem  Właściciel Firmy  Christos Papanaum - Taka odpowiedz jak „ nie uznajemy“ jest nie odpowiedzialna i przez nas nie zaakceptowana. W dalszym ciągu oczekuje zwrotu naszych kosztów - twierdzą właściciele Golfa. Kto ma rację - nie wiem. Ale wydaje mi się, że wspomniana para na stację Orlenu prędko nie zawita. Czy Orlen postąpił słusznie tak załatwiając ten problem? Moim zdaniem nie. Mógł choćby zbadać co właściwie jego klienci zatankowali. Być może para czepia się nafciarzybez powodu. Być może problemy z samochodem sa efektem tego że coś zrobili nie tak. Ale Orlen nie przedstawił żadnego konkretnego dowodu, że stacja pod jego logo ma rację a paliwo w zbiorniku VW było ok. 