- United States Postal Service przez długi czas żyła na finansowej krawędzi ale nigdy nie była tak bliska upadku jak dziś - pisze NYT. Amerykańskiej Poczcie tak bardzo brakuje pieniędzy (w tym miesiącu musi znaleźć na bieżące płatności 5,5 mld dolarów, których w kasie nie ma) że istnieje szansą że zostanie zamknięta przed zimą. Chyba że uratuje ją Kongres. Poczta przeprowadziła serię bolesnych cięć. Zamknęła 3,7 tys placówek, tymczasowo zwolniła z pracy 120 tys. osób (jedną piątą załogi) a i tak jej deficyt na koniec tego roku fiskalnego sięgnie 9,2 mld. dolarów. Oczywiście z jednej strony dotknęła ją rewolucja internetowa - ludzie wysyłają do siebie coraz mniej tradycyjnej poczty. W tym roku Amerykanie wyślą 167 mld. listów. To o 22 proc. mniej niż pięć lat temu. Do 2020 liczba ta spadnie do 118 mld. Z drugiej jednak strony - jak pisze NYT - amerykańska poczta jest bardzo uzwiązkowiona przez co bardzo trudno wprowadza się tam jakiekolwiek zmiany a jej pracownicy mają bardzo kosztowny program ubezpieczeń zdrowotnych - o wiele hojniejszy niż inne służby federalne.  Plan ratunkowy? Szef poczty Patrick R. Donahoe chce ściąć roczne koszty operatora o 20 mld. dolarów rocznie (z 75 mld. dolarów).  Ma zamiar zmniejszyć  zatrudnienie do 220 tys. osób (z 653 tys. a jeszcze dekadę temu amerykańska poczta zatrudniała 900 tys. osób.) Niektóre usługi pocztowe chcą świadczyć w sklepach takich jak Wal Mart i dzielić pomieszczenia z innymi agendami rządowymi. Prosi też Kongres o to aby zrezygnować z doręczeń listów w sobotę. --- Żeby nam się nie zrobiło za wesoło nasza rodzima Poczta Polska wcale nie jest w dużo lepszej sytuacji. I podobnie jak amerykańska nie ma za specjalnie pomysłu co zrobić ze sobą dalej (poza zwalnianiem ludzi rzecz jasna). 