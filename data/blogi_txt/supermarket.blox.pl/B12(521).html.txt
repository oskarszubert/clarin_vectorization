Pan Maciej jest człowiekiem zapracowanym i praktycznym. Skoro dużo pracuje a zakupy nie powodują u niego dreszczu emocji ani gęsiej skóry a raczej znuidzenie i stupor jak w trakcie oglądania polskiej reprezentacji w piłce nożnej załatwia je w maksymalnie wygodny sposób. Czyli przez internet. W Warszawie pod tym względem mamy wypas totalny, bo zakupy przez sieć można zamawiać w Tesco, Auchan, Almie, Piotrze i Pawle etc. I jeszcze do tego dochodzą gracze czysto internetowi jak choćby Frisco. Pana Macieja skusiła jednak oferta Tesco. - Wygodnie, z dostawą do domu za niecałe 9 zł. Złożyłem zamówienie za 274,67 zł. Dostawca przyjechał o umówionej porze, niestety okazało się, że dwóch produktów nie było "na stanie" (przywieźli zamienniki, których nie chciałem) - opowiada czytelnik. I tak na przykład zamiast dwóch dużych 800 g puszek mleka modyfikowanego dla dzieci Nan 3 przywieźli mu dwie małe 400 g. Swoją drogą - sieci detaliczne realizujące dostawy ze sklepów a nie z centralnego magazynu, mają spore problemy ze 100 proc. skompletowaniem zamówień. Dajmy na to wczoraj zamówiłem e-sklepie Piotr i Paweł cukinię. I co? Nie było cukini. Jak widać to zbyt wielki delikates jak na supermarket. I zamiast zrobić na kolację pieczoną cukinię z pieczonym bakłażanem - nie zrobiłem nic. Ale wracamy do pana Macieja. Kurier z Tesco fachowo wypełnił formularz, coś pokreślił i dał do podpisania. Finalna wartość zakupów - 223,11 zł. To było 5 dni temu. Wczoraj pan Maciej ogląda wyciąg ze swojego konta a TAM (tutaj wstawmy werble pam, pam, pam) obciążenie karty na 223,11 zł (w porządku) ORAZ, w ramach bonusu, blokada środków na 274,67 zł.  - Pewien, że to pomyłka, dzwonię na infolinię, gdzie dowiaduję się, że to standardowa procedura, a kwota 274,67 zł (pierwotna wartość zamówienia) zostanie odblokowana w ciągu... 14 dni! Trzeba dla porządku przyznać, że pani było przykro. Nie zmienia to faktu, że cała sprawa wydaje się absurdalna - z jakiej racji Tesco tak długo przetrzymuje moje pieniądze, uniemożliwiając mi korzystanie z nich? Czy jeżeli zrobiłbym zakupy za 2000 zł, a im zabrakłoby pudełka zapałek, to też miałbym kartę obciążoną łącznie na 3999,50 zł? - pyta pan Maciej. I dodaje: „żeby było jeszcze zabawniej  obciążenie właściwe (223,11 zł) ma datę realizacji 4.12, czyli dnia dostawy, natomiast blokada 274,67 zł została założona dzień później, co sprawia, że jest jeszcze bardziej absurdalna..." Wsiadłem więc na mojego rumaka, kopię wsadziłem pod pachę na głowę założyłem hełm ze złożonej "Gazety Wyborczej" i galopem odezwałem się do Michała Sikory z Tesco. I co mi odpowiedział pan Michał? ”Za zakupy w serwisie Ezakupy możemy płacić kartą przy składaniu zamówienia bądź przy odbiorze produktów. Jeśli wybierzemy tę pierwszą opcję, bank blokuje środki zgodnie z wartością złożonego zamówienia. Może się jednak zdarzyć, że ze względu na chwilową niedostępność danego produktu, przy obiorze zaproponujemy klientowi zamiennik, czyli podobny produkt w podobnej cenie. Wówczas zmienia się ostateczna kwota do zapłaty i nią klient będzie obciążony. W opisanym przypadku musiało najprawdopodobniej dojść do nieuzasadnionego zablokowania środków przez bank klienta po obciążeniu go właściwą kwotą. Ezakupy, podobnie zresztą jak wszystkie punkty detaliczne, nie mają wpływu na sposób rozliczania środków między klientem a bankiem. Chciałbym zatem wyjaśnić, iż nie może być mowy o przetrzymywaniu środków przez Ezakupy, bowiem środki są blokowane przez bank i nie są w chwili blokady do naszej dyspozycji. Właściwa kwota jest księgowana na naszych rachunkach po kilku dniach od realizacji zamówienia. Jeśli klient wyrazi na to zgodę, to będziemy wdzięczni za przekazanie, z usług jakiego banku korzysta, byśmy mogli poprosić o wyjaśnienia w tym zakresie.” Czyli w tym przypadku wina leży po stronie Getin Online. A wniosek z tego płynie taki, że jak ktoś chce aby mu nikt pieniędzy nie blokował, to trzeba płacić kartą kurierowi. Tylko nie wiem czy w Tesco można? -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 