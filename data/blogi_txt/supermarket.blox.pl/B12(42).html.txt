To najdroższe wino w historii dyskontu, który przypominajmy walczy o to aby być postrzegany jako najtańszy na rynku. Wino nazywa się DUMNIE: „Chateauneuf du Pape Cuvee Tradition” rocznik 2009 i do sprzedaży ma wejść od 7 września. Biedronka zachwala je jako „słynne francuskie wino z Doliny Rodanu”. Usiłowałem wyszukać w sieci ile ten trunek kosztuje w innych krajach ale bezkutecznie. Strasznie jestem ciekaw na ile ten eksperyment największej sieci sklepów  w Polsce wyjdzie. Bo nie ukrywajmy dla przeciętnego klienta widok metki z ceną 49,99 zł może być sporym szokiem.  Biedronka na rynku win porusza się coraz pewniej. Rynek ten w Polsce jest wart koło 1.8 mld. zł i dyskont ma w nim już jakieś 12 proc. (albo i więcej). Oczywiście najlepiej sprzedaje się cały czas Sofia oraz Carlo Rossi. Większość rynku to przy tym butelki do 30 zł.  co piąte sprzedawane w kraju wino kosztowało mniej niż 10 zł. Wino za 50 zł to kolejny test portugalskiej sieci z droższymi trunkami. Do tej pory sprzedawała m.in. wódkę Finlandię w litrowych opakowaniach za 45 zł czy litrową whisky Ballantines - również w cenie ok. 45 zł. Widać w tym chęć zagospodarowania klientów z nieco większymi dochodami. I jednocześnie nieśmiałą próbę opuszczenia niszy zwanej „dyskontem”. Biedronka jak widać chce być postrzegana jako sklep osiedlowy z towarami z różnych półek cenowych ale sprzedawanych w dobrej cenie. 