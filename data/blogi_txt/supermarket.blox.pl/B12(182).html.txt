- Drogi Jasiu, wyjaśnię Ci przystępnie, gdzie robisz błąd. Rozumujesz w takim stylu: obora na tysiąc krów jest warta milion dolarów. W takim razie pojedyńcza krowa powinna mieć możliwość sprzedania swoich wymion za tysiaka. Otóż krowa w oborze nie jest ani klientem ani właścicielem. Nie może niczego sprzedać. Nie ma do tego tytułu prawnego. Ma się dać doić, to wszystko - pisał niedawno na swoim blogu Wojciech Orliński polemizując z pisarzem Jasiem Kapelą. Ten ostatni uważał że jedno konto warte jest średnio 50 dolców Panowie przesadzili. Na Allegro fana można kupić dużo taniej. W paczce po 100, 1000 i 10 000 tys. sztuk. Firmy czy agencje marketingowe wiedzą, że internauci nie lubią reklamy. Nie ufają jej. Ale chętnie zapiszą się np. do fan page „Najgorszych jest pierwszych pięć dni po weekendzie ". Piszemy o tym dzisiaj w Gazecie. Sprzedawca reklamuje tak: „Tematyka klubowa, zabawowa, spory potencjał. Fan page na chwilę obecną posiada ponad 10 000 fanów, dziennie przybywa około 300-400 nowych fanów”. Cena za 10 tys. osób? Tysiąc złotych, czyli 10 groszy za osobę. Tanio? Owszem. Zresztą potencjalnych chętnych uprzedzam że grupa już została sprzedana. - Tym, o co klienci pytają przede wszystkim - to głównie - liczba fanów. Oczywiście, istnieją sposoby, by zdynamizować liczbę przyrostu fanów dla marki (takie, jak zorganizowanie konkursu, blogger relations, zamieszczenie na stronie firmy boksa fanów) - jednak liczby idące w setki tysięcy to głównie...pompowanie oczekiwań klientów - często bez pokrycia - pisze do „Gazety” Magdalena Górnicka Social Media Manager we wrocławskiej agencji public relations która zajmuje się tworzeniem strategii komunikacyjnych na Facebooku dla klientów - My naszym klientom proponujemy zawsze i doradzamy komunikowanie jakościowe i budowanie społeczności opartej na jakości i głębszych relacjach, a nie tylko na "łowieniu pokemonów", by później nimi handlować. - W Polsce jest to ciągle niszowe podejście, natomiast w USA - skąd do nas przychodzi know how z zakresu social media, podejście ilościowe zostało dawno zdyskredytowane - min przez oszustów biorących udział w konkursach dzięki fałszywym kontom, lub używających w tym celu botów - pisze Górnicka. - Wiem, że to w dużej mierze kwestia edukacji branży i klientów: jednak ze smutkiem oglądam takie reklamy agencji interaktywnych, w których chwalą się one "złowieniem" 30 tysięcy fanów w miesiąc 