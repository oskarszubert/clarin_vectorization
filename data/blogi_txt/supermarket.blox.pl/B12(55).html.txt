Niedługo na rynku zadebiutuje nowa porównywarka cen w www.alleceny.pl/. W założeniu ma ona umożliwić przeciętnemu człowiekowi jak najtańsze zakupy. - Ceny produktów z 1850 sklepów z 20 sieci handlowych z całej Polski - krzyczy baner. Idea szczytna. Gorzej z realizacją. Pobawiłem się tym ustrojstwem korzystając z wolniejszego popołudnia.  Zaczynamy od podania kodu zamieszkania. Później mamy wybrać czy chcemy kupować w hiper czy w supermarketach. A jeśli ja się chce stołować w obu ha? Później? Później chciałem wrzucać różne rzeczy do koszyka ale szło mi z tym niesporo. Śmietana była tylko z Piątnicy 22 proc. A ja wole Danona szefa kuchni. Woda? Piję Kingę Pienińską tu jej nie było. Podobnie jak soków Fortuny. Pampersy były tylko dla noworodków i to w opakowaniu 43 sztuki. A ja wiem że w pobliskim Rossmanie jest promocja na pieluchy i duże paczkę można kupić  po 40,99 zł. (normalnie 51,99) Alkohole? Tylko piwo i jedynie cztery ! rodzaje. Na pocieszenie włożyłem więc do koszyka Snickersa. Kawa? Nędza. Papier toaletowy - dwa rodzaje. Ser żółty? „W wybranej lokalizacji nie ma żadnych sklepów oferujących produkty z tej grupy. Spróbuj zwiększyć promień poszukiwania lub zmień lokalizację.”Promień poszukiwań był 5 km - koło mnie jest Żabka, Piotr i Paweł, Biedronka oraz Carrefour. Myślę że ser w jednym z tych sklepów jednak się znajdzie. Długo tak mogę narzekać? Długo. Zgodnie z porównywarką robiąc zakupy (9 towarów) w najtańszym sklepie zapłaciłbym 61,45 zł w osiedlowym 86,59 zł. Podobny projekt sukces może odnieść pod dwoma warunkami: jeśli baza porównywarki będzie odpowiednio duża i dwa - aktualizowana bardzo często. Wymaga to podpisania umów z sieciami (wątpię czy się na to zdecydują) lub armii ankieterów (drogiej jak diabli). Jak na razie alleceny.pl jest jednak chałą która wymaga mnóstwo pracy. Choć doceniam dobre chęci. 