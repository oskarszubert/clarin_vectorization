Usyfiony stół, herbata w szklance, zrozpaczony naczelnik Poczty Polskiej z obłędem w oku pisze list z prośbą do świętego Mikołaja:- Ja już nie mam siły. Drogi Mikołaju spraw aby klienci pokochali wysyłanie paczek i nie było tych kolejek a paczki dochodziły na dzień następny. By nadawanie i odbieranie było możliwe i w dzień i w nocy i w weekendy!!! - w głosie słychać rozpacz a następnie brzęk tłuczonego szkła. Chwilę później Św. Mikołaj klika przycisk na Paczkomacie InPost i odbiera paczki w kilkanaście sekund.  Nie żebym przepadał za Pocztą Polską ale to dzieło wydaje mi się wyjątkowo cienkie.  Prawie jak kawa w redakcyjnym automacie. Jak przeczytałem w materiałach reklamowych: spot został zrealizowany samodzielnie przez zespół InPost, bez wsparcia agencji reklamowej, co świadczy o kreatywnym podejście pracowników firmy.Tak, to widać, że został nakręcony samodzielnie. Ponieważ należy strzec się pierwszych wrażeń bo mogą być prawdziwe o zdanie zapytałem jeszcze swojego redakcyjnego kolegi specjalistę od reklamy, mediów i marketingu Vadima Makarenki. Obejrzał. - Nie rozumiem - skomentował. I na pocieszenie dodał: ale 20 zrobiony przez nich klip będzie już dużo lepszy.  Ciekawie za to InPost angażuje do tego projektu media społecznościowe. Paczkomaty mają 207 tys. fanów na Facebooku. Oni obejrzeli to dzieło jako pierwsi - musiało boleć. Każdy może przy tym nakręcić własną wersję zakończenia spotu „który firma InPost zaprezentuje niebawem na Facebooku”.A jeśli chodzi o znęcanie się nad Pocztą cały czas palme pierwszeństwa dzierży to dzieło:  Poczta Polska nie chce komentować klipu InPostu. 