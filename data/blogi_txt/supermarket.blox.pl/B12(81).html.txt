Ostatnio było dużo o pralkach, telefonach i ekspresach do kawy. Czas jednak powrócić do korzeni. Oto pan Michał głodny jak wilk wybrał się do płockiego sklepu Auchan aby wrzucić coś na ząb. Wyszedł stamtąd z chałką. Zaczął jeść a w miedzyczasie obejrzał skład i trochę mu mina zrzedła. - Mowiąc szczerze to się trochę przeraziłem - mówi. Ale niech Państwo zobaczą sami::  Jest się czego bać? Oleje roślinne i tłuszcze utwardzone - podnoszą poziom cholesterolu. Moim zdaniem lepiej jest jeść masło niż podobne ustrojstwo. Kwas sorbowy - to konserwant, który ma powstrzymać rozwój pleśni. Kwas cytrynowy - to przeciwutleniacz i regulator kwasowości. Annato - barwi tę chałę na pomarańczowo. Glicerol - utrzymuje wilgotność i konsystencję. Kwas askorbinowy - stabilizuje barwę. Wodorowęglan sodu - spulchnia, zapobiega zbrylaniu itd. itp. Oczywiście wszystkie te środki są dopuszczone do obrotu i można je wykorzystywać w produkcji artykułów żywnościowych. Chałka z tego co mi napisał czytelnik była smaczna. Aczkolwiek po raz drugi pan Michał jej już nie kupi. 