Wiceburmistrz miasteczka Suzzara koło Mantui na północy Włoch został przyłapany na filmowaniu kobiecych nóg w hipermarkecie. Okazało się, że robił to od dawna przy pomocy telefonu komórkowego, schowanego w koszyku na zakupy - pisze PAP. Burmistrz krążył z koszykiem między sklepowymi półkami zatrzymując się tuż koło kobiet. A telefon w koszyku cały czas filmował ich nogi. Zgodnie z depeszą ochrona 65 letniego polityka z partii Federalistyczny Ruch Europejski obserwowała od dawna. Jak się okazało kilka klientek złożyło wcześniej skargę na dziwne zachowanie mężczyzny. Nikt nie rozpoznał jednak w nim miejscowego wiceburmistrza Historia ma happy end. Polityka przyłapano na gorącym uczynku, z włączoną kamerą i postawiono mu zarzut molestowania,. A polityk, który przyznał się do nagannego zachowania nazywając je "słabością", od razu ustąpił ze stanowiska. Ciekawe jak to by podobny przypadek wyglądał w Polsce... Strzelam, że polityk mówiłby o prowokacji politycznej. 