Pamiętam jak po raz pierwszy o tym urządzeniu opowiadał mi Dariusz Pachla wiceprezes firmy LPP (Reserved), jeszcze w 2008 roku. - Na świecie powstało już oprogramowanie sprzężone z lustrem w przymierzalni. Wchodzi klientka do sklepu, mierzy spódnicę, a lustro prezentuje, jakby wyglądała w tej spódnicy i na przykład w bluzce leżącej na półce z tej samej kolekcji. Jeżeli kobiecie się spodoba efekt, to oprócz spódnicy być może kupi jeszcze tę bluzkę - mówił. LPP nawet myślało o wprowadzeniu takich urządzeń do sklepów ale okazały się zbyt drogie.  Teraz po raz pierwszy jedna z firm zarządzających centrami handlowymi (konkretnie Apsys) sprowadziła je do Polski. Przymierzalnie wyposażone są w 52 calowe ekrany oraz kamery z czujnikami 3D. - Lustra działają w oparciu o specjalne sensory rozpoznające głębię przestrzeni, dzięki czemu sylwetka osoby korzystającej z przymierzalni jest na bieżąco rejestrowana i analizowana. Następnie na obraz z kamery nakładane są zdjęcia wybranych elementów odzieży, które dopasowują się do sylwetki na ekranie. Ruch postaci jest animowany wraz z poruszaniem się przymierzającego - tłumaczy w komunikacie prasowym firma. W pamięci urządzenia jest ok tysiąca artykułów ze wszystkich sklepów odziezowych z danego centrum handlowego. Można je zestawiać razem, klient dostaje na bieżąco informację o ich cenie a później wydrukowaną listę zakupów. Jak to działa? Właśnie tak:    Myślę, że w przyszłości podobnego rodzaju urządzenia będzie miała każda sieciówka. Ciekaw jesem też na ile to cudo jest w stanie podnieść średni rachunek płacony przez klienta w sklepie. Myśle, że spokojnie o jakieś kilkadzisiąt procent. Bo jaka kobieta - a właśnie kobiety w wieku 30 - 40 lat są najważniejszym klientem sklepów z odzieżą w centrach handlowych - oprze się sugestii aby do sukienki dorzucić pasek, a może torebkę a później buty??? Ewentualnie jaki facet oprze się wizji załatwienia zakupów w kilka minut? “Proszę oto proponowane zestawy, zakupy będzie można odebrac w torbach przy kasie”. Science -fiction? Nie sądzę. Jeżeli ktoś chce zobaczyć w akcji podobne urządzenia to od 15 do 30 marca będą w Centrum Janki. Od 11 do 26 maja  w CH 3Stawy w Katowicach, od 1 do 15 czerwca – CH NoVa Park w Gorzowie Wielkopolskim. A na jesieni w CH Platan w Zabrzu (14-29 września) oraz CH Pasaż Łódzki (5-20 października). 