Jeszcze pięć lat temu choinki, renifery i brodaty Mikołaj z laską pojawiał się w sklepach w połowie listopada. Handel stwierdził że to za późno -  w końcu na świętach robi 20 - 30 proc. rocznych obrotów. Od kilku lat zestwa choinka plus renifer na wystawach i w reklamach zaczął się pojawiać zaraz po usunięciu ze sklepów zniczy (czyli koło 2 - 5 listopada). Prawdziwi rewolucjoniści zaczęli nieśmiało wystawiać gościa w czerwonym szlafroku i z brodą pod koniec października. Puryści zgrzytali zębami. Ale prawdziwy rekord właśnie pobiła sieć drogeryjna Rossmann. Proszę:  Jest Mikołaj? Jest. Jest choinka? Jest. A że w kalendarzu mamy sierpień? I tak pada, więc pogoda jak w listopadzie. Mikołaj podpiera akcję promocyjną sieci: „Na koniec wakacji rozdajemy milion prezentów”. Polega to na tym że kupując dajmy na to szampon i odżywkę dostaje się drugi szampon gratis. Albo do płynu do płukania ust - opakowanie na szczoteczkę do zębów. Teraz czekam na Mikołaja w maju. 