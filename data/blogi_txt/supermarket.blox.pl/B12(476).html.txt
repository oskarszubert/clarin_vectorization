Te obrazki robią od wczoraj gigantyczną karierę w internecie a konkretnie na Facebooku. 20 godzin temu pani Kamila T. z Lublina zamieściła na swoim profilu zdjęcie szczura, którego jak twierdzi znalazła w kaszce firmy Nestlé. Pisze: ”NIE KUPUJCIE KASZEK NESTLE. OTO SZCZUR KTÓREGO DZIŚ ZNALAZŁAM W TEJŻE KASZCE !!!!!!!!!!!!!!!!!!!!!!!!!!!!!!!!!!!!!!!!”Chodzi o te zdjęcia: Są już udostępnione ponad 4 tys. razy. Pani Kamila powiedziała mi, że po prostu otworzyła bananową kaszkę a środku znalazła szczura. Nie ma zamiaru oddać opakowania Nestlé. Czeka na przyjazd sanepidu. ﻿ Iwona Konstanty﻿ z Nestlé﻿: Zostaliśmy wczoraj poinformowani o sytuacji. Udało się nam nawiązać kontakt z Panią i wyjaśniamy sprawę. Uruchomiliśmy pilne postępowanie reklamacyjne, ale do tej pory konsumentka nie przekazała nam produktu celem zbadania i wyjaśnienia sytuacji. Musimy poznać okoliczności. O sytuacji poinformowaliśmy również odpowiednie władze sanitarne. Z technologicznego punktu widzenia, ze względu na liczne zabezpieczenia i punkty kontrolne na linii produkcyjnej, sytuacja taka wydaje się być mało prawdopodobna. Nie mamy podstaw aby sądzić, że sprawa ta była powiązana z naszym procesem produkcji. Jeśli to prawda jest to przerażające. Z ocenami poczekajmy do momentu zbadania sprawy przez sanepid. Choć już dziś można powiedzieć, że straty firmy z tego tytułu będą bardzo duże. Polacy są niezwykle wrażliwi na punkcie dzieci i żywności dla dzieci. Wystarczy lekkie podejrzenie że coś jest nie tak a już zmieniają produkt.  Jednym z najgłośniejszych wypadków tego typu było znalezienie martwych  zarodników pleśni w partii wody mineralnej Bonaqua w 1999 roku należącej do koncernu Coca-Cola Poland. . Coca-Cola Poland zadecydowała o wycofaniu wody mineralnej ze sklepów. Fabryki nie opuściło 246 tys. butelek wody. Wizerunek wody bardzo się pogorszył. Firma, która początkowo zlekceważyła problem walczyła z kryzysem przez około rok. Ostatecznie Bonaqua zniknęła z polskich sklepów w 2006 roku, a Coca-Cola zaczęła produkować wodę Kroplę Beskidu.Od tego czasu wiele się jednak zmieniło na gorsze dla koncernów. Klient z reklamacją jest dla firmy niczym brzęcząca mucha. W sieci brzęczenie nabiera gigantycznej mocy. To oręż w rękach konsumentów, którego biznes, ale i politycy powinni się obawiać. Bo odbiera im władzę. Internet działa na zasadzie epidemii. Pojedynczy wpis może wywołać lawinę. 