Jak wygląda odpowiedź Jeden z państwa komentarzy pod tekstem o reklamacji butów (przypomnijmy buty Ecco służą do noszenia w plecaku, bo o chodnik zdaniem rzeczoznawcy się niszczą) wydał mi się niezwykle interesujący więc postanowiłem go przytoczyć w całości. Oto druga strona medalu, która wyjaśnia dlaczego sklepy nie chcą wymieniać butów albo zwracać pieniędzy. „Napiszę z pozycji producenta jak i sprzedawcy jak i konsumenta coś odnośnie reklamowania butów ;)Podejście do reklamacji to dramat - ale na to też zapracowali konsumenci, którzy masowo oddawali do reklamacji buty pod koniec 2letniego terminu reklamacji, chcąc "wymienić" sobie na nowe ;) Czy też po zimie oddawali kozaki ze specjalnie zrobioną wadą, chcąc wymienić zimowe buty na wiosenne - czyli kupując buty raz, kombinują żeby kupić buty które będą wymieniać co jakiś czas = buty na lata. I przez tego typu oszustów sklepy z zasady odrzucają reklamację :/ Po drugie - nieprzemakalne są tylko gumiaki, reszta materiałów ma większy i mniejszy stopień odporności na wodę, ale nie są nieprzemakalne, o czym wiele osób nie pamięta. O suszeniu butów pod kaloryferem czy innym źródłem ciepła to nie wspomnę - skóra się niszczy w końcu. Po trzecie - i absolutnie nie odnośnie reklamacji tutaj opisywanej - często buty są używane niezgodnie z przeznaczeniem, tj. np ktoś kupuje trampki tenisowe i uprawia w nich jogging, kupuje adidasy do biegania i chodzi w nich po górach, przez co się niszczą i deformują... O tym też się nie pamięta, a jest to niewłaściwy sposób użytkowania. Poza tym to jednak mamy tendencję do chodzenia wciąż w jednych butach, do tzw. zajechania - dzień w dzień, no i wtedy wiadomo że szybciej się zniszczą i zużyją takie buty, niż takie które są wieczorowe, wyjściowe, a które są używane z mniejszą intensywnością... A przecież but nie jest niezniszczalny, i bardzo intensywnie użytkowany może się już po pół roku nie nadawać do używania, bo będzie tak zachodzony i zniszczony, no wiadomo o co chodzi. To że w wyniku intensywnego używania buty się niszczą nie jest winą producenta ani sprzedawcy - przecież wszystko co jest używane regularnie z czasem się niszczy (nawet bateria w telefonie czy laptopie :P). A uwierzcie mi, jest gro osób które po upływie 22 miesięcy przynosi buty NIELUDZKO zniszczone, brudne w środku od brudu stóp i potu, śmierdzące, brudne i zniszczone na zewnątrz, poprzecierane, z wytartą podeszwą prawie do cna, które człowiek się brzydzi do ręki wziąć -a reklamowane są na wystającą bądź oderwaną nitkę. To takie typowe naciągactwo. No i jeszcze - buty niszczą się łatwiej niż inne części garderoby. Mają ciągle kontakt z podłożem, ciągle "w ruchu", ciągle używane, i narażone na różne uszkodzenia (od kamieni po wodę). A taki np. kapelusz jest zakładany od okazji do okazji, ma kontakt z głową i czasami z deszczem - a i na kapelusz i na buty jest taki sam termin reklamacji, co moim zdaniem jest jednak bezsensowne... I z każdej z moich 3 pozycji uważam że na buty powinien być rok na reklamację. Ja np. wiem że szybko niszczę buty, bo używam ich bardzo intensywnie, chodzę codziennie (zwłaszcza jak mam jakąś ulubioną parę), no i niszczą się szybko, i z takimi butami zniszczonymi przeze mnie byłoby mi głupio iść do reklamacji. Ale jeżeli wada jakaś pokaże się w butach których używam od święta (szpilki wieczorowe itp.) to nie mam obiekcji i reklamuję, bo nie są ani intensywnie używane ani bardzo narażone na zniszczenie.A na koniec prośba do konsumentów - oddawajcie buty do reklamacji wyczyszczone...” A swoją drogą nie wiem cyz Państwo wiedzą, wiele osób nie potrafi... chodzić. Oto przykład: 