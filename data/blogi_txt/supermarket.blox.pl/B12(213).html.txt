Każdy produkt spożywczy ma etykietę, na której można przeczytać, z czego się składa. Każdy? NIE! Etykiet zazwyczaj nie mają wędliny krojone na wydzielonych stanowiskach. O ile więc możemy sobie dokładnie przestudiować ile jest mięsa w parówce w zapakowanej w plastik, tak skład parówki zrobionej przez tego samego producenta, ale sprzedawanej luzem jest już tajemnicą. Teoretycznie konsument ma prawo żądać takich informacji od sprzedawcy.  Ale często państwo widzieli sytuację gdy ktoś pytał przy stanowisku z wędlinami: szanowna pani a ile procent mięsa jest w ten szynce za 19,99 zł i czy aby na pewno przynajmniej połowa? Bo ja przynajmniej nieczęsto. Sklepy, które nie boją się podawać takich informacji są w mniejszości a jeśli to już robią to słabo im to wychodzi. Skład wędlin podaje na przykład sieć „Piotr i Paweł”. Ale jest jedno ale. Z pozycji człowieka czekającego na obsługę wygląda to tak:  Proszę się nie wysilać. I tak nic nie widać. Zresztą trudno byłoby to odczytać nawet w sytuacji gdyby taką etykietę ktoś miał przed samym nosem. Jaki jest sens umieszczania składu wędliny, którego 99 proc. osób nie jest w stanie odcyfrować? Nie mam pojęcia. Albo traktujesz klienta faktycznie fer i poważnie albo tak jak Piotr i Paweł. 