Zaczęło się od win. Powiem szczerze dawno nie piłem dobrego wina z dyskontu. Trafić na nie jest dość ciężko albo ja stałem się wyjątkowo marudny. Z ostatniej dostawy do Biedronki spodobało mi się Enate Somontano i właściwie tylko tyle. Lidl - pamiętam miał kiedyś bardzo przyjemne Amarone za 55 zł (choć pewnie w tej cenie można znaleźć dużo ciekawsze rzeczy).  Nie jest to w sumie istotne, istotne jest za to że dyskontom udało się nieco Polaków wyedukować jeśli chodzi o wina a także stworzyć duży rynek do 30 zł za butelkę. Win czasami lepszych czasami gorszych ale powiedzmy sobie szczerze - na butlę za 80 czy 120 zł to stać w tym kraju mało kogo. Biedronce i Lidlowi dzięki winom przybyło zresztą w reputacji trochę blasku i szlachetnej patyny. Bo skoro sprzedają dobre/tanie wina to warto u nich robić zakupy? Wina sprawiły również, że przeciętny klient zostawia tam więcej pieniędzy.  Zachęcone sukcesem dyskonty wprowadziły szerszą ofertę brown spirits czyli whisky oraz bourbona. Efekt? Jedną z najlepiej sprzedających się whisky w kraju stała się marka Bierdornki Golden Loch, która smakuje jak plyn do czyszczenia szyb samochodowych   (wiem bo próbowałem).  Na pocieszenie dla miłośników dyskontów dodam, że z winem w dyskontach też na początku było tak samo. Oczywiście w miarę upływu czasu to się zmieni.   W Wielkiej Brytanii Lidl sprzedawał np. 12 letniego Bena Bracken’a po 15,99 funtów (trunek oceniany był jako przyzwoity). Aldi za 30 funtów 24 letniego !!!! Glena Marnoch’a (zbierał bardzo dobre recenzje a Tesco Bowmore Legend za 18 funtów (również bardzo dobre recenzje). Teraz w ramach ruchu w górę Lidl robi kolejny ruch. Wprowadził do sieci markowe perfumy (poprzednio z podobnej kategorii były akcesoria skórzane Wittchen).  Za dużo tego nie jest, kilka rodzajów a ceny? Hmmmm..... Calvin Klein Euphoria Blossom (30 ml): 99 PLN / 1 szt. (znalazłem w sieci po 95,90 ale trzeba doliczyć koszty przesyłki) DKNY Golden Delicious (30 ml): 129 PLN / 1 szt. (w sieci od 105 zł, znów plus koszty przesyłki) Davidoff Cool Water Wave (100 ml): 99 PLN / 1 szt. (w sieci 82,20 z wysyłką) Diesel Zero Plus (75 ml): 49 PLN / 1 szt.(w sieci 42 zł plus koszty przesyłki). Innymi słowy jeśli ktoś liczy, że zaoszczędzi na podobnym zakupie sporo pieniędzy to się raczej przeliczy. Moim zdaniem dyskontom słabo wychodzi rywalizacja w kategoriach drogeryjnych. O ile w artykułach spożywczych rozdają karty (podziwiam poszerzanie palety produktów świeżych w Biedronce, świetna akcja z kucharzami w Lidlu) tak w chemii i kosmetykach musza uznać wyższość sieci Rossmann.   Generalnie wszystkie sieci handlowe obserwują teraz jak w tej kategorii Rossmann podbiera im klientów. I ciekaw jestem jak sobie z tym poradzą. 