UOKiK jeszcze nie wydał zgody na finalizację tej transakcji a jak widać obie spółki zaczynają się powoli łączyć. Przypomnijmy - o przejęciu przez Empik - Merlina obie spółki poinformowały w lipcu. Zgodę na nią musi wyrazić Urząd Ochrony Konkurencji i Konsumentów. Wydawcy i internetowi konkurenci Empika i Merlina mają nadzieję, że Urząd powie: nie, dziękuję bardzo, spadajcie panowie i panie ze swoim kwitem. Nie jest tajemnicą, że Empik swoich dostawców nie rozpieszcza, a konkurencję traktuje z wdziękiem operatora walca. Przedstawiciele Empiku odpowiadają, że sprawę wcześniej bardzo intensywnie przeanalizowali pod kątem zgodności z prawem konkurencji (czytaj wydaliśmy bardzo dużo pieniędzy na specjalistyczne analizy prawne i kancelarie, jesteśmy więc pewni swego). Decyzję Urząd powinien podjąć do 12 września. Znając życie, Urząd i media poznamy ją pewnie wcześniej. 