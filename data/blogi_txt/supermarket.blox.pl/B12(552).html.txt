W Rossmanie nie ma testerów na półkach? Co jest? Ochroniarz. - Wybrałam się wczoraj do jednej z warszawskich drogerii Rossman - pisze Pani Olga. Moim głównym celem był zakup tuszu do rzęs, miałam upatrzoną markę. Stanęłam przed wyborem: czarne opakowanie czy czerwone opakowanie tuszu Max Factor False Lash Effect? Napisy na obu takie same, jeden i drugi z napisem, że kosmetyk jest w kolorze Black, żaden nie był wersją wodoodporną. Czym więc się różnią? Jak okiem sięgnąć, brak ekspedientki, którą mogłabym poprosić o pomoc. Zdezorientowana otworzyłam opakowanie, obejrzałam szczoteczki (nie nakładałam tuszu na rzęsy). Stojący nieopodal ochroniarz w niemiły sposób zwrócił mi uwagę, że nie wolno otwierać, szczoteczki są wystawione i można sobie porównać. Lodowatym i grzecznym tonem wyjaśniłam sytuację, po czym powiedziałam, że jeśli mi pomoże rozwiązać ten dylemat, to nie będę nic otwierać. Pan zaczął oglądać opakowania, aczkolwiek również poza kolorem różnicy nie znalazł, kiwnął głową i oddał mi tusz. Włożyłam do koszyka czerwoną wersję opakowania i zaczęłam analizować zawartość innych półek. Tuż koło mnie młoda dziewczyna wybierała podkład. Z powodu braku testera konkretnego odcienia podkładu spróbowała trochę z otwartego już wcześniej przez kogoś opakowania. Pan ochroniarz niestety chyba nie wiedział o tym, że kobiety wybierając podkład muszą mieć dostęp do testerów! Uznał więc, że jest to doskonały powód do naskoczenia na klientkę. Ona wyjaśniła sytuację i poinformowała, że korzysta z opakowania, które już było otwarte, zwróciła mu też grzecznie uwagę,  że przesadza z tym besztaniem klientek. Ochroniarz się oburzył, zastosował argument pt. "Ale kto to kupi proszę pani, skoro jest otwarte??!!!". Zniecierpliwiona dziewczyna odparła, że może on kupi dla żony... Nie było to naturalnie zbyt grzeczne, ale w kontekście jego zachowania naprawdę mnie to nie zdziwiło. Poparłam dziewczynę, używając rzeczowego argumentu (nadal grzecznie!) i mówiąc, że jest to wyraźny sygnał dla sklepu, żeby zadbać o obecność testerów na półkach, gdyż w przeciwnym razie zawsze znajdzie się jakiś klient, który w końcu otworzy oryginalne opakowanie, bo niektóre kosmetyki zazwyczaj kupuje się po zapoznaniu się z próbką. Jako pracownik firmy może to zgłosić swoim koleżankom z obsługi. Obrażony samą sugestią pan odpowiedział, że on tu nie jest od zgłaszania takich rzeczy i że same też możemy to zgłosić.... Z  jakiej racji mam biegać po całym zatłoczonym sklepie w poszukiwaniu ekspedientki, skoro inny pracownik może zgłosić problem z brakiem testerów, czy odpowiedniej informacji o kosmetykach na półkach (tusz) skoro jest świadkiem - i ofiarą - konsekwencji tych niedoborów? Tym bardziej, że jest to w jego interesie, im więcej testerów, tym mniej problemów z otwartymi przez klientów oryginalnymi opakowaniami. Będąc we Włoszech (i zresztą w wielu innych krajach Europy, na południu, na pólnocy i na zachodzie, a także w niektórych krajach postkomunistycznych) byłam zdziwiona uprzejmością kasjerek w najzwyklejszych supermarketach czy na bazarach! Tam jakoś nie mają problemów ze zrozumieniem, że zadowolony klient jest klientem lojalnym, a myślę, że poziom inteligencji jest porównywalny. Czy w Polsce żeby być potraktowanym grzecznie trzeba chodzić tylko do ekskluzywnych perfumerii? To co proszę Państwa - pani Olga się czepia czy ma rację?  - Wybrałam się wczoraj do jednej z warszawskich drogerii Rossman - pisze Pani Olga. Moim głównym celem był zakup tuszu do rzęs, miałam upatrzoną markę. Stanęłam przed wyborem: czarne opakowanie czy czerwone opakowanie tuszu Max Factor False Lash Effect? Napisy na obu takie same, jeden i drugi z napisem, że kosmetyk jest w kolorze Black, żaden nie był wersją wodoodporną. Czym więc się różnią? Jak okiem sięgnąć, brak ekspedientki, którą mogłabym poprosić o pomoc. Zdezorientowana otworzyłam opakowanie, obejrzałam szczoteczki (nie nakładałam tuszu na rzęsy). Stojący nieopodal ochroniarz w niemiły sposób zwrócił mi uwagę, że nie wolno otwierać, szczoteczki są wystawione i można sobie porównać.  Lodowatym i grzecznym tonem wyjaśniłam sytuację, po czym powiedziałam, że jeśli mi pomoże rozwiązać ten dylemat, to nie będę nic otwierać. Pan zaczął oglądać opakowania, aczkolwiek również poza kolorem różnicy nie znalazł, kiwnął głową i oddał mi tusz.  Włożyłam do koszyka czerwoną wersję opakowania i zaczęłam analizować zawartość innych półek. Tuż koło mnie młoda dziewczyna wybierała podkład. Z powodu braku testera konkretnego odcienia podkładu spróbowała trochę z otwartego już wcześniej przez kogoś opakowania. Pan ochroniarz niestety chyba nie wiedział o tym, że kobiety wybierając podkład muszą mieć dostęp do testerów!  Uznał więc, że jest to doskonały powód do naskoczenia na klientkę. Ona wyjaśniła sytuację i poinformowała, że korzysta z opakowania, które już było otwarte, zwróciła mu też grzecznie uwagę,  że przesadza z tym besztaniem klientek. Ochroniarz się oburzył, zastosował argument pt. "Ale kto to kupi proszę pani, skoro jest otwarte??!!!". Zniecierpliwiona dziewczyna odparła, że może on kupi dla żony... Nie było to naturalnie zbyt grzeczne, ale w kontekście jego zachowania naprawdę mnie to nie zdziwiło. Poparłam dziewczynę, używając rzeczowego argumentu (nadal grzecznie!) i mówiąc, że jest to wyraźny sygnał dla sklepu, żeby zadbać o obecność testerów na półkach, gdyż w przeciwnym razie zawsze znajdzie się jakiś klient, który w końcu otworzy oryginalne opakowanie, bo niektóre kosmetyki zazwyczaj kupuje się po zapoznaniu się z próbką. Jako pracownik firmy może to zgłosić swoim koleżankom z obsługi. Obrażony samą sugestią pan odpowiedział, że on tu nie jest od zgłaszania takich rzeczy i że same też możemy to zgłosić....   Z  jakiej racji mam biegać po całym zatłoczonym sklepie w poszukiwaniu ekspedientki, skoro inny pracownik może zgłosić problem z brakiem testerów, czy odpowiedniej informacji o kosmetykach na półkach (tusz) skoro jest świadkiem - i ofiarą - konsekwencji tych niedoborów? Tym bardziej, że jest to w jego interesie, im więcej testerów, tym mniej problemów z otwartymi przez klientów oryginalnymi opakowaniami. Będąc we Włoszech (i zresztą w wielu innych krajach Europy, na południu, na pólnocy i na zachodzie, a także w niektórych krajach postkomunistycznych) byłam zdziwiona uprzejmością kasjerek w najzwyklejszych supermarketach czy na bazarach! Tam jakoś nie mają problemów ze zrozumieniem, że zadowolony klient jest klientem lojalnym, a myślę, że poziom inteligencji jest porównywalny. Czy w Polsce żeby być potraktowanym grzecznie trzeba chodzić tylko do ekskluzywnych perfumerii?  To co proszę Państwa - pani Olga się czepia czy ma rację? I co na to wszystko Rossman? 