Zaczęło się od tego że pan Karol dostał list InPostem.  Z Polkomtela czyli właściciela sieci Plus GSM. Cóż z tego zapyta większość czytelników? Było coś ciekawego w tym liście? W liście nie bardzo. Ale ważył poniżej 50 gram. A w Polsce jeśli list waży mniej niż 50 gramów to znaczy że na jego przesyłanie monopol ma Poczta Polska. Pan Karol wysłał więc list do UKE gdzie przeprowadzono śledztwo czy InPost przypadkiem nie robi sobie jaj z przepisów. Prywatne Poczty wbrew temu co myśli większość osób mogą wysyłać przesyłki do 50 gramów ale pod jednym warunkiem. Muszą za nie żądać.. dwa i pół razy tyle, co Poczta. Czyliminimum 4,88 zł za list. Zapis konkurencja Poczty Polskiej omija za pomocą blaszek i woreczków z piaskiem dołączanych do listów (tak aby przesyłka przekraczała swoją wagą 50 gramów). Urząd zinwestygował sprawę i okazało się że wszystko jest ok. Po prostu Polkomtel zapłacił za list... 5 zł. A pan Karol kompletnie zgłupiał. - Polkomtel nadaje list InPostem, żeby było taniej niż Pocztą Polską, ale zamiast 1,55 zł (jako masowy nadawca - tzw. klient biznesowy - zapłaciłby Poczcie Pocznie jeszcze nieco mniej) płaci za nadanie listu InPostowi 5 zł - dziwi się. To się nazywa specyficzny rachunek ekonomiczny. Jak widać Plus wypłaca InPostowi plusikowe. 