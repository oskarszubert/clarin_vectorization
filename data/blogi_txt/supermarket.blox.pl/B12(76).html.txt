Tak, tak proszę państwa kraj się zastanawia nad tym co ma na myśli minister Rostowski. A młode społeczeństwo na forach internetowych zajmuje się czym? Co kupić Xboxa 360 czy PlayStation 3. Zwłaszcza, że biorąc pod uwagę, że święta  dla producentów tego typu urządzeń to czas khem? żniw??? Oto poradnik dla rodziców, kiedy twoje dziecko przyjdzie i WRZAŚNIE: CHCĘ MIEĆ KONSOLĘ! Do jego napisania wykorzystałem kilka forów internetowych gdzie młodzi ludzie radzili sobie nawzajem co wybrać. Pierwsze pytanie: co to jest konsola? Najkrócej można powiedzieć, że jest to urządzenie do grania, które prawdopodobnie kosztować cię będzie od 700 do 1,5 tys. zł. W przypadku konsoli doskonale sprawdza się jako dodatek ciekłokrystaliczny telewizor minimum 42 calowy, który niestety kosztuje dużo więcej niż konsola. Gdy ukochane dziecko poprosi cię o konsolę XBOX możesz wydąć usta i z mina eksperta powiedzieć: „po co ci ta suszarka? chodzi niczym ciągnik”  „nie ma blu-ray'a” „to padaka, psuje się tak często, że od razu lepiej wyrzucić to na złom”   ewentualnie „xbox to szit, beznadziejny pad, drogie gry, więcej ludzi ma ps3 i to jest przyszłość a nie xbox” „PS3 rzadzi i ma wygodniejszego i ladniejszego pada od xboxa” a gdy nie trafiają żadne racjonalne argumenty zawyj: ”Dupa dupaPSP wymiata PSPPSPPSPPSPPSPPSPPSP !!!!!!!!!!!!!!!!!!” I w tym momencie możesz zamknąć gazetę i oddalić się w dowolnym kierunku. Pozostawiając pociechę w stanie głębokiego szoku. Gdy ukochane dziecko poprosi cię o konsolę PlayStation 3 możesz wydąć usta i z mina eksperta powiedzieć: „gry chodzą po 200zl i konsoli nie mozna nawet hakowac”  „i w co będziesz gierzył na tym dziadostwie?:   ”wygodny pad od PS3 ahahha toś dowalił i ładny hahah ja tu leje ze śmiechu” ewentualnie wygląda jak hak albo kierownica czy jak to sie tam zwie od samolotu hahaha” Kiedy nie masz zaś zamiaru kupować żadnego z wymienionych urządzeń dodaj: „ja wybieram pegazusa” „obie konsole się przegrzewają i wieszają, gry są drogie i słabo zlokalizowane, nie mówiąc już o rozbudowie!” bądź ”jednym podobają sie grube kobiety, innym szczupłe a jeszcze innym mężczyźni” Do tej pory w kraju sprzedało się ponad 100 tys. PlayStation 3. Dane o ilości sprzedanych xboxów 360 nie sa mi znane. powodzenia 