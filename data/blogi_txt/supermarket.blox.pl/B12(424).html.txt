- Czytuję Pańskiego bloga, a ponieważ z żoną staramy się oglądać co jemy przyjrzeliśmy się słoiczkom Gerbera - pisze pan Marek, który pod lupę wziął indyka i kurczaka znanej firmy produkującej jedzenie dla niemowląt. Co znalazł? MOM czyli mięso oddzielane mechanicznie z indyka/kurczaka w ilości mniej więcej 30 proc. - Szkoda, że Gerber tak silący się na proekologiczną i zdrową firmę dodaje do pokarmu dla niemowlaków produkt mięsopodobny - pisze czytelnik. Dowód tu i tu. Co to jest za ustrojstwo?   - MOM od początku użytkowania budzi wiele kontrowersji. Przez konsumentów jest traktowane jako produkt gorszego sortu. Jest to „ mięso odkostnione mechanicznie lub MOM to produkt uzyskany przez usunięcie mięsa z tkanek przylegających do kości po odłączeniu od nich tuszy lub z tusz drobiowych, za pomocą środków mechanicznych, co prowadzi do utraty lub modyfikacji struktury włókien mięśniowych” - pisze branżowa ”Gospodarka Mięsna”. I precyzuje że „do wytworzenia MOM nie można używać łap, skór, szyi i głów drobiowych oraz kości głowy, mózgu, ogonów, kości udowych, goleni kości strzałkowych, kości barkowych, kości promieniowych i łokciowych od pozostałych zwierząt rzeźnych”. To bez wątpienia pocieszające. Ale od producenta jedzenia dla niemowląt, który obiecuje ”zdrowy start w przyszłość” oczekiwał bym jednak aby używał mięsa a nie tanich substytutów. Zwłaszcza że taki słoiczek kosztuje coś ok. 4 zł. Jak się uzyskuje MOM? 