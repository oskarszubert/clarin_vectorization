- Jakiś czas temu pisał Pan na blogu o błędach na stronie www sklepu Zara. Oglądając dziś rzeczy w sklepie on-line zauważyłam, że problem wystąpił ponownie - nadaje pani Ewa (agent J23 nadaje). Oto marynarka wełniana.  Ale czy naprawdę? Klikamy skład i???  Ot i niespodzianka. Marynarka z chłodnej wełny - po rozwinięciu informacji o składzie okazuje się być sztuczna niczym plastikowa choinka. Skład? Poliester i wiskoza.  Pomyłka? - Rozumiem, że raz każdemu może się zdarzyć, ale nie kilka razy - twierdzi pani Ewa. Inny przykład - spodnie z chłodnej wełny. Skład? Zgadli państwo:  A ja zwróciłbym uwagę na coś innego. Marynarka jest z CHŁODNEJ wełny. Może chłodna wełna to według Zary właśnie sztuczna? ;) Poprzednio pisałem o zarowskich szalach z kaszmiru które były w rzeczywistości tylko welnopodobne. Według tej stylistyki one były nie z kaszmiru tylko z Kaszmiru. Minus. Jak na jedną z największych sieci odzieżowych świata to strasznie słabe. 