W najnowszym przewodniku Michelin, który dziś został opublikowany warszawska restauracja „Atelier Amaro” dostała tytuł „Rising Star”. To wyróżnienie oznacza, że „Atelier” ma zdaniem wydawnictwa potencjał na przyznanie gwiazdki i jeżeli niczego nie schrzani to za rok ją dostanie. Byłaby to pierwsza w Polsce restauracja, która dostałaby gwiazdkę. Co ciekawe Atelier Amaro powstało kilka miesięcy temu. Jej założycielem i szefem kuchni jest Wojciech Modest Amaro, Polak który pracował w najlepszych restauracjach świata. Zjeść można tu polską kuchnię, ale nie sushi czy schabowego. Typowe danie? Kalafior, borowiki, mech.    Rozmawiałem z panem Amaro kilka miesięcy temu. Zapytaliśmy go: Pan otwiera restaurację, aby zdobyć pierwszą gwiazdkę? Odpowiedział prosto: tak. Gratuluję konsekwentnego zmierzania do celu. Co to jest przewodnik Michelin? Dla kucharzy onzacza on karierę albo upadek. Kiedy francuski kucharz Bernard Loiseau przeczytał w "Le Figaro" plotki, że jego restauracja La Côte dOr może stracić jedną z trzech gwiazdek Michelina, wyjął strzelbę, włożył ją w usta i pociągnął za spust. Zginął na miejscu. Był 24 lutego 2003 roku. Restauracja może mieć maksymalnie trzy gwiazdki (takich jest na świecie ok. 80). Gwiazdki przyznaje stu inspektorów piszących dla czerwonego przewodnika Michelina (te turystyczne są zielone). Inspektorzy są anonimowi, jeżdżą po największych miastach świata. Żadna restauracja w Polsce nie dostała jeszcze ani jednej gwiazdki. Michelin jest często krytykowany za wspieranie luksusu. 