- Czym się teraz zajmujemy - zastanawia się Stanisław Łyjak. - Walką z Netią.  - W kwietniu zeszłego roku miła pani przekonała mnie, że usługa internetowa dla długoletniego klienta Netii) jest bardzo korzystna i żal z niej nie skorzystać - opowiada on. Powiedział „tak” mimo że internet miał od innego dostawcy.- Natychmiast zrezygnować - doradziła konsultantka. Dalej powinno być: i żyli długo i szczęśliwie ale nie było. Miła pani przez telefon obiecała mu łączę 8 MB bezterminowo za 35 zł brutto miesięcznie. - Wyślemy umowę - zakończyła. Był 28 kwietnia 2010. Ten fragment wyślemy umowę do podpisania jest bardzo ważny bo Netia wysyła ją tylko wtedy jeśli ktoś sobie tego przez telefon zażyczy. Internetu w kwietniu nie było. W maju też nie ale przyszedł  router. Czerwiec? Internetu nie ma. Zadzwonił za to człowiek z Netii z ofertą. Jaką? Szybkiego internetu! - Pani mocno się zdziwiła, że się zdecydowałem dwa miesiące wcześniej - rozkłada ręce Łyjak. Całkowicie przez przypadek dowiedział się za to od niej że zawierając umowę zgodził się na przesyłanie faktur w drodze elektronicznej. Żeby jednak zalogować się do konta trzeba mieć numer PIN. Gdzie jest PIN? Na... umowie. Łyjak dzwoni na infolinię. Konsultanci każą mu się zidentyfikować. Jak? Numerem PIN. Netia tymczasem przysyła wezwanie do zapłaty rachunków za internet. Którego nie ma. I... przestaje wysyłać w formie papierowej faktury za telefon. 10 sierpnia - trzy miesiące po terminie zamówienia - internet jest końcu podłączony i  działa! Ale przychodzą kolejne wezwania do zapłaty zaległych rachunków. Pan Stanisław dzwoni więc i wyjaśnia. Dzwoni i wyjaśnia. W końcu składa reklamację. Umowy nie ma. Nie wiadomo jaki ma abonament. Kwoty na fakturach sa trzy razy większe niż ustalone. 18 września wyłączają mu internet. Dział windykacji: „najpierw się płaci a później się wyjaśnia. A więc sam sobie jest winien”. Wyjaśnienie przychodzi 29 września Netia uznaje że aktywacja usługi powinna być 12 maja, przyznaje 260,74 zł odszkodowania za 88 ! dni w opóźnieniu i obiecują że internet zostanie odwieszony. Na pytanie dlaczego naliczają abonament trzy razy większy niż było obiecane jednak nie odpowiada. Ciąg dalszy tej historii jest tutaj Tak w skrócie dodam że Łyjakowie jaki mają abonament dowiedzieli się w styczniu czyli osiem miesięcy po zamówieniu internetu. W marcu Netia rozwiązała z nimi umowę bo zalegają  442 zł. Jeśli nie zapłaci zaległości w ciągu siedmiu dni Netia skieruje sprawę na drogę postępowania „windykacyjnego, sądowego i komorniczego” a Łyjak zostanie wpisany do rejestru długów. Łyjak składa kolejną reklamację.  A Netia... przesyła mu kolejne faktury korygujące za styczeń - marzec po których okazuje się że jest winien nie 442 zł a 158,63 zł. Łyjakowie spędzili mnóstwo czasu na telefonowaniu i pianiu pism. Ja zacząłem się jednak zastanawiać - co praktycznie można zrobić w takiej sytuacji. Skarga do UKE? Łyjakowie złożyli - nic nie dała.  Zapytałem się moich kolegów prawników.  Opcje? Powództwa czy czegoś innego o wydanie umowy nie da się ich zdaniem zrobić a przynajmniej nie słyszeli o czymś podobnym. - Można na podstawie art. 189 wytoczyć powództwo o ustalenie istnienia lub nieistnienia stosunku prawnego lub prawa - podsunęli koledzy. - Ale w sumie najsensowniej byłoby przestać płacić i dać się pozwać, i wyjaśniać wszystkie kwestie przed sądem. Netia musiałaby wtedy przedstawić umowę, faktury, korespondencję, inne dowody. - Przyjęcie takiej opcji grozi jednak tym że wpierw Łyjakowie zostaliliby wpisani do rejestru długów - zaprotestowałem. To jednak zdaniem moich kolegów broń obosieczna. Bo jeśli Netia by ich tam wpisała i a Łyjakowie przez taki wpis nie dostaliby np. kredytu na mieszkanie albo uciekłaby im okazja na jakiś świetny interes mieliby prawo wytoczyć operatorowi roszczenie o naprawienie szkody czy utracone korzyści. Nie każdy ma jednak ochotę spędzić kilka lat w sądach. A może ktoś z państwa ma pomysł co można zrobić w takiej sytuacji? 