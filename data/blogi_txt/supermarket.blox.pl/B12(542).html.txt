Pan Jakub zobaczył to:  To, czyli masło o zwartości trzy czwarte tłuszczu. A jeśli coś ma trzy czwarte tłuszczu, to ile to jest procent?  - Mnie w szkole uczyli, że 3/4 to 75%, a nie 60%, ale może w matematyce zaszły jakieś zmiany? - zastanawia się pan Jakub. Tym bardziej myślę jestem w stanie zaskoczyć Państwa bo w maśle reguły matematyki nie obowiązują, A przynajmniej obowiązują nieco inaczej. Kwestie masła reguluje rozporządzenie Rady Wspólnoty Europejskiej nr 1234/2007. Zgodnie z tym rozporządzeniem masłem o zawartości trzech czwartych tłuszczu jest produkt zawierający nie mniej niż 60 proc. i nie więcej niż 62 proc. tłuszczu mlecznego. Zgodnie z ww. przepisami ten produkt na zdjęciu zawierający 60 proc. tłuszczu - jest więc masłem o zawartości trzech czwartych tłuszczu. Czysto teoretycznie producent mógł je tez nazwać: »o zmniejszonej zawartości tłuszczu « oraz terminami »niskotłuszczowy « lub »lekki «. A że 60 proc. to nie trzy czwarte? Gdzie tu logika? Podejrzewam że takie rozwiązanie wzięło się stąd, że masłem nazywać w UE można produkt, który ma między 80 a 90 proc. tłuszczu. Te trzy czwarte bierze się jak widać w odniesieniu do tych danych. To co piszą producenci na opakowaniach oczywiście nie zawsze pokrywa się z rzeczywistością. Jak wynika z badań Inspekcji Handlowej masło u nas się nagminnie fałszuje. Jak? Głównie dodając do niego tłuszcz roślinny zamiast mlecznego i pompując je wodą. Jedząc teraz masło nie mogę trafić na takie które przypomina mi to znane z dzieciństwa. I tak się zastanawiam - to przekłamanie pamięci czy faktycznie kiedyś masło było lepsze? A jakie Państwa zdaniem trzyma nadal poziom? 