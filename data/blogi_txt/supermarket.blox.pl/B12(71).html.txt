- Czy ktoś jeszcze kontroluje co producenci dodają do żywności i w jakich ilościach spożywamy dziwne dodatki ?! Na froncie opakowania producent radośnie informuje, że produkt nie zawiera konserwantów Czyli samo zdrowie. Szczególnie z tymi tłuszczami w składzie, które zatykają nam żyły Smacznego - pisze do mnie pani Anna i podsyła zdjęcie składu tartej bułki.  Same przyjemne rzeczy wśrodku: oleje roślinne, częściowo utwardzane, mieszanka piekarnicze itp. A może bułka tarta bezglutenowa? Jest jeszcze ciekawiej!  Szczególne wrażenie zrobiło na mnie dodanie do tego produktu zagęstników w postaci gumy guar. Pamiętają państwo ten dym w sieci, który powstał gdy warszawska kawiarnia Charlotte zaczęła sprzedawać bulkę tartą po 7 zl? Społeczeństwo się nieco zakrztusiło, że jak to bułka tarta i w takiej cenie? Co w niej jest? Zmielone macbooki pro? Jej właścicielka tłumaczyła wtedy długo, ze ich chleby i bagietki są robione z naturalnych składników, bez polepszaczy, bez cukru, skrobi pszennej i kukurydzianej, nie z gotowych mieszanek oraz bez polepszaczy a nstępnie  ręcznie mielone. Oczywiście marża też była słona. [Tutaj początek wyjaśnienia, nie jestem klientem ani miłośnikiem Charlotte, nie znam właścicieli] Generalnie jakość bulki tartej to po prostu pochodna jakości pieczywa w Polsce, która leci na chciałem napisać na twarz, ale właściwszym określeniem byłoby na pysk. Pisałem o tym choćby tu. Sklepy atakują nas pieczywem „pieczonym” na miejscu. W rzeczywistości to co się sprzedaje to mrożonki, które się nie piecze tylko odpieka. Różnica jest taka jak między szynką parmeńską a szynką parmeńską z Biedronki. Uwaga nadchodzi chemiczny Ali Mrożonki do sklepów przybywają z dużych przemysłowych piekarni. A kupując pieczywo odpiekane w sklepie w rzeczywistości jesz produkt na chemii z dodatkiem E i różnego rodzaju polepszaczy. Że zacytuję reklamę podobnego rodzaju dodatków do pieczywa: "gwarancja najwyższej jakości wypieku do 9 miesięcy po zamrożeniu." Przepraszam - ale nikt mi nie wmówi, że to naturalne.  Nie bez kozery piekarze określają podobne wyroby mianem: „chemiczny Ali”. Ciasto na pieczywo musi naturalnie wyrosnąć  na zakwasie. To trwa długie godziny. Ciasto na mrożonkę jest khem.... przyspieszane. Sam nie jestem bez winy,. Zdarza mi się taki bułkowy substytut kupić w sklepie a następnie wsadzić do zamrażalnika. Za dwa tygodnie czy miesiąc wystarczy podgrzać w piekarniku i ma się „świeże” bułki na śniadanie. A kiedy następnego dnia taka bułka przypomina skałę, którą można komuś rozbić głowę a firma nie chce mieć strat przerabia coś takiego własnie na bułkę tartą. Efekt tego wszystkiego jest też taki, że prawdziwe pieczywo jest coraz droższe.  Chleb który jest chlebem zaczyna się od 9 zł za kilogram a kończy na 20 zł na za kilogram. 