- Taka myśl po dyskusji przy świątecznym stole: Trzech Króli od 2011 roku jest free. Ale czy dla handlowców też? Pytanie jak są zapisane te wolne dni w ustawie o handlu - wymienione konkretnie? Chyba tak. I drugie pytanie: czy ta ustawa została znowelizowana? Bo jeśli nie, to wszyscy będą mieli wolne, a ludzie z marketów będą zapierniczać w pampersach na kasach... - pyta pan Dariusz. Odpowiadając krótko - sklepy w czwartek moim zdaniem powinny być zamknięte.   Odpowiadając długo - zakaz pracy w handlu w święta jest wprowadzony na podstawie kodeksu pracy. Konkretnie chodzi tu o art.  151 ze znaczkiem 9a „Praca w święta w placówkach handlowych jest niedozwolona.” Skąd wiemy że dzień jest świętem i święcić go trzeba? Zgodnie z kodeksem pracy: Dniami wolnymi od pracy są niedziele i święta określone w przepisach o dniach wolnych od pracy. I w tym przepisach dodano Święto Trzech Króli czyli 6 stycznia. Czyli teraz pełna lista świąt kiedy nie można handlować (jeśli zatrudnia się pracowników najemnych) wygląda tak: a)           1 stycznia - Nowy Rok, b) 6 stycznia - Święto Trzech Króli,”. c)            pierwszy dzień Wielkiej Nocy, d)         drugi dzień Wielkiej Nocy, e) 1 maja - Święto Państwowe, f)          (3 maja - Święto Narodowe Trzeciego Maja, g)         pierwszy dzień Zielonych Świątek, h) dzień Bożego Ciała, i)          15 sierpnia  - Wniebowzięcie Najświętszej Maryi Panny, j)          1 listopada - Wszystkich Świętych, k)         11 listopada - Narodowe Święto Niepodległości, l)          25 grudnia - pierwszy dzień Bożego Narodzenia, m)  26 grudnia - drugi dzień Bożego Narodzenia. PS 1. Oczywiście w Trzech Króli tradycyjnie będzie można handlować na stacjach benzynowych, sklepach osiedlowych gdzie za ladą stoi sam właściciel czy punktach typu Żabka (czyli przerośniętych monopolowych). PS 2. A kasjerki na kasach w pampersach nie siedzą. Przyznają to nawet związki zawodowe. 