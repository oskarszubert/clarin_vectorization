Dzisiejsza notka sponsorowana jest przez literkę D jak Dell. A historią postanowiłem się podzielić bo może to komuś pomoże. W wyborze sprzętu czyli komputera do kina domowego. Dawno, dawno temu czyli mniej więcej dwa tygodnie temu postanowiłem podłączyć komputer pod telewizor. Do tej pory miałem tam podpięty laptop Toshiby z HDMI. Ale Toshiba ma dwa i pół roku. To znaczy, że jest dziarską emerytką. Poza tym laptop i telewizor to nie najlepsze połączenie. Szkoda komputera. Co w zamian? Wybór nie jest za duży. Musze przyznać że przez producentów traktowani pod tym względem jesteśmy jak trzeci świat. Oto opcje: 1. Zwykły stacjonarny komputer z HDMI (HDMI to taki system dzięki któremu obraz i dzwięk jest przesyłany do telewizora cyfrowo – innymi słowy w lepszej jakości) i dobrą kartą graficzną. Cena na Allegro ok. 1 – 1,2 tys. Dla mnie opcja odpada, nie mam tyle miejsca aby pomieścić stacjonarny komputer. 2. Wybieramy niewielką obudowę i składamy PC – ta sami. Dla pomysłowych Dobromirów. Koszt ok. 1,2 tys, jeśli obudowa ma być ładna. 3. Najprotszy Mac mini – 2099 zł na Allegro. W iSpot jego cena jest jeszcze wyższa (ale politykę cenową tej sieci się teraz nie mam zamiaru teraz się zajmować). Mini nie ma HDMI . Do Mini trzeba dokupić kabel  minidispleyport– HDMI (kosztuje ok. 70 zł). Czyli za tanio nie jest.  Przyznaję jednak, że Mini ma mocną kartę graficzną jak na takie pudełko i dobry procesor. Aha uwaga na Mac Mini sprowadzane z USA, są tańsze ale trzeba pobawić się z zasilaczem!!! 4. Gateway SX2800-1. Gateway niestety nie jest obecny w Polsce (mimo, że firma ma swoje przedstawicielstwo np. w Czechach). Znalazłem go w jednym sklepie internetowym za 1669 zł. Ale od dłuższego czasu jest przy nim informacja: chwilowy brak. Z tego co przeczytałem na Cnecie  sprzęt jest mocarny, ma HDMI, radzi sobie bardzo dobrze z video i generalnie jeśli chodzi o stosunek jakości do ceny  jest bdb. Wada? Jest większy od mac mini. Mi to akurat nie przeszkadza. Ale co z tego skoro i tak sprzęt jest nieosiągalny. 5. HP Pavilion Slimline s5220y – w USA ok. 500 dolarów, nasz HP nie ma go jednak w ofercie. Jest ponoć ok. Ale nic specjalnego. 6. Acer Revo, Asus Eee PC – cena 1,2 tys. - 1,4 tys. zł. Oba oparte są na procesorach Intel Atom montowanych w netbookach i kartach graficznych ion NVIDII. Będąc niedowiarkiem miałem poważne wątpliwości jak tak słabe procesory dadzą sobie radę z obrazem Full HD. Ponoć dają radę, problemy są tylko z quick timem, bo na nim haczy.  Ja je odhaczam. 7. Dell Zino HD. Wygląda jak młodszy brak Maca. Ma HDMI. I niestety zintegrowaną kartę graficzną (na full hd sprawia ona różne niespodzianki). Za każdy dodatek w rodzaju np. Wifi trzeba płacić dodatkowo. Po zmontowaniu zestawu z silniejszym procesorem niż standardowy wyszło, że musiałbym zapłacić ok. 1800 zł. Przez moment rozważałem dołożenie do niego  przyzwoitej karty graficznej (niezależnej) ale to powodowało wzrost ceny tego komputerka do ok. 2 tys. Zł Powiem tak: AŁA. Za dużo. Pierwszym moim wyborem był Gateway – przynajmniej w testach rozwala Maca na kawałki , łeb w łeb szedł Mac z Dellem. Wybrałem Della w ramach słuchania głosu rozsądku – przemawiało do mnie 370 zł różnicy. Złożyłem zamówienie  w ubiegłym tygodniu. I co? Podstawowy Dell bez dodatków kosztował wtedy 1485 zł. W tym tygodniu jego cena startuje od 1594 zł. Ale to szczegół. Zapłaciłem kartą, Dell potwierdził mailem, że zamówienie zostało złożone. I co? Zaczęło się czekanie. Napisałem więc do Della z pytaniem: co się stało z moim zamówieniem? Tu odpowiedź ze strony Della: „Z przykroscią informuję że zamówienie zostało wykasowane ponieważ wystąpił błąd z płatnością kartą która została odrzucona. Proszę złożyć zamówienie jeszcze raz tym razem wybierając płatność przelewem ponieważ z wykasowanym zamówieniem nie możemy już nic zrobić.” Okey karta nie przeszła. Zdarza się. Ale dlaczego nie dostałem informacji że zamówienie zostało anulowane? „Ponieważ dział finansowy w Indiach nie informuje każdego klienta indywidualnie a my jako dział obsługi klienta również nie otrzymujemy raportów o zamówieniach które z różnych przyczyn zostały anulowane.  Najlepszym rozwiązaniem dla Pana bedzie złożyć zamówienie ponownie na www bądź za pośrednictwem działu sprzedaży na numer 022 579 55 00 ale nie mogę Panu nic sugerować, decyzja nalezy do Pana.” Hello!!!!!Jak można tak marnować czyjś czas?? Mogłem tak sobie czekać w niewiedzy ruski rok.  Jak to w ogóle możliwe, że firma tej wielkości nie jest w stanie poinformować, że zlecenie nie zostanie zrealizowane??? Skąd mam się tego dowiedzieć? Z dymnych sygnałów nad miastem? Jestem wrednym, wymagającym konsumentem. Oczekuję za 1,8 tys. zł dopieszczenia. Dell jak widać ma to gdzieś. 