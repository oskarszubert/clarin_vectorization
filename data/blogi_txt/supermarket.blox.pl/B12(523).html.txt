W sieci pojawił się serwis który zarabia na zastraszaniu internautów. Nazywa się www.softwareclub.eu. Co można ściągnąć za ich pośrednictwem? Darmowe programy w stylu: VLC, Adobe Reader, eMule, Open Office, Skype itp. Jeśli ktoś skorzysta i się zarejestruje opłata jest bardzo słona. Ale po kolei: Pan Czesław: Dostałem takie pismo, fakturę od firmy, której nie znam. Co mam z tym począć? Skąd mieli moje dane? Nic nigdzie nie podpisywałem. „Dziękujemy za Pana/Pani zainteresowanie płatną ofertą strony internetowej www.softwareclub.eu. Od momentu Pana/Pani rejestracji pod adresem IP 83.XXXXXXX from registration w dniu 2011-08-15 minęły obecnie dwa tygodnie, w czasie których nie skorzystał(a) Pan/Pani z prawa do odstąpienia od umowy. Niniejsze wezwanie do zapłaty opiera się na zawartej z nami umowie o członkostwo w www.softwareclub.eu. Rejestrując się podał(a) Pan(i) swoje dane dotyczące nazwiska, adresu pocztowego i mailowego. Prosimy o uregulowanie kwoty rachunku w wysokości 198.00 zł do dnia 2011-09-12 na nasze konto podając tytuł wpłaty.Właściciel konta: Internet-ServiceNumer konta: 49 1090 1968 0000 0001 1519 1520Instytut bakowy: Bank Zachodni WBK Jeżeli zarejestrował(a) się Pan/Pani podając nieprawdziwe dane, prosimy mieć na uwadze, że na podstawie adresu IP może Pan/Pani zostać jednoznacznie zidentyfikowany/-a. W razie konieczności do rachunku zostaną dodatkowo doliczone koszty dochodzenia”. itp. itd. Osób które otrzymały podobne pismo jest w sieci sporo. - Niestety Mam to samo. Tez 198 PLN do zapłaty. Chciałam ściągnąć VLC i niestety otworzyłam tę stronkę, nie przeczytałam dokładnie umowy, e- maila potwierdziłam. Niestety nie wiem co z tym zrobić, chyba jutro pójdę na policję i zgłoszę wyłudzenie. Co innego można zrobić? Jak zerwać umowę skoro nie ma kontaktu? - Kiedyś założyłam konto w tej firmie softwareclub.eu , dokładnie nie pamiętam dlaczego założyłam. Przyznam że nie przeczytałam regulaminu. Zapomniałam o tym portalu a dzisiaj otrzymałam wiadomość że minął czas 14 dni i jestem zobowiązana do zapłaty 198 zł - piszą internauci na forach internetowych.  Na stronie klubu pod hasłem: ogólne warunki handlowe znajduje się regulamin świadczenia usług przez witrynę. Jest fatalny, pełen luk i kluazul  niedozwolonych. „Firma Internet-Service świadczy usługi swoim klientom na bazie prawno-zobowiązującej, której treść i zakres kieruje się wg ogólnych warunków handlowych.” „Umowa zawierana jest na czas nieokreślony.” „Wypowiedzenie należy wystosować pisemnie do Firmy Internet-Service.” Na stronie nie ma jej adresu. „Użytkownik zobowiązuje się płacić Firmie Internet-Service kwotę w wysokości 198 Zł za zapewnienie dostępu do strefy Użytkownika” Czy jest to opłata dzienna, miesięczna czy jednorazowa? Nie wiadomo. Serwis działa na podobnej zasadzie jak kiedyś sławetny Pobieraczek.pl który zachwala „rozkosze najszybszego pobierania”filmów, gry, muzyki i erotyki. Kto się zalogował, nawet niczego nie pobierając i nie wypowiedział w ciągu dziesięciu dni umowy, wkrótce dostawał wezwanie do zapłaty blisko 100 zł. Potem spółka straszyła wnioskiem do organów ścigania i windykatorami, także nieletnich użytkowników. Opłata była zgodna z regulaminem, ale UOKiK uznał, że właściciel Pobieraczka wprowadzał reklamą w błąd, i nałożył nań karę. 