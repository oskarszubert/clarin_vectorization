Dzisiaj proszę państwa pogoda typowo jesienna więc będzie piękna historia z morałem i szczęśliwym zakończeniem, żeby nie było że w ochronie sklepów pracują sami nieuprzejmi ludzie. Zaznaczam jednocześnie, że mimo występowania w niej pewnej marki nie jest to product palcement ani tekst dla hipsterów z placu Konstytucji w bawełnianym szaliku. Czytelnik udał się wczoraj do baru szybkiej obsługi (zdarza się nawet w najlepszej rodzinie), stojącego obok popularnego marketu budowlanego. Chodzi o Obi. Traf chciał, że będąc niezwykle wyluzowanym człowiekiem zostawił w barze na kanapie swojego ipada. Akurat roztargniony był. Zorientował się po godzinie, będąc już w markecie budowlanym. Dreszcz emocji, serce w gardle, pośpieszny trucht do baru, startuje akcja: szukanie. Nic. Wsiąkł. Ponieważ strata należała raczej do gatunku poważnych pobiegł do ochrony w markecie (uruchomiono monitoring) i do ochrony w barze (również uruchomiono monitoring, również bez efektu). Czytelnik walnął się jednak w głowę, uruchomił program Find my iPhone (trochę dziwna nazwa bo służy też do szukania mac booka oraz ipada) i.... program pokazał mu że sprzęt leży w polu przy barze. Poszedł tam z ochroną, szukają, chodzą. Nie ma. Program owszem pokazuje iPada na polu, ale na polu najwyraźniej go nie ma. Może zakopany? Uprzejmy ochroniarz ustawia kamerę na pole i obiecuje, że jak coś się wydarzy (wykopki) to da znać. Czytelnik budzi się rano i widzi, że w nocy iPad przemieścił się w tajemniczy sposób z pola na konkretną ulicę. Jedzie więc na policję, zgłasza sprawę, policjanci (jak można się by było spodziewać) nie lekceważą zgłoszenia tylko jadą razem z nim. Przedstawiciele służby i porządku pukają do mieszkania w którym jak wskazuje program przebywa iPad.   Okazuje się, że mieszka tam pewien młody człowiek, który pracuje w barze szybkiej obsługi. Jego jednak w mieszkaniu nie ma. Jest w pracy. Jego matka zaś przekonuje, że syn nie ma i nie miał nigdy żadnego iPada. Czytelnik w tym momencie znów klepie się w głowę, wyjmuje iPhona i naciska na ekranie lokalizującym ipada ikonę „play sound”. A z szafy z mieszkania dobiega: ping, ping! Prawda, że ładna historia? -------------- Polecam swoja książkę : Łowcy Milionów. Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 