Producent AGD zastosował bardzo stary trik. Trik prosty niczym teorie Antoniego Macierewicza. Naginając dane wyjściowe, można udowodnić dowolną tezę. Pan Dariusz: „Z zainteresowaniem śledzę Pana blog. Choć nie czytam wszystkich wpisów ,a z niektórymi opiniami się nie do końca zgadzam, to jednak uważam za bardzo pożyteczne rozpowszechnianie wiedzy o prawach konsumenta i walkę z nabijaniem klientów "w butelkę", tudzież robieniem "w konia". Z ciekawostek chciałbym zwrócić Pana uwagę na ostatnio pojawiającą się reklamę pralek marki BEKO z technologią AquaFusion. Reklama mówi o zaoszczędzeniu 300 zł przy praniu w pralce z tą technologią.” Ten cudowny efekt oszczędności zdaniem producenta bierze się z tego, że podczas prania w standardowych pralkach około 20 proc. detergentu jest nieefektywnie wypłukiwane z wodą. „Innowacyjna technologia AquaFusionTM polega na zablokowaniu odpływu co zapobiega stratom proszku,  tak że jest on wykorzystywany praktycznie w całości. Dzięki temu efektywność prania jest większa a Ty oszczędzasz detergent i pieniądze podczas każdego prania.” - reklamuje producent. Prawda, że piękne? Już miałem się rozpędzić do sklepu aby kupić nową pralkę, gdy dojrzałem przypis podany drobnym druczkiem. Owe 300 zł oszczędności było liczone przy jakich założeniach?  " Przykładowa kalkulacja obliczona na podstawie 5 prań tygodniowo dla średniej ceny proszku 11zł/kg przez 5 lat.” - O ile 220 prań w roku to nie problem, to czas zwrotu kwoty w ciągu 5 lat już zakrawa na kpinę. No a proszek w cenie 11 zł/kg to chyba nie w segmencie klientów marki BEKO. Zresztą nawet proszki marki typu Vizir, Persil czy Ariel w takich cenach to chyba propozycja dla zupełnie nieracjonalnie działających konsumentów - pisze pan Dariusz.  Zobaczmy jaki proszek kosztuje 11 zł za kilogram? Sprawdzam w internetowym sklepie Tesco. I?Ariel 3D Actives Color and Style Proszek do prania 5 kg - czyli proszek premium - cena za kilogram? 7 zł. Ale tu znalazłem dobrą promocję.  Sprawdzam dalej, Bryza - 3, 76 zl za kilogram. Dosia - 5 zl za kilogram. E Active Plus Color Proszek do prania 4,6 kg -  5,87 za kilogram. Powyżej 10 zl za kiligram zapłacimy właściwie za proszek klasy premium i to w małym opakowaniu 400 gramów. Autor reklamy chce nas wobec tego przekonać, że mamy kupić pralkę w celu oszczędzania pieniędzy a następnie kupować drogie proszki w małych opakowaniach. Cudowny pomysł. Beko Minus. -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 