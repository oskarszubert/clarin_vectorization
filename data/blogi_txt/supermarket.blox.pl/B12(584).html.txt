Ponad dwie dekady czekania. I Unia Europejska w końcu podjęła tę dramatyczną decyzję. - Od dziś nie trzeba już będzie mierzyć krzywego ogórka, rozrośniętej marchewki, sprawdzać rozmiaru czosnku, cebuli, kalafiorów czy koloru wiśni, śliwek, groszku, jabłek, gruszek, truskawek i pomidorów. Te, które nie spełnią unijnych standardów nie zostaną zniszczone - będą sprzedawane, ale z dokładną informacją, że są przeznaczone na przetwory - pisze portal Gazeta.pl:  http://gospodarka.gazeta.pl/gospodarka/ 1,33181,6776652,Unia_przegrala_z_natura__Koniec_z_prostowaniem_o gorkow.html Dzień 1 lipca oznacza powrót na półki sklepowe krzywego ogórka i bulwiastej marchewki - powiedziała Mariann Fischer Boel, Komisarz ds. Rolnictwa i Rozwoju Obszarów Wiejskich. - Wyrzucanie dobrych produktów, tylko dlatego, że mają niewłaściwy rozmiar i kształt jest pozbawione sensu - powiedziała unijna komisarz do spraw rolnictwa Mariann Fischer Boel. Dodała, że wycofanie tych przepisów ograniczy marnotrawstwo, zwłaszcza teraz, przy wysokich cenach żywności i problemach gospodarczych. Czy czują Państwo epokowość tej chwili?  Trudno wyobrazić sobie przepis, który był przyczynkiem do większego darcia łacha z szacownych instytucji wspólnotowych niż wspomniany ogórek.   Takich unijnych regulacji, które nie mieszczą się w głowie przeciętnego człowieka jest sporo. Ostatnio Unia zastanawiała się czy nie należy umożliwić winiarzom mieszania wina czerwonego z białym tworząc w ten sposób różowe. Obecnie taka praktyka jest zakazana we Francji, Włoszech i Hiszpanii. Komisja Europejska się z propozycji wycofała, bo zaprotestowali sami winiarze, którzy mieszać nie chcą   Poprzednio mieliśmy długą dyskusję  o wódce (żywo nas interesująca). Polscy europosłowie walczyli, by za wódkę uznano trunek tylko ze zboża, ziemniaków lub melasy buraczanej, a nie np. winogron czy bananów. Głosowanie przegrali.   Nawiasem mówiąc nie wiem czy wszyscy pamiętają ale marchewka w unijnej nomenklaturze jest owocem. Dzieje się tak, bo Portugalczycy używają jej do produkcji dżemów... 