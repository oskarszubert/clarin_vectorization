Myślałem że jeśli chodzi o sztuczki z wyciąganiem pieniędzy z naszych kieszeni widziałem już wszystko. No, może prawie wszystko. Ale czegoś takiego jeszcze nie! Pani Iwona: Z serii świąteczne szaleństwa. Znalazłam na stronie sklepu z karmą dla zwierząt. Produkt jednego z popularnych producentów. "Kalendarz Adwentowy dla kota. Skróć czas adwentowego oczekiwania." Cena promocyjna 34zł.  Jest również wersja kalendarza adwentowego dla gryzoni. Tańsza, tylko 19zł. Przekąski dla pupila na każdy dzień oczekiwania.  Co jest w takim kalendarzu? I tak wersja dla królika zawiera min:3 x 1 Chipsy bananowe, skład: banany, miód3 x 1 Chipsy z czerwonych buraków, skład: 100% suszone czerwone buraki2 x 1 Chipsy z marchwi, skład: 100% suszona marchew Wersja dla kota? „Kalendarz zawiera przysmaki Cosma w czterech wariantach smakowych: kurczak, kaczka, wołowina i tuńczyk” I jeszcze zachęta: „Spraw radość Twojemu kotkowi podając mu wyśmienite przysmaki i w ten sposób umilając adwentowe oczekiwanie” Wersja dla psa o nazwie Rocco? Kości do żucia, skalp wołowy, płuca i wątroba.   Jak rozumiem oferta zakłada, że pies, kot albo królik jest katolikiem i czekając na święta łapą będzie oddzierał kolejne okienka, odliczając na pazurach dni do Bożego Narodzenia. Wtedy przemówi ludzkim głosem. I ciekawe co powie właścicielowi... 