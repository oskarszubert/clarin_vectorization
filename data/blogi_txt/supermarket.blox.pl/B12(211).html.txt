Oto najnowszy łańcuszek śmieciowo - internetowy który znalazłem w poczcie: Ceny paliwa poszybowały w górę. Jeszcze trochę i zobaczymy 5 PLN za litr, a potem może i więcej.  Oto pomysł: Do końca bieżącego roku NIE KUPUJMY ŻADNYCH PALIW od dwóch największych firm paliwowych: BP i STATOIL. Jeśli nie będą sprzedawały paliwa, będą zmuszone do obniżenia ceny.  Jeśli one obniżą ceny, inne firmy będą zmuszone do uczynienia tego samego. Ale aby osiągnąć efekt musimy pozbawić te dwie firmy milionów klientów. Wbrew pozorom jest to całkiem łatwe do osiągnięcia. Czytaj dalej a dowiesz się jak dotrzemy do milionów. Wysyłam tę wiadomość do 30 osób. Jeśli każda z nich wyśle ją do kolejnych dziesięciu (30 x 10 = 300) i każda następna do kolejnych 10 i tak dalej to już w szóstej kolejce wiadomość ta dotrze do 3 milionów ludzi. Jeśli każda z nich wyśle do kolejnych 10... Wszystko, co należy zrobić to wysłać tę wiadomość do 10 znajomych osób i nie kupować paliwa na stacjach BP i STATOIL. Że Lady GaGa namawia do bojkotu BP z powodu wycieku ropy w Zatoce Meksykańskiej to rozumiem. Ale na pomysł, żeby bojkot BP doprowadzi do obniżki cen paliw w Polsce to bym nie wpadł.  PS. BP i Statoil to nie są największe firmy paliwowe w Polsce. Moim skromnym zdaniem raczej Orlen i Lotos. Nawiasem mówiąc miałem okazję tankować niedawno na stacji Orlenu w Płocku (rodzinne miasto spółki) i przyznam było to wyjątkowo bolesne. Prawie 5 zł za litr. Ała. 