Reckitt Benckiser znany na polskim rynku z takich produktów jak Dosia, Bryza, Clerasil  czy Calgon postanowił zainwestować w... prezerwatywy. I to nie byle jakie, bo będące połączeniem normalnego produktu antykoncepcyjnego z Viagrą albo Cialisem, czyli lekami na erekcję.  Nowy produkt jak pisze amerykańskie wydanie BloombergBusinessweek powstał w ramach współpracy z firmą Futura Medical, która wyprodukowała żel o nazwie Zanifil. Ma on pobudzać ukrwienie tego niezwykle istotnego dla mężczyzn organu.  - To właściwie Viagra w kondomie - powiedział Daniel Mahony z funduszu Polar Capital Holdings, który ma udziały w Futura Medical. Obie firmy liczą że będzie na niego ogromne zapotrzebowanie ponieważ w przeciwieństwie do wspomnianych wyżej leków prezerwatywa ma być sprzedawana bez recepty. Cudowny kondom „jeszcze - bez nazwy” trafić ma na półki sklepów w Europie w przyszłym roku. Jego cena jest nieznana ale ma on należeć do kategorii premium - 14 - 17 dolarów za  opakowanie 12 sztuk. Skąd to zainteresowanie koncernu FMCG przemysłem - khem - wulkanizacyjnym? Światowy rynek prezerwatyw wart jest ok. 11.5 mld. dolarów rocznie. Reckitt Benckiser w ubiegłym roku kupił za 3,8 mld dol. spółkę SSL produkującą m.in. markę prezerwatyw Durex i wkładki do butów Scholl. Jak się jednak okazuje jego strategia z wprowadzeniem na rynek nowych prezerwatyw odbierana jest jednak jako... ryzykowna. Dlaczego? Bo jak pisze BloombergBusinessweek aż 40 proc. tego typu produktów kupują kobiety. A jeśli kobieta wręczy swojemu mężczyźnie opakowanie na którym napisane jest, że po użyciu tego kondoma będziesz miał większego penisa może to wywołać reakcję: co uważasz że mój penis jest za mały? Ała!! 