Pan Michał pedałował leśną ścieżką na swoim dwa dni temu kupionym rowerze trekkingowym marki Giant.Trekkingowym czyli niby do jazdy w terenie.Marka: Giant. Cena: 1899 zł. Model: Giant 11 Roam 2.Przed nim jechały cztery osoby, jedna na Meridzie, jedna na Wheelerze, jedna na Unibiku i jedna na Kellys.W sumie dwa rowery szosowe i dwa trekkingowe.Uwaga będzie rosło napięcie.Ścieżka była szeroka. Ponieważ była w lesie leżały na niej patyki. To dość charakterystyczne dla podobnych terenów. Merida przejechała po patykach, Wheeler przejechał, Unibike przejechał, Kellys też.Pan Michał oczywiście nie. Odpadła mu przerzutka, spadł łańcuch, a następnie przerzutka lekko scentrowała koło.Jak się okazało pękł hak przerzutki. Pan Michał zgłosił się z reklamacją do Gianta. I? Oczywiście odmowa uznania reklamacji (wnoszonej na podstawie niezgodności towaru z umową).„W rowerze nie stwierdzono żadnych wad. Uszkodzenie mechaniczne z winy użytkownika.”- Nie zjeżdżałem z góry. Nie wepchnąłem patyka między szprychy. jechałem po normalnej, utwardzonej  leśnej drodze. I co? Moja wina.Pan Michał poszedł do PIH. A tam usłyszał że... jedyny ekspert od rowerów jakiego mieli odszedł na emeryturę a nowego nie ma.Pan Michał wziął sobie instrukcję dołączoną do sprzedawanego roweru i zaczął czytać:„Dzięki rowerom Giant miliony podobnych do Ciebie rowerzystów cieszą się zdrowiem i szcześciem, ponieważ jazda rowerem zapewnia radość” (w moim wypadku dość krótka - komentuje pan Michał), „wysiłek fizyczny” (niewątpliwie pchanie uszkodzonego roweru do takich należało) „i prawdziwą euforię” (oj to na pewno). „Pragnienie dzielenia się przyjemnością z jazdy inspiruje nas do nieustannego konstruowania najnowocześniejszych rowerów na świecie.”- Mi nowoczesność chyba zaszkodziła, bo trzeciego dnia jeździłem na wypożyczonym, starym i wysłużonym rowerze trekkingowym Authora. I żaden patyk i kamyk go nie pokonał, no ale fakt - był ciężki - opowiada czytelnik. Kto winien? Czy Giant powinien uznać reklamację? 