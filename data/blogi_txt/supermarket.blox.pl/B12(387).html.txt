Ciekawe zderzenie opowieści marketingowo - reklamowej w wykonaniu Playa z praktyką, czyli używaniem produktu przez konsumenta. Otóż Play ma w swojej prepaidowej ofercie produkt, który nazywa się 'Lubię to!'. Wedle informacji na stronie: 'W ofercie Lubię to! otrzymujesz nieograniczony dostęp do Facebooka'. - Nieograniczony oznacza tyle, że posiadając otrzymany po doładowaniu pakiet internetowy i łącząc się z Facebookiem, Play nie pomniejsza nam stanu pakietu, gdy korzystamy z tego portalu społecznościowego - pisze mi pan Maciej, który zawiadomił mnie o sprawie. Tymczasem.... - Ostatnio po skorzystaniu z (rzekomo darmowego) Facebooka, spojrzałem w billing i zauważyłem, że duża część z tego, co wykorzystałem podczas ostatniego połączenia została zakwalifikowana, jako zwykła transmisja ze zwykłą stroną (czyli ilość możliwych danych do wykorzystania została pomniejszona). - Była to dość spora ilość transferu, a akurat oglądałem w trakcie tego połączenia zdjęcia w galerii, więc - słusznie - założyłem, że zdjęcia i miniatury zdjęć zamieszczanych na Facebooku prawdopodobnie nie są zamieszczane na serwerach FB, ale np. na serwerach partnerskich lub serwerach, co prawda należących do Facebooka, lecz o adresie innym niż *.facebook.com. - I faktycznie - wszystkie zdjęcia, które wysyłamy oraz oglądamy na FB są zamieszczane na serwerze - *.akamaihd.net, natomiast treść pisana na *.facebook.com - pisze mi pan Maciej. Złożył reklamację, którą Play... odrzucił. Wyjaśnienie? "Informuję, że bezpłatne jest tylko korzystanie z podstawowych usług portali społecznościowych, natomiast korzystanie z usług ponad podstawowych będzie rozliczana z pakietu transferu danych" - napisał mu Play. Pan Michał odwołał się pytając czym wobec tego według Playa jest Facebook skoro można przeglądac tylko tekst w serwisie?? - Oddzwoniła Pani, która poinformowała, że bezpłatne jest wchodzenie na stronę główną, na profile znajomych, przeglądanie miniatur zdjęć, ale (sic!) wchodzenie w zdjęcia już nie (a to trzeba zrobić, aby, np. skomentować zdjęcie). Poinformowałem, że nie ma to znaczenia, bo zarówno miniatury zdjęć (które widzimy przed wejściem w nie), jak i one same są na tym samym, zewnętrznym serwerze i każdorazowe odpalenie Facebooka będzie się wiązało z pomniejszeniem limitu danych. Nie uwierzyła, nie chciała przekazać sprawy technikom do potwierdzenia, kazała sprawdzić jeszcze raz. Nie powiedziała, co zrobić, gdy będę miał rację, bo przecież racja leży po jej stronie. Jest 19.50 - sprawdziłem. Wszedłem wyłącznie na stronę główną FB, zobaczyłem posty z dzisiaj (tylko z widoku strony głównej), było parę miniatur. Efekt? Oczywiście pobrane ledwie 10 kB (w ramach darmowej transmisji) i ponad 2,5MB normalnej transmisji. Why Play? Why???  Ewa Sankowska-Sieniek z Play pisze tak: Oferta rzeczywiście zapewnia nieograniczony dostęp do Facebooka oraz nielimitowany Internet po doładowaniach, ale informujemy klientów o ograniczeniach wynikających z pewnych okoliczności technicznych. "Nieograniczony dostęp do Facebooka" rozumiany jest jako dostęp do tzw. komponentów własnych FB, czyli materiałów znajdujących się na serwerach FB. Informujemy o tym wyraźnie - szczegóły są przedstawione: - w regulaminie -  - szczegółowo traktuje o tym punkt 19 - poniżej: - 19. W ramach usługi P4 zapewnia nieograniczony dostęp do Facebooka, co oznacza, że transmisja danych poza transmisją danych na komponentach własnych ww. portalu będzie pomniejszać limit transferu danych z pakietów na transmisję danych. i - na stronie www.play.pl - link do opisu oferty - załączyłam plik z dokładnie załączonym fragmentem strony, gdzie umieszczona jest ta informacja:  I wszystko jasne ROFTL Droga firmo Play dajecie ciała. Nienawidze takich marketningowych ściem. Albo dajecie darmowy dostęp do Facebooka albo nie. Minus. 