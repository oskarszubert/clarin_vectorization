Dzisiejsza notka ku przestrodze dla wszystkich tych, którzy zapominają o terminowym płaceniu rachunków za telefon albo z rżnych wzgldów nie dostali faktury. Pani Aleksandra do końca maja 2010 była klientką sieci Play. - Z końcem maja 2010 rozwiązałam umowę. I? 14 miesięcy później dostała wezwanie do zapłaty zaległej faktury z informacją, że  obsługa zaległości została przekazana firmie windykacyjnej. Pani Aleksandra się zdziwiła, bo na ostatniej opłaconej fakturze była informacja „opłata abonamentowa za miesiąc maj 2010” . Była więc święcie przekonana że wszelkie płatności zostały uregulowane. Jak się okazało - 3 czerwca 2010 roku została wystawiona faktura na ok 58 zł, która nie została do mnie przesłana - relacjonuje czytelniczka. - Poprosiłam PLAY o duplikat faktury, a kiedy go dostałam, stwierdziłam, że coś jest nie tak, ponieważ nie było na niej informacji ile połączeń wykonano w ramach abonamentu, tylko wszystkie rozliczono poza abonamentem. Próbowałam wyjaśnić sprawę przez telefon, na infolinii, ale... Najkrócej mówiąc konsultant ściemniał opowiadając o różnego rodzaju księgowaniach, które miały miejsce na jej koncie abonenta, oraz o  tym, że został jej w końcu przydzielony kolejny numer abonenta i tam też coś przeksięgowano. - Ze względu na powyższe, złożyłam reklamację, żeby otrzymać wyjaśnienie za co jest ta wystawiona 3 czerwca 2010 faktura oraz aby wyjaśnić, czy połączenia, które zostały wliczone do faktury wystawionej 3-06-2010, zostały rozliczone prawidłowo - pisze. I co? I nic. Reklamacja została odrzucona. Nie dlatego, że Pani Aleksandra miała rację czy jej nie miała. Po prostu Play odpowiedział jej, że po upływie 12 miesięcy nie ma możliwości wyjaśnienia sprawy. - W taki oto prosty sposób, oczekują zapłaty za coś, czego od początku nie byłam w stanie zweryfikować. Odrzucając reklamację PLAY powołuje się na regulamin, który wyznacza termin 12 miesięcy na wyjaśnianie wszelkich niejasności, ale jednocześnie dopiero po upływie 14 miesięcy wysłał upomnienie o niezapłaconą fakturę - denerwuje się czytelniczka. Paragraf 22 nieprawdaż? Na koniec listu z odpowiedzą na reklamacje znalazł się zaś taki rozkoszny fragment:   Ciekawe czy pani Aleksandra wyśle sms. I jaką wystawi ocenę... 