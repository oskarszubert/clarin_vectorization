Podsądny wygląda tak:    Jest to deska serów hiszpańskich. Niezłych. Cena w Makro za sztukę 24,99. Drogo, bo sera raczej niewiele. Wychodzi i tak koło 100 zł za kilogram. Jak to kiedyś powiedział w wywiadzie dla Gazety Jerzy Mazgaj szef Almy: - Trudno  wytłumaczyć, że ser owszem może kosztować 14 zł za kilo. Ale oryginalny, przez 18 miesięcy sezonowany Gran Padano musi kosztować 140 zł. Odpowiedzą: ser jest ser. Jeden żółty i drugi żółty - to po co mam płacić 140 zł??? W Piotrze i Pawle ta sama deska serów (przypominam w Makro 24,99) kosztuje:    Ponieważ też przecierałem oczy ze zdziwienia, robimy zbliżenie: Rozumiem Makro to teoretycznie sklep hurtowy (teoretycznie, bo ludzie tu na zakupy się zjawiają jak do hipermarketu, bo na hurtowe zakupy to się zbyt drogo w Makro zrobiło). Zaznaczam, żeby zapłacić w Makro 24,99 nie trzeba kupować tych serów pięć, dziesięć czy karton. Kupuje się jeden. Jak rozumiem Makro nie prowadzi działalności charytatywnej i na tym serze też zarabia. Piotr i Paweł jednak nie chce zarabiać tylko zdzierać. Plus  15 zł marży na kawałku sera? Niemal 40 proc. różnicy? Ostre przegięcie Panowie i Panie. PS. Kto pobije rekord Piotra i Pawła? Czekam na propozycje! Najciekawsze opiszę w Gazecie. 