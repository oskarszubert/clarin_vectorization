Jak sklep internetowy nie powinien traktować klienta?  Jak powinien traktować to wszyscy mniej więcej wiemy. Zakup, dostarczenie towaru, szybka wymiana informacji. A teraz będzie prawdziwy antyporadnik, który pokazuje na przykładzie jednego czytelnika najczęstsze i najbardziej wkurzające błędy jakie sklep internetowy może popełnić. Bo i czego tu nie ma? Jest wystawianie towaru, którego się nie ma, wielokrotne spławianie klienta a następnie totalne jego olewanie. Znacie to? Od początku, zaczyna pan Piotr.  - Pod koniec grudnia (28-go konkretnie) zamówiłem sprzęt, HP Microserver + pamięć RAM, na kwotę 939 zł w gdańskim sklepie Ram.net. Dostawa miała się odbyć do warszawskiego punktu odbioru w/w sklepu. Zamawiałem razem z kolega, z tym ze w 2 oddzielnych zamówieniach, jako ze nasze zestawy sprzętu minimalnie się różniły. Zapłaciliśmy przelewem z góry (niestety). Towar miał być dostępny w ciągu 24 godzin, czyli generalnie rzecz biorąc w magazynie.   Pierwszy błąd:- Po kilku dniach dostałem informacje, ze sklep nie może dostarczyć mi pamięci, gdyż właśnie 'się skończyły', pomimo tego ze na stronie www sklepu cały czas widniały jako towar dostępny. Pierwsze ostrzeżenie:-W tym samym czasie Mariusz (czyli mój znajomy) dostał informacje, ze serwer HP który miał być jemu sprzedany jest wadliwy, ale mogą mu sprowadzić nowy, jednak za dużo wyższą kwotę. Chłopak się nie zgodził i poprosił o zwrot pieniędzy.   A później się zaczęło robić zabawnie, bo sklep zaczął przekładać datę dostarczenia towaru. Wpierw na 3 stycznia, później 9 stycznia, w końcu 12 stycznia.  - Jeśli 12-go towaru nie będzie na miejscu, czekam na zwrot pieniędzy - zgodnie z prawem w terminie 31 dni od daty zamówienia. Aha, prosiłbym o nie używanie terminów "możliwie", "najwcześniej", "nie powinno". Interesują mnie konkrety, a nie bzdury. Wobec powyższego proszę o jednoznaczne stwierdzenie kiedy będzie towar – napisał do sklepu pan Piotr (dostałem wszystkie maile z korespondencją). Powiedzmy szczerze zbyt szczęśliwy to nie był. Co na to sklep? Czekamy na dostawę. A 12 stycznia sklep odpisał że serwer będzie…. 17 stycznia.  Dzień później pan Piotr anulował zamówienie i zażądał zwrotu pieniędzy.  Drugi błąd: sklep zaczyna grę na przeczekanie.  Początkowo zapewniano mnie, ze pieniądze będą za 7 dni. Jak minął tydzień, to zapewniano mnie ze do końca stycznia. Cóż, mamy koniec lutego i nadal bez zmian. Tzn. jedyna zmiana jest taka, ze urwał się jakikolwiek kontakt. I teraz będzie rewelacja czyli podsumowanie: - W piątek byłem przejazdem w Gdańsku, wiec postanowiłem odwiedzić przy okazji ten sklep (pan Piotr nazwał go na tyle brutalnie, że określenie podpadało pod kodeks karny). Oczywiście nie nastawiałem się na odzyskanie pieniędzy i bardzo dobrze. Jest to sobie mały sklepik, w którym siedzi dwóch młodych panów. Pieniędzy oddać nie mogą, bo w 'kasie nie maja', a przelewy robić może tylko właściciel.. którego akurat nie ma i ma wyłączony telefon.  Pan Piotr wysłał do sklepu przedsądowe wezwanie do zapłaty (bez reakcji). Zamierza więc złożyć pozew cywilny oraz zastanawia się nad zgłoszeniem do prokuratury zawiadomienia o wyłudzeniu. - U kolegi sprawa wygląda podobnie - tez został bez kasy i sprzętu. Dodatkowo smaku nadaje fakt, ze z opinii internautów wygląda na to, iż działalność tego sklepu co najmniej przez ostatni rok wygląda właśnie w ten sposób – pisze rozżalony pan Piotr. Konkluzja?- Niestety, mimo mojego wieloletniego doświadczenia w kupowaniu przez internet dałem się zrobić jak dziecko. Kupowałem u nich sprzęt około 2-ch lat temu i wszystko było cacy. Wiec z góry przyjąłem, ze nadal jest dobrze, a jak widać jest bardzo źle – podsumowuje.  I co Państwo o tym sądzą? 