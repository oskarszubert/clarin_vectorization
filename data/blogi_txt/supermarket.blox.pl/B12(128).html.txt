„Oto twój jogurt. Wyobraź sobie, że wyjmujesz z niego cały biały cukier i słodzisz go tylko owocami”. Tak zaczyna się reklama jogurtu Bakoma Premium Frutica.    „Bez białego cukru i bez dodatku słodzików.” „Bakoma radość z natury” – to hasło reklamowe koncernu. To postanowiłem zobaczyć ile te natury jest w tym jogurcie.  Założenie jest proste: jogurt z owocami powinien składać się z UWAGA! TO BĘDZIE ZASKOCZENIE: jogurtu i owoców. Tutaj zgodnie z zapowiedzią nie powinno być jeszcze cukru czyli teoretycznie jesteśmy tak najbliżej ideału jak się tylko da.  A w praktyce? Powiem szczerze nawet mi opadła szczęka. Ale o tym za chwilę. Owoców tu niewiele: truskawek 4,6 proc. a kiwi 1,1 proc. Ponieważ jogurt ma 330 gramów to truskawek mamy tutaj… jedną dużą. No może dwie małe. A kiwi? Wychudzony plasterek. Wypas po prostu.   Dalej: koncentrat soku z buraka (to bliski zamiennik truskawek), skrobia kukurydziana modyfikowana, żeby to cudo zagęścić  i ŻELATYNA WIEPRZOWA.  Po co pakujecie świnię do jogurtu???? Czy ktoś mógłbym mi to racjonalnie wytłumaczyć?? Oczywiście oprócz tego, że jogurt będzie sprawiał wrażenie gęstego??? Żeby nie było, że jeżdżę tylko po Bakomie oto inny „zdrowy” jogurt Danona z ziarnami. Truskawek tutaj jest tylko 3 proc. jest cukier, jest cała "tablica Mendelejewa" i co na koniec? Oczywiście żelatyna wieprzowa.   Nie jem jogurtów z żelatyną. Do śmieci.  Wolę słodzony cukrem ale bez świni. PS. Więcęj historii o jogurtach opisywanych na tym blogu znajdziecie tu i tu. 