Co to jest luksusowe jedzenie proszę państwa? To produkty ekologiczne, produkty chronione przez UE jak choćby bryndza czy oscypek (czyli niektóre towary regionalne i tradycyjne) albo co najmniej dwukrotnie droższe od oferowanych w masowej sprzedaży. Innymi słowy inspektorzy wzięli się za parmezan, stek z sarny, pasztet z dzika, kawior, produkty klasztorne, jajka od kury zielononóżki, miód z kwiatów pomarańczyCo im wyszło? Że producenci mają naprawdę nielichą fantazję. Po pierwsze jeśli chodzi o składy.Np. „pasztet z dzika” zawierał 25 proc. mięsa z dzika oraz składniki pochodzące z innych zwierząt, „dżem pigwowy z syropem z agawy” zawierał 70 proc. śliwki, makaron 4-jajeczny został w rzeczywistości wyprodukowany z 1,5 jaja na kilogram mąki. Namiętnie też stosowano tańsze surowce np. „pasztet z gęsi” składał się z wątroby wieprzowej, słoniny, głowizny, wątroby z gęsi i mięsa wieprzowego a przetwory z mleka koziego i owczego zawierały mleko krowie. Po drugie jeśli chodzi o etykiety. –Zastrzeżenia wzbudziło użycie szaty graficznej z wizerunkami składników, których w rzeczywistości nie było w produkcie (np. na opakowaniu „soku wiśniowego” uwidoczniono owoc wiśni, gdy sok składał się z mieszanki soku wiśniowego i jabłkowego) - pisze Inspekcja. Przedsiębiorcy dawali oznaczenia sugerujące ekologiczne metody produkcji, gdy w rzeczywistości towary zostały wyprodukowane w normalny sposób (dotyczyło to np. wędlin, ryb, jaj). W oznakowaniu ryb sprzedawanych na wagę brakowało m.in. informacji o zawartości otoczki z lodu tzw. glazury (np. podano 3 proc. zamiast rzeczywistych 25 proc.), czy informacji o szkodliwym wpływie ryby maślanej. Zdarzało się także, że producenci przypisywali swoim produktom lecznicze właściwości. I tak jakby ktoś nie wiedział   „miód lipowy wykazuje działanie wykrztuśne, napotne, przeciwgorączkowe a „owoce czereśni można stosować w stanach wyczerpania fizycznego i psychicznego”. - Mimo nieprawidłowości produkty z tej półki wyróżniały się lepszą jakością niż oferowane w masowej sprzedaży - konkluduje Inspekcja. Smacznego. 