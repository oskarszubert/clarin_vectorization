Mało? Tak myślałem. A ile chciałoby ubierać się w ciuchy od Chanel, Prady, Armaniego  etc.?Myślę, że liczba pań rośnie znacząco. Dwie Amerykanki  Jennifer Carter Fleiss i Jennifer Hyman - obie młode,  atrakcyjne,  z zamiłowaniem do krótkich sukienek i po szkole biznesu na Harvardzie postanowiły wyciągnąć ręce między tymi sprzecznościami.Założyły firmę Rent the Runway, która specjalizuje się w wypożyczaniu sukienek projektantów tzw. Haute Couture (o czym poinformawał wczorajszy New York Times.) Zamówienie składa się na ich stronie internetowej i sukienka przychodzi wprost do domu. Miłośniczka światowych projektantów zakłada ją na wesele przyjaciółki, kolacje z przystojnym kolegą z pracy, randkę z  nieznajomym poznanym w sieci. Innymi słowy w miejsce gdzie chce się pokazać. A po czterech dniach wrzuca kieckę do torby, którą razem z sukienka przesyła Rent the Runway. Torbę wrzuca do skrzynki na listy. A Rent for Runway oddaje ją do pralni chemicznej. Proste?Bardzo. Za wypożyczenie w ten sposób sukienki RTR bierze mniej więcej jedna dziesiątą jej sklepowej ceny. Czyli jeśli kreacja bliżej mi nieznanego (choć pewnie słynnego) Hervé Légera albo Diane Furstenberg (również mi nieznanej) kosztuje tysiąc czy trzy tysiące dolarów to za jej wypożyczenie płaci się od 50 do 200 dolarów.Na pomysł Hyman wpadła obserwując swoją młodsza siostrę, która konała  z chęci założenia na ślub nowej sukienki - koniecznie znanego projektanta - i gotowa była wydać na to sporą cześć swojej pensji. Mimo, że sukienkę za tysiąc czy dwa tysiące dolarów założyłaby tylko raz czy dwa. Na wszelki wypadek (czytaj jeśli kobiecie sukienka na żywo się nie spodoba) można ja odesłać w ciągu 24 godzin nie ponosząc żadnych kosztów. Podobnie jest jeśli kiecka okazała się za mała lub za duża (firma gratis dosyła odpowiedni rozmiar).A za 25 dolców ekstra można wybrać drugą sukienkę - w innym stylu - jako backup. Firma ma jak na razie 20 tys. klientek w swojej bazie. Dobry pomysł na recesję? Ciekaw jestem czy u nas przyjęło by się coś podobnego. Chyba na taki biznes jest jeszcze za wcześnie. A i rynek jest raczej za mały. 