Ciemność widzę! Ciemność! Putin, nie Putin a tu od dziś zaczyna się śmierć tradycyjnej żarówki. Wynalazek przypisywany głownie Josephowi Wilsonowi Swanowi i Tomaszowi Edisonowi z woli Unii Europejskiej będzie odchodził w etapach. Od dziś sklepom nie wolno sprowadzać żarówek 100 watowych (mogą je jednak sprzedawać jeśli mają je w magazynach). Od 1 września przyszłego roku zakaz wprowadzania do sprzedaży dotknie żarówki 75 watowe,  w 2011 r. i 60-watowe, a 1 września 2012 r. - 40- i 25-watowe. Jak ktoś chce sobie strzelić setkę, musi się pośpieszyć, zapasy żarówek w sklepach skończą się wciągu najbliższych kilku tygodni. Mieszkańcy poszczególnych krajów Unii m.in. Niemcy kupują je już od dłuższego czasu na zapas. Czemu ludzie mają płacić kilka razy więcej za energooszczedne żarówki? Zdaniem Komisji Europejskiej dla tej energooszczędności właśnie. Cała Unia ma mniej zużywać prądu - o 12,5 proc. Ograniczona ma zostać również emisja CO2. Teraz wystarczy jeszcze przekonać konsumentów że energooszczędna żarówka świeci tak samo mocno jak ta tradycyjna... A to akurat łatwe nie będzie. 