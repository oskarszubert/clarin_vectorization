Proszę trzymać się mocno foteli. Ach to był news wczorajszych portali plotkarskich. Patrycja Kazadi nowa prowadząca „You Can Dance” wystąpiła na billboardzie reklamując sklep. Co prawda wbrew temu co rozpowszechniają pewne Pudle nie chodzi tu o sklep Real tylko całe centrum handlowe ale oj tam na blogu nie będę czepiał się szczegółów.  Centra  od pewnego czasu bardzo intensywnie podpierają się taka formą promocji. Raz jest tania (honorarium takiej „gwiazdy” to zwykle kilkanaście tysięcy zł, jakieś zniżki w sklepach itp.). Dwa jest tania. Trzy czasami idzie za nią duży rozgłos - patrz przykład Kazadi. A jesli jeszcze uda się nakłonić celebrytkę aby paparaty zrobiły jej zdjęcia jak kupuje w centrum bieliznę - sukces gwarantowany. I tak Aleksandra Kuligowska znana z programu Top Model stała się twarzą centrum handlowego Forum w Gliwicach (wcześniej ową funkcję pełniła Agnieszka Włodarczyk i Magda Mołek).  Ivona Pavlović reklamowała podobny obiekt w Grudziądzu. A najsłynniejszą do tej pory taką kampanię zrobiła warszawska Galeria Mokotów. Dwa lata temu wynajęła do reklamy centrum byłą miss świata Tatanę Kucharovą.   Jak widać i w tej branży jest wyraźna segmentacja - celebryta z wyższej półki reklamuje centrum handlowe z wyższej półki. Czy taka kampania przyciąga dodatkowych klientów? A czy państwo pójdą do centrum handlowego bo reklamuje je Kazadi? 