Dziś będę chwalił. Owo zjawisko występuje niezwykle rzadko, coś jak słońce od stycznia do kwietnia w naszej ojczyźnie w tym roku albo radosny uśmiech u przewodniczącego Kaczyńskiego. Jesteśmy w UE? Jesteśmy. Prawo mamy to samo jeśli chodzi o ochronę konsumenta? To samo. Ale zwyczaje kupieckie całkiem inne. Te same firmy potrafią się zachowywać całkiem inaczej w zależności od tego po której stronie Odry znajduje się klient. Nie wierzycie? To posłuchajcie. Panu Konradowi padała mysz. W sensie prawy klawisz działał a reszta nie. Mysz można było generalnie używać jako broń zaczepno obronną pod warunkiem rzecz jasna, że ktoś potrafi celnie rzucać. Mysz wchodziła w skład zestawu Cordless Desktop Wave firmy Logitech - co oznacza, że panu Konradowi została działająca klawiatura i kontroler wpinany w usb, który tym wszystkim sterował. Zestaw kupiony był w krakowskim Media Markcie, ale pan Konrad od kilku lat mieszka w Londynie. Odezwał się więc do BOK Logitech Europe. - W laptopie robiącym za desktopa, mam tylko 2 wolne porty USB, napisałem do helpdesku firmy pytanie, czy jeśli kupie sama myszkę, to czy da rade podłączyć ja do tego samego nadajnika, co starą klawiaturę. Kupowanie całego zestawu jest jednak droga zabawa - relacjonuje czytelnik. I co? Osoba podpisująca się jako Joao (strzelam, że to Portugalczyk) odpowiedziała mu tak: „Based on the supplied information your product is still covered by warranty. I am sorry to inform you that the Logitech Cordless Desktop Wave is a phased out product and no longer available for replacement, as such I would like to suggest the Logitech Wireless Desktop MK710 as a possible replacement. Please let me know if you find this product satisfactory.”  - Proszę sobie wyobrazić moje zdziwienie, kiedy pracownik BOKu napisał mi, ze myszka jest zepsuta, ale na podstawie numeru seryjnego, który podąłem, cały zestaw jest jeszcze na gwarancji i prosi o przesłanie adresu domowego w celu wysłania klawiatury i myszki. Jednocześnie bardzo mnie przeprosił, ze produkt, który kupiłem nie jest już produkowany, w związku z czym pyta, czy zadowolę się najmocniejszym zestawem bezprzewodowej klawiatury z myszka, który jest dostępny obecnie w sprzedaży. Gdyby nie rzut oka na adres mailowy, byłbym przekonany, ze ktoś sobie ze mnie żartuje. Nikt nie chciał ode mnie gwarancji, nikt nie życzył sobie dowodu zakupu, po prostu klawiatura z myszka została mi wysłana kurierem i już z niej korzystam - opisuje zachwycony klient. I dodaje: Zastanawiam się, jak wyglądałby obsługa klienta w tej samej firmie, tylko ze w Polsce? Jak Państwo sądzą? 