Facebook to takie fajne miejsce gdzie bardzo łatwo dotrzeć do różnych ludzi. Pan Mariusz podesłał mi linka do wpisu, który z kolei umieścił Pan Wojciech. - Oto na własne oczy mogłem się przekonać jak Tesco (inne markety zapewne nie są lepsze) oszukuje ludzi. Obsługa umieściła nowe etykiety z promocyjnymi cenami, ale zapomniała zdjąć stare. Cóż więc możemy się dowiedzieć z tych etykiet? 1.Gra "Scrabble Junior"Stara etykieta: Cena przekreślona: 71,99 zł. Nowa cena: 50,39 zł.Nowa etykieta promocyjna: Cena przekreślona: 89,99 zł. Nowa cena (aktualna): 71,99 zł. Napis na etykiecie promocyjnej: "Oszczędzasz 18,00 zł."2. Gra "Scrabble Original"Stara etykieta: Cena przekreślona: 99,99 zł. Nowa cena: 69,99 zł. Nowa etykieta promocyjna: Cena przekreślona: 124,99 zł. Nowa cena (aktualna): 83,90 zł.  Napis na etykiecie promocyjnej: "Oszczędzasz 41,09 zł." Tzw "promocje" ważne od 29.11 do 24.12.2012 r. Możecie ku przestrodze i przypomnieniu udostępnić znajomym - wiarygodność tego zdjęcia potwierdzam osobiście, ponieważ sam je zrobiłem. TESCO, Warszawa ul. Radzymińska, zdjęcie z dnia 1 grudnia 2012 r - pisze pan Wojciech.  Co na to wszystko Tesco? Sieć tłumaczy, że to nałożenie promocji na promocję. - Po prostu mamy bardzo tanie produkty - niekiedy jeszcze tańsze niż w promocji. Oba produkty dostępne są aż do Świąt w cenie promocyjnej (83,90 / 71,99 - duże / małe Scrabble), co widać na większej cenówce. Ale od 29 listopada do 5 grudnia włącznie na obie gry obowiązuje jeszcze niższa cena - najniższa cena z widocznych na zdjęciu. Czyli Scrabble Junior kosztują 50,39 zł, a Scrabble Original 69,99 zł. Cena aktualna jeszcze do dziś, więc jeśli ktoś ma ochotę na oryginalne Scrabble w bardzo niskiej cenie 69,99, taniej niż na Ceneo - zapraszamy na zakupy - twierdzi Michał Sikora kierownik ds. komunikacji zewnętrznej Tesco Polska. Tłumaczenie pana Sikory jest hmmm intrygujące. Bez wątpienia jednak w sklepie jest bajzel z etykietami. Minus. 