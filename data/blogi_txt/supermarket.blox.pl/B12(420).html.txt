Miało być o „mleku”  Łąkowym które w rzeczywistości nie jest mlekiem tylko -  tu cytuje ze strony producenta: „produktem do picia UHT”. Pozory mogą mylić bo na opakowaniu jest łąka, jest szklanka, jest nawet skubana krowa. A nie mamy mleka. A co jest? Odtłuszczone mleko krowie z dodatkiem  UWAGA... tłuszczu roślinnego (3,2 %). Ot dziwowisko. I „oszczędności”, bo „Łąkowe” w sklepie kosztuje 1.85 zł. a nie 2,20 czy 2,30 zł. Może wprowadzać w błąd? Może. Sam producent do końca też nie wie co sprzedaje, bo kiedy najedzie się na ikonę Łąkowego jak byk pojawia się napis: „mleko UHT 2 proc.”  Ale o tym nie napiszę, bo po pierwsze wyjdzie, że się znów czepiam a po drugie uprzedził mnie tabloid.  Dzisiaj za to będzie o herbatach owocowych. Wpierw szukałem malinowej - w końcu sezon na przeziębienia wystartował z bloków niczym Oscar Pistorius. A czyż może być coś lepszego na chorobę niż aromatyczna, gorąca herbata z malin??? Oczywiście może , ale nie w tym rzecz. Oglądałem te herbaty i - było całkiem nieźle. Zawartość malin wynosiła nawet koło 40 proc. Reszta? Jak to - niemalinowe dodatki rzecz jasna.  Głównie jabłko. Później poszukałem herbaty żurawinowej. Statystyczna herbata „żurawinowa” miała koło 5 - 6 proc. żurawiny. Tak się zgrzałem że zapragnąłem odrobiny ochłody. Tak trafiłem na ochładzającą herbatę żurawina  rabarbar znanej na rynku firmy Vitax (jej produkty dumnie zajmowały pół regału).   Co jest w herbacie żurawina - rabarbar? 1. Przede wszystkim.. hibiskus czyli tzw. róża chińska. 2. Jabłko. Do jabłka już jesteśmy przyzwyczajeni. 3. Liść jeżyny. Też miło - witamy na pokładzie. 4. Aromaty - SUPER! ale ja zaczynam się już trochę niecierpliwić. 5. Korzeń lukrecji. 6. JEST JEST JEST!!!!!!  a nawet YES! YES! YES! rabarbar 0,5 proc. !!!!!!!! 7.  I owoc żurawiny też 0,5 proc.  Łał. Powiem WOW.  „Zawiera lukrecję nie może być spożywana w nadmiernych ilościach przez osoby cierpiące na nadciśnienie.” Zdrówka życzę proszę państwa. 