Byłem na zakupach w supermarkecie. Czynność ta nie jest zbyt fascynująca więc pominę wejście do sklepu, znalezienie koszyka, kręcenie się z koszykiem wkładanie tam określonych produktów. Pominę również ich wagę, kształt, opakowanie i nazwę. Tu następuje moment w którym pojawiam się w kolejce po pieczywo, zamawiam u pani bochenek chleba na wagę. Pani bierze bochenek. Wkłada go do torby, których sterta leży na blacie Nalepia kod kreskowy z ceną. Idę do kasy. Pani nabija na kasie produkty (znów pomińmy ich kształt, opakowanie i nazwę). Bierze zapakowany w torbę bochenek chleba. Nabija cenę za chleb. I dodatkowo złotówkę z hakiem za TORBĘ. Puściłem trochę pary z uszu. I zapytałem grzecznie DLACZEGO? Czy to nowy rodzaj sprzedaży: chcesz kupić chleb to musisz też zapłacić za torbę???? Pani kasjerka udała się na stanowisko z pieczywem. Wróciła po chwili. I stwierdziła, że zaszła pomyłka. Płaciłem kartą. Zwróciła mi bilonem pieniądze za torbę. I teraz zastanawiam się: pomyłka czy plan? -------------- I odpowiedź Piotra i Pawła: W dniu dzisiejszym z niepokojem przeczytałem wpis na Pana blogu o incydencie, jaki miał miejsce w jednej z naszych placówek. Z pełnym przekonaniem mogę powiedzieć, że była to pomyłka pracownika. W całej naszej sieci do dyspozycji naszych Klientów oddajemy do pakowania pieczywa bezpłatne torby foliowe i papierowe. Jeżeli mogę, to prosiłbym o informację, w której z naszych placówek miało miejsce to zdarzenie. Taka informacja pozwoli nam na weryfikację i rozmowę z kierownikiem sklepu celem wyjaśnienia nieprawidłowości.   pozdrawiam Błażej Patryn                                    rzecznik prasowy „Piotr i Paweł” S.A. 