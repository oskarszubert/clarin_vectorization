To już jest koniec, nie ma już nic - wielbiciele żeberek i kiełbasy z grilla mogą zacząć nucić klasyk Elektrycznych Gitar. Ministerstwo Spraw Wewnętrznych i Administracji opracowało projekt rozporządzenia ”w sprawie ochrony przeciwpożarowej budynków, innych obiektów budowlanych i terenów (skierowany do rozpatrzenia przez Komitet Rady Ministrów).” I nie byłoby w tym fakcie nic porażającego gdyby nie rozdział 2 wspomnianego aktu. A w nim czynnością zabronioną jest: użytkowanie urządzeń do pieczenia (grill, rożen) z otwartym paleniskiem na balkonach, loggiach, tarasach i dachach budynków mieszkalnych wielorodzinnych; Czemu nasze dzielne ministerstwo zakazało balkonowego grilla? - Przedmiotowa regulacja pozwoli na skuteczną egzekucję częstych przypadków stosowania urządzeń do grillowania w miejscach do tego celu nie przeznaczonych - pisze resort w uzasadnieniu projektu. Czy ministerstwo zadba teraz o miejsca do tego przeznaczone???? Kolega podpowiada, że w Zurychu sa grille w parkach miejskich. Może panowie ministrowie ustawili by kilka po parkach hmmm? 