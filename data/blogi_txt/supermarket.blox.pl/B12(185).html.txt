- Chciałam kupić czajnik w sklepie RTV Euro AGD - napisała do mnie pani Aleksandra z Ochoty. - Patrzę, dostawa jest za darmo. Super nieprawdaż? Prawdaż. Czajnik wygląda tak. Jak Państwo widzą termin: „darmowa dostawa” wybity jest dość konkretnie.  A teraz zobaczmy reklamę tego przedsięwzięcia. Zaiste imponująca wielkość czcionki. Zwracam uwagę na stwierdzenie: WSZYSTKICH PRODUKTÓW.    I proszę się jeszcze przyjrzeć warunkom promocji opisanym drobnym drukiem.  Ups. Darmowa dostawa owszem. Ale od 200 zł w koszyku. MINUS. DUŻY MINUS Dalej - historia redakcyjnego kolegi, który wiedząc, że lubię podobne rzeczy podesłał mi opowieść jak wygląda darmowa dostawa u konkurencji. - Neo24.pl, gdzie czasami zaopatruję się w akcesoria do ekspresu (filtry itd.) do końca maja ma promocję - dostawy za darmo. Wystarczy kupić za 50 zł i już. Tak przynajmniej stoi w warunkach promocji - pisze. - Ponieważ skończyły mi się filtry, postanowiłem zamówić kilka. I żeby nie jeździć po Warszawie i odbierać w punkcie obsługi klienta, chciałem zamówić kuriera za darmo.Darmowa wysyłka obowiązuje, i przy dostawie do PKO, i przy kurierze. Ale kiedy zaczniesz już składać zamówienie, robi się dziwnie. Przy dostawie do PKO - nadal jest 0 zł (normalnie chyba 12 zł). Za to przy kurierze... 76 zł!  Napisałem do nich wczoraj maila z pytaniem o co kaman. Na razie cisza...- napisał. Neo24.pl odpisał tak: „Rzeczywiście na naszej stronie pojawiał się tego typu błąd- został on jednak już zgłoszony do odpowiedniej jednostki celem poprawienia funkcjonalności strony. Po złożeniu zamówienia koszty dostawy nie są naliczane”. A swoją drogą Milton Friedman ostrzegał wielokrotnie, że „nie ma takiej rzeczy jak darmowy lunch!”  Nie ma czego takiego jak darmowa dostawa. Zawsze sklep będzie chcia ją sobie jakoś odbić. 