Pan Tomasz pisze o swoich doświadczeniach związanych z korzystaniem z pomocy technicznej firmy Asus. Najkrócej rzecz biorąc chce się dowiedzieć czy może podkręcić procesor w swoim komputerze. ”Proszę spojrzeć na jakim poziomie jest udzielana pomoc zwykłemu użytkownikowi na oficjalnej stronie Asus Polska. Oto wybrane przeze mnie wycinki z elektronicznej rozmowy, która w całości pod linkiem. (...) (to tez pewnie wiesz, chyba że jesteś głupi). (...) Osoba która ślepo wierzy w kolorowe slogany i magiczne super programy do zmiany domowego komputera w demona prędkości musi naprawdę być głupia albo niesamowicie naiwna, albo oba naraz. (...) Nie płacz że cię uraziłem, a właściwie twoją dume, jak będziesz miał coś z czegoś będziesz dumny to wtedy będziesz mógł (...).  Mnie osobiście na pomoc to nie wygląda tylko bardziej na poniżanie i obrażanie danej osoby, która tej pomocy technicznej szuka. Proszę zwrócić uwagę na to, że ta osoba pisząca te obraźliwe rzeczy (podpisująca się PJM) ma funkcję moderatora bądź jakąś inną kierowniczą skoro w każdym momencie mogła zamknąć dany temat. Reasumując dla mnie osobiście to jest chamstwo, a nie próba pomocy technicznej od tak dużej firmy jaką jest Asus.” Odpowiedź osoby z firmy Asus (jeśli to jest jej serwisant, bo tego na 100 proc. nie wiemy) wydaje się merytoryczna. Czy podana jest w uprzejmy sposób? Nie sądzę. A co państwo myślą na ten temat??? pierwszy update odpowiedź Asusa: Zaraz prześlę Pana email do naszej pomocy technicznej z prośbą o wyjaśnienie. Jak tylko dostanę odpowiedź odezwę się do Pana. Nie chcę mi się wierzyć żeby ktoś tak napisał. Już sprawdzam. Z pozdrowieniami Monika Balcerzak 