- Byłam pasażerką lotu linii Wizzair na trasie Bruksela - Warszawa - opisuje czytelniczka.  Wylot jej samolotu z podbrukselskiego lotniska planowany był na godz. 20.55 w środę. Po wszystkich odprawach tuż przed godz. 21, przy ostatniej bramce pasażerów poinformowano że zamiast do samolotu idą do autokaru, który przewiezie ich do oddalonego o prawie 100 km lotnikska w Liege. W Liege pasażerowie zjawili się pod 22 . Do 1 nad ranem czekali na wpuszczenie do samolotu. - Od 5 godzin nie mieliśmy możliwości zakupu posiłków ani napojów, a mimo panującego na lotnisku zimna, linie nie zapewniły nam nawet kubka ciepłej herbaty – nikt nie zainteresował się losem ponad 200 pasażerów, wśród których były matki z małymi dziećmi, osoby starsze oraz inwalidzi - opisuje.  200 pasażerów przez godzinę czekało w samolocie. o 2 nad ranem bez podania przyczyny - jak twierdzi czytelniczka - wyproszono ich na na środek oblodzonej płyty lotniska, po której musieli wrócić do terminala. Lot został anulowany. - Na pytanie pasażerki, co planuje zapewnić nam Wizzair, stewardessa przekazała odpowiedź kapitana „Proszę zadzwonić na naszą infolinię” - opisuje.  Na lotnisku o tej porze była tylko pracownica obsługi technicznej. Załatwianie formalności hotelowych zajęło jej 4 godziny do 6 rano.  - Ostatnia grupa dojechała do swojego hotelu kilka minut przed godz. 8 w czwartek – po 11 godzinach od anulowanego lotu - wspomina czytelniczka. - Ponieważ lot został przeniesiony na godz. 12 w czwartek, musieliśmy wrócić do autokaru o godz. 9 – godzinę po kwaterowaniu! Nie mieliśmy więc możliwości snu, zakupu posiłku czy napoju, a Wizzair w ciągu 15 godzin nawet minimalnie się nami nie zainteresował. Po raz trzeci przechodziliśmy pełną odprawę, nawet nie wiedząc, gdzie dokładnie są nasze bagaże. Na pokładzie samolotu kapitan przeprosił za opóźnienie wyrażając nadzieję, że wszyscy się wyspali. A stewardesy rozpoczęły sprzedaż! napojów (nawet kanapek na pokładzie nie było). – Pasażerowie, którzy od prawie 30 godzin nie spali, a od co najmniej 17 nie mieli nic w ustach, mogli wreszcie za kilkanaście złotych otrzymać mały styropianowy kubeczek herbaty lub kawy. Na końcu załoga wyraziła nadzieję, że Wizzair będzie nas jeszcze gościć na pokładzie… Konsultantka infolinii Wizzair potwierdziła, czytelniczce (mamy nagranie) że linie nie przewidują żadnych odszkodowań ani zwrotów dla pasażerów. Co Państwo na to? Swoją droga wysłałem już pytanie do Wizzair. Jak linia skomentuje całe zdarzenie? 