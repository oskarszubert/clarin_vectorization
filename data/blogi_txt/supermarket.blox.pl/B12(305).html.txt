Znam kucharzy, którzy za jedzenie sushi w Polsce potrafiłby ostro przyładować rondlem. Ewentualnie nanieść dożywotni zakaz korzystania z dobrych restauracji. Bo z czego robi się w Polsce sushi? Z łososia i ryby maślanej. Na dodatek rzadko kiedy jest to świeża ryba, bo u nas sushi robi się z ryby mrożonej.  Dla kucharzy to paranoja. A takie sushi to nędzny substytut. A gdzie świeży tuńczyk i jego najcenniejszy kawałek czyli toro? Gdzie ośmiornica? Gdzie węgorze? Gdzie ostrygi? Osobiście nie jestem tak radykalny. I przyznaje bez bicia zdarzyło mi się i to wielokrotnie zjeść polskie sushi z łososiem. I rybą maślaną też. Niektóre z nich były mrożone a i tak wyznam ze wstydem - smakowało mi. Owszem bez wątpienia fajnie jest zjeść sushi w Japonii albo w nowojorskim Sushi Yasuda gdzie  Anthony Bourdain lubi regularnie wydać 500 dolców za wizytę. Ale powiedzmy sobie szczerze osób, które stać na podobne ekstrawagancje jakoś w naszym kraju nie widzę zbyt wiele. Ponieważ samo sushi do najtańszych potraw nie należy niejednej osobie zdarza się zrolować coś w domu. I tak dochodzimy do paluszków krabowych. Przepraszam - paskudztwa, które uchodzi za paluszki krabowe. Smakuje to jak tektura a z krabami ma tyle wspólnego co  Kuba Wojewódzki z wyczuciem taktu. Nawet mój kot jeść tego nie chce. Dziś przegląd najpopularniejszych produktów tego typu. Co kryje się w środku? Paluszki Surimi Frosty    Skład?  Ryba - 27 proc.!!!!! Co jest później? Woda. Gdzie krab? Poszedł. Daleko, daleko za skrobią ziemniaczaną, białkiem sojowym, cukrem, solą itp. Jest za to EKSTRAKT KRABOWY. Co to ten ekstrakt? To innymi słowy wyciąg z kraba. Tak na oko to może być chemiczny (choć nie musi). Ach i całość jest mrożona. Paluszki Siblou (i tradycyjnie małymi literami zaznaczone o smaku krabowym)  Znacznie lepiej. 30 proc. mrożonej ryby surimi. Idziemy na rekord. Później jednak już klasyka czyli woda i skrobia:    Paluszki rybne surimi Aakerman czyli „luksusowe owoce morza” za 2,19 zł. Nie żartuję sami tak się reklamują.   Ryby aż 41 proc. Proszę, proszę. Niby najtańszy produkt a ryby ma najwięcej. Cud! Proszę nawiasem mówiąc zwrócić uwagę na rónice w nazewnictwie. Producent sprzedaje:  „delikatne paluszki rybne”. Ale Piotr i Paweł uważa już że to są: „paluszki krabowe”. Surimi paluszki w zalewie firmy Fred  Skład? Procentowo nieujawniony. Ale wiemy że w środku najwięcej jest... kawałków mintaja. Tradycyjnie SMACZNEGO 