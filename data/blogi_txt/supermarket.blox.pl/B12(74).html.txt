Moja koleżanka pracująca w firmie kosmetycznej twierdzi że ich konkurencja w reklamach kłamie aż im dym uszami idzie. Czy oni też kłamią? Nie wiem. Ale co to na przykład znaczy wygładził zmarszczki w 50 proc? Działa jak lifting bez skalpela, wygładza zmarszczki jak botoks? Detoksykuje organizm? Jak dla mnie nic nie znaczy. Poza marketingiem. Wziąłem więc pod lupę jedną z reklam firmy Irena Eris  (której założycielkę nawiasem mówiąc darze sympatią wielką). Przeczytałem tak: „Lirene - cera wrażliwa i alergiczna - 92 proc. ochrony po dwóch tygodniach stosowania- cera naczynkowa - 96 proc. redukcja zaczerwienień - po trzech tygodniach stosowania - cera sucha i bardzo sucha - 100 proc. nawilżenia po czterech tygodniach stosowania- cera mieszana i tłusta - 93 proc. matowieniaTest In VIVO przeprowadzony pod nadzorem dermatologów.” Ja nie łapię. Te procenty odnoszą się do jakiego stanu? Przed rozpoczęciem używania kremu? I druga sprawa - „test In VIVO przeprowadzony pod nadzorem dermatologów” - ile osób brało w nim udział???? Zapytałem więc dział firmy odpowiedzialny za komunikację z klientami o co chodzi. A raczej chciałem zapytać bo formularz na stronie internetowej nie działał. Musiałem więc zadowolić się biurem prasowym. A oto i odpowiedź „1. wyniki procentowe stanowią ocenę odczuć subiektywnych po określonym czasie stosowania kremu – tzn. tyle % badanych zauważyło daną cechę po np. 2 tyg. stosowania kremu. Nie określamy stanu wyjściowego. Tyle % badanych potwierdza właściwości np. ochronne kremu. 2. w badaniu bierze udział od 30 do 50 ochotników. Aby badanie miało podstawy statystyczne test musi ukończyć co najmniej 20 osób. Zazwyczaj ta liczba jest jednak większa. Co najmniej 2 lekarzy zaangażowanych jest w badanie (jeden dermatolog- w badanie pielęgnacyjnego działania kremu, drugi dermatolog- w ocenie jego bezpieczeństwa). podpisano: Serwis Informacyjny LK Dr Irena Eris” Proszę państwa kręcimy w domu krem. Zapraszamy koleżanki. One się smarują. A później piszemy 96 proc. redukcja zaczerwienień. 