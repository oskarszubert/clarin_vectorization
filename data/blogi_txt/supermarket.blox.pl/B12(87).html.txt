Z firmą, telefonem, kontem bankowym etc.  Trudny temat. Oszczędźmy  sobie banałów. Po kolei: Telefon (stacjonarny, komórkowy) - umowa wygasa w momencie śmierci. U operatora trzeba pokazać akt zgonu. OFE - uzbierane składki wchodzą w skład masy spadkowej. Później dzielone są w zależności od udziału w spadku. Nikt jednak nie dostaje do ręki pieniędzy. „Spadek” jest dopisywany do konta OFE osoby dziedziczącej. Jest jeszcze jedna opcja. W OFE można zaznaczyć komu mają być dopisane nasze środki po śmierci. Konto bankowe (lokata). Osoba, która ma rachunki za pogrzeb dostanie z banku pieniądze na ich zapłatę. „w wysokości nieprzekraczającej kosztów urządzenia pogrzebu zgodnie ze zwyczajami przyjętymi w danym środowisku”. Ten ostatni warunek ma zabezpieczyć przed sytuacją gdy ktoś przedstawia lewy rachunek aby tylko dobrać się do pieniędzy zmarłego. Reszta wchodzi w skład masy spadkowej. Warto pamiętać. Właściciel konta może polecić pisemnie bankowi dokonanie - po swojej śmierci - wypłaty z rachunku wskazanym przez siebie osobom z rodziny (żonie, mężowi, rodzeństwu, dzieciom, rodzicom). Ale nie więcej niż dwudziestokrotne przeciętne miesięczne wynagrodzenie w sektorze przedsiębiorstw (teraz ok. 65 tys. zł.). Działalność gospodarcza. Trzeba iść do gminy z aktem zgonu. Gmina załatwia resztę formalności: ZUS i urząd skarbowy.   Od niedawna sprawy spadkowe można załatwić nie tylko w sądzie ale również u notariusza. Warto o tym pamiętać. 