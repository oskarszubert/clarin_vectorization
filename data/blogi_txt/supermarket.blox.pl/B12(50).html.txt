Odpowiada Janusz Wojtas, wiceprezes Poczty Polskiej. -  Tak, to się też zdarza. Mamy ponad 20 tys. listonoszy. Część z nich pracuje bardzo dobrze a część bardzo źle. Ale w grę wchodzi też niewiedza. Bo jeśli ktoś czeka na przesyłkę wysokogabarytową, czyli taką która nie mieści się w skrzynce - nierejestrowaną to ona zgodnie z regulaminem świadczenia usług pocztowych nie jest w ogóle zanoszona do odbiorcy. Nigdy. Zawsze wrzucane jest awizo. Chcesz mieć przesyłkę w domu zapłać za przesyłkę rejestrowaną. Statystyki doręczeń miały się poprawić wraz z wprowadzeniem nowych zasad wynagradzania listonoszy. Mieli oni dostawać premie za efekty- Cały czas to testujemy. Wyniki są dobre, następuje poprawa skuteczności. O ile ?- 2 pkt. proc., choć najlepsze placówki notowały wzrost na poziomie około 10 punktów proc. Czyli skuteczność doręczeń poprawia się z 78 do 80 proc. To duży wzrost. Zwłaszcza że wiele osób w sposób świadomy nie odbiera przesyłek awizowanych. Bo co to zazwyczaj jest? Urzędy. Mandaty. Sądy. Pilotaż nowego sposobu wynagradzania służby doręczeń prowadzony był w trzech etapach w 34 placówkach pocztowych. Oznacza to, że dodatkowo ponad 24 tys. przesyłek trafiło bezpośrednio do adresatów, którzy nie musieli po nie iść na pocztę. To czemu tego nie wprowadzacie?- Poczta Polska ma tzw. zakładowy układ pracy. Podpisany przez kilkadziesiąt organizacji związkowych. Zmiana systemu wynagradzania o ile nie ma ona charakteru pilotażowego wymaga zmiany układu co jest procesem bardzo skomplikowanym. Teraz podsumowujemy wyniki pilotażu i zastanowimy się w tym kwartale czy go wprowadzić, poszerzyć pilotaż czy pracować nad innymi rozwiązaniami. I wszystko jasne. 