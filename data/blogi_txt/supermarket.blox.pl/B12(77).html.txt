Że koninę do wołowiny to wie już każdy. Oto krótki przewodnik co jeszcze możemy znaleźć w mięsie. W restauracjach podmienia się baraninę na tańszą wołowinę. Szkocki oddział brytyjskiej agencji dbającej o standardy żywności FSA (Food Standards Authority) zbadał 129 hinduskich restauracji. W 46 wykryto wołowinę w produktach oferowanych jako baranina, z czego w 33 w ogóle nie było baraniny, a w 13 oba rodzaje mięs były wymieszane - donosi szkocki tabloid "Sunday Mail Drób zamiast wieprzowinyTo nasz rodzimy, polski patent. Kiełbasę coraz częściej fałszuje się... kurczakiem. I tak Inspekcja Handlowa, która podlega UOKiK, stwierdziła np. w kiełbasie myśliwskiej tradycyjnie wędzonej (kiełbasa wieprzowa średnio rozdrobniona, wędzona, pieczona) obecność białek mięsa drobiowego oraz DNA mięsa kurczaka. Faktycznie myśliwska, skoro udało się jej upolować kurczaka... Inny przykład - "pasztet z gęsi", w składzie którego zadeklarowano między innymi: skórki z gęsi (20,8 proc.), mięso oddzielone mechanicznie z gęsi (19,5 proc.), wątrobę z gęsi (10 proc.), wątrobę z kurczaka i mięso z kurczaka oddzielone mechanicznie. Wołowinę koniną i mięsem z osłaTo znów odkrycie brytyjskiej agencji FSA, która w dwóch zakładach w pobliżu Yorku w północnej Anglii odkryła mieszankę trzech mięs: wołowiny, koniny i ośliny. Mieszanka była przeznaczona na eksport oczywiście jako czysta wołowina. Wołowinę - niemięsnymi dodatkami „W ogóle nie stwierdzono mięsa" - to odkrycie Islandzkiego Urzędu ds. Żywności i Weterynarii, który szukał koniny w wołowinie. Zbadał kilka produktów jednej z tamtejszych firm - Gaedakokkar. W żadnym nie znalazł koniny, ale we wszystkich doszukał się nieprawidłowości na etykietach. W klopsikach, których etykieta informowała, że są z jagnięciny i wołowiny, w ogóle nie było mięsa wołowego. Natomiast w pierogach z nadzieniem zawierającym rzekomo 30 proc. wołowiny w ogóle nie stwierdzono śladów białka zwierzęcego. Właściciel firmy Gaedakokkar oświadczył, że jest wstrząśnięty i nie ma pojęcia, dlaczego w pierogach nie było mięsa. Jak świnię zamienić w cielaka? Czytaj tu.  Parówki - starym mięsemTo ostatnie odkrycie reporterów TVN owiekie Uwagi, które w jednym z naszych zakładów mięsnych odkryła jak zwracane ze sklepów mięso jest segregowane tak, by jak największa część odrzutów trafiła do ponownej sprzedaży. Głownie jako mielonki, wędliny i kiełbasy. Mięso z antylopy - żyrafą W RPA - jak opisuje agencja Reuters badano skład przekąsek biltong. To paski z suszonego mięsa. Taki lokalny przysmak. Te wołowe były faktycznie ok. Ale wyroby z antylopy kudu w 90 procentach były uzupełniane mięsem z innych zwięrząt: z konia, z żyrafy a nawet z kangura. Ryby są zdrowsze? Może. - Jeśli zamawiasz w restauracji tuńczyka, jest 50 proc. prawdopodobieństwa, że na talerzu dostaniesz inną, tańszą rybę - relacjonuje PAP. W Stanach Zjednoczonych około jednej trzeciej ryb jest sprzedawanych pod mylną nazwą, a w oszustwach przodują bary sushi - głosi raport grupy Oceana. Jak się nie dać nabrać? Od rzeźników słyszałem, że najlepiej jest wybierać wędliny o przedłużonej trwałości – podsuszane. Kabanosy, kiełbasy myśliwskie itd. Tu trudno oszukać. Można dać nieco gorszy wsad mięsny, ale konsument szybko to wychwyci. Druga rzecz - mit o zdrowym drobiu. Moim zdaniem jakość kurczaków spadła w ostatnich latach bardzo mocno. Nie wiem czym to się faszeruje, ale kura w trakcie gotowania teraz zwyczajnie śmierdzi i smakuje jak stare onuce. Trzecia rzecz, nie wybieraj produktów mielonych. Jesli nie widzisz na podstawie faktury mięsa co jesz, to może być tam wszystko. Łącznie z budą. A jakie są Państwa rady? 