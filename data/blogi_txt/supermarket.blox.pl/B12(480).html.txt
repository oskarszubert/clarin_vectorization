Które? Od razu zaznaczę że tego się Państwo z tego tekstu nie dowiedzą.  Ale po kolei Dziś proszę Państwa dostałem od pani Haliny  raport z ogólnopolskiego badania biur podróży zatytułowany:  „Te biura podróży lepiej omijać”. - Program Jakość Obsługi wspólnie z firmą badawczą Vision SecretClient przeprowadził ogólnopolskie badanie, w którym po raz pierwszy wykorzystano innowacyjną technikę, polegającą na połączeniu dwóch punktów widzenia: tajemniczych klientów i prawdziwych konsumentów. Doświadczeni audytorzy sprawdzili standardy biur podróży, a tysiąc klientów wskazało najlepsze pod względem oferty, ceny, obsługi oraz zgodności oferty z rzeczywistością - pisze mi pani Halina. Zapowiada się nieźle. A teraz już raport o tytule: „Te biura podróży lepiej omijać”. Zaczyna się przyznam dośc zaskakująco. „Zdecydowanym liderem w rankingu jest Itaka, która we wszystkich kategoriach zajęła pierwsze miejsce. Biuro podróży Neckermann zajmuje drugie miejsce i przegrywa przede wszystkim ceną, która według klientów mogłaby być nieco niższa. Podium zamyka oferta Triady, której wycieczki organizowane są obecnie przez touroperatora Sky Club. Jeśli szukamy najniższych cen powinniśmy udać się także do Alfa Star, a obsługę na wysokim poziomie znajdziemy też w TUI.” Oto tabelka:  Dalej to w raporcie przeczytać można, że „tylko czterech na dziesięciu klientów w kwestii wyboru odpowiedniej wycieczki zdaje się na biuro podróży i postrzega je jako doradcę w wyborze najlepszej oferty. Większość, bo 60% klientów traktuje biuro podróży tylko jako organizatora, czyli najpierw samodzielnie szuka w Internecie najkorzystniejszej oferty, a dopiero potem udaje się do biura podróży, które może ją zrealizować. Zatem zamiast polegać na wiedzy i doświadczeniu pracowników biur podróży, wolimy zdać się na siebie samych. Pewnie dlatego aż 67% klientów nie ma swojego ulubionego biura podróży, a planując kolejny wyjazd za każdym razem przegląda oferty różnych touroperatorów. Nudy, nudy, nudy. I dalej: Zdecydowana większość - aż 8 na 10 badanych, wybierając biuro podróży woli zapłacić więcej, ale za to skorzystać z tego biura, które ma lepsze opinie klientów. Ważne jest też to jak zostaniemy obsłużeni, bo 65% konsumentów jest w stanie zapłacić więcej za lepszą obsługę. Potwierdzają to wyniki badań Mystery Shopper realizowane w tej branży przez Vision SecretClient. Jeśli biuro podróży spełnia odpowiednie standardy obsługi, to odsetek klientów, którzy ponownie skorzystają z oferty zwiększa się nawet kilkukrotnie. Jesteśmy skłonni zwiększyć koszty wakacyjnego wyjazdu, ale za to mieć pewność, że jakość obsługi w biurze podróży nas nie rozczaruje. Ziew. To gdzie są te najgorsze biura podróży?  Nie mam pojęcia. Chociaż ze sposobu sprzedania tej informacji wynika, że chodzi o wszystkie z pierwszej 10 - tki.... 