Może zgłupiałem, nie potrafię czytać albo coś mi padło na oczy ale popatrzcie państwo sami:    Napisane kaszmir a skład... wiskoza albo poliester. Kaszmir to wełna z kóz kaszmirskich z bardzo cienkimi włóknami dzięki czemu są wyjątkowo puszyste (nie żebym był taki mądry po prostu sprawdziłem w wikipedii). Co za tym idzie kaszmir jest drogi. Wiskoza to włókno wełnopodobne. Co za tym idzie dość tanie. - Dla mnie jest to co najmniej mocne nadużycie. Szczególnie marki która nieudolnie się kreuje na "z wyższej półki" -pisze do mnie pan Łukasz, który poinformował mnie o cudownych apaszkach. Może chodzi o to, że apaszki pochodzą z Kaszmiru? W końcu trudno to ustalić bo nazwa produktu pisana jest dużymi literami. A może ktoś z Państwa ma swoją teorię na ten temat? 