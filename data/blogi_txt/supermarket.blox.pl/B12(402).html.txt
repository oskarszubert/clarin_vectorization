Rekordziści w katowickiej Silesia City Center spędzają w sklepach nawet 10 godzin.  W jeden z ostatnich weekendów centrum odwiedziło ponad 160 tys. osób – czyli blisko 5 proc. mieszkańców całej aglomeracji śląskiej. Średni czas spędzony w centrum handlowym dziś sięga prawie 3 godzin *. Zapytane o średni wydatek podczas jednego wypadu do centrum handlowego kobiety mówią dziś o około 300 złotych. Rekordzistki podczas jednych zakupów potrafią wydać nawet 10 tys. złotych. Panie najczęściej kupują ubrania - nawet 80 proc. i kosmetyki. Pamiętam jak dwa lata temu napisałem że największym problemem dla centrów handlowych jest to że z zakupami wstrzymały się kobiety w wieku 30 plus. Oskarżono mnie o seksizm. A co może mężczyźni nie kupują? Owszem kupują . Ale mniej. Centra handlowe żyją głównie z kobiet. Polacy wydają więcej na obuwie i odzież, niż na edukację. Średnio na ubrania wydajemy 5,1% domowego budżetu, podczas gdy na edukację niecałe 1,2% - podaje GUS. Z całą pewnością będziemy wobec tego dobrze ubrani ;) Sondaż przeprowadzony był na próbie 200 klientów Silesia City Center w wieku 18-50 lat w połowie września 2010. 