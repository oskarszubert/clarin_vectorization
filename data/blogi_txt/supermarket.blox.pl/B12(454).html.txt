1. Kolega ostatnio przeprowadził się pod Warszawę gdzie kupił niewielki dom. Dziś podpisał umowę na wywóz śmieci.  - Oo jest pan pierwszy z tego osiedla - powiedziała zdziwiona pani która przyjmowała zgłoszenie. Kolega też był zdziwiony. Ale pomyślał chwilę i zrozumiał. Obok osiedla jest las. Stracił ochotę żeby się tam wybrać. Kubeł za to zabezpieczył pokaźną kłódką. Pośmialiśmy się moment że teraz mu kubeł ukradną. Albo przynajmniej powinien wywieszkę dać: uwaga zły pies a kubeł podłączony do prądu. Kolega nie chciał. Ma kota. 2. Moi rodzice na emeryturze przeprowadzili się niedawno do niewielkiej wsi na Pomorzu Zachodnim. Zamówili wywóz szamba. - Ooo są państwo pierwsi z tej wsi. Ojciec się zdziwił. Obok wsi jest rzeczka. W rzeczce ryby niby pływają. Ale ojciec (ma kartę i lubi) jakoś z wędką tam nie idzie. Zapał stracił. Nie dziwię mu się. Ech to takie polskie. Ściek? Do rzeki. Przecież nie moja. Śmieci? Do lasu. Niech ktoś posprząta nie? A jak jakieś bydle zapyta:  Co Pan robi ze śmieciami? Tu usłyszy: palę!!!  - Szkło też Pan pali? - Palę!! A udowodnijcie mi że to nieprawda! A na razie wypad! Nie jestem zwolennikiem zwiększania biurokracji w kraju. Ale jak widzę takie rzeczy to aż się prosi o wprowadzenie administracyjnego obowiązku podpisywania umów na wywóz śmieci i ścieków dla właścicieli nieruchomości. 