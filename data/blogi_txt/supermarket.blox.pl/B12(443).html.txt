Pod koniec lutego dokładnie 22.02.2010r kupiłam Netbooka ASUS EE PC 1005P SEASHELL cieszyłam się nim niedługo, bo już 17.03.2010 był w serwisie ORIKA jak się dowiedziałam płyta główna była do wymiany. Czekałam niemal po 2-ch tygodniach zadzwoniłam i dowiedziałam się że nikt nic nie wie, naprawa nastąpi w nieokreślonym terminie, nawet nie mogli podać przybliżonego, na każde pytanie pan odpowiadał " nie wiem" Poprosiłam o kontakt z kimś kto będzie coś wiedział i poda mi jakąś merytoryczną informację, niestety nikogo takiego nie ma. Kierownik? "niestety nie zajmuje się takimi sprawami zresztą i tak nie podam pani numeru do niego bo nie mogę" Dzwoniłam jeszcze kilka razy obiecano mi, że kierownik do mnie oddzwoni ale mnie za przeproszeniem olał. Pytałam czy obowiązują ich jakieś terminy napraw, dowiedziałam się, że ich terminy nie obowiązują. Ostatecznie odesłano mi laptopa bez słowa ok. 10.04.2010r Niestety moje szczęście nie trwało długo ponieważ usterka powtórzyła się 27.04.2010r zadzwoniłam i kazano ponownie odesłać. Zastanawiam się dlaczego taka duża firma jak ASUS tak totalnie olewa klientów, wyprodukowali bubla, sprzedali go, nie potrafią go naprawić, nie ma z firmą Asus żadnego kontaktu, nawet nie mam od kogo żądać zwrotu kasy. Dla mnie ta firma to jakieś koszmarne widmo. Nigdy nikomu nie polecę sprzętu tej firmy ze względu na jakość produktów, kontakt z serwisem, jakość tego serwisu i całkowity brak kontaktu z firmą. Zresztą jak widzę firmę nie obchodzi co robi serwis i nie sprawuje nad nim żadnej kontroli lub z nim nie współpracuje. Przepraszam że tak się rozpisałam ale płakać mi się chce :( Co można odpowiedzieć czytelniczce w takiej sytuacji? Zakładając, że historia w 100 proc. jest prawdziwa (bo tego nie wiem) chyba tylko tyle, że sama sobie jest winna. Kupiła złom od firmy, która niepoważnie traktuje klientów. Owszem każdemu zdarza się wyprodukować bubla. Owszem często nie wiadomo, nawet kiedy da się tego bubla naprawić. Gdyby ASUS dbał o swoją renomę to zrobił by jednak kilka rzeczy 1. Przeprosił. 2. Przeprosił. 3 Przeprosił. 4 Przeprosił. itd. W większości przypadków to słowo wystarczy. Bo fakt, że tak duża firma może wyrobić procedury dzięki którym wiadomo ile trwać będzie naprawa i na jakim jest ona etapie jest dla mnie rzeczą naturalną. Chyba że ASUS tylko sprzedaje komputery. A już posługiwać się nimi nie potrafi. PS. O przygodach z pomoca technicza ASUSA pisałem w styczniu „Pomoc techniczna Asusa do klienta jesteś głupi i nie płacz, że cię uraziłem”. 