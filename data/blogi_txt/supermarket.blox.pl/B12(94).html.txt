Staje się coraz groźniejszy. Jeszcze nawet nie zdążyłem się porządnie zdenerwować a już sieć Netto wycofała się ze swojej promocji. Zaczęło się od pana Andrzeja, który napisał do mnie rano. - Proszę zainteresować się sprawą aktualnej promocji na Crunchipsy w Netto. W gazetce dostępnej od weekendu była informacja o Crunchipsach 250 g plus 50 g gratis w cenie 3,79. - Taka cena za taką ilość to szok bo to o 30 procent taniej wagowo niż najtańsze niemarkowe chipsy w dyskontach - relacjonuje. -  Pojechałem specjalnie rano myśląc, że zastanę rzeszę amatorów chipsów a tam klops. Nie dość, że promocyjny towar wyłożony tak, że znaleźć nie można to jeszcze nikogo na sali by się spytać. Nie będę rozpisywać się o pracownikach tego sklepu ważne, że w końcu pojawiła się Pani na sali i odnalazła chipsy. Tylko co to za chipsy, chrunchipsy ale 150 g. Pokazuje Pani ulotkę, że to miało być 300 g, a Pani rozbrajająco - "To pomyłka w druku". Można się zdenerwować? Jeśli ktoś lubi chipsy w dobrej cenie, to może. Ja akurat nie lubię, ale jestem wielkim fanem tego aby promocja w gazetce odpowiadała promocji na półce. Takie mam hobby. Teraz pan Andrzej zadaje pytanie: czy Netto to sklep bałaganu i braku nadzoru, że w ciągu tygodnia nikt się nie zorientował o błędnej cenie w gazetce czy też celowo zrobiono taki myk by zwabić amatorów chipsów???-  Wszak jak wiadomo Klient zawsze coś kupi jak specjalnie jedzie do sklepu. Zastanawiam się nad poinformowaniem UOKIK tą sprawą - twierdzi. Rzecz dotyczyła sklepu w Toruniu przy ulicy Dąbrowskiego. Wysunąłem więc jadowe kły i ruszyłem do ataku na Netto.... i????? Co na to sieć? Ano, muszę przyznać, że zareagowała bardzo porządnie. „Niestety, do umieszczenia błędnej gramatury w ulotce doszło na etapie przekazywania produktu do ulotki do agencji reklamowej. Nasza wina i bardzo nam przykro z tego powodu. Liczymy na zrozumienie - wszak wszyscy jesteśmy tylko ludźmi. Prosimy o przekazanie przeprosin Państwa  Czytelnikowi i zapewnienie, że naszym zamiarem nie było oszukiwanie klientów. Natychmiast po otrzymaniu  informacji od Pana poprawiliśmy gramaturę w ulotce na stronie www. Nasz szef zakupów podjął błyskawicznie decyzję o promocji na crunchipsy - od jutra paczka 150 g będzie kosztowała 1,89 zł. Mamy nadzieję, że zrekompensujemy straty, jakie ponieśli nasi klienci w wyniku tej nieszczęsnej pomyłki.” 