Znacie to? Tego boją się klienci sieci Aster, którą  niedawno przejął gigant UPC. Zadania call center Astera w Warszawie i Krakowie przejęło główne centrum obsługi klientów UPC Polska w Katowicach.  Efekt? Kilka dni temu Kuba Wojewodzki na antenie Eski Rock opowiadał jak ma zamiar spędzić sobotę. Ano na dzwonieniu na infolinię Astera w imieniu swojej matki.  Dzwoni od czwartku a nikt nie odbiera. Jak to wygląda w praktyce relacjonuje pan Dariusz, który 26 czerwca nad ranem zgłosił awarię jeśli chodzi o dostęp do internetu. - Problem zaczął się o północy w czwartek 26.01. Mimo restartu modemu awaria nie ustępuje. Podobne przypadki wieczornego zrywania sygnału zdarzały się w ciągu ostatnich kilku tygodni już dwukrotnie - napisał.  Dostęp do internetu naprawia się sam kilka godzin później.  Za to JUŻ 6 lutego dostaje takiego maila: „Od: Opinie Opinie@aster.com.plData: 6 lutego 2012 14:12Temat: RE: [spam] Kwestia techniczna WitamDziękuję za kontaktWyjaśniam, że usterka została usunięta. Serdecznie przepraszam zazaistniałą sytuację i związane z nią niedogodności.” Teraz pytanie czy: 1. Awaria została naprawiona od razu a konsultantka z opóźnieniem wysłała informację na ten temat. 2. Nowym standardem po połączeniu jest naprawianie uszkodzenia przez 10 dni. Co w tym drugim przypadku? Zgodnie z regulaminem świadczenia usług przez UPC można się starać o bonifikatę lub odszkodowanie, „Za każdy dzień, w którym wystąpiła przerwa w świadczeniu Usługi wynikająca z Awarii, Abonentowi przysługuje prawo do bonifikaty w wysokości 1/30 opłaty abonamentowej za Usługę, której dotyczy Awaria.” Ale? „Dostawca zastrzega, iż prawidłowe świadczenie Usług wymaga okresowego prowadzenia niezbędnych prac konserwacyjnych i modernizacyjnych Sprzętu oraz Sieci, skutkujących krótkotrwałymi, nie trwającymi łącznie dłużej niż 24 godziny w miesiącu, przerwami w możliwości korzystania z Usług. Prace te prowadzone będą przez Dostawcę w porze nocnej, w sposób zapewniający minimalizowanie ich uciążliwości dla Abonentów. Czas trwania przerw powyżej 24 godzin traktowany jest jako Awaria. Znaczy się jeśli połączenie rwie się kilka razy dziennie na parę godzin to to awaria nie jest. I możesz się wtedy kliencie... 