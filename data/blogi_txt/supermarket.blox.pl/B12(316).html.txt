Kolega Marcin niedawno dostał nowy telefon od TM. - Wyszarpałem od nich za 59 zł (brutto) 400 minut i tel za 1zł. samsung wave + 100 mgb transferu - pochwalił się mi w mailu. Dalsze wrażenia są już mniej ekstatyczne. - Od wczoraj go używam i mi się bydlę zawiesiło 3 raz. Jak tak dalej będzie robił, to wróci na naprawę w ramach gwarancji, coś z softem będą musieli zrobić. Sciągnąłem raptem kilka aplikacji z ichniego sklepu i już problem. Myślałem, że Bada (system operacyjny dla telefonów Samsunga), w sumie dedykowana na ten telefon jest stabilniejsza. Prawdopodobnie (tak podejrzewam) kiedy szybko skaczę między aplikacjami robi się kupa - narzeka. Bo jest zły.   Pan Marcin ma jednak dużo szczęścia w porównaniu z panią Małgorzatą, którą na początku sierpnia ubiegłego roku namwiono na pozostanie w Plusie. Jest tam już niemal dekadę czyli ma na czole wieniec laurowy starego klienta. W ofercie zaproponowano jej smartfon Samsung Galaxy Pro i pakiet internetowy. - Telefon bardzo się mi spodobał (nadal uważam, że jest fajny), ale niestety szybko zaczął sprawiać problemy. Sporadycznie się wyłączał - opowiada. - Po ok. miesiącu częstotliwość wyłączania się była tak częsta, że uniemożliwiała normalne korzystanie z aparatu. Dodatkowo za każdym razem nie można było aparatu uruchomić za pomocą przycisku ON - musiałam otworzyć tylną klapę, wyjąć baterię, włożyć ją, zamknąć i dopiero użyć przycisku. Takie uruchamianie było problematyczne w ogóle, ale szczególnie trudne gdzieś na zewnątrz. Te problemy wpłynęły na żywotność baterii, co również zaznaczałam w zgłoszeniach. I teraz już zacznie być zabawnie. Wizyty telefonu w różnych serwisach (oczywiście to daty pobytu w serwisach, należy doliczyć czas od oddania do salonu Plus, wysłania, odesłania i odebrania):2011/09/29 - 2011/09/292011/10/07 - 2011/10/122011/11/02 - 2011/11/092011/11/26 - 2011/11/282011/12/29 - 2012/01/022012/01/10 - 2012/01/13Kolejny raz na przełomie stycznia i lutegoKolejny raz w pierwszej połowie lutego. - Osiem wizyt w serwisach powinno już doprowadzić do naprawy aparatu, lub jego wymiany. Ostatecznie już od 4 miesięcy jestem bez mojego smarfonu - opowiada (na osiem miesięcy jego posiadania przyp. supermarket). - Salon Plus nie zapewnia mi aparatu zastępczego - w związku z czym płacę rachunki za pakiet, z którego nie mogę skorzystać...- Mimo tego, że za każdym razem zgłaszam tę samą usterkę, za każdym razem któryś z serwisów PRÓBOWAŁ NAPRAWIĆ COKOLWIEK I ODSYŁAŁ TELEFON. ŻADNA Z NAPRAW NIE PRZYNIOSŁA SKUTKU, CO OZNACZA, ŻE WADA JEST ALBO NIE DO NAPRAWIENIA, ALBO SERWISANCI SĄ NIEUDOLNI i nie potrafią tego zrobić - nie moją rzeczą jest to oceniać.Sprzedawcy elektroniki z którymi rozmawiałem opowiadają, że ze smartfonami jest  dużo problemów. Po pierwsze psują się bardzo często. Po drugie psują się bardzo często z winy użytkowników, bo proszę mi znaleźć osobę, której sprzęt nie leżał na podłodze. A po trzecie zawsze sprzedawca/serwis/sieć komórkowa może powiedzieć sprzęt nie działa tak jak powinien bo telefon był zalany/zmoczony. A ty kliencie spadaj na drzewo. Albo idź do sądu jeśli masz dużo czasu.  Pani Małgorzata napisała do Plusa maila: ”W związku z zaistniałą sytuacją, uznaję, że nie wywiązują się Państwo z umowy i jestem zmuszona podziękować Państwu za usługi.Proszę zatem o:- informację jak możemy rozwiązać umowę - nie przyjmuję do wiadomości, że mogliby Państwo obciążyć mnie karą - w normalnej sytuacji nie zrezygnowałabym ze współpracy, ale teraz nie widzę innego wyjścia - chcę rozwiązać umowę, zostawiam Państwu niemal nowy, wadliwy telefon- propozycję rekompensaty - za 3 miesiące niemożliwości korzystania z pakietu internetowego, za dojazdy do salonu Plus i czas poświęcony na wizyty, reklamacje, ustalenia z Państwa pracownikami itd.”Co jej odpowiedziała sieć? Nie widzi podstaw do wypłacania odszkodowania, rozwiązania umowy bez kary czy wymiany telefonu... Jakie pani Małgorzata powinna wyciągnąć z tej sytuacji wnioski? Proszę o pomysły. 