Odpowiedź brzmi.... ... sprzątaczki. W urzędach pracy jest dla nich ponad 20 tys. ofert - twierdzi firma EZT S.A. która zajmuje się właśnie sprzątaniem w sieciach handlowych.  I tak np. w Katowicach było aż 3822 ofert takiej pracy a w Warszawie - 906 z czego wyciągnąć można wniosek że katowiczanie są bardziej przywiązani do porządku niż mieszkańcy stolicy. A zarobki? - Z danych raportu firmy doradczej Sedlak Sedlak wynika, że ponad 25 proc. sprzątaczek w Polsce zarabia już powyżej płacy minimalnej - pisze agencja PR pracująca dla EZT. Ja bym wyciągnął z tego jednak wniosek że 75 proc. dostaje pensję minimalną. Ale to klasyczny dylemat w jakiej części szklanka jest pełna bądź pusta. EZT jest jednak pełne optymizmu bo w województwie śląskim sprzątaczka zarabia średnio 1335 zł (brutto), w mazowieckim 1417 zł, a w dolnośląskim 1430 zł.   Miło wiedzieć że jak już media papierowe upadną zostanie mi jakiś plan B na życie. Dzień dobry Państwu. 