Ostatnio wybrałem się na dłuższą wycieczkę do warszawskiej sortowni Poczty Polskiej, gdzie dowiedziałem się jak wykryto marihuanę w przesyłce dla psa Kory. Kora (a właściwie jej pies Ramona, bo na psa była adresowana) dostała w ubiegłym roku przesyłkę z 60 gramami tej substancji. Jak się okazuje - sprawę wykrył inny pies. Wyniuchał podejrzany zapach. Takich psów, które łażą po sortowni poczty z celnikami jest kilka. Podobnego rodzaju  zdarzeń jest tu mnóstwo. Trzy lata temu wykryto tu w jednej z paczek wysyłanych do USA pocisk artyleryjski. W pełni sprawny, saperzy wysadzili go na poligonie. Jak widać ktoś miał nie lada fantazję wysyłając bombową paczkę. Ale nie o tym miało być. Poczta Polska rozstrzygnęła właśnie przetarg wart 48 mln. zł na nowe maszyny do swoich sortowni. Wygrał go Siemens. Pięć maszyn ma poprawić terminowość dostarczania listów.   Jak? Ano, będą układać i sortować listy indywidualnie pod każdego listonosza. Listonosz przychodząc więc do pracy dostanie on więc listy ułożone po kolei  - tak jak wygląda jego trasa obchodu. Wot technika. Według nieoficjalnych informacji (czytaj pogawędek, które sobie tam uciąłem) wynika że Poczta Polska dostarcza teraz przesyłki najszybciej w swojej historii po 1989 roku. Kiedy zaprotestowałem stwierdzając, że kiedyś było lepiej - bo statystyki były lepsze odpowiedziało mi machnięcie ręką, że statystyki owszem były lepsze, ale... terminowość gorsza. 