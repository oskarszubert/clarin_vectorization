Oreo to herbatniki prosto z USA słodkie jak sto szatanów. Czarne ciastka a w środku biała masa. Ludzie dzielą się na dwie grupy albo je lubią albo nienawidzą. Na Facebooku Oreo mają ponad 16 milionów fanów. Ja znałem je głownie z przepisów kulinarnych na zasadzie - weź ciastka Oreo i je pokrusz. Przez dłuższy czas nie wiedziałem o co chodzi. Te ciastka to kawałek Ameryki. Spora część jej mieszkańców nie wyobraża sobie bez nich szklanki mleka. Do tej pory sprzedano 491 miliardów Oreo (na rynku pojawiło się w 1921 roku) co czyni je - jak skrupulatnie obliczają mieszkańcy USA - najlepiej sprzedającym się ciastkiem XX wieku. Do Polski oficjalnie wprowadza je Kraft który robi na ten temat w przyszłym tygodniu konferencje prasową.  Oficjalnie bo Oreo można było kupić w sklepach internetowych za mniej więcej 10 zł za paczkę. 