Nie przestaje mnie zdumiewać jak często matki (i ojcowie też proszę państwa) ładują w swoje małe dzieci parówki twierdząc że to takie: lekkie, dietetyczne, delikatne  i w ogóle cudo na kiju.  [tutaj wstawić mój wrzask w poduszkę] Co jest w parówkach? Oto najprostszy na świecie test. Najprostszy bo wystarczy tylko przeczytać skład produktu - tak Państwo też to potrafią. Wybrałem cztery rodzaje parówek. Po prostu te które na półkach w sklepie najbardziej rzucały mi się w oko. Zimbo - parówki z cielęciną. Cena: 23,30 zł za kg.  Parówki z cięlęciną mmmm.  Brzmi super prawda? Wczytajmy się w etykietę. Ile jest mięsa w parówkach z cielęciną? 77 proc. Co jest w pozostałych 23 proc? Głupie pytanie - niemięsne dodatki rzecz jasna. WODA i chemia. Pamiętają Państwo że nawet firmy robiące zupy w kostkach rezygnują z używania glutaminianu sodu? Otóż w do parówek Zimbo ta moda jeszcze nie doszła.  I najlepsze - ile jest cielęciny w parówkach z cielęciną? Otóż aż 3 proc.!!!!!!!!!!!!!!!!!!!!! Berlinki. Cena 15,96 zł za kg.   Czy to nie oni reklamowali się hasłem: są parówki i są i Berlinki? Berlinkę na rynku wyróżnia niska zawartość mięsa - jedynie - 71 proc. Dalej jest woda i sól. A oprócz tego bateria E - 1420 (który wiąże wodę z mięsem tak żeby to cudo trzymało się kupy) i E - 621. Co się kryje pod tym ostatnim skrótem? Otóż  glutaminian sodu (nawiasem mówiąc „brawo” dla ludzi od marketingu, bo napisali uczciwie co jest w Berlinkach a jednocześnie zrobili to tak aby mało kto domyślił się o co chodzi.   Krakuski. Cena 25,96 zł za kg.  Mięso wieprzowe 81 proc. Dalej:  woda, tłuszcz wieprzowy, skórki wieprzowe i oczywiście glutaminian sodu. Czyki tłumacząc to po ludzku: trochę mięsa, trochę wody, trochę tłuszczu i trochę skóry wieprza.  Ktoś powie że za 15 czy 25 zł nie da się zrobić dobrej parówki. Toteż przechodzimy do kategorii premium w tej branży a przynajmniej produktu, który ceną się w niej plasuje. Parówki ze starej wędzarni. Cena 35,99 zł za kg.  Opakowanie i nazwa wskazuje że mamy doczynienia z wyrobem wyrabiany ręcznie, według starych receptur i generalnie przez starego pana z wąsem który coś tam w kadzi miesza. Mięso wieprzowe - 76 proc. mięso wołowe - 4 proc. Do tego skrobia, tłuszcz i oczywiście glutaminian sodu.    Smacznego. * ceny parówek za warszawskim sklepem Piotr i Paweł. update: Państwa gorąca dyskusja zainspirowała jak widać media. Oto dzisiejsza okładka Faktu: 