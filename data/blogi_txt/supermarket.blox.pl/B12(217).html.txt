Dziś przypadek wiernej czytelniczki blogu pani Anny, który budzi we mnie pewne wątpliwości. Jej historia postawila bowiem  bardzo ciekawe pytanie: jak mocno firma powinna przepraszać za swoje błędy??? Pani Anna zamówiła w czwartek w kwiaciarni EuroFlorist wiązankę na grób, która miała być dostarczona w poniedziałek pomiędzy 19 a 21 do jej przyjaciół. - Pierwsza rocznica śmierci bliskiej osoby. spędziłam godziny wyszukując odpowiedni bukiet oraz aranżując jego dostarczenie w tym konkretnym dniu, o tej a nie innej porze - pisze mi pani Anna. Pierwsza wtopa -  kwiaty zostają dostarczone około godziny 15! Druga? Zamówiony bukiet wyglądał tak:    Dostarczony bukiet zaś.... tak:  - Tego samego wieczoru pisze email do Euro Florist żądając wyjaśnień. Ręce mnie świerzbią nie czekam na odpowiedz tylko z samego rana próbuje dodzwonić się do Euro Florist. Nikt nie odbiera; zaczynam Live Chat; po chwili zgłasza się konsultantka – ta sama, która przyjmowała zamówienie; potwierdza otrzymanie maila; informuje, ze ustala fakty z kwiaciarnia oraz ze uzyskam odpowiedz tego samego dnia. - Grzecznie, acz stanowczo proszę o natychmiastowa odpowiedz podając dwie opcje: a) Kwiaciarnia do godziny 12:00 dostarczy właściwy bukiet b) Całkowity zwrot kosztów  - Po chwili otrzymuje odpowiedz – brak konkretnych kwiatów a zatem zwrot kosztów.  Trudno.  Znajduje inną kwiaciarnie oraz bukiet zastępczy.  Od złożenia zamówienia do dostarczenia upływa dokładnie 2h37minut!!! UWAGA – bukiet jest zgodny z zamówieniem. Koniec? Nie! Pani Anna dostaje maila: “Szanowny Kliencie, Dokonaliśmy zwrotu należności za zamówienie o numerze 1174977 w wysokości 229.00 zł.” - Chwilunia, niekoniecznie; zamówienie było  na kwotę 248.90pln?!?!? - dziwi się pani Anna. Okazuje się że owszem kwota zwrotu jest za kwiaty ale już nie za koszt dostawy! Wymiana maili i? “Pani Anno, Informowałam Panią w mailu oraz na live chacie, iż kwota zwrotu opiewa na wartość kwiatów, na co Pani wyraziła zgodę. Nie rozumiem, skąd ta nagła zmiana. ” Na kolejny email, w którym stwierdzam, ze skoro bawimy się w niuanse, to przecież suma nie powinna obejmować doniczki oraz szarfy – żaden z tych elementów nie jest kwiatami, otrzymuje opowiedz “W takcie naszej rozmowy poinformowałam Panią, iż zwrot będzie dotyczył wartości kwiatów, na co Pani się zgodziła. W tej chwili zwrot został już dokonany na umówioną kwotę.” - Nie chodzi o 19.90pln tylko o obsługę klienta. O to, ze skoro składa się zamówienie oczekuje się jego egzekucji. A jeśli dostarczony i opłacony produkt nie pokrywa się z zamówieniem uważam, ze każdy klient, w każdych warunkach ma prawo do 100% zwrotu kosztów - pisze mi pani Anna (załączając historię całej transakcji, maile z rozmów oraz wyciąg z karty). I co Państwo o tym sądzą? Czy firma zwracając pieniądze tylko za kwiaty postąpiła słusznie? Czy powinna była zwrócić za całość zamównienia? Po namyśle stwierdzam, że mym zdaniem za całość. Towar był w końcu niezgodny z umową. 