Pan Maciej Śnieżek dwa tygodnie zmienił swojego operatora kablowego z UPC na Multimedia. Wiem mało kto z czytających ma z tego powodu dreszcze. Jednak jak ktoś sam przeprowadza podobną operację to znając naszych dostawców zdarzyć się może wszystko. A to przyniesiona przez technika umowa różni się od tego co zamawiał klient, a to z modemem sa jakieś problemy, a to prędkość internetu nie ta itd. Panu Maciejowi zaproszony do domu przedstawiciel handlowy zaproponował pakiety internetu 12, 30 i 60 Mb. - Wybrałem pakiet 12 Mb, jednak wczoraj uznałem, że to mi jednak nie wystarczy, zadzwoniłem zatem na infolinię, aby go podnieść do 30 Mb. Z regulaminu promocji wynikało, że będzie mnie to kosztowało dodatkowo 7 zł miesięcznie (wzrost opłaty z 32 zł na 39 zł). Jakież było moje zdziwienie, gdy okazało się, że... to niemożliwe - dziwi się czytelnik. Chciał płacić dostawcy więcej, a dostawca mu na to nie pozwala! Pani poinformowała go, że może jedynie zerwać promocję, płacąc 999 zł, a następnie ponownie podpisać umowę na nowych warunkach. Zadzwonił jeszcze raz. Tym razem konsultantka nie mówiła już co prawda o karach umownych, ale za to zaproponowała mi zaporową cenę (niemal dwukrotny wzrost opłaty, wynikający podobno z zastosowania innej promocji, ponieważ moja jest już "niedostępna w systemie") Pan Maciej napisałem więc reklamację. Odpowiedź? „Witamy, Dziękujemy za kontakt z naszą Firmą. W odpowiedzi na maila z dnia 20 czerwca najmocniej przepraszamy Pana za wszelkie utrudnienia jakie miały miejsce podczas rozmów z naszymi konsultantami.Odpowiadając jednak na Pana pytanie informujemy, iż Regulamin Umowy Abonenckiej jaką Pan zawarł z Przedstawicielem naszej firmy nie zezwala na zwiększenie prędkości w ciągu jej trwania. Dołączamy Regulamin umowy i jeszcze raz przepraszamy za utrudnienia.” Podpisano Jolanta XXX. - Poprosiłem panią Jolantę o wskazanie, który punkt regulaminu zakazuje mi podwyższenia pakietu, informując jednocześnie, że zamierzam sprawę nagłośnić - relacjonuje czytelnik. W odpowiedzi po kilku godzinach otrzymał kolejnego maila: Witamy, Dziękujemy za kontakt z naszą Firmą. W nawiązaniu do poprzedniej korespondencji informujemy, że Regulamin Promocji stanowi integralną część Umowy Abonenckiej w Promocji.Informujemy również , że zapis dotyczący jakichkolwiek zmian podczas trwania promocji jest zawarty w §2 Zasady Promocji pkt 15: "Uczestnik nie może dokonać czasowego zawieszenia korzystania ani zmiany usług objętych niniejszą Promocją " Dodatkowo informujemy, że Operator nie wyraża zgody na upublicznienie w środkach masowego przekazu lub w jakiejkolwiek innej formie prowadzonej z Panem korespondencji. Informacje, które zamierza Pan upublicznić objęte są tajemnicą telekomunikacyjną, zgodnie z § 19 Regulaminu Świadczenia Usługi Multimedia Internet. Czytelnik: „Otrzymałem to, co chciałem - rzeczywiście punkt 15 regulaminu uniemożliwia "zmianę" - nie mam zielonego pojęcia, jaki ma w tym interes firma Multimedia. Drugi akapit wypowiedzi pani Jolanty (dotyczący braku zgody na upublicznienie) jest o tyle zabawny, że par. 19 Regulaminu zaczyna się od słów "W zakresie określonym przez obowiązujące przepisy, Operator zapewnia tajemnicę: (...)", a więc dotyczy raczej zobowiązania operatora wobec abonentów, nie ma w nim słowa o zakazie ujawniania korespondencji służbowej. Do tej pory żyłem w błogiej świadomości, że w przypadku umów promocyjnych niemożliwe jest wyłącznie obniżenie pakietu, ale z podwyższeniem nigdy nie ma problemu (tak też przedstawił mi to przedstawiciel handlowy, z którym podpisywałem umowę). Okazuje się, że jednak problem jest. Nie wiem, może to ja się nie znam. Tak czy siak, firma Multimedia zyskała niezadowolonego klienta, a straciła (w skali dwóch lat) około 160 zł. Mogą również być pewni, że nie przedłużę z nimi umowy. Może to po prostu za mało, żeby się przejęli...” Nawiasem mówiąc ta reklama brzmi w tym kontekście ironicznie:  SUKCES!  Odezwała się firma i co? DA SIĘ! "Nasi abonenci zawsze mają możliwość podniesienia posiadanego pakietu na wyższy, w tym wypadku również tak było. W tym wypadku nastąpiło nieporozumienie z konsultantem Call Center. Biuro Obsługi Klienta w Warszawie skontaktowało się z abonentem i podpisaliśmy z nim aneks, w ramach którego otrzymał wyższą prędkość internetu, zgodnie z jego oczekiwaniami." ﻿ 