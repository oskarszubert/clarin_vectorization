Francuska sieć wprowadziła w polskich marketach czerwone kropki na podłodze. Jak pracownik chce pójść do toalety staje na tej kropce. I stoi do momentu aż go kierownik puści. Chce iść na śniadanie? Stoi na kropce. Pracownicy czują się upokorzeni. Carrefur przekonuje, że to nowy system organizacji pracy i że go nie zmieni. Bo zastrzeżenia jak na razie były incydentalne. Z tym ostatnim argumentem pozwolę się nie zgodzić. Skarg jest więcęj. - To jest prawda że jestesmy pośmiewiskiem dla klientów – pisze jeden z pracowników sieci  Carrefour.  - Pracuje w Chorzowie wiem ze sytuacja ta już jest karygodna jednak u nas dzieje się wiecej zbierajac sie na kropce idziemy na przerwe tylko przerwa ta zależna jest od naszego kierownika nie chodzimy tak jak kiedys kazdy szedł na przerwe o tej godzinie o ktorej chciał tylko wtedy kiedy kierownictwo nam pozwoli zbieramy się jak przedszkolaki na kropce i grzecznie czerwoną gromadka idziemy na jadalnie.  To jedna sprawa druga jest natomiast to iż kończymy prace o godzinie 14 jednak nie wolno namwyjsc wcześniej. O godzinie 14 zbieramy sie na kropce i czekamy na kierownika az pozwoli nam isc do domu jezeli go niema musimy czekac lub zadzwonic i spytac o zgode co do wyjścia. Carrefour jest rzecz jasna prywatną firmą i ma prawo wprowadzać takie reguły w swoich sklepach jakie mu przyjdą do głowy pod warunkiem rzecz jasna, że będą zgodne z prawem. Z punktu widzenia komunikacji społecznej znalazł się jednak w... kropce (przepraszam nie mogłem się powstrzymać). Kropka dla mediów jest po prostu kolejnym elementem dręczenia pracowników w marketach – obok  opowieści o pampersach na kasach (ssanych z palca, nawet związki zawodowe twierdzą, że takich przypadków nie było), fatalnych zarobków czy pracy ponad siły co niestety w niektórych sieciach już się zdarzało. Carrefour może sobie teraz przekonywać co miał na myśli, jakie miał idee, i że kropka nie jest dla pracowników stygmatyzująca. Wyjściem z sytuacji – mediowo - było by pewnie zorganizowanie w sklepach referendum czy pracownicy chcą kropek czy nie. Mi osobiście kropka się zwyczajnie nie podoba. 