Gemma Correll to brytyjska ilustratorka mieszkająca na co dzień w Norwich. Rysowała dla the New York Times, the Guardian, Hermésa, Toyoty itd. Jej prace przypominają trochę bazgraninę dziecka (żartuje, że wynajmuje pięciolatka który za nią rysuje, ma na imię Alan). Kilkanaście dni temu na  profilu na Facebooku opisała jak to firma House wykorzystała jej rysunki na koszulkach. Odezwałem się więc do niej. Co mi odpisała Gemma: - Usłyszałam o  koszulkach od przyjaciela z Polski mniej więcej dwa tygodnie temu. Sprawdziłam na stronie internetowej Housa i tam zobaczyłam inny wzór, który bez żadnych wątpliwości jest kopią jednej z moich prac. - Wszystko czego chcę od firmy to to aby przyznali się, że skopiowali moje wzory (nie chcą tego zrobić mimo, że to oczywiste) oraz wycofali je ze sprzedaży. - Ale niestety House zachowuje się w tej sytuacji po prostu chamsko („but unfortunately House have been very rude about the whole thing”). Czy Gemma Correll ma rację? Proszę ocenić: Kopia? Czy tylko inspiracja?   LPP właściciel marki House ma na swoim koncie już kilka podobnych przygód. Kiedy po raz pierwszy dwa lata temu pisaliśmy w „Gazecie” o tym problemie zgłosił się do nas Michał, który swoje zdjęcie charakterystycznego bloku odnalazł właśnie na koszulce House. Inny przykład marka Reserved, która również należy do LPP. "Nazywam się Rockie Nolan. Jestem 19-latką mieszkającą w USA. Poinformowano mnie, że duża firma odzieżowa Reserved sprzedaje koszulki z moim zdjęciem".   Zdjęcie Rockie Nolan wykorzystane przez firmę Reserved Kiedy sprawa wyszła na jaw Reserved zaproponowało jej ... 150 dolarów za zdjęcie.   Inny przykład Miss Chérie z Norwegii w blogu opisywała jedną z koszulek ze strony Reserved, która "zbyt mocno" przypominała jej rysunek francuskiej ilustratorki Garance Doré. Na ilustracji i koszulce widać kobietę popijającą koktajl przez słomkę. Kobiety noszą niemal identyczne spodenki, obok których widnieją gigantyczne truskawki.   Ilustracja Garance Doré wykorzystana przez firmę Reserved Oczywiście można powiedzieć, że wszystkie większe firmy odzieżowe mają problemy z „pożyczaniem” zdjęć, rysunków od internautów. Pytanie jak starają się wyjść z tego problemu. LPP wychodzi słabo. Duży minus. 