Lubię Rossmanna, robię od czasu do czasu tam zakupy, bo jako jedyna sieć na rynku sprzedają niemiecki proszek do prania. Dziś na ich przykładzie chcę jednak pokazać jak łatwo dać się zrobić w konia na tzw. opakowaniach ekonomicznych. Chodzi o sytuację gdy owszem kupujemy więcej ale, otrzymujemy za to niższą cenę za 100 gramów, słoik, butelkę albo nie wiem gumowego żelka. Oto mleko dla dzieci Bebilon w opakowaniu tradycyjnym. Cena za 800 gramów - 39,99 zł.  A to jego młodszy agresywny brat, który ma się rozpychać cenowo na półce: Bebilon w opakowaniu ekonomicznym. Cena za 1200 gramów - 59,99 zł.  Zamiast mocnego oryginalnego pudełka, kawałek tektury a w środku dwa foliowe pudełka. No ale skoro wersja economy i mamy oszczędzać to nic dziwnego. Teraz podstawowe pytanie: ile zarobimy na kupieniu większej wersji mleka w gorszym opakowaniu? Zero. Tak proszę państwa zero. Proszę zwrócić uwagę na niewielką informację nad kodem kreskowym. 100 gramów produktu w jednym i drugim przypadku kosztuje 5 zł. Oklaski dla sklepu, kurtyna. 