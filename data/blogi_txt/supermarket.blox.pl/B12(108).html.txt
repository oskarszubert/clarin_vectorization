Amerykańskie media opisują historię 18-letniej muzułmanki Samanthy Elauf z Tulsy w stanie Oklahoma. Sieć sklepów Abercrombie   Fitch nie zatrudniła jej, bo na rozmowie kwalifikacyjnej zjawiła się w chuście: http://www.time.com/time/business/article/0,8599,1925607,00.html Firma tłumaczyła, że zgodnie z jej polityką - żaden pracownik, nie może nosić żadnych nakryć głowy, tak jak nie może nosić żadnej czarnej rzeczy. Equal Employment Opportunity Commission dbająca w USA o równość szans zatrudnienia domaga się teraz wypłacenia przez koncern 300 tys. dolarów odszkodowania na cele charytatywne. EEOC chce również aby 19 letniej studentce wypłacono utracone pobory. Abercrombie   Fitch to w USA sieć ultra specyficzna. Jak Amerykanka mówi, że ktoś jest w typie Abercrombie to wiadomo, że chodzi o faceta blond włosy, niebieskie oczy w typie młodego Brada Pitta albo w przypadku kobiety młodej Gwyneth Paltrow. http://www.abercrombie.com/anf/lifestyles/html/photogallery.html Generalnie chodzi o typ zamożnego WASP-a, który uprawia dużo sportów. Nie, żeby były to sklepy dla Klu Klux Klanu ale powiedzmy sobie szczerze osoby o innym kolorze skóry nie są tu mile widziane ani w charakterze pracowników ani w charakterze klientów. Ba, nie wchodzą tu nawet biali Amerykanie z nadwagą! Mają po prostu zakodowane poprzez przekaz marketingowy A F że tu nie pasują. Sprzedawcy są tu dobierani dość specyficznie. Mają wyglądać jak grupa docelowa. Pisałem już o tym, ale przypomnę, że przy każdej męskiej przymierzalni jest piękna kobieta, ubrana więcej niż kuso. Za każdym razem, jak się Amerykanin wychyli i pyta, , czy mu w tym dobrze, ona wzdycha i mówi: "Świetnie". W rezultacie faceci wychodzą ze stertami ubrań w garści. - Zatrudniamy bardzo atrakcyjnych pracowników, bo wiemy, że piękni ludzie przyciągają pięknych ludzi. To oni nas interesują, nie kierujemy naszych produktów do nikogo poza tym gronem - twierdzi szef sieci Michael Jeffries numer 10 na liście najlepiej zarabiających prezesów zarządu w USA - w 2008 zarobił ponad 71! mln dolarów. Firma z powodu nakierowania swojej strategii na jeden typ odbiorcy ma spore problemy. W 2004 EEOC pozwał A F na 50 mln. dolarów za wprowadzenie limitów w zatrudnianiu osób o innym kolorze skóry niż biała. Latynosi i Afroamerykanie nie byli zresztą dopuszczani do klientów, pracowali na zapleczu. Zastanawiam się w związku z tą całą historią jak daleko powinna iść ingerencja sądów/państwa w takim przypadku. Z jednej strony mamy ewidentnie stosowany rasizm w zatrudnianiu. Z drugiej wielką wartością jest soboda działalności gospodarczej. Część osób mogło by przecież zapytać czemu muzułmanka szukała pracy akurat w tej sieci? Dla odwrócenia sytuacji wyobraźmy sobie sytuację gdy biała kobieta chce pracować pół naga w muzułmańskim sklepie. Na 100 proc. nie zostałaby przyjęta. Czy byłby to rasizm? Jeszcze inna sytuacja - przenieśmy ten problem do Polski. Właściciel sklepu nie chce przyjąć pracownika do pracy. Chyba, że obieca, że będzie zdejmował krzyżyk na czas pracy. Co wtedy? Czy to też rasizm?Mówiąc szczerze nie chciałbym być w skórze sędziego, który musi rozwiązywać takie dylematy. 