Pan Aleksander ma problem bo ma niewłaściwe pH skóry. Skąd to wie? Z salonu Vision Express. To największa z sieci sprzedających okulary w kraju. Jej konkurencją są właściwie tylko niewielkie, prywatne salony optyczne. Działa według prostego modelu: sklep w centrum handlowym, badanie wzroku na miejscu, dużo promocji.   Czynsz plus okulista to spore koszty stałe więc marże są tu naprawdę konkretne. Na parze okularów pewnie koło 90 proc. Dlaczego o tym piszę? O tym za chwilę. Pan Aleksander w tej sieci okulary kupował już kilkakrotnie zarówno korekcyjne jaki przeciwsłoneczne. I jak pisze generalnie był zadowolony. Stan ten nasilił mu się szczególnie podczas przedostatniej reklamacji okularów. - Kupiłem produkt w Vision Express w jednym mieście, zareklamowałem go w salonie VE w innym mieście. Tamta reklamacja była załatwiona od ręki, tzn. zamiast ustawowych 14 dni Vision Express uporał się z reklamacją w kilka dni i na tak.  Jest to cenna rzecz dla osoby uzależnionej od okularów korekcyjnych! – pisze. A teraz przechodzimy do sedna. Nowe okulary czytelnik kupił 4 września 2010 roku, a reklamował 14 maja 2012 w salonie Vision Express SP ul. Powstańców Śląskich 2-4. Powód? Na oprawce pojawiły się dziwne przebarwienia i odpryski.  Rozpatrywanie reklamacji trwało równo 14 dni. - Kilkukrotnie dzwoniłem i odwiedzałem salon, aby zapytać się czy może udało się reklamacje rozpatrzyć szybciej, mając na uwadze fakt, że życie bez okularów korekcyjnych dla osób z wadą wzroku jest męczące – pisze pan Aleksander. 14 dni to jednak termin określony przez prawo. Sklep mógł szybciej reklamację załatwić ale nie musiał. Reklamacja została jednak odrzucona z bardzo ciekawego powodu. Vision Express stwierdził, że "rodzaj uszkodzenia jaki wystąpił jest uszkodzeniem chemicznym powstałym na skutek działania czynnika zewnętrznego, np. w wyniku kontaktu ze skórą o nienaturalnym czynniku pH - uszkodzenie z winy użytkownika". Na otarcie łez zaproponowano mu abat nan owe oprawki – 20 proc. - Niestety podczas zakupu okularów nie zostałem poinformowany, że mój pot i jego poziom pH może mieć wpływ na odpryski i odbarwienia oprawek. Niestety, nadal nie wiem jaki mam pH i czy podczas kolejnego zakupu nie spowodują one podobnych problemów. Niestety, nie wiem jaki to jest dobry pH dla oprawek według Vision Express, a jaki poziom pH powoduje, że nie mogę reklamować oprawek? – pyta czytelnik. Pan Aleksander chciałby sieci zadać kilka pytań: 1. Jak może stwierdzić czy moje pH nadaje się do danych oprawek czy nie? 2. Jaki pH jest "dobre" a jakie jest "złe"? 3. Jakie oprawki powinien kupować, według Vision Express, następnym razem mając na uwadze nienaturalne pH swojej skóry/potu? 4. Co możę zrobić, aby zmienić "zły" pH na "dobry" pH? - Może jest na to odpowiednia dieta? Myślę, że takich przypadków jest więcej w Polsce, więc może Vision Express ma jakieś rady dla osób takich jak ja? – zastanawia się ironicznie pan Aleksander.  Też jestem strasznie ciekaw. Moim zdaniem oprawki powinny wytrzymać dwa lata bez uszkodzeń. No chyba, że pan Aleksander jest mutantem i posiada zamiast potu kwas. Wtedy mógłby jednak występować w wysokobudżetowych produkcjach hollywoodzkich np. zamiast Supermana.   PS. Mały sukces. Pan Maciej z poprzedniej notki, któremu RWE naliczyło nagle w ramach prognozy 4 tys. zł rachunku (normalnie płacił po 120 – 140 zł co dwa miesiące) został przez swojego dostawcę przeproszony. Jego przykład ma też pomóc wyeliminować problem z prognozami w RWE. 