Jeśli chodzi o sery z pleśnią to ja chętnie roquefort i stilton. Pani Marta wybrała się jednak do sklepu po klasyczny ser biały - półtłusty a znalazła to:  Pleśniowa niespodzianka była tylko z jednej strony sera. Żeby było zabawniej produkt nazywał się „Naturalna Rozkosz”. Opakowanie nie było uszkodzone, ani napuchnięte. Pani Marta ser z dodatkiem kupiła w trzebnickim sklepie Grosik. I zrobiła coś czego większości osób zwyczajnie się nie chce. Złożyła reklamację do producenta. Co odpisał Zott? Musze przyznać, że pracownicy działu obsługi klienta zachowali się dość przytomnie. „Sprawdziliśmy próby przechowalnicze pochodzące z tej samej partii, co reklamowany przez Panią produkt, pozostawione do końca terminu przydatności w naszym laboratorium. Zarówno pod względem mikrobiologicznym jak i organoleptycznym nie budziły one zastrzeżeń. Sprawdziliśmy również w dokumentacji przebieg produkcji w tym dniu i nie znaleźliśmy żadnych czynników mogących mieć wpływ na wystąpienie opisanej przez Panią wady jakościowej. Sądzimy, że reklamowana przez Panią wada produktu może być spowodowana nieodpowiednimi warunkami przechowywania Twarogu w hurtowni lub w sklepie tj. w podwyższonej temperaturze.  Przepraszamy za zaistniałą sytuację, jesteśmy przekonani, iż sytuacja ta ma charakter incydentalny. W ramach rekompensaty za to przykre zdarzenie prześlemy Pani upominek od firmy (prosimy o podanie pełnego adresu kontaktowego). Będzie nam miło, jeżeli nadal pozostanie Pani naszą szacowną klientką” Można? Można. Dlaczego warto? Bo firmy w Polsce nie boją się konsumentów. Bo ruch konsumencki u nas jest bardzo słaby. Bo nie ma silnych organizacji, które brałyby konsumentów w obronę. Bo zaskakująco często odpuszczamy takie przypadki. Nawet etykiety jak wynika z  danych Polskiej Federacji Producentów Żywności czyta zaledwie 30 proc. konsumentów (a tylko połowa z nich potrafi zrozumieć, co czyta). Jeśli sami nie będziemy walczyć to nikt za nas tego nie zrobi. A co Państwa zdaniem Pani Marta powinna dostać w ramach rekompensaty? ----------Supermarket poleca: Łowcy Milionów.  Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 