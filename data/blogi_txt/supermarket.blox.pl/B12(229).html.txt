Powiem szczerze nie wierzę w serwisy zakupów grupowych/zniżkowych. Chodzi o różnego firmy oferujące kupony na obiady/spa/kawiarnie oraz kluby zakupowe proponujące zakup ze zniżką ubrań, butów, okularów oraz różowych słoni w karafce (sprawdzam czy uważnie czytacie). Po prostu, nie wierzę w ten model biznesowy, choć ma on swoich fanów. Dlaczego? Bo moim zdaniem nie jest to żaden super biznes dla klienta ani dla przedsiębiorcy. Dla przedsiębiorcy do kitu bo po co mu taki spryciarz, który przyjdzie raz, kupi coś za bardzo mało pieniędzy i nigdy nie wróci? A dla klienta słaby, bo zaskakująco często na udział w podobnego rodzaju serwisach biorą się firmy, które mają problemy finansowe i potrzebują szybkiego przypływu gotówki. Po drugie traktują swoich gości, którzy wykupili kupony zniżkowe jak klienta trzeciej kategorii. A po trzecie są to marki, które czyszczą magazyny z wszelkiego chłamu, który tam zalega. Reasumując - okazje to rzecz ulotna. Owszem bywają, ale założenie, że w danym serwisie bo nazywa się „zniżkowy” i „70 proc taniej”  są same super przeceny  jest równie optymistyczne, jak to że dyskonty sa najtańszymi sklepami na rynku i każdy produkt sprzedają w najniższej cenie. Pomarudziłem trochę, to teraz  będzie o serwisie zlotewyprzedaze.pl czyli „najlepsze światowe marki 70 taniej”.  Pan Damian chciał tam sobie kupić plecak FC Barcelony. Cena oryginalna 503 zł, cena po obniżce 225 zł. Oszczędzasz 278 zł. Super oferta? No, ba. I to jak.  A ileż to cudo kosztuje w sklepie Barcelony zapytają Państwo? 44,20 euro, czyli raptem jakieś 180 zł...Bez żadnych zniżek i promocji rzecz jasna. Czy cena 225 zł za ten plecak jest zła? Nie. Ale niech serwis nie wmawia, że jego oryginalna cena to 503 zł. UPDATE Oświadczenie Przepraszamy naszych klientów i wszystkie osoby zainteresowane ofertą Zlotewyprzedaze.pl za zaistniałą sytuację. Błąd leży po naszej stronie. Informację o cenie rynkowej produktu otrzymaliśmy od naszego dostawcy i niestety nie zweryfikowaliśmy jej. Przykładamy dużą wagę do najwyższych standardów obsługi klienta i cenimy zaufanie, jakim obdarzają nas osoby kupujące za pośrednictwem naszego serwisu. Dlatego postanowiliśmy udzielić rekompensaty wszystkim osobom, które zakupiły produkty w ramach tej wyprzedaży. Otrzymają one kupony rabatowe o wartości łącznej ceny towaru zamówionego podczas wyprzedaży FC Barcelona i Real Madryt. Pragniemy przy tym zwrócić uwagę, że cena produktu w hiszpańskim sklepie, do której porównywana jest nasza oferta, przeznaczony jest tylko dla odbiorców z Hiszpanii i Portugalii. W wersji dla innych krajów (w tym Polski) produkt jest niedostępny. Zlotewyprzedaze.pl to największy klub zakupowy w Polsce oferujący ubrania i dodatki najbardziej znanych światowych marek w atrakcyjnych cenach, znacznie poniżej cen rynkowych. Wszystkie produkty są oryginalne i pozbawione wad technicznych.   Jacek Szlendak, prezes zarządu, Zlotewyprzedaze.pl   ----------Supermarket poleca: Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak.   Dzień Dobry TVN Łowców Milionów poleca Ania Dziewit   Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net   „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 