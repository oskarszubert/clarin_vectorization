- Nazywam się Rockie Nolan. Jestem 19-latką mieszkającą w USA. Poinformowano mnie ostatnio, że duża firma odzieżowa Reserved sprzedaje koszulki z moim zdjęciem Tak zaczyna się wpis na blogu youthoughtwewouldntnotice.com (myśleliście, że nikt tego nie zauważy?) poświęconemu ochronie praw autorskich. Nolan zamieściła go 9 czerwca. Zdjęcie wygląda tak:  A koszulka wygląda tak:  Zdjęcie jak pisze Amerykanka jej autoportretem. Zrobiła je rok temu. Firma miała bez jej zgody umieścić je na swoich koszulkach. Wczoraj Nolan dostała e-mail z firmy Reserved. Prawnicy zaproponowali jej za prawa do korzystania ze zdjęcia 150 dolarów. Dodatkowo chcą wykorzystać sześć kolejnych (za każde chcą również zapłacić 150 dolarów). - Zamiast zapłacenia mi przyzwoitej kwoty za wykorzystanie skradzionego zdjęcia , chcecie mi wypłacić równowartość dziesięciu swoich koszulek? I chcecie jeszcze używać kolejnych moich zdjęć? ZA DIABŁA NIE! Nolan chce wynająć adwokata i wnieść sprawę do sądu. Dodaje jeszcze, że zna dwóch innych artystów, którym firma ukradła zdjęcia. Ciekaw jestem bardzo co nam na to powie LPP właściciel marki Reserved. Z drugiej strony proszę zwrócić uwagę jak mały dzięki internetowi stał się świat. Dawno, dawno, dawno temu (czytaj przed pierwszą połową lat 90. pies z kulawą łapą by się o sprawie nie dowiedział). A teraz? Proszę. Wystarczy coś wrzucić na Facebooka. I jeszcze bonus. Jak podobna „pożyczka” wyglądała w przypadku ZARY.   I koszulka: 