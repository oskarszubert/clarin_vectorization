Pamiętają Państwo sławetne limity danych w Neostradzie? Tak, tak były jeszcze w roku 2007. TP SA zlikwidowała je zaraz po tym jak odeszło od niej do konkurencji 170 tys. osób. Która owych limitów nie miała.  Jeśli dobrze pamiętam było to w zależności od abonamentu 5,10 i 15 giga. Pieśń zamierzchłej przeszłości? Nie! Limity trzymają się mocno w Cyfrowym Polsacie.  „Teraz każdy może kupić Internet Cyfrowego Polsatu i przesyłać dane z prędkością do 28,8 Mb/s.” - reklamuje Cyfrowy Polsat. Szybko nieprawdaż? Są tu cztery pakiety: - 2 GB miesięcznie (1 GB w dzień i 1 GB w nocy przy czym noc trwa od północy do 8 rano) - 30 zł miesięcznie - 12 GB miesięcznie (3 GB w dzień i 9 GB w nocy) - 50 zł miesięcznie - 30 GB miesięcznie (5 GB w dzień i 25 GB w nocy) - 70 zł miesięcznie - 60 GB miesięcznie (10 GB w dzień i 50 GB w nocy) - 100 zł miesięcznie. Na jednym z branżowych serwisów przeczytałem że prędkość 28,8 Mb/s  „pozwala to na swobodne korzystanie ze wszystkich zastosowań Internetu – praca z przeglądarką, pobieranie i wysyłanie plików, odtwarzanie filmów, transmisje on-line materiałów HD i 3D, itp.”. Owszem pozwala. Ale jak wygląda korzystanie z takiego super szybkiego internetu z limitami w praktyce? A to już opowiada kolega mieszkaniec jednej z podwarszawskiej miejscowości (w bardzo dużym skrócie): - Pierwszego dnia świadczenia usługi komputery w domu w absolutnie imponującym tempie ściągnęły aktualizację windowsa, posiedziałem chwilę w sieci, obejrzałem trochę rzeczy na you tube (nadal imponująca prędkość) a następnego dnia rano okazało się że miesięczny limit 5 GB się skończył.  Co się dzieje po zakończeniu limitu? Wtedy do gry wchodzi tabelka: Kolega teraz nie ogląda żadnych filmów na you tube i generalnie nie bawi się żadnymi multimediami bo to żre limit w błyskawicznym tempie. Przegląda strony i ściąga pocztę. W tempie 28,8 Mb/s... 