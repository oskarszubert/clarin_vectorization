Ile razy zdarzyło się Państwu, że telefon upadł na ziemię? Ręka do góry. A został zalany? Ręka do góry. Wylądował w ubikacji? Ręka do góry. Dziękuję.Często to się zdarza prawda? A jak się przed czymś takim zabezpieczyć? Oczywiście najbezpieczniejszym rozwiązaniem byłoby położenie nowo kupionego telefonu razem z pudełkiem gdzieś na najwyższej półce w szafie. I jeśli nie przydarzy się trzęsienie ziemi mamy wysokie prawdopodobieństwo, że telefon - nówka sztuka bez żadnej ryski poleży sobie tam długie lata. Gorzej jednak jeśli ktoś uparł się, że będzie z niego dzwonił. Oczywiście można załadować aparat w różne ochronne bumpery, które mniej albo bardziej powinny zminimalizować nasze ryzyko.Sa jednak ludzie, którzy nie chcą się przejmować podobnymi niedogodnościami i żyć pełną piersią wykupując co? Odpowiedź brzmi: ubezpieczenie. Składka 18,99 zł miesięcznie I tak dochodzimy do pana Roberta, który opłaca w Orange najwyższy pakiet dla klientów indywidualnych a dodatkowo ponieważ jego sieć współpracuje z naszym gigantem ubezpieczeniowym PZU - ubezpieczenie opiewające na niewąską kwotę 18,99 zł miesięcznie. Jego telefon to Samsung Galaxy SII. Pech chciał, że został w wakacje został zalany. Ale od czego jest ubezpieczenie - pomyślał pan Robert. Na szczęście te 18,99 zł obejmowało podobne wypadki.Zgłosił szkodę do PZU. Telefon powędrował za pośrednictwem Orange do serwisu Samsunga z zaleceniem z jego strony, aby zrobiono kosztorys naprawy i ewentualnie aparat przywrócono do stanu żywych. A on już osobiście będzie odzyskiwał pieniądze od ubezpieczyciela. Serwis zrobił return i odpowiedział: że naprawić się go nie da i można go tylko wymienić na nowy za przeszło 1.3 tys. zł. Przedstawiciel PZU pracowicie obfotografował telefon. A sam aparat jak nie działał, tak nie działał. Dostał 301 zł I teraz dochodzimy do odszkodowania. Ile dostał proszę państwa nasz czytelnik?301 zł.Tak, tak 301 zł.Przepraszam w sumie 350 zł ale 49 to był udział własny. Biorąc pod uwagę że ubezpieczenie opłacał od stycznia - czyli przez jakieś sześć miesięcy - na całej sprawie zarobił dzięki ubezpieczeniu 187,06 groszy. Żeby nie było - ubezpieczyciel pozostawił mu furtkę: „na dokumencie (z serwisu przyp. red.) nie ma kosztu naprawy ani tez przyczyny awarii. W związku z powyższym po uzyskaniu faktury/rachunku za naprawę wraz z przyczyna awarii powrócimy do szkody.”Powiem szczerze czegoś tutaj nie rozumiem. Bo, albo roszczenie jest uwzględniane w pełnej wysokości ponieważ telefon padł i go odratować nie można albo nie uwzględniamy ponieważ z serwisu spłynęły niepełne informacje w tej sprawie. Tu PZU stwierdziło: rzucimy jakiś ochłap, może się człowiek nie odwoła. To klasyczny trik ze strony ubezpieczycieli, którzy wydając odmowną decyzję liczą, że ludziom nie będzie chciało się walczyć o swoje. Niedawno opisywałem taki przypadek, gdzie czytelnikowi odmówiono odszkodowania za biżuterię ponieważ... ukradziono ją w domu teściów. Dom był ubezpieczony, ale jak tłumaczyło PZU polisa była na matkę jego żony. Tam sytuacja skończyła się szczęśliwie. Z drugiej strony na pewno by pomogło gdyby przed zawarciem ubezpieczenia konsumenci dokładnie czytali co podpisują a nie tylko polegali na luźnych obietnicach agentów. --- update SUKCES!!!!!!!! "Szanowny Kliencie, Po ponownej analizie zgromadzonej dokumentacji podjęliśmy decyzję o uznaniu Pana szkody. Zgodnie z decyzją z dnia 04.09.2013r przyjęliśmy odpowiedzialność za szkodę oraz wypłaciliśmy Panu bezsporną kwotę odszkodowania w wysokości 301zł. W przedmiotowej decyzji nie wyjaśniliśmy w sposób jednoznaczny, że przyznana kwota odszkodowania stanowiła jedynie zaliczkę na poczet odszkodowania i że decyzja ta nie stanowiła końcowego rozliczenia szkody. Jednocześnie przepraszamy za przesłane, w wyniku błędu systemu, do Pana pismo z dnia 25.09.2013r. wzywające do zwrotu wypłaconego odszkodowania. Oczywiście jest ono niezasadne i prosimy je zignorować. Reasumując – PZU SA zdecydowało o uznaniu szkody całkowitej. Dopłata odszkodowania do wysokości wartości nowego telefonu zostanie niezwłocznie przekazana na Pana rachunek bankowy zgodnie z dyspozycją. Za powstałe utrudnienia i niedogodności przepraszamy. "﻿ 