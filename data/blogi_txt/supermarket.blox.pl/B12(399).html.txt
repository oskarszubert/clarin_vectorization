Poczta Polska w ciągu trzech lat zamknie 3 tys. swoich placówek. Zamiast nich będą agencje. Innymi słowy pocztą będzie sklep spożywczy albo stacja benzynowa. Właściciel sklepu będzie dostawał procent od obrotów pocztowych.   Taki plan Poczta ujawniła dziś na konferencji prasowej - z grubsza opisaliśmy go wczesniej w Gazecie.    PSL jest zły.   Poczta Polska chce zamykać poczty przede wszystkim na wsi. A poczta jak twierdzi poseł Janusz Piechociński  dla wsi lub gminy jest tak samo ważna jak kościół, straż pożarna, przystanek autobusowy czy szkoła. Bez poczty wieś czeka degradacja. To też poseł.   Ja bym to powiedział inaczej: poczta na wsi jest wazna bo to miejsca pracy, placówka którą można przy odpowiednich politycznych chodach objać, taki kolejny bastion do przejęcia.   Tutaj pewnie rozczaruję kilka osób - ale plan Poczty Polskiej jest... racjonalny.   Poczty w Europie wycofują się z prowadzenia urzędów pocztowych. Dajmy na to nasz sąsiad Niemcy - w ubiegłym tygodniu przekazał ostatnie swoje placówki Bankowi Pocztowemu. Bo po co biegac z listem na pocztę skoro lepiej go zostawić idąc na zakupy do sklepu?? Albo tankując paliwo na stacji? Oczywiście diabeł tkwi w szczegółach.   Czy Poczta znajdzie odpowiednią ilość agentów do współpracy?   Czy zamkając na rympał tyle placówek operator nie traci jednak sporej przewagi konkurencyjnej? Zachowując placówki w mniejszych miastach można by było spróbować sprzedawać za ich pośrednictwem lepiej niż do tej pory usługi bankowe. Prowincja nie jest tak spenetrowana przez banki jak duże miasta a rolnicy poczcie ufają.   Czy jakośc usług przez te zmiany się nie pogorszy?   Czy Poczcie uda się dogadać z jakąś dużą siecia sklepów (Tesco, Biedronka itp.) która przekona do współpracy?   Pytania te sa jak najbardziej na miescu biorąc pod uwagę że mówimy o instytucji w której jeszcze do niedawna aby podnieść ceny informatycy musieli jeździć od urzędu do urzędu z dyskietkami. Bo centralnego systemu informatycznego nie było. Dopiero od kilku miesięcy Poczta wprowadza system śledzenia przesyłek który firmy kurierskie mają od lat!!   Innymi słowy jeśli chodzi o rewolucje to Poczta Polska do tej pory potrafiła je pokazywac tylko na znaczkach. Jestem więc pełen obaw. A prezes Poczty pan Polakowski powinien na najbliższe kilka miesięcy ubrac bardzo grubą skórę.   Coś bowiem czuję że po przedstawieniu tego planu wielu polityków będzie chciało go mocno ukąsić. W obronie swoich poczt rzecz jasna.   Aha - na filatelistyce Poczta cały czas zarabia i to nieźle. 