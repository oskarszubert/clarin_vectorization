THIS IS SPARTA! zakrzyknął pan Kamil i ruszył wkurzony do ataku na firmy produkujące elektryczne szczoteczki do zębów.O co chodzi? Otóż od pewnego czasu są na rynku firmy, które wdrażają politykę rezerwatu. Wkładamy do urządzenia baterię - ale już sam jej nie wymienisz, musisz nam zapłacić.  Dajemy takie łącze w komputerze, które nie jest standardem po to tylko aby zarobić na przejściówkach. Tak Apple, mówię o Tobie. Ta polityka zatacza coraz to szersze kręgi. I dotarła do... szczotek elektrycznych. Pan Kamil człowiekiem jest spokojnym. - Moje życie z korporacjami układa się raz lepiej, raz gorzej. Nigdy jednak nie na tyle źle, by żalić się Panu. W dniu dzisiejszym jednak wkurzyłem się nie na żarty - pisze. I już zdobył moje zainteresowanie. Ale o co chodzi? Ano czytelnik od dłuższego czasu używa elektrycznych szczoteczek do zębów. I jak pisze początkowo kosztowały ok.50 złotych i miały wymienne końcówki. Patent ten jednak dość szybko zniknął - wiadomo, dla korporacji lepiej, by konsument kupował całą szczoteczkę za złotych 50, niż komplet końcówek za złotych 20. Następnym "patentem" były szczoteczki z niewymienialną końcówką, których używało się tak długo, jak uznawało się za stosowne, wymieniając w ciągu życia takiej szczoteczki baterię kilka razy. Traf chciał, że na sugestię dentysty musiał zmienić ostatnio  miękkość szczotki - z dotychczasowego "medium" na "soft". - Wiązało się to z pożegnaniem szczoteczki firmy C. (którą notabene bardzo sobie chwaliłem, nie znalazłem jednak w sklepie jej wersji "soft") na Oral-B Pro Expert Pulsar (Procter Gamble). W dniu dzisiejszym "padła" jej bateria, a ponieważ używałem jej dosyć krótko (ok.miesiąca) postanowiłem ją po prostu wymienić. Jakież było moje zdziwienie, gdy wewnątrz szczoteczki zastałem układ, który uniemożliwiał działanie szczoteczki po wyjęciu "fabrycznej" baterii! Natychmiast chwyciłem za opakowanie (kupiłem dwie za jednym razem), a tu małym druczkiem dopisek: "Nie ma potrzeby wymiany jakiejkolwiek części. W komplecie z niewymienną jednorazową baterią Duracell, która wystarcza na 3-4 miesiące używania. Produkt można otworzyć wyłącznie na potrzeby recyklingu". Swoją drogą - w instrukcjach w innych językach napisali jedynie o 3 miesiącach. Ot proszę zobaczyć na własne oczy:  - Moja szczoteczka przestała działać po jednym miesiącu, a wcale jakoś namiętnie długo nie szczotkuję zębów (czyżby producent zakładał jedno krótkie mycie raz na 2 dni?). Komuś, kto szczotkuje zęby po każdym posiłku i to tak długo, jak zalecają stomatolodzy szczotka starczyłaby na jakiś tydzień. Oczywiście od producenta zaraz się dowiemy, że to wszystko w trosce o zdrowie naszej jamy ustnej (i portfele Procter Gamble) - wścieka się czytelnik. I dodaje: - Uważam takie działanie firmy za nieetyczne, godne napiętnowania i nagłośnienia. Rozumiem że świat napatrzył się na iphone'a i model "nic nie dotykać, niewymienialne/nienaprawialne" będzie się rozwijał? W ten sposób dojdziemy do absurdów typu żyrandole z niewymienialnymi żarówkami, drukarki z niewymienialnymi tuszami albo aparaty fotograficzne bez możliwości ładowania baterii. Pan Kamil stawia przy tym bardzo ciekawe pytanie:  ”Czy w ten sposób wyglądać powinien rozwój technologii? Poprzez podporządkowywanie świata korporacjom kosztem klientów i ekologii? (Ileż takich jednorazowych szczoteczek niepotrzebnie zaśmieca nasz świat?) Coraz bardziej przypomina to sytuację, w której to konsument jest dla producenta, a nie producent dla klienta.” Obiecuję, nie zostawię tematu. ----------Supermarket poleca: Łowcy Milionów. Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 