Tak, tak proszę państwa - doczekaliśmy tej chwili. - Wyniki zamieszczone w poniższej tabeli wskazują, że terminowość doręczeń ulega wyraźnej poprawie - pisze Urząd Komunikacji Elektronicznej. Oto poniższa tabela:  - Podczas gdy w 2011 r. osiągnięte były jedynie dwa cele w zakresie terminowości doręczeń określone w rozporządzeniu Ministra Infrastruktury dla przesyłek listowych priorytetowych oraz dla ekonomicznych paczek pocztowych jako D+3 (doręczenie trzy dni po dniu nadania), to w II kwartale 2012 roku nie został zrealizowany tylko jeden cel, określony dla przesyłek listowych priorytetowych jako D+1 (doręczenie w dniu następnym po dniu nadania). Warto zauważyć, że już w 2011 r. w porównaniu z rokiem 2010 odnotowano znaczącą poprawę wyników terminowości doręczeń zarówno przesyłek listowych, jak i paczek pocztowych - pisze UKE. Spocznij! Wyniki będą jeszcze audytowane ale generalnie można przyjąć, że Poczcie udało się w końcu znaleźć tunel, którym ma podążać. Jak tak dalej pójdzie to może nawet znajdzie światło w tym tunelu. Doceniając wyniki Poczty Polskiej nie popadałbym jednak w przesadną euforię. Chciałbym przypomnieć, że jeszcze dekadę czasu temu nasz narodowy operator doręczał przesyłki szybciej. Ba można było przesyłki nadawać później niż teraz. Priorytet do odbiorcy powinien iść jeden dzień. Dużo jednak zależy od godziny nadania.  Jeszcze w 2007, jeśli Kowalski zaniósł list priorytetowy na pocztę do godziny 17 w mieście wojewódzkim bądź do 16 w powiatowym, Poczta Polska powinna go doręczyć w jeden dzien. Ale w tym samym roku operator postanowił podrasować swoje wyniki . I teraz przesyłka priorytetowa, aby została doręczona adresatowi w dniu następnym po dniu nadania powinna być nadana w placówce pocztowej do godziny... 15:00. Poprawienie terminów dostarczania przesyłek bez wątpienia cieszy. Nasz ciągle monopolista ma jednak większe problemy przed sobą. Co ciekawe sprokurowane na życzenie rządu. Ano największy bank w naszym kraju czyli PKO BP chciałby przejąć kontrolowany przez Pocztę Bank Pocztowy.Kóry choć karłowaty rozwija się ostatnio niezwykle dynamicznie (choć bardzo potrzebuje dokapitalizowania ot tak na początek ze 120 mln zł). Plan popiera?/narzuca? resort skarbu. A szefostwo Poczty Polskiej wiąże z Pocztowym poważne plany jeśli chodzi o poszerzenie przychodów poprzez sprzedaż choćby prostych kredytów gotówkowych przez listonoszy i w swoich placówkach. Jeśli Bank Pocztowy zostanie przez PKO BP połknięty to ta strategia pójdzie w sporej mierze do kosza. Powiedzmy sobie szczerze co da PKO BP zjedzenie Pocztowego, który ma ile? Ze 2 proc. rynku? Nic. Nawet się porządnie nie obliże po konsumpcji. A dla Poczty Polskiej własny bank to być albo nie być.   PS. tej tabelki wynika jeszcze jeden wniosek nadal się nie opłaca wysyłanie priorytetem. 