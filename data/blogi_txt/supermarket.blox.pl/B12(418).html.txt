Ileż razy narzekałem na tym blogu na wredne firmy, które cenią nas tylko jako nowego klienta! A tu proszę - sieć Plus troszczy się aby nie stracić również obecnych. W dość niecodzienny przyznaję sposób. - PLUS  którego jestem abonentem (prywatny telefon) stosuje ciekawą praktykę celem rozpoznania potrzeb klienta - pisze do mnie pan Piotr z Wrocławia z zawodu marketingowiec. - Otóż (tu padło wyrażenie, które można odebrać jako niecenzuralne więc je wyciąłem)  śledzą kolejne etapy aktywności gdy logujemy się np. celem przedłużenia umowy na ich stronie internetowej. Któregoś razu przeprowadziłem trójetapowy proces prawie do końca, ale nie zdecydowałem się ostatecznie potwierdzić chęci posiadania nowego abonamentu ze smartfonem. Dwa dni później tuż przed 20:00 zadzwoniła do mnie Pani z BOK i dopytywała co spowodowało, że zaszedłem tak daleko, a jednak nie kliknąłem... Przesada? Sieć komórkowa posuwa się za daleko? - Jako marketingowiec oczywiście w pełni ją rozumiem, ale jako klient zastanawiam się:a) czy dzwonienie po 19:00 jest uzasadnione i savoir vivre na linii firma - klient nie powinien sugerować dzwonienia np w godzinach pracyb) ile razy odbierający telefon z tym zapytaniem podali tej pani sensowną, a ile razy wyimaginowaną odpowiedź (np bolała mnie noga albo reklamy w TV się skończyły) - kończy pan Piotr. A może jednak w tym szaleństwie jest sens i metoda. Może dzięki takiemu systemowi ostrzegania sieć jest w rezeultacie w stanie zaproponować klientowi lepszą ofertę?? 