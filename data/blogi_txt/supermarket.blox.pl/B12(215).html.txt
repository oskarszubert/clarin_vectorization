Mam dwóch kolegów  w pracy, którzy swoje miesięczne wydatki produkt po produkcie wpisują pracowicie w arkusze Excela. Kiedy przyjdzie i ochota mogą sobie strzelić wykresik: miesięczne zużycie jogurtu albo damy na to ile kupili w ciągu ostatnich piętnastu miesięcy płynu do zmywania naczyń i w jakich miesiącach roku to zużycie wzrasta.  Częściowo się nabijam. Częściowo jednak zazdroszczę.  Mają kontrolę nad swoimi wydatkami.  Wiedzą gdzie, co i jak mogą ściąć w razie takiej potrzeby. Z nami konsumentami jest bowiem tak: każdy chciałby być piękny i młody, każdy chciałby kupować tanio i jednocześnie towar najwyższej jakości. W sensie dajmy na to Dom Perignon w cenie Cin Cin. I owca cała i wilczyca dziewica.    Jak istotna jest marka taniego sklepu wiedzą doskonale Tesco i Biedronka. Obie sieci uwielbiają prowównywac swoje koszyki zakupowe. Tesco na swoich stronach internetowych umieściło nawet porównywarkę cen: gdzie można sprawdzić jak wyglądają ceny najpopularniejszych produktów w Lidlu, Biedronce i oczywiście w Tesco.  Również oczywiście z tego porównania wynika, że w Tesco ceny są identyczne jak w Biedronce. Albo i mniejsze.    Badanie koszyka cen dla większości sklepów robi co tydzień portal dlahandlu.pl który kontroluje 50 najpopularniejszych produktów w w 20 różnych sieciach handlowych.   I tak ceny zależą nie tylko od sieci ale i od miasta. - W Katowicach najtańsze zakupy można było zrobić w sklepie sieci Netto (265,46 zł) i była to prawie identyczna suma, jak za zakupy w Netto przed 3 tygodniami. Zakupy w tej samej sieci w Bydgoszczy kosztowały 251,04 zł i było to o 21 zł mniej niż przed 3 tygodniami. Z kolei zakupy w Trójmieście w sklepie Netto kosztowały 255,26 zł i było to o 8 zł więcej niż pod koniec października. Oznacza to, że sieć wyrównuje sobie niewielkie obniżki w jednych placówkach, podwyżkami w innych - pisze w swoim raporcie dlahandlu.pl  Jak się na koszyku robi w konia konsumenta?  Dlahandlu: - Zaskakująco wysokie ceny stosuje nadal sieć sklepów Lewiatan, która w Warszawie za zakup koszyka każe sobie płacić 361,99 zł czyli o 54 zł więcej niż trzy tygodnie temu. W innych miastach oferta tej sieci również należy do jednej z droższych: Katowice (298,63 zł), Trójmiasto 309,39 zł, czyli o 25 zł więcej niż trzy tygodnie temu oraz Bydgoszcz (297,63 zł). Można więc wysnuć wnioski, że sieć Lewiatan, podobnie jak Żabka liczy na klientów, którzy robią niewielkie zakupy i w małym koszyku nie zauważą wysokich cen kilku podstawowych produktów.  Wnioski? Koszyk moim zdaniem to tylko marketing. Podobnie jak określenia „najtańszy sklep”. Zastanówmy się czy sklepy delikatesowe w rodzaju Alma, Piotr i Paweł, Bomi są drogie? No pewnie, że są drogie - odpowie większość osób. I ma rację. Tyle, że koszyk podstawowych produktów jest w delikatasech ledwo o kilka złotych droższy od hipermarketu! Dlaczego? Bo, klient czy to bogaty czy biedny nie lubi jak się go ordynarnie kantuje. Każdy myli tak: skoro w markecie puszka coli kosztuje 1,99 z to dlaczego ja mam w delikatesach płacić 2,49? Ta sama cola w końcu!  Delikatesy zarabiają więc na innych rzeczach. oliwie za 230 zl na przykład gdzie marża będzie sięgała 60 proc. I na innych rzeczach ktre mimochodem wrzucimy do wózka robiąc tam zakupy.  Na koniec dobra historia ze Słupska opisana przez Głos Pomorza  - W pasażu Leclerca, jak i tuż przed kasami sklepu Sieci 34 ustawiono po dwa wózki z tymi sami towarami w każdym z nich. Obydwa są zakryte szybami, aby z nich nie można nic wyjąć. Na każdej z szybie naklejono rachunki z kasy. Wynika z nich, że za tę samą liczbę towarów w Leclercu zapłacimy mniej niż w Sieci 34. Oczywiście w Sieci 34 porównanie wychodzi na korzyść tego właśnie sklepu - pisze Głos Pomorza.  Cud! 