Dzisiaj pani Eliza wytłumaczy nam jak rozmiękczyć starego pączka. Robi się to tak jak w krakowskim Carrefourze Czyżyny. - W czwartek kupiłam tam pączki z bitą śmietaną . Według naklejki z ceną pakowane były tego samego dnia i godne do spożycia do soboty - pisze. Zdjęcie dokumentujące inkryminowane pączki:   - W domu okazało się, że pączki są po prostu zeschnięte! Gdy podniosłam górę jakie było moje zdziwnienie że kiedyś (nie wiadomo ile dni temu) był to pączek z róża. Prawdopodobnie im trochę zostało więc wpadli na pomysł przekrojenia ich na pół, dodania bitej śmietany i sprzedawania ich jako pakowanych dziś. To umyślne zwodzenie klienta, że kupuję on świeży produkt! - denerwuje się pani Eliza a ja przytakuję z oburzeniem głową. Bo nie chodzi tutaj o 3 zł z groszami za czerstwego pączka z bitą śmietaną tylko zasady. A tak wygląda zeschnięty pączek:   Pani Eliza zrobiła dobrą rzecz, bo napisała o tym do nas. Ja na jej miejscu zrobiłbym jeszcze jedną rzecz, pojechał do sklepu i zażądał zwrotu pieniędzy. Nawiasem mówiąc pamiętam jak w podobny sposób zniechęcono mnie do kupowania pakowanego mielonego mięsa w jednym ze sklepów „Piotr i Paweł”. Z wierzchu było ono świeże. W środku stare. Ktoś po prostu grudę produktu drugiej świeżości owinął dla zmyłki w centymetrową warstwę świeżo zmielonej wieprzowiny. Carrefourze - proszę o wyjaśnienia. 