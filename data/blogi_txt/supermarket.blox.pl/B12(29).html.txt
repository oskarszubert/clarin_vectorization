Dzisiaj będzie prywata proszę państwa. Przed świętami w celu zwiększenia j elastyczności finansowej postanowiłem złożyć w BPH wniosek o powiększenie limitu debetowego na rachunku. Obecny był niewielki - sięgał ok. 20 proc. miesięcznych wpływów na konto. Z racji tego, że nie miałem czasu biegać do oddziału złożyłem wniosek przez internet. Bez problemu go wysłałem a w systemie wyświetlił się napis NOWY. Ponieważ przez dwa tygodnie nic się nie działo zapytałem BPH mailem o co chodzi. Pominę, że internetowy system obsługi klienta jest równie intuicyjny i przejrzysty jakbym Windows Vista używał, (po namyśle Vista jest bardziej intuicyjna ). Data zgłoszenia: 15-11-2011 Treść zgłoszenia: Dzień dobry Kilkanaście dni temu złożyłem wniosek przez internet o powiększenie limitu debetowego na rachunku (LD 01-11-2011 19:11). Do tej pory nie mam żadnego sygnału aby cokolwiek działo się z tym wnioskiem. proszę o info. Odpowiedź nadeszła (inna sprawa, że jej znalezienie wymagało klikania przez pięć minut). I riposta z działu obsługi klienta rozwaliła mnie na łopatki. Data odpowiedzi: 22-11-2011 Treść odpowiedzi: Szanowny Panie, W nawiązaniu do Pana zgłoszenia pragnę poinformowac, że dokonania zwiększenia limitu w saldzie debetowym jest mozliwość złożenia wniosku tylko i wyłącznie w dowolnej placówce Banku BPH S.A. Funkcjonalność serwisu internetowego stworzona została tylko do składania nowych wniosków o limit a nie juz istaniejących. W przypadku pytań zapraszam do kontaktu. Zastanawia mnie jedna rzecz. Jestem klientem banku BPH od 15 lat. Przelewana jest tam regularnie moja pensja. Nowy klient może złożyć przez internet wniosek. Ja nie. Muszę iść do banku i uwaga: przedstawić zaświadczenie o zarobkach. Najepsze jest jednak tutaj. Wniosek ma nadal status nowy!!!! 