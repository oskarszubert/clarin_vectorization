Przyznam się choć może nie powinienem. Udało mi się kilka tygodni temu wejść w bliski kontakt z plastikową zaporą na drodze. Okoliczności przemilczę. Dodam że było ciemno ja zmęczony a zapora diabelnie szybka... (tłumacząc to na język ludzki nadal nie wiem jakim cudem mogłem w nią wjechać). Efekt? Rozwaliłem zderzak. Fragment zderzaka uszkodził chłodnice. Nic to - myślę. Mam AC. Rozliczę szkodę z AC. Odstawiłem wóz do dealera, wypełniłem wnioski (tu skrót z przyczyn technicznych). Dalej było tak jak powinno być. Ubezpieczyciel rozliczył bez żadnych problemów szkodę, z naprawą uwinięto się dość szybko - auto odebrałem jest wszystko ok. To dlaczego marudzę? Kilka dni temu dostałem pismo z  Alianz z informacją ile kosztowała naprawa. Tutaj drogi czytelniku możesz się szybko zastanowić na ile kalkulujesz wymianę zderzaka i chłodnic? 3 tys? 5 tys.? Nie trzymając dłużej w napięciu - odpowiem: 10 600 zł. I nie jeżdże Range Roverem tylko autem klasy C.  Miłego dnia proszę państwa. 