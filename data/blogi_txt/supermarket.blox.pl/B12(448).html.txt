Ten przypadek byłby bardzo zabawny gdyby nie to że dotyczył realnej osoby. Powiem szczerze gdyby spotkało mnie coś podobnego zagryzłbym na miejscu. Potencjalnie zrezygnował z usług, rzucił kartą SIM itd. Stop. Czytelnik nie mógł tego zrobić bo nie dostał karty. Ale była wina, to jest i kara. Dziś będzie o Orange. - 13.03.2013 za pośrednictwem telefonicznej rozmowy przeniosłem numer z sieci Tmobile do Orange - pisze mi pan Marcin. - Po tygodniu za pośrednictwem kuriera dotarł do mnie telefon wraz z wszystkimi dokumentami jednakże bez karty sim. Czyli wtopa pierwsza (będę liczył kolejne - ostrzegam). - Zadzwoniłem do Orange zostałem poinformowany, że mam się udać do salonu i tam mi wyrobią duplikat, tak tez uczyniłem. W salonie dowiedziałem się, że karta jeszcze nie została aktywowana ale na pewno zaraz jak do centrali dotrą dokumenty karta zostanie aktywowana i wyrobią duplikat. Zjawiłem się ponownie w salonie, jak mi zalecano w środę (pierwsza wizyta była w piątek) okazało się, że karta nadal nie jest aktywowana i że zapewne nastąpi to lada chwila i mam zadzwonić do biura obsługi klienta i tam mi potwierdzą aktywację i następnie wybrać się do salonu po raz trzeci. Czyli wtopa druga. - Następnego dnia pani w biurze obsługi klienta powiedziała że karta jest aktywowana. W salonie okazało się, że jednak nie. Wtopa trzecia. - Następnego dnia, mija tydzień od dostarczenia telefonu, jak zadzwoniłem do biura obsługi okazało się, że karta została dezaktywowana i że sprawą zajął się specjalny konsultant który na przestrzeni tygodnia (ma 7 dni na rozpatrzenie sprawy) na pewno się do mnie odezwie. Oczywiście nikt się nie odezwał, zadzwoniłem po tygodniu, absolutnie nic nie zrobili aby rozwiązać problem, mało tego okazało się, że zapisali ten sam numer tymczasowy dwóm kartą sim związku z czym aktywacja mojej jest niemożliwa. Dwie wtopy na raz. No, no imponujące. - Złożyłem reklamację która wedle owej pani miała być rozpatrzona w przeciągu 14 dni i miałem czekać na telefon. Po czternastu dniach nikt się nie odezwał więc ponownie zadzwoniłem, pani oznajmiła, że w zasadzie to mają 30 dni na rozpatrzenie reklamacji czyli do 3 maja, ale przekażą sprawę specjalnemu konsultantowi. Wtopa numer sześć. Dnia 20 kwietnia wyłączyli mi telefon gdyż Orange w moim imieniu wypowiedziało umowę w Tmobile. Codziennie dzwonię kiedy włączą mi numer. Pan specjalny konsultant wysłał mnie do salonu gdzie faktycznie otrzymałem wreszcie kartę sim. Ale nie aktywowaną. Wtopa numer siedem. Ile trwała aktywacja? Półtora tygodnia, przy czym co się pan Marcin nadzwonił to jego. Przeprosiny klienta? - W ramach zadośćuczynienia firma Orange zwolniła mnie z obowiązku opłaty za abonament przez 3 miesiące - pisze pan Marcin.  Kiedy czytam takie przypadki dochodzę do wniosku że na naszym rynku jest mnóstwo miejsca na dobre firmy szkoleniowe z zakresu obsługi klienta... PS. Dostaję od Państwa ostatnio mnóstwo próśb o interwencję jeśli chodzi o sieci komórkowe. Powiem szczerze - do niedawna opisywałem podobne przypadki niechętnie (blog miał się kręcić bardziej wokół handlu). Ale skoro taka jest potrzeba społeczeństwa a nawet jego zew to postaram się pisać częściej również o tym jak duszą nas sieci komórkowe. Howgh. ----------Supermarket poleca: Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 