Podstawowa zasada handlu ponoć brzmi: kupisz więcej za mniej. Nie do końca, proszę państwa. Oto empiryczny dowód dlaczego warto czytać etykiety z opisem ile się płaci za litr albo kilogram. Gotowi? Podpowiedź zwracamy uwagę na objętośc i cenę z litr.  Jak widac pól litra jest tańsze niż 0,7. CUD! I to dłuuuugi cud bo do sfotografowania tych etykiet szykowaem się od kilku miesięcy. Jak tracimy na zakupach? Oto kilka metod sklepów. 1. Downsizing. To innymi słowy powolne zmniejszanie wielkości opakowań, przy pozostawianiu tej samej ceny. I tak we wszystkich sklepach Coca-Cola sprzedawana jest w opakowaniu 2-litrowym, ale w Biedronce kupić można jedynie jej mniejszą wersję 1,75 litra. Polska Izba Handlu (broni interesów małych sklepów) twierdzi, że takich  produktów na półkach dyskontu jest koło setki a ludzie sa przez to wprowadzani w błąd bo większość klientów tej różnicy nie dostrzega i kupuje mniejszy napój za cenę opakowania dwulitrowego. Przy czym co zabawne PIH domaga się aby... oni też mogli kupować od producentów mniejsze opakowania, bo Coca- Cola mniejszy napój robi TYLKO dla Biedronki 2. Wielkie opakowanie, mało w środku. Ostatnio kupiłem szafran Kotanyi. Torba standardowa jak w przypadku przypraw. A w środku? Maleńka torebeczka z przyprawą ot tak trzy na dwa centymetry. Konkurencja czyli Kamis sprzedaje przynajmniej szafran w przeźroczystym opakowaniu, tak aby każdy zobaczył ile tego jest. Pies drapał szafran, bo to droga przyprawa. Opakowania wielkości lotniskowca to jednak znak rozpoznawczy branży kosmetycznej. Dużo tektury, niewielkie opakowanie w środku a klient kupuje bo myśli że towaru jest dużo. Wniosek z punktu 1 i 2 - porównujmy gramatury. 3. Promocja. Market w Krakowie bierze ceny "przed promocją" od swoich kolegów ze sklepów w Warszawie, gdzie większość wyrobów jest najdroższa w kraju. Przekreślone "importowane" ze stolicy ceny rzecz jasna nigdy w Krakowie nie obowiązywały. Albo produkt kosztuje 54,99, jego cenę podnosi się do 57,99 zł na kilka dni, robi promocję 42,99 a po promocji wraca do ceny 54,99 zł. W końcu liczy się efekt. Oczywistości? To czemu dają się Państwo robić w trąbę? 