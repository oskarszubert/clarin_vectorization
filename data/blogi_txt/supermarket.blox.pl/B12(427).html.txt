Jak dla mnie najlepszym przykładem "promocji" była sprzedaż wody w super cenie.  "Woda niegazowana - krystalicznie czysta" była czerpana bezpośrednio z sieci wodociągowej w Ostrowie Wielkopolskim. Przedsiębiorca rozlewał ją do butelek wprost z kranu, a później dostarczał do sklepów. To się nazywa mieć towar w konkurencyjnej cenie...Czytelniczkę wkurzyło coś innego. Konkretnie papier toaletowy. Witam, chciałabym, podzielić się wiedzą na temat nieuczciwego procederu reklamowego jaki stosuje sie w hipermarketach REAL. W gazetce reklamowej obowiązującej w dniach 15.10-28.10 i ogłoszonej na stronie internetowej sieci Real:na ostatniej stronie widnieje promocja w postaci papieru toaletowego FOXY SUPER SOFT 8 + 2 rolki w cenie 5.99 za opakowanie. W dniu 22.10.2009r. w Markiecie Real w Szczecinie przy ul. Struga papieru w promocji nie ma.Kierowniczka oznajmia, że towar w promocji się skończył i niewiadomo, czy jeszcze w dniach obowiązywania owej procji, się pojawi. Natomiast na półkach widnieje identyczny papier FOXY SUPER SOFT 8 + 2 rolki tyle, że w cenie około 10 zł.Podobna sytuacja jest w Hipermarkecie REAL w Nowym Sączu. Pracownica oznajmia, że papieru w promocji nie ma, natomiast jest taki sam papier, ale niestety nie w promocji. Postanowiłam sprawę zgłoscić do Działu obsługi klienta. (Tel.: 022/50 09 139)Otrzymałam informację, że promocja trwa, towar powinien byc dostępny w cenie ogłoszonej w gazetce. Potwierdziłam również, że promocja trwa w podanych dniach a nie do wyczerpania zapasów.Uważam, że się prowadzi nieuczciwą politykę reklamową. Zwłaszcza, że kierując sie reklamą nagminnie upychaną w skrzynki pocztowe, pokonuje sie kilka kilometrów do marketu, żeby jakgdyby nigdy nic z usmiechem na twarzy zostac poinformowanym, że towaru nie ma.To już kolejny raz kiedy spotykam się z takim faktem w Realu. Poprzednio była identyczna sytuacja z tym papierem a przy okazji z kilkoma innymi towarami. Nie wiem, czy wogóle w jakimkolwiek oddziale sklepu na terenie Polski jest dostępny ten towar.Jakoś straszne problemy mają markety z tymi promocjami. Co zaglądam w badania inspekcji handlowej na temat promocji (która teraz podlega pod UOKiK) to zawsze jest źle. Zastrzeżenia inspektorów budzi średnio co czwarty artykuł żywnościowy i co trzeci nieżywnościowy. Jak to wygląda w praktyce? Kilka najpopularniejszych trików:Numer jeden to: fikcyjna przekreślona cena. I tak np. market w Krakowie brał ceny "przed promocją" od swoich kolegów ze sklepów w Warszawie, gdzie większość wyrobów jest najdroższa w kraju. Przekreślone importowane ze stolicy ceny rzecz jasna nigdy w Krakowie nie obowiązywały. Numer dwa to: płacenie za gratis. Zestaw składający się z szamponu "Herbal" 400ml - odżywka 200 ml gratis sprzedawano w jednej z sieci w cenie 19,99 zł. Sam szampon bez gratisu kosztował zaś... 13,99 zł. Podobnie było z pastą "Blend-a-med", gdzie dodawany gratis (mniejsza tubka) kosztowała o 4,40 zł więcej niż pasta bez gratisu. Numer trzy to: kłopoty z matematyką. Jakiś czas temu UOKiK zakwestionował gazetki Kauflandu, który  na przykład informował o obniżeniu ceny sera Mozzarella o 21 proc., podczas gdy obniżka w rzeczywistości wyniosła jedynie 9 proc. O różnicy między ceną towaru na półce i w kasie albo w gazetce promocyjnej i kasie nawet szkoda wspominać, bo nadział się na to chyba każdy klient dużego sklepu.Czytelniczka: uważam to za jawne oszustwo naiwnych klientów, którzy przeciez i tak nic z tym faktem nie zrobią bo "komu sie chce". Otóż mi się chce i mam nadzieję, że w końcu takie poczynanie zostanie opublicznione a klient przestanie "byc robiony w konia".PS 1. Agnieszka Łukiewicz- Stachyra, rzecznik prasowy sieci "Real” nie skomentowała sprawy "papiergate". Może to jeszcze zrobi. PS 2. Jak pojawia się prawdziwa promocja to sklepy niezwykle czesto decydują się na wprowadzanie limitów. Na przykład jedna osoba nie może kupić więcej niż 10 kalafiorów albo więcej niż pięć kilo cukru. Ma to zapobieć wykupywaniu  towaru przez właścicieli małych sklepów. Z drugiej strony jak np. sklep z elektroniką zrobi dobrą promocję to podjeżdżają pod niego ciężarówką konkurenci. Whodza do sklepu i ładują do wózków cały towar w promocji. Osiągają w ten sposób dwa cele. Sklep oferujący promocję wydał sporo kasy, zainwestował w gazetki a jego klienci czują się jak idioci bo przyjechali i towaru nie ma. I drugi cel - mają towar w atrakcyjnej cenie, który mogą sprzedać u siebie.  PS 3. Jakoś jednak mi się nie chce wierzyć, że ktoś z konkurencji wykupił zapasy papieru toaletowego w Realu. PS. 4 Mam odpowiedź pani rzecznik: "W gazetce reklamowej obowiązującej w  dniach 15.10-28.10 i ogłoszonej na stronie internetowej sieci Real widnieje  oferta 2-wartwowego papieru  toaletowego Foxy Super Soft 8+2szt gratis w cenie 5,99. W  regularnej ofercie sieci Real znajduje się papier Foxy Super Soft (8 szt., bez dwóch dodatkowych rolek). Papier Foxy Super Soft ukazany w naszej gazetce, nie należy do regularnej oferty sieci Real. Został on wprowadzony tylko  na czas promocji. Posiadamy w swojej ofercie także inne  produkty firmy Foxy np. Foxy Camilla w  regularnej ofercie 8+2 szt w cenie 9,79. Jest to papier 3-warstwowy o zapachu  rumiankowym, natomiast papier objęty  promocją jest papierem dwuwarstwowym bezzapachowym.  W zaistniałej sytuacji jesteśmy przekonani, że doszło do pomyłki, jeśli  chodzi o rodzaj produktu marki Foxy." I co Państwo o tym sądzą? 