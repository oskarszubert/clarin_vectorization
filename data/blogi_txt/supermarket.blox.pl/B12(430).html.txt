Wczoraj Rossmann otworzył swój największy sklep w Europie. Ma 1350 metrów i jest w łódzkim centrum handlowym Manufaktura. Tutaj można wystawić dużo przymiotników ale generalnie rzecz biorąc na podstawie tej inwestycji widać na co największa sieć drogeryjna w Polsce może stawiać w najbliższej przyszłości. Rossmann od mniej więcej roku sprzedaje w kilkudziesięciu swoich sklepach wina. Wpierw kupował je w polskich hurtowniach, teraz powoli zaczął sprowadzać je od spółki matki z Niemiec. Co ciekawe w łódzkim sklepie znalazły się również wina firmowane przez Marka Kondrata. Początek głębszej współpracy? W nowym sklepie jest też kącik zabaw dla dzieci, stanowisko do przewijania i karmienia piersią oraz tzw. Strefa Urody gdzie mają dyżurować kosmetyczki, styliści i makijażystki. Konsultacje są za darmo ale na miejscu można też przeprowadzić zabiegi kosmetyczne np. mikrodermabrazję twarzy (nie wiem co to jest ale przyjmuję że kobiety wiedzą) za 30 zł, szyi i dekoltu za 20 zł, czy peeling twarzy za 5 złotych. Kosmetyczki pracują na produktach dostępnych w drogeri Ciekawe czy taki łączony koncept - sklep plus „Strefa Urody” Rossmann wprowadzi do innych dużych miast? Znalazłby klientki na zabiegi w sklepie? Jak Panie sądzą? 