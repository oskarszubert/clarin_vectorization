Ach ta apetyczna truskawka! I to bez wątpienia pyszne, dojrzałe kiwi. Taki  DUET. I jeszcze 40 proc. gratis.  Jak można oprzeć się takiemu jogurtowi???  Owszem można. Pierwsza rzecz, która powinna w nas obudzić podejrzenia to wypisane niewielkimi literami ostrzeżenie: „o smaku” truskawka - kiwi. Nie - ”z truskawkami i kiwi” tylko właśnie „o smaku”. Sprawdźmy wobec tego ile jest truskawki i kiwi w jogurcie Jovi. W składzie jako pierwsze zawsze wymieniane są te składniki, których w produkcie jest najwięcej. Czego jest najwięcej w jogurcie (przepraszam jak sie okazuje z etykiety NAPOJU JOGURTOWYM) Jovi? Wody. Później jest mleko i cukier. I kukurydza rzecz jasna. A ta cholerna truskawka? I słodkie kiwi? Truskawka - sok - 0,05 proc. Kiwi - sok - 0,05 proc.  Żeby nam się nie zrobiło przykro jest tu jeszcze koncentrat z marchwi i koncentrat soku z buraka. Mniam, mniam. Czytajmy etykiety proszę Państwa.   A jak ktoś ma ochotę na jogurt z owocami niech kupi jogurt naturalny i dorzuci to tego trochę truskawek . Nawet mrożonych. Będzie zdrowiej. 