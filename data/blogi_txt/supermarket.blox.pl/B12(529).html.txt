Może to się wydać zabawne ale kilka lat temu firma Indykpol wymyśliła, że wypromuje w Polsce amerykańskie Święto Dziękczynienia, żeby spopularyzować wśród Polaków indyki. Zgłosiła się do agencji reklamowej. Agencja myślała, myślała i w końcu powiedziała pas. Nie da się. Polacy mają za małe piekarniki aby wpakować do nich potężnego 11 kg indyka made in USA.Nie tak dawno były w zasadzie dwa sezony handlowe - na Boże Narodzenie i Wielkanoc. A handlowcy muszą jakoś związać koniec z końcem. Zwłaszcza, że wszystko drożeje a żyć trzeba. Postanowiono więc święta zaimportować. Do jesiennej tradycji należy już irlandzko-amerykańskie halloween (pojawiło się pod koniec lat 90.), które szczególnie życzliwie traktowane jest przez branżę restauracyjno-klubową. W trzeci czwartek listopada mieszkańcy dużych miast regularnie próbują beaujolais nouveau (święto importowano z Francji). W Polsce sprzedaje się ponad ćwierć miliona butelek tego wina rocznie - kosztuje 20-30 zł za sztukę.Dziś obchodzimy anglosaskie Walentynki. Przypadają w idealnym terminie, bo ciężko dla handlu i usług o bardziej parszywy okres dla handlu i usług niż styczeń i luty. Po świętach Bożego Narodzenia ludzie są wydrenowani z pieniędzy. A czesto jeszcze dociążeni kredytami. Tną więc wydatki gdzie tylko mogą. 20 lat  temu o świętowaniu 14 lutego słyszeli tylko nieliczni turyści, którym udało się przedrzeć przez żelazną kurtynę. Dziś dla niektórych branż - kin czy kwiaciarni (przychody poczty kwiatowej rosną tego dnia o 60 proc.) - to najważniejsza data w handlowym kalendarzu. Idea tak spodobała się firmom handlowym, że trzeba przyjąć, że wszystkie plus media odpowiadają za wprowadzenie św. Walentego do biznesu.Biorąc pod uwagę komunikaty prasowe, które dostaję od sieci wynika, że w tym roku zarobią głównie producenci kajdanek obszytych pluszem. Ale doświadczenia z poprzednich at wskazują, że zarobią również kina (przynajmniej cztery razy więcej widzów niż normalnie), restauracje, Empik itp. itd. A handlowcy i restauracje szykują się już na 17 marca, dzień św. Patryka. Rodem z Irlandii. 