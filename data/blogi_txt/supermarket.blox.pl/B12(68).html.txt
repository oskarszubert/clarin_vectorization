Jeśli chodzi o kawę to operujące w Polsce sieci stacji benzynowych nie mają się czym pochwalić. Nie upiększając - sieci sprzedają ciecz kawopodobną od której mi gębę wykrzywia (jeśli komuś smakuje to podkreślam że wypowiedź ma subiektywną jest). Od dajmy na to włoskiego Autogrill’a dzielą ich lata świetlne i jeszcze kilka machnięć kierownicą.  Mam swoją własną teorię na ten temat że dobra kawę na stacjach benzynowych będziemy mieć akurat wtedy gdy w Polsce pojawi się siec autostrad. Czyli niezbyt prędko. Może się jednak pomylę (w sumie to nie po raz pierwszy ani nie ostatni). Bo sieci od pewnego czasu zaczęły w tej dziedzinie ostro rywalizować. I tak od biedy można już wypić kawę na nowym formacie Orlenu czyli Cafe. Teraz ciekawą informację znalazłem na jednym z branżowych serwisów handlowych Coffeeheaven z Shellem testują nową markę Coffeeheaven Express. Co to jest? Tu zacytuję: „to 425-kilogramowe, wysokiej klasy, w pełni zautomatyzowane i wyspecjalizowane ekspresy kawowe.” I „choć ekspresy są dość potężne gabarytowo, mieszczą się zaledwie na 1 mkw. powierzchni.” Jeśli ktoś będzie miał okazję wypić kawę z nowego ekspresu na jednej z warszawskich stacji Shella to proszę o komentarz. jestem ciekaw wrażeń. 