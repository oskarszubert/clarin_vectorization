Parametry: pobieranie danych w dzień do 512 kb/s, pobieranie danych w nocy do 1 Mb/s, wysyłanie danych do 128 kb/s. Powiedzmy szczerze to łącze było szybkie jakieś piec lat temu. Cena według oficjalnego cennika warszawskiej sieci Aster: 97,80 za miesiąc. Ile kosztuje ten sam internet ale w przypadku korzystania jednocześnie z telewizji kablowej? Cena spada do 74,60 zł. Skąd taka polityka? Bierze się to stąd że dostawcy internetu chcą wszystko sprzedawać w pakietach. Do zamawiania samego internetu po prostu zniechęcają jak mogą. Na ten ciekawy zapis w cenniku zwrócił mi uwagę pan Marcin który w swoim mieszkaniu umowę internet plus kablówka miał podpisaną na siostrę (właśnie ją wypowiedziała) i zastanawia się jak najtaniej załatwić sobie dostęp do sieci i telewizji (chodzi o podstawowe kanały). W jego bloku jest tylko Aster. - Tam gdzie monopol, tam bezlitosne łupienie. Szczerze mówiąc nie wiem co robić - pisze. Chce ograniczyć koszty jak tylko może.  Rozważa kilka opcji. Co do samej telewizji może spróbować z odbiorem telewizji cyfrowej. Kupił już nawet antenę. Ale musi również zainwestować w dekoder MPEG 4 za 200 zł. (jego telewizor takiego dekodera nie ma). - Zastanawiam się czy zaryzykować. Moje mieszkanie jest od wschodu bez widoku na pałac i nie można zamontować anteny sat. Mogę mieć problem z dobrym obrazem - martwi się pan Marcin. Sam internet? Może wykupić mobilny na kartę - 6 GB za 30 zł ale zastanawia się czy nie jest to za niski limit. W grę wchodzi tez umowa np. z Netią . - Taka możliwość istnieje, technik instaluje gniazdko i jedziemy. Ale boję się po tym co przeczytałem na forach w internecie - komentuje. Pan Marcin może również przejąć cudza umowę - takich ogłoszeń w internecie jest sporo. Chodzi o coś takiego: „przepiszę umowę na internet i kablówkę na korzystnych warunkach Pokrywam koszt cesji, dopłacę do abonamentu. Umowa na internet i kablówkę transfer...” A jak Państwa zdaniem można rozwiązać ten problem? 