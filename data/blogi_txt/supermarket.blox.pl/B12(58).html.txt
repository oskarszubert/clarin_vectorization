Chcesz kupować dużo taniej w sklepie? Nienawidzisz sieciowych super i hipermarketów? To zorganizuj ze znajomymi TPS! Co to jest? The People’s Supermarket. Lokalny, tani i demokratyczny - zachwala Daily Telegraph.   W Londynie właśnie otworzono pierwszy. Płacisz 25 funtów i stajesz się jego współwłaścicielem. Dodatkowo musisz pracować w nim przez 4 godziny w miesiącu, walcząc z mopem i podłogą, przenosząc towar albo ustawiając go na półkach. Za to możesz kupować taniej. TPS daje Ci 10 proc. zniżki na wszystkie produkty. Dodatkowo masz prawo kupić 20 specjalnych produktów po super zniżkowych cenach. I tak o ile wielki bochenek świetnego chleba kosztuje dla normalnego klienta 1,85 funta to dla członka TPS już tylko funta! Oczywiście taka inicjatywa budzi multum pytań. Co jeśli TPS - owcy nie będą przychodzić na swoje dyżury? Co jeśli będą kraść? Czy założycielowi TPS (ArthurPotts Dawson daleki krewny Micka Jagerra, własciciel eko restauracji) uda się zgromadzić 500 chętnych, niezbędnych aby projekt się zbilansował? Jak sądzicie w Polsce udało by się odpalić podobny projekt? Może zrobiłaby to Krytyka Polityczna? ;) 