Kogo i gdzie trzeba pocałować aby dostać kredyt w banku? Serwis Monetto oddalił się w zaświaty kilka miesięcy temu. Pozostawił po sobie jedynie niecenzuralną reklamę, która jak widac była trwalsza od idei pożyczkowych serwisów społecznościowych. Przesada? Wulgarne? Oczywiście, że wulgarne. Inaczej ludzie w sieci by tego nie oglądali. Takie reklamy to tzw. virale. Materiały które owszem robione były dla jaj. Ale za pieniądze dużego klienta, który słono zapłacił aby do swoich produktów przekonać internautów. Viral w tv nie będzie wyemitowany. Prasa też go nie weźmie - przynajmniej nie ta dziś istniejąca. Ma by zabawnie. Albo intrygująco. Tak aby każdy kto siedzi przed komputerem wysłał virala dalej do swoich znajomych. Virale agencje marketingowe robią dla największych marek świata od IKEA po Microsoft. Koszt dotarcia w porównaniu z innymi mediami jest niski. I pomyśleć, że większośc osób, kiedy widzi reklamy w tv wychodzi do łazienki albo do kuchni. A po tym viralu zapragnąłem odwiedzić Izrael ;)           To co wysyłamy dalej? 