Pole walki: Facebook, Twitter YouTube oraz blogi. Cel: ocalenie orangutanów. Zaczyna się to tak:          O co chodzi? Greenpeace usiłuje zmusić firmę Nestlé aby przestała kupować indonezyjski olej palmowy pochodzący od spółki Sinar Mas (czytaj czarny charakter). Sinar Mas rąbie indonezyjskie drzewa niczym Arnold w Commando. Przez wycinkę orangutany nie mają zaś co jeść. Z powodu społecznej krytyki z kontraktów z Sinar Mas zrezygnował w ubiegłym roku Unilever (lody Algida) i kilka tygodni temu Kraft (alpejskiego mleka czar). Nestlé też oświadczyło, że zerwie kontrakty z Sinar Mas. Tyle, że jak twierdzi Greenpeace Nestlé wciąż sprowadza olej palmowy Sinar Mas tyle, że... poprzez pośredników. A oto cytat ze strony Nestlé: „Dzięki temu CO firma ma do zaoferowania, znajduje się w kręgu zainteresowania konsumentów. Wachlarz produktów i usług, ich dostępność oraz jakość mają podstawowe znaczenie. To jednak nie wystarczy, by zbudować lojalność i długofalowe relacje. Konsumenci coraz częściej pytają, JAKA jest firma i JAKI jest biznes, z którego działalności korzystają. To właśnie jest obszar, który nazywamy Społeczną Odpowiedzialnością Biznesu (z ang. Corporate Social Responsibility - CSR).” 