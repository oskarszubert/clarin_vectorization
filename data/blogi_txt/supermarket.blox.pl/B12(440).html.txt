W Stanach,  w sieci Abercrombie   Fitch mają dobrą metodę, żeby namówić facetów na zakupy. Przy każdej męskiej przymierzalni jest piękna kobieta, dość kuso ubrana. Za każdym razem, jak się Amerykanin wychyli i pyta, , czy mu w tym dobrze, ona wzdycha i mówi: "Świetnie". W rezultacie faceci wychodzą ze stertami ubrań w garści.   - Zatrudniamy bardzo atrakcyjnych pracowników, bo wiemy, że piękni ludzie przyciągają pięknych ludzi. To oni nas interesują, nie kierujemy naszych produktów do nikogo poza tym gronem - twierdzi szef sieci Michael Jeffries.   (Nawiasem mówiąc -  niezły buc.)  Podobną do A F metodę stosuje jeden z warszawskich klubów fitness. Dla dociekliwych  - dodam: mieszczący się w jednym z centrów handlowych.  Pracownicy, którzy sprzątają salę, przynoszą napoje są normalni. Grubsi, chudsi jak tysiące osób mijanych na ulicy. Za to recepcjonistki...Atrakcyjne. Długie włosy, pełny makijaż, kuse ubrania. .  Stoję niedawno w kolejce do recepcj, chcę wejść. Pani z potwornym dekoltem bierze ode mnie kartę identyfikacyjną. Nachyla się nad czytnikiem, mocno eksponując przy tym swoje walory. Odrzuca włosy i uśmiecha się w moim kierunku, jeszcze raz pręży biust.  Moje samopoczucie jako mężczyzny  - nie ukrywam -  mocno się poprawia. Do momentu kiedy nie obejrzę  się za siebie. Pani z potwornym dekoltem bierze od mężczyzny stojącego za mną kartę identyfikacyjną. Nachyla się nad czytnikiem mocno eksponując przy tym swoje walory. Odrzuca włosy i uśmiecha się w JEGO kierunku, jeszcze raz pręży biust.  Sąsiad w kolejce odchodzi od recepcji rozanielony. A pani znów pochyla się nad czytnikiem...  Inny przypadek. Znana sieć z drogimi butami dla mężczyzn. Rekrutacja pracowników. Wchodzi młoda atrakcyjna kobieta.  Rekrutujący: Ile pani ma lat?  Kobieta: Dwadzieścia.  Rekrutujący: O, jak dobrze, że nie wygląda pani tak jak na zdjęciu.  Kobieta: ???  Rekrutujący: Wyglądała pani na 30 lat. Za staro. I proszę pamiętać żeby do pracy przychodzić albo w krótkiej spódniczce albo w bluzce z dekoltem. A najlepiej i w tym i w tym.    Seks sprzedaje. Ty też, czytelniku, chętniej wszedłeś na ta stronę, kiedy zobaczyłeś słowo: seks. A ja, pisząc notkę i używając go jako wabika - wiedziałem, że wejdzie was tu dzisiaj więcej. Pozdrawiam czytających. 