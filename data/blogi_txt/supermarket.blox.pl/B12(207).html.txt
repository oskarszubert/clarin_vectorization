63 proc. Polaków sądzi, że banknoty i monety są najmniej higienicznymi rzeczami, z którymi się na co dzień stykają. Słusznie? Badanie (jak się bada bakterie na banknotach będzie niżej) zrobione na zlecenie firmy MasterCard pokazuje, że na europejskich banknotach znajduje się średnio ponad 26 000 bakterii, a na najnowszych – a co za tym idzie najbardziej czystych pieniądzach — 2400 bakterii. Patrząc na te dane złoty jest dość czysty albo jak kto woli średnio brudny - 25,7 tys. bakterii. Czyste pieniądze mają Włosi i Hiszpanie - po 11 tys. bakterii a brudne Duńczycy i Szwedzi - ok. 40 tys. bakterii. Tutaj pełna tabelka: Postrzeganie gotówki w Europie       Kraj % respondentów dla  których gotówka jest największym siedliskiem bakterii      Liczba bakterii  wykrytych podczas niezależnego badania na banknotach i monetach danego kraju Włochy (euro)   66%   11066         Szwajcaria (franc)   64% 32400         Polska (złoty)   63%   25700         Hiszpania (euro)   63%   11066         Dania (korona)   Rosja (ruble) 62% 60%   40266 30000         Średnia w Europie    57%   26000 Holandia (euro)   56%   11066         Belgia (euro)   55% 11066         Szwecja (korona)   55%   39600 Wielka Brytania (funt)   Austria (euro)     54% 54%   18200 11066         Norwegia (korona)   54%   11733         Niemcy (euro)   51%   11066         Francja (euro)   50%   11066 Finlandia (euro)     48%   11066         Żródło: TNS Data Ian Thompson, profesor inżynierii Uniwersytetu Oksfordzkiego, który robił te badania całą sytuację komentuje tak: „Respondenci uważają, że pieniądze są brudne, i nie jest to bezpodstawna teoria. Euro, które sprawdziliśmy, było siedliskiem średnio 11 000 bakterii, które dla wielu patogennych organizmów jest liczbą wystarczającą do przeniesienia infekcji. Poprzednie badania banknotów wykazały zanieczyszczenie potencjalnie szkodliwymi bakteriami Klebsiella (infekcje układu oddechowego, moczowego oraz zakażenie ran) i Enterobacter (niektóre odmiany mogą skończyć się leżeniem w szpitalu). Banknoty przechodzące ‘z ręki do ręki’ pomiędzy tak wieloma osobami powinny zostać poddane szerszym badaniom, które zajmą się kwestią rozprzestrzeniania opornych szczepów przez pieniądze wędrujące po całym świecie”. Innymi słowy proszę państwa: myć ręce, nie tarzać się na banknotach ani nie macać zbyt namiętnie. Nie tak jak ta pani: Jak rozumiem na plastikowych kartach płatniczych brud się nie osadza. Tylko odsetki.  ----Jak to się bada? Banknoty przecierano wymazówką z roztworem buforowym (PBS) w celu wykonania zawiesiny bakterii, którą poddawano seryjnym rozcieńczeniom i nanoszono pipetą na szalki Petriego z podłożem Tryptic Soy Agar — źródłem składników odżywczych umożliwiającym wzrost bakterii. Szalki Petriego inkubowano następnie przez 5 dni w temperaturze 30°C, po czym zliczano liczbę bakterii (CFU, czyli jednostek tworzących kolonie) na trzech szalkach dla danej próbki. Ufff i wszystko jasne. 