Dziś w kolejnym odcinkuserialu pod tytułem: „kupiłem sobie a teraz żałuję” występuje pan Adrian.  Pan Adrian ma dekoder N, który się zepsuł.Kilka tygodni temu napisał do mnie tak: "Otóż niemalże każdy użytkownik, który oddaje dekoder do reklamacji obarczany jest karą 400zł za rzekome uszkodzenie dekodera z winy abonenta. Domyśla się Pan, że ciężko uszkodzić coś, copraktycznie przez cały okres obowiązywania umowy leży spokojnie pod telewizorem. Mało tego, często kara ta naliczana jest kilka miesięcy po zdaniu dekodera!." "Przy zdaniu dekodera otrzymuje się od Autoryzowanego Punktu Serwisowego protokół zdania, w którym serwisant stwierdza czy uszkodzenie jest techniczne (czyli nie wynikające z winy abonenta) czy mechaniczne. Oczywiście na naszym protokole odbioru widnieje wada techniczna urządzenia, wynikająca z wadliwego oprogramowania. " N- ka odpisała mu, że ma płacić bo serwis „dokonuje wstępnej oceny dekodera”. A właściwej już producent do którego sprzęt jest wysyłany czyli firmy ADB. „Na tej podstawie dokonywana jest wycena powstałych uszkodzeń”. U niego zaś dno i pięć metrów mułu, dekoder ewidentnie uszkodzony z jego winy. Czytelnik za poradą Miejskiego Rzecznika Praw Konsumenta chciał się więc dowiedzieć co niby zepsuło się w tym dekoderze, jaki był koszt naprawy a także chciał zobaczyć kopię uprawnień osoby, która dokonywała tej analizy. Co odpisała N-ka? „Że stanowisko zostało podtrzymane” a „dekoder uszkodzony z winy abonenta”. Czyli jak widzą Państwo niezbyt się odniosła do pytań. Czytelnik postanowił być jednak jak Tommy Lee Jones w Ściganym i nie odpuścił. Sprawę wrzucił na Wykop. I nie tylko. - Zgłosiłem się do Stowarzyszenia Konsumentów Polskich, które oferuje bezpłatne porady prawne. Opisałem im całą sytuację podobnie jak Panu a mail z odpowiedzią przesyłam w załączniku.Generalnie prawnik przyznał mi rację, iż Nka nie przedstawiając żadnych dowodów na moją winę nie ma prawa żądać od nas pieniędzy i jeśli do tej pory dowodów nie przedstawiła do ich po prostu nie ma.. Jest to o tyle istotne, że kara 400zł nakładana jest za usterkę nienaprawialną. W międzyczasie telewizja N wyłączyła sygnał mimo, iż abonament opłacany był regularnie. Ta jednak wliczała sobie opłaty abonamentowe na poczet kary! - pisze czytelnik. - Prawnik polecił mi również złożenie skargi do Prezesa UOKiK co też uczyniłem. Kilka dni temu Powiatowy Rzecznik Praw Konsumentów również wysłał do Nki pismo, w którym w skrócie żądaod telewizji N wyjaśnień dlaczego nie przedstawia żadnych dowodów naszej winy, mimo iż wielokrotnie o nie prosiliśmy itp. Niestety nie mamy jeszcze odpowiedzi na żadne z tych pism. Jedna poszkodowana w ten sam sposób osoba dostała jednak odpowiedź na pismo Rzecznika, w którym jakiś „młodszy prawnik” stwierdza enigmatycznie, że „w dekoderze znaleziono ciecz” - relacjonuje pan Adrian. Oto jak wyglądała odpowiedź w jej przypadku:  Pan Adrian spodziewa się tego samego w swoim przypadku. I bingo! Ma rację. Ale o tym za chwilę. Odezwałem się do N-ki z pytaniem dlaczego klient nie może się dowiedzieć co dokładnie  zepsuło się w dekoderze, jaki był koszt naprawy i czy analizy dokonywała osoba wykwalifikowana w tym zakresie? Odpowiedź? „Abonenci mogą uzyskać „na życzenie” indywidualną ekspertyzę sporządzoną przezupoważnionego pracownika Autoryzowanego Serwisu ADB, gdzie wskazany jest zakres/powód powstałych uszkodzeń. „ - pisze mi przedstawicielka platformy. Czyli drodzy abonenci macie do tego prawo i proszę o to występować. N-ka mówi, że możecie. „System kar jest stosowany w przypadkach drastycznego i ewidentnego zniszczenia dekodera – tak jak zgniecenie, zalanie wodą, zniszczenie przez zwierzę. Z uwagi na dobro naszych użytkowników od kar wymierzonych w uzasadnionych przypadkach odstępujemy w procesie reklamacji. Jedyny możliwy przypadek, w którym Klient może zostać obciążony opłatą za naprawę już w punkcie serwisowym, dotyczy uszkodzenia mechanicznego czyli uszkodzenia,które łatwo i jednoznacznie jest w stanie ocenić pracownik centrum serwisowego. W takim przypadku, Klient zostanie w momencie zwrotu dekodera obciążony kwotą 100 zł, z zastrzeżeniem że kwota może uleć zmianie (zgodnie z cennikiem ITI) w  przypadku, gdy naprawa dekodera okaże się niemożliwa. „ Nawiasem mówiąc najczęstsze przypadki zalania dekoderów wynikają z tego, że ludzie używają ich jako podstawek pod kwiaty doniczkowe... A co do Pana Adriana też mam ciekawe informacje: „Na podstawie analizy sytuacji opisywanej przez czytelnika i weryfikacji dokumentów, wynikaże Abonentka w ciągu trwania umowy dokonywała wymiany sprzętu dwukrotnie: I wymiana dekodera BSLA136480244884B miała miejsce 25.11.2011 II wymiana dekodera BZZB1181800951633 w dniu 2.06.2012 Mimo tego, że kara powinna zostać naliczona dla dekodera z pierwszej wymiany, gdyż to ten box został zutylizowany przez ADB z winy leżącej po stronie Klienta (zalanie), Abonentka w swojej reklamacji odnosi się do boxa z drugiej wymiany, który faktycznie był uszkodzony, ale został przez ADB naprawiony i żadne kary nie zostały naliczone. W wyniku pomyłki osoby analizującej reklamację w BOK, nie zwrócono uwagi na tę kwestię i w dokumentach korespondencyjnych odnoszono się do nieodpowiedniego przypadku uszkodzonego dekodera. W związku z tym przepraszamy za zaistniałą sytuację i wynikające z niej okoliczności. Jednocześnie zapewniamy (we wskazanym przypadku) anulację wszystkich obciążających Abonenta opłat związanych z dokonaniem wymiany/ naprawy dekodera.” - napisała mi platforma. Ponieważ N-ka to kanał telewizyjny więc spuentuję fragmentem filmu polskiego Seksmisja: niezły tu macie.... w tym Archeo, siostry.... 