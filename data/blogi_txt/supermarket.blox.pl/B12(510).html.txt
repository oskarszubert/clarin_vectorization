Myślałem proszę państwa, że przygody o których piszą różne osoby z infolinią UPC to delikatna przesada. Ot każdemu zdarzają się błędy i wypadki.  Musze to teraz odszczekać.  Jestem abonentem sieci Aster o której można było powiedzieć wiele rzeczy łącznie z tym, że była kosmicznie droga. Ale również pamiętam, że kiedy zrąbał mi się internet w niedzielę wieczorem, osoba z help desku pomagała mi go przywrócić o 23.30.  Aster został jednak niedawno kupiony przez UPC. Ponieważ na stronie internetowej zobaczyłem ofertę abonamentu o 6 zł tańszego niż to co płacę obecnie pomyślałem: a co mi tam: przeniosę się formalnie do UPC.  Jeśli ktoś złoży zamówienie przez stronę internetową - wtedy instalacja usługi jest za darmo. Wypełniłem to co trzeba było i...pomyślałem, że to już koniec a w umówionym terminie technik się zjawi.  Oczywiście wykazałem się skrajną głupotą.  Traf chciał, że musiałem przełożyć termin. Dzwonie na infolinię. Sympatyczny Pan wpierw powiadomił mnie, że: - mój login, który mam na fakturze z lipca 2012 w ich systemie należy do innej osoby (ROFTL!!!) Zidentyfikowałem się więc numerem PESEL. Ale to był dopiero początek rozrywki. Pan mi bowiem oznajmił, że zamówienie nie zostało wprowadzone do systemu i... nikt o nim nie słyszał.  A że  mam podesłanie mailem potwierdzenie jego złożenia? To już drobiazg.     Pan może co najwyżej przyjąć je jeszcze raz.  To miłe. Ale zastanówmy się? Czy chcę korzystać z sieci, która ma poważne problemy z identyfikacją mnie jako abonenta a ich system składania zamówień przez internet to jakaś kpina? Nie chcę.  Bo,  może dajmy na to firma UPC coś znów poplącze i wstawi mi calkiem inny abonament niż zamawiałem? Albo wyśle mi fakturę z czapki wziętą??? Niemożliwe? Już to robi. Oto opowieść pana Dariusza:  1. Po dwóch informacjach o fakturze na 0 zł wysyłam pytanie: dlaczego zajawka faktury wprowadza mnie w błąd? W systemie faktura jest w normalnej wysokości.  2. Kilka dni później: przepraszamy za opóźnienie, prace nad przygotowaniem odpowiedzi trwają, prosimy o cierpliwość. 3. Tydzień temu dostaję prośbę: prosimy o numer PESEL i dokładny adres instalacji, żebyśmy mogli precyzyjnie odpowiedzieć na pytanie. 4. Odpisuję, że proszę bardzo, ale wszystkie te dane są na wysłanej do państwa fakturze (numer abonenta). 5. Po kilku dniach znów: przepraszamy za opóźnienie, prace nad przygotowaniem odpowiedzi trwają, prosimy o cierpliwość. 6. Dzisiaj dostaję odpowiedź, ale nie na zadane pytanie :) Dowiaduję się, że błędną wpłatę na konto w Asterze już sobie przeksięgowano i mam nadwyżkę 0,76 zł. A w ogóle od 1 lipca jest podwyżka abonamentu o 6 zł. Wnioski?  UPC jest obecnie chronicznie niezdolne do obsługi dużej ilości klientów a w ich systemie informatycznym panuje kosmiczny bałagan. UPC może weźcie się za uprawę pomidorów? Bo, świadczenie usług jakoś wam nie wychodzi.  Firmie UPC obiecuję, że znalazła się pod troskliwym nadzorem z mojej strony. 