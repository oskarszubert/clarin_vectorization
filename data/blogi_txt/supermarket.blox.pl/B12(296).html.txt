Vobis wprowadza ciekawą formę sprzedaży elektroniki. Kupiłeś komputer, smartfon, tablet, itp. ale ci się nie spodobał? To go zwracasz. I tyle. Możesz to zrobić w ciągu trzech dni roboczych. Kruczki? Poczytałem sobie regulamin „programu”. I na pierwszy rzut oka wszystko jest ok. Kruczki?Kra kra kra.. Kilka. Część produktów z programu jest wyłączona. Chodzi o  nawigacje GPS (chodzi pewnie o to aby ludzie nie wypożyczali sprzetu na weekendowe wyjazdy), oprogramowanie w wersji BOX, materiały eksploatacyjne (pod tą nazwą ja rozumiem np. tusze do drukarek). Zwrot? Nie można wyrzucać kartonów, gąbek, opakowań, ściągaczy przewodów itp. „Zwrot produktu w powyższym terminie jest możliwy po spełnieniu następujących warunków: a. Zwracany produkt jest kompletny, nie nosi znamion użytkowania uniemożliwiających jego dalszą sprzedaż ani uszkodzeń mechanicznych. Klient w trakcie użytkowania nie powinien zdejmować zabezpieczeń, które znajdują się na produkcie takich jak folie ochronne. Klient w trakcie użytkowania winien zachować wypełnienia gąbkowe, ściągacze przewodów. b. Klient nie dokonał rejestracji i/lub aktywacji oprogramowania, które jest zintegrowane lub dołączone do zakupionego produktu. c. Klient nie dokonał rejestracji gwarancji na zakupiony produkt. d. Przy odbiorze towaru nastąpi kontrola ilościowo-jakościowa stwierdzona stosownym protokołem.” Najbardziej uciążliwe z tego jest używanie produktu w folii ochronnej ale powiedzmy sobie szczerze - do przeskoczenia. Biorąc pod uwagę że większość sklepów wprowadza raczej utrudnienia w zwrocie zakupionego towaru - plus dla Vobisa . Oczywiście jak to będzie wyglądać w praktyce pokaże właśnie owa praktyka. Oby się to nie skończyło jak kiedyś z promocją z której skorzystałem w tej sieci. Kupiłem w Vobisie głośniki do komuptera. Dostałem fakturę, wpłaciłem zaliczkę a po odbiór miałem się zgłosić za trzy dni i dopłacic brakująca kwotę. Kiedy pojawiłem się sklepie usłyszałem że głośników nie będzie bo kupiłem je... za tanio. A liczba egzemplarzy w promocji już się wyczerpała. Ech cóż to była za piękna awantura.... Głośniki  po 20 minutowej kłótni dostałem. Niesmak pozostał jak widać do dziś. 