Pomysłowość Chińczyków nie zna granic. Oto iPad o jakim się konstruktorom z Kalifornii nie śniło. Jest i 3G i ekran dotykowy i windows 7 i twardy dysk 160 GB (nawiasem mówiąc koleżanka mojej żony ma chińskiego iphona z wymienną baterią, kartami pamięci i rysikiem). Cena? Jedyne 2399 zł i to z futerałem. Być może się opłaca biorąc pod uwagę ceny jakie za iPada zażądał Plus. iPad jest tam w sprzedaży od dzisiaj. Za urządzenie 16 GB z abonamentem co miesiąc 60 zł!!! trzeba zapłacić 2999 zł!!!! W abonamencie 160 zł miesięcznie 2 tys. zł.!!! Tablet można też kupić w ofercie dla firm - tu ceny wynoszą od 1,6 tys. zł (abonament za 129 zł) do 2,4 tys. zł (abonament 49 zł). NĘDZA proszę państwa. NĘDZA. Żądać takich pieniędzy za urządzenie, które w Polsce może służyć prawie wyłącznie do przeglądania internetu (bo bez dostępu do pełnej oferty iTunes) i w najprostszej konfiguracji sprzętowej to jest rozbój w biały dzień. Ceny układał tutaj prawdopodobnie ten sam dowcipniś, który za iPhona 4 zdecydował się zażądać od 2,8 do 3,8 tys. zł w kontrakcie na dwa lata. Aha na allegro nowego iPada można kupić za 2199 zł. Bez abonamentu. 