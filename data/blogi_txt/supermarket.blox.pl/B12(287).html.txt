... ale o tym będzie za chwilę. Dziś w GW tekst dlaczego mamy tak słabych sprzedawców. Po części dlatego, że w Polsce nacisk w sklepach jest przede wszystkim na niskie ceny. Jak jest tanio to i klient zaakceptuje sprzedawcę, który się nie zna (albo wciska tylko towar, za który ktoś mu odpala prowizję), ewentualnie pluje mu na buty. Ponoć jak się wzbogacimy - będzie lepiej. Czy faktycznie? Czas pokaże. Inna sprawa, że za słabą jakość usług odpowiadamy też my. W sensie klienci. To jak chamsko traktuje się czasem w kraju sprzedawców to efekt czego? Naszego braku kultury? Poprosiłem na swoim profilu na Facebooku o podesłanie przez osoby pracujące w handlu kilku historii” Pani Karolina: - Pracując w banku, usłyszałam od klientki, że mam twarz niewyjściową do tej pracy. Sceny z pracy pani Agaty na wysepce Canal + w centrum handlowym: Klient 1.: - Jeśli za chwilę nie dostanę dekodera z nagrywaniem, to dzwonię do kierownika. - Nie posiadam na stanie dekodera z nagrywaniem. - Ty k... dawaj numer do szefa. Klient 2. po wysłuchaniu oferty: - Aaa spier...  Klient 3.: - Gdybyś się uczyła, nie musiałabyś tu siedzieć. Pani Dagmara: - Pracowałam jako baristka i klient zamówił espresso. Po zapytaniu, czy na pewno, i pokazaniu filiżanki ("takie malutkie toto") - potwierdził. Po otrzymaniu espresso - wydarł się, że dałam mu takie "małe g..." i wylał mi tę kawę na ladę, po czym zażądał nowej. Klient nasz pan, kierownik kazał przeprosić pana i kawę mu zrobić na koszt firmy... Pani Katarzyna: - Pracowałam kiedyś w osiedlowym sklepiku. Najgorszy klient to staruszka. "Poproszę to masełko". Wyciągam z lodówki masło, nabijam, podaję na ladę, "I jeszcze dwie bułeczki", odwracam się, sięgam po bułki, a co babcia robi? Otwiera masło, przejeżdża obślinionym paluchem, mówi "Eee, nie chcę, te jakieś za żółte" i wychodzi ze sklepu, a ja z rozdziawioną gębą zostaję z masłem do wyrzucenia i wiszącym w powietrzu opierdzielem od kierowniczki. Aż się przypomina ten film...  Fakt jest jednak też taki, że sprzedawcy są dużo słabsi niż w krajach Europy Zachodniej. Ta jakość usług sprzedaży z roku na rok się jednak polepsza. Tak przynajmniej wynika z badań firmy Daymaker. Efekt? - 15 z 19 branży poprawiło swoje wyniki w zakresie poziomu obsługi klienta w porównaniu z ubiegłym rokiem. - Drogerie osiągnęły najwyższy wynik, na drugim miejscu uplasowały się apteki. - Księgarnie uzyskały najgorszy wynik. - Największą poprawę od 2012 roku odnotowano w punktach sprzedaży materiałów budowlanych. - Znaczne pogorszenie wyników było w księgarniach oraz salonach sprzedaży operatorów telekomunikacyjnych. Czyli jeśli robić przyjemnie zakupy to w drogerii albo aptece. A już nie daj Boże iść do salonu po nowy telefon. Myślę że sieci  komórkowe powinny z tego wyciągnąć wnioski. Daymaker prowadził badania metodą „tajemniczego klienta”. Mystery shopper to taki pan lub pani, który przychodzi do sklepu i na zamówienie centrali podszywając się pod klienta ocenia czy jest w sklepie dobrze czy źle, czy go sprzedawcy dopieszczają i gładzą pod szyją czy może traktują z buta.Mystery shopper dla sprzedawcy jest równie straszny jak dla urzędnika NIK. Generalnie najlepsze sklepy to drogeryjne - perfumeryjne: Douglas (najlepszy wynik w zestawieniu aż 98 proc.), Sephora i L´Occitane, odzieżowe Marks   Spencer, Wólczanka,elektroniczny Sony Center  oraz... salony optyczne. Sklepy z najsłabszymi wynikami to Empik, Smyk (obie sieci mają tego samego właściciela) oraz Tally Weijl i C A. A jeśli chodzi o wybrane kategorie produktów? Kawiarnie1. Starbucks - 81 proc. 2. Costa Coffee - 79 proc. 3. Green Coffe - 73 proc. Ostatni jest Grycan - 62 proc. (i zaliczył tym samym ostry upadek, bo w ubiegłym roku był w czołówce) Odzieżowe1. Wólczanka - 97 proc.  2. Marks   Spencer - 91 proc. 3. Vero Moda - 90 proc. Ostatnie jest C A tylko!!! 21 proc. I to jest najgorszy wynik w całym zestawieniu. RTV - AGD1. Sony Center (to kolejna edycja z wysokimi notami i awans z drugiego na pierwsze) - 94 proc. 2. Komputronik - 83 proc. 3. Vobis - 77 proc. A najgorszy jest Euro RTV AGD - 47 proc. (w ubiegłym roku też zajmowali ostatnie miejsce) Biżuteria1. Swarowski - 90 proc. 2. Yes - 84 proc. 3. W. Kruk - 78 proc. Słabo wypadł zaś Apart - 66 proc.. Podobnie jak przed rokiem. Myślę że mają wnioski do przemyśleń. Sklepy obuwnicze 1. Bata - 82 proc. 2. Gino Rossi - 76 proc. 3. Deichmann - 68 proc. I na ostatnim miejscu jest CCC- 48 proc. - spadek z drugiego! Generalnie w tej kategorii było duże przetasowanie. Od razu widać po tym rankingu, kto w ubiegłym roku ciął koszty pracowników. 