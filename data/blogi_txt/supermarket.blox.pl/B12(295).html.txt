Spacerowałem sobie w sobotę po warszawskim Makro Cash   Carry słuchając jak przez głośniki nagrany pan przekonywał żeby kupować w małych sklepach. Bo "Tu mieszkam, tu kupuję". Kogo przekonywał? Nie wiem do końca. Byłem ja - jako ciało obce, bo Makro traktuję jako coś w rodzaju hipermarketu ale ze świeżymi rybami. Byli też drobni sklepikarze (już raczej przekonani) - jako tzw. główny klient. W sukces akcji nie wierzę. Problemem Makro jest że drobny handel nam się kurczy systematycznie. W ciągu pięciu lat padła jedna trzecia małych rodzinnych sklepów. Jest ich obecnie w kraju ponad 50 tys. W tym roku ta liczba ma się zmniejszyć o kolejnych kilka tysięcy. A jeszcze pięć lat temu było ich niemal 74 tys.! Coś się kończy. Na początku lat 90 wystarczyło otworzyć mały sklep aby po roku kupić sobie niezły samochód. Teraz niewielki sklep to żaden rarytas. Zazwyczaj źródło skromnego dodajmy utrzymania dla całej rodziny. Dlaczego plajtują? Są drodzy. A ludzie chcą teraz kupować tanio. Konkurują z dyskontami: Biedronką, Lidlem, Netto. Które je pożerają kawałek po kawałku. Kiedy na osiedlu staje sieciowy dyskont, małe rodzinne sklepy czują to już następnego dnia. Nagle zakupy przestaje robić co czwarty klient. Później co trzeci, czasem co drugi. Specjaliści radzą drobnym sklepikarzom: trzeba postawić na specjalizację np. sklep z żywnością ekologiczną Trzeba postawić na relacje. Chodzi o to, aby właściciel znał klientów po imieniu. Wiedział, co ich trapi. Porozmawiał z nimi za każdym razem. Zamówił coś specjalnie dla nich. Pewnie te rady w niektórych przypadkach są i skuteczne. Moim jednak sklep poniżej 40 metrów (taki jest uznawany za mały) jest właśnie zwyczajnie za mały. Na dzisiejsze warunki rynkowe. Właściciele powinni go przede wszystkim powiększyć do 100 m kw, zainwestować w koncesję na alkohol etc. Na to im jednak Makro pieniędzy nie da. Musza je zdobyć sami. 