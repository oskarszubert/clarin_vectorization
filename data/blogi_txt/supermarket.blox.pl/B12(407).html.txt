W sobotę w Gazecie znalazł się felieton który napisałem z Leszkiem Kostrzewskim. ”Finowie mówią: pracą zarobisz na życie, a na handlu się wzbogacisz. Do tego, że sklepy kontrolują Portugalczycy (Biedronka), Brytyjczycy (Tesco) i Francuzi (Carrefour), że wypierają osiedlowe sklepiki, zdążyliśmy się przez ostatnie lata przyzwyczaić. Branżowi specjaliści mawiali: detal owszem, jest ich, ale w hurcie ciągle jesteśmy mocni! Teraz w „obce” ręce przeszedł i rynek hurtowy. We wtorek ostatnia duża firma z polskim kapitałem, czyli Emperia, sprzedała Portugalczykom z Eurocash swoją działalność hurtową. Nazwy obu spółek niewiele przeciętnemu człowiekowi powiedzą. Ale już liczby - tak. Eurocash będzie miał ponad 17 proc. udział w rynku hurtowym. Dotychczasowy gracz numer trzy, niemieckie Oczywiście wszystko zostaje po staremu: sklepy są te same, hale hurtowe także. Firmy z kapitałem zagranicznym dają prace tysiącom Polaków, sprzedają w większości produkty wyprodukowane w kraju, ale jednak… czegoś żal. Wydawało się, że co jak co, ale Polak handlować potrafi. W końcu nasz wolny rynek zaczął się w 1989 r. od łóżek i szczęk, gdzie kupić można było wszystko (bo w sklepach nie było nic). Jak widać, Polacy nadal nie potrafią budować dużych firm handlowych. ” Tyle w Gazecie - od siebie dodam dwie rzeczy. Biznes handlowy można było w Polsce budować od podstaw nie mając kapitału. Kto nie wierzy niech spojrzy na szefa Eurocashu Luisa Amarala. Był pierwszym szefem Jerónimo Martins (właściciel Biedronek) w Polsce. Siedem lat temu Eurocash odkupił od swego pracodawcy. Od tej pory jego firma rozwija się bardzo agresywnie - głównie przez przejęcia. Innymi slowy można mieć malo kapitału a i tak zbudować dużą firmę. Druga rzecz - plany Emperii która w ramach umowy dostanie 453 mln zl w gotówce i teraz chce się rozwijać w detalu (obecnie ma blisko 200 sklepów pod markami Stokrotka i Delima zlokalizowanych na osiedlach i w małych centrach handlowych). Prezes Emperii lata z tymi pieniędzmi po rynku szukając czegos do kupienia. Problem w tym że nie ma nic ciekawego do sprzedania. Owszem prezes Artur Kawa może sobie kupić Bomi (tak zresztą deklaruje) ale Bomi to nie jest żadne cudo na kiju tylko spółka do potęznej restrukturyzacji z zamknięciem jednej trzeciej lokalizacji włącznie. Jesli chodzi z kolei o rozwój organiczny nie jest wcale lepiej bo konkurencja o dobre lokalizacje jest po prostu szaleńcza. Tak czy inaczej w handlu detalicznym Emperię jak na razie czeka co najwyżej druga liga. 