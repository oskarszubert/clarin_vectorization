Oto proszę Państwa fantastyczne osiągnięcie współczesnej chemii. Polędwica sopocka.   Zawartość mięsa? 67 proc. POWTÓRZĘ JESZCZE RAZ ALE GŁOŚNO TA IMITACJA POLĘDWICY MA 67 PROC. MIĘSA. Co jest w pozostałych 33 proc.? Chemia. Woda. Dodatki sojowe - żeby to coś wyglądało lepiej i miała wyższą zawartość białka. Ale nie to jest najciekawsze. Najciekawsza jest cena tego badziewia. 100 gramów kosztuje 6,69 zł.  To oznacza, że kilogram owej ”polędwicy” to wydatek 66,90 zł!!!! Parę lat temu obowiązywały Polskie Normy, które mówiły, że wędlina przekraczająca masą 130 proc. surowca (czyli z kilograma mięsa uzyskiwano powyżej 1,3 kg wędliny) była uznawana za produkt wędlinopodobny. Teraz producent może sobie te normy stosować, może nie stosować. Efekt mamy jak na dłoni. Smacznego. 