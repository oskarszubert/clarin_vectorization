Pani Marta wybrała się jednak do sklepu po klasyczny ser biały - półtłusty a znalazła to:  Pleśniowa niespodzianka była tylko z jednej strony sera. Żeby było zabawniej produkt nazywał się „Naturalna Rozkosz”. Opakowanie nie było uszkodzone, ani napuchnięte. Pani Marta ser z dodatkiem kupiła w trzebnickim sklepie Grosik. I zrobiła coś czego większości osób zwyczajnie się nie chce. Złożyła reklamację do producenta. Ten stwierdził, że to wina złego przechowania sera w sklepie i poprosił ją o adres aby wysłać coś na przeprosiny. Całość tej historii była tu. Pani Marta obiecała mi że się odezwie kiedy spłynie do niej ten upominek da znać co to jest. A dziś rozwiązanie zagadki. I???? TADAM!  Cztery długopisy, dwie smycze, koszulka i dwa otwieracze.  Nie robi jakiegoś szczególnego wrażenia? No właśnie. Trochę mi fantazji ze strony firmy zabrakło. Co bym zrobił na ich miejscu? Podesłał przedstawiciela firmy do domu z dużym opakowaniem białego sera. Kosztowałoby tyle samo a efekt byłby znacznie lepszy. 