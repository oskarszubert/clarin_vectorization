Dziś pięć rzeczy, które warto wiedzieć o jajkach 1. Jaja kur zielononóżek to zazwyczaj nie zielononózki tylko zwykłe jajka za to pięć razy droższe i w ładnym pudełku. 2. Jajka XL czyli bardzo duże niemal na pewno nie są jajkami XL tylko L. Tak przynajmniej wynika z badań inspekcji handlowej - 92 proc. partii zadeklarowanej jako klasa XL odpowiada niższej klasie L. Dla równowagi jajka sprzedawane jako L w 58,8 proc. przypadków są jajkami M. A jajka M w 75 proc. przypadkach mają masę dla klasy S. 3. - W niektórych przypadkach ilustracje zamieszczone na opakowaniach mogły również wprowadzać nabywcę w błąd, co do sposobu chowu kur nieśnych- twierdzi inspekcja. - Dotyczyło to grafiki przedstawiającej kury spacerujące po trawie (w ten sposób sugerowano pochodzenie jaj z chowu na wolnym wybiegu), podczas gdy jaja pochodziły z chowu klatkowego (o czym świadczyła cyfra 3 na skorupie). Wygląda to tak:   4. 60 proc. handlu jajami odbywa się w szarej strefie. Znaczy się pirackie kury znoszą je na lewo i lewe jaja sprzedawane sa na lewo na bazarach. 5. Przedwojenna kura znosiła 200 jajek rocznie, dzisiejsza z klatki znosi nawet 340. Znaczy się nie tylko robi na czarno, to jeszcze na akord. 