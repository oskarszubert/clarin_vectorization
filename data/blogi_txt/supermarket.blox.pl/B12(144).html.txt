Bawiłem się ostatnio w wysyłanie do różnych firm pytania o ich reklamy a jeszcze konkretnie o to wszystko co firmy wpisują w reklamach drobnym drukiem. Na zasadzie a dlaczego tak? A co Państwo mieli na myśli? A na czym polegają te badania? A dlaczego uważają Państwo że ten produkt jest najlepszy? Ubaw po pachy. Rezultat jest dzisiaj w „Gazecie”. Najbardziej spodobało się mi rozdwojenie jaźni w Mitsubishi. Napisałem do nich tak: „Dzień Dobry Od kilkunastu dni w prasie pojawiają się reklamy nowego modelu Państwa auta ASX z informacją „ASX od 35 tys. zł w kredycie 50/ 50/. ”  Pies drapał, że  te 70 tys. zl dostajemy podstawowy model 1,6 Inform. W tej samej reklamie jest jednak również informacja: „wszechstronny niezawodny napęd 4 x 4”. Ten napęd jak się Państwo świetnie orientują jest owszem dostępny ale dopiero przy silniku Diesla 1.8 za 87 990 PLN. Dlaczego nie ma tu odnośnika/gwiazdki że napęd 4x4 jest dostępny tylko w niektórych wersjach silnikowych??? Reklama sugeruje że jest on dostępny we wszystkich wersjach a to nieprawda.”  I przyszła odpowiedź z działu obsługi klienta:  „Witam, Osobiście się z Panem zgadzam. Przekazałem informację do działu marketingu. Z poważaniem,  mię i nazwisko.” Odezwałem się więc do działu marketingu z pytaniem co on na to? I tutaj zrobiło się naprawdę zabawnie:  „W ogłoszeniu podkreślamy takie cechy tego modelu, które według nas są naistotniejsze i budują wizerunek tego samochodu. Zaznaczam, że nasza reklama nie wskazuje, że napęd 4x4 jest w standardzie dostępny w każdej wersji, a tylko na jego zalety. Na tej samej zasadzie nie wskazujemy przecież, że silnik Diesla jest dostępny w standardzie w każdej wersji, bo oczywiście nie jest, a jedynie wskazujemy, że jest bardzo oszczędny.Z poważaniemKinga LisowskaManager ds. Public Relations” Innymi słowy według pani Kingi reklama podkreśla zalety napędu 4 na 4 co buduje wizerunek wersji która tego napędu nie ma. Potencjalny nabywco ASX a jak się zakopiesz w śniegu w podstawowej wersji samochodu , napędu 4 na 4 nie będziesz miał ale za to jaki wizerunek!!! 