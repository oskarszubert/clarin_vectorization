Mówi się „obyś cudze dzieci uczył”. To powiedzenie w przypadku pana Omara można przerobić na: „obyś brudnego ekspresu nie wysyłał”.Zaczęło się od tego, że czytelnik w sklepie internetowym Agito kupił sobie ekspres.  Ariete 1329 roma plus za 800 zł. Oskarżony wygląda tak:  Pan Omar podekscytowany jak żbik odpakował go z pudełka, włączył a tu zonk - ekspres nie grzeje wody i robi zimną kawę. Niby jest gorąco i zimna kawa może być nawet niezłym rozwiązaniem, ale czytelnik może mieć jednak kaprys aby czasem napić się gorącej. Przyznają Państwo - nie jest to szczególnie wygórowany kaprys.  - Poinformowałem Agito i odesłałem im ekspres (Agito płaciło za przesyłkę przyp. supermarket). I tu zaczęły się schody. Wychodziłem z założenia że Agito załatwi ten problem tak jak  w sklepach "nie dla idiotów". Czyli przynoszę niedziałający sprzęt i natychmiast mi go wymieniają na działający, i po sprawie. Niestety.  Agito odesłało ekspres (zgodnie z ich regulaminem) do serwisu zewnętrznego w celu oceny kto i jak go zepsuł. Ok. Chcecie, wysyłajcie - relacjonuje czytelnik.      Chronologia zdarzeń jest następująca:  - 21 maja - czytelnik informuję Agito o niesprawności ekspresu  - 24 maja - wysłanie ekspresu  - 28 maja - Agito otrzymało ekspres - 6 czerwiec - czytelnik pyta kiedy mu przyślą nowy ekspres. Agito odpowiada że ekspres jest w serwisie i czekają na opinie  - 11 czerwiec - jest odpowiedź Agito!!!!!!!!!!! (tu koniecznie musi być wiele wykrzykników). „Uprzejmie informujemy, że reklamowany ekspres wyjechał do autoryzowanego serwisu producenta ze względu na ślady użytkowania. Odesłany sprzęt na reklamację powinien być czysty, nie nosić śladów uzytkowania. Przesyłam zdjęcia przesłanego do nas produktu.”   - 11 czerwiec, chwila po przeczytaniu maila, panu Omarowi opada szczęka a ciśnienie się podnosi. Czy ekspres był brudny? A jak, usyfony konkretnie i delikatnie porysowany. Proszę zobaczyć:   - A niech bym w szale czyszczenia coś ułamał/ zalał wodą/ płynem czyszczącym czy inna krzywda by się stała urządzeniu. Poza tym skąd mam wiedzieć czy moje czyszczenie nie pogorszy/zmieni w jakiś istotny sposób urządzenia? Nie odpadną jakieś naklejki zabezpieczające czy inne tym podobne rzeczy? - broni się czytelnik (moim zdaniem trochę naiwnie).  Omar: Na moje utyskiwania i prośby żeby postawili się w mojej sytuacji (wybuliłem 8 stów i nadal mogę sobie zalewajkę robić, dostanę ekspres od  nowego naprawiany - jakbym chciał taki to bym sobie na jakiejś  wyprzedaży używanych/ powystawowych kupił). Zapewnili mnie że wbiją w  gwarancję że był naprawiony. Jakiś obłęd.  Agito tłumaczy, że przyjął towar w ramach gwarancji. "W przypadku gdy możliwa jest naprawa produkt zostaje naprawiony w serwisie producenta. Gdy naprawa nie jest możliwa dokonywana jest wymiana lub zwrot pieniędzy.”  A oni przed wysyłką nie sprawdzają czy fabrycznie nowy produkt jest sprawny czy nie. A tak w ogóle to jest sobie winien, bo powoływał się na gwarancję a nie zgodność towaru z umową.  Wtedy sprawę udałoby się załatwić trochę szybciej. Na mocy ustawy z dnia 27 lipca 2002 r. o szczególnych warunkach sprzedaży konsumenckiej kupującemu przysługuje możliwość żądania doprowadzenia towaru do stanu zgodnego z umową przez nieodpłatną naprawę lub wymianę na nowy. Jak wyjaśnia Federacja Konsumentów: "Odpowiedź na reklamację powinna być rozpatrzona w terminie 14 dni kalendarzowych liczonych od dnia następnego od dnia jej złożenia. Jeżeli sprzedawca nie udzieli odpowiedzi, domniemywa się, iż uznał roszczenie konsumenta za uzasadnione. Wówczas konsument może wyznaczyć sprzedawcy 7-dniowy termin wymiany towaru na nowy z zastrzeżeniem, że po bezskutecznym upływie tego terminu odstąpi od umowy".Kruczek? Warto zapamiętać - przez pierwsze sześć miesięcy od momentu wydania towaru to sklep musi powołać rzeczoznawcę, który udowadnia konsumentowi, że źle użył ekspresu. Przez kolejne półtora roku obowiązywania "zgodności towaru z umową" to klient musi udowodnić, że towar był zepsuty nie z jego winy. Ekspres w końcu dotarł do niego 1 lipca.  Jaki z tego wszystkiego płynie ekspres, tfu wniosek? Jeśli kupiłeś uszkodzony sprzęt - wymyj go przed wysłaniem... ---- UPDATE A oto stanowisko Agito: "Szanowny Panie, w związku z tekstem umieszczonym na blogu www.supermarket.blox.pl oraz na stronie www.pieniadze.gazeta.pl pt. Kupił jako nowy - popsuty ekspres. Nie chcą go wymienić, bo jest... brudny, chcielibyśmy podkreślić fakt, że finalnie sprawa zakończyła się na korzyść Klienta. Reklamacja została dokonana z tytułu gwarancji. Ekspres został naprawiony i odesłany do pana Omara w dniu 28 czerwca. W sytuacji, kiedy gwarantem jest autoryzowany serwis producenta, a tak było w tym przypadku, okres  rozpatrywania reklamacji zależny jest od warunków opisanych w karcie gwarancyjnej producenta. W przypadku marki Ariete jest to 21 dni roboczych. Producent naprawił sprzęt w regulaminowym czasie, istotne były tu także terminy przesyłek kurierskich. Będziemy bardzo wdzięczni za uwzględnienie tych informacji w tekście, gdyż oddają one cały obraz sytuacji.Chcielibyśmy podkreślić, że zależy nam na satysfakcji naszych klientów i wszystkie reklamacje rozpatrujemy z najwyższą starannością i w możliwie najkrótszym czasie.W sprawie jakichkolwiek pytań pozostajemy do dyspozycji, chcielibyśmy także zaproponować spotkanie,  podczas którego chętnie przedstawimy wszelkie dodatkowe informacje.Z pozdrowieniami,Zuzanna RydzyńskaSpecjalista ds. Public Relations Agito" Sprawa zakończona na korzyść klienta a klient ciąge niezadowolony. Ja mu się nawet nie dziwię, też byłbym zły gdybym kupił nowy ekspres, który od samego poczatku jest zepsuty. 