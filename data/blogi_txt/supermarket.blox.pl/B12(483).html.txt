Tak przynajmniej twierdzi brytyjski The Guardian. Owo cudo według źródeł dziennika nazywać się ma Hudl (przepraszam ale mi się to kojarzy ze słowem  huddle) i rywalizować z Apple i Amazonem. Tak, wiem ziew, ile można czytać o kolejnym tablecie, który ma być wyzwaniem dla Apple i Amazona? Ale niech Państwo poczekają chwilę. Tesco robi w ten sposób skok na osoby, które robią zakupy w sieci oraz lubią oglądać, oglądać, a nawet OGLĄDAĆ filmy I seriale. A nie każdy wie, (dla mnie też to było lekkim zaskoczeniem), że brytyjska sieć posiada od dwóch lat własny serwis VOD o nazwie Blinkbox.  W jego bibliotekach znajdują się m.in “Gra o tron” (ma podpisaną umowę z HBO - oferuje więc większość znanych seriali tej stacji), “Big Bang Theory”, Modern Family,  Homeland etc. Czyli jest całkiem nieźle. O ile za specjalnie nie wierzę aby był on w stanie nawiązać regularną walkę choćby z Netflixem, tak  serwis Tesco ma jedną dużą zaletę, której nie posiadają jej więksi konkurenci. Wymień jajka na serial O co chodzi? Osoby posiadające karty lojalnościowe sieci Tesco czyli Clubcard mogą wymieniać punkty zdobyte na zakupach na możliwość ściągania i oglądania filmów, a część oferty (500 filmów, 1,7 tys. odcinków seriali) można oglądać za darmo. Oczywiście jeśli robi się to z terenu Wielkiej Brytanii. Więcej na ten temat tu. Opcja oglądaj za darmo dotyczy starszych produkcji - więc szału tutaj nie ma. Za to bardzo mi się podoba pomysł przywiązania klienta - poprzez wymienę punktów zdobytych na zakupie pietruszki, proszku do prania i jajek na np. “Oblivion” z Tomem Cruisem (widziałem w kinie, umarłem trochę z nudów, ale to dzieło ma swoich fanów). Tablet jest kontunuacją tej polityki. Ma pojawić się na gwiazdkę, mieć siedem cali i być czymś pomiędzy Nexus 7 (to ten tablet od Googla) oraz Kindle Fire (to ten od Amazona). Cena? Ot, tak jakoś w granicach 130 funtów. Oczywiście nowy tablet zrobiony będzie w Chinach i generalnie co by mu tam nie wsadzono do środka i tak za te pieniądze nie będzie to technologiczna rewelacja. Tesco chce wiedzieć jak najwięcej Ale puścmy wodze fantazji. Tesco oferuje dostawę zakupów do domu, ma własny bank, sprzedaje ubezpieczenia, ba nawet można sieci sprzedać swoje… złoto. Wszystkie te rzeczy można robić przy użyciu tabletu i oczywiście preinstalowanych aplikacji, które wszystkie zakupy przerabiają na punkty w ramach systemu Clubcard. Na dodatek Tesco bardzo dobrze wykorzystuje big data - czyli zbiór informacji o klientach zbierany w ramach tego programu lojalnościowego. Systemy komputerowe zapisują na koncie klienta nie tylko punkty, ale także informację o tym, ile pieniędzy wydał i co kupił. Na podstawie tych informacji wysyłane są do niego oferty promocyjne. Jeśli klient często kupuje np. hiszpańskie białe wino, dostanie zniżkę na wino. Taki zasób danych można ładnie połączyć z filmami, serialami etc. Kiedy to cudo pojawi się w Polsce? Prawdopodobnie zaraz po premierze brytyjskiej poprzez Allegro. Ale sam tablet - bez dostępu do Blinkboxa i wymiany punktów - żadnej rewolucji nie czyni.  A szkoda, bo jest na podobny projekt miejsce w naszym kraju. Obecne u nas serwisy mają problem z dostępem do aktualnych bibliotek z nowymi serialami w dobrej - podkreslam dobrej cenie. Kiedy Blinkbox może wprowadzić do Polski? Mam nadzieję że szybciej niż bank Tesco. Ale z drugiej strony przez internet w tej sieci można zakupy w Polsce już zrobic. Prędzej czy później pewnie doczekamy się więc i VOD. 