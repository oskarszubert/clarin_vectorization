Chomiki i borsuki powiedziały min na ucho, że największa na świecie internetowa wypożyczalnia filmów i programów telewizyjnych szuka country managera w naszym kraju a może nawet, że już go znalazła. Inne świstaki i borsuki opowiadają o procesie rekrutacji pracowników. I tak jeden z użytkowników serwisu Wykop znalazł kilka dni temu np. ogłoszenie z września ubiegłego roku w którym firma szuka lingwistów ze znajomością m.in. węgierskiego i polskiego.  Myślę, że jak dobrze pójdzie to możemy się spodziewać otworzenia tego serwisu - oby jeszcze w tym roku. Byłaby to w końcu realna konkurencja dla telewizji HBO, oferującej w naszym kraju usługi HBO On Demand oraz HBO GO, które nie sa tym co świstaki lubią najbardziej (oglądanie w poniedziałek premierowych odcinków „Detektywa” oraz „Dziewczyn”, które na szybkim łączu haczyły się i buforowały, było równie przyjemne jak jedzenie w McDonaldzie dla miłośnika kuchni molekularnej). A pamiętajmy - nic nie robi tak dobrze na rynku, jeśli chodzi o podniesienie jakości usług jak konkurencja. Czemu wejście Netflixa to taka rewolucja? Filmy i programy telewizyjne ogląda się na Netflixie w streamingu. Można to robić na komputerze, tablecie ale także za pomocą PS3, Wii czy Xbox’a. Płaci się co miesiąc abonament. W USA jakieś 7,99 dolarów (plus podatek). W Holandii: 7,99 euro. Robi tak ponad 40 mln osób na świecie. Serwis jest dostępny aktualnie w 41 krajach.  Na pewno jest to bardzo atrakcyjna alternatywa dla osób, które chcą legalnie i w dobrej jakości oglądać filmy i seriale. Z całą pewnością nie jest to jednak super cudo na kiju w którym znajdziemy wszystkie pozycje - brakuje choćby seriali... HBO. Dla równowagi Netflix produkuje owłasne seriale jak choćby fenomenalny „Domek z Kart”. To serial wspóreżyserowany przez Davida Finchera i wyprodukowany przez Kevina Spacey (dostępny od razu w całości w Netflixie). Wreszcie perspektywa, regularnego płacenia np. 29,99 zł miesięcznie (albo więcej), dla wielu osób, które są przyzwyczajone do pobierania seriali/filmów z internetu całkowicie za darmo jest nie do przeskoczenia. -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 