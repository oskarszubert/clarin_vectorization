Pani Anna zakupiła w ubiegłym tygodniu telefon Samsung Galaxy SIII. Co prawda cena w sklepie nie była zbyt konkurencyjna (1349 zł. a można go w sieci zgarnąć o ponad stówkę taniej) , ale sprzedawca zachęcił ją promocją, że do końca roku przy zakupie smartfona, aplikacje o wartości 250 zł do pobrania z serwisu Samsung Apps są za darmo. Zresztą co ja będę opowiadał jak byk widać to na zdjęciu.  Owa promocja obowiązuje przy zakupie kilku modeli telefonów Samsunga oraz tabletów. - Ucieszyłam się, bo lubię eksplorować nowe aplikacje - relacjonuje czytelniczka. - Po przyjściu do domu zaczęłam szukać możliwości ściągnięcia upatrzonych kiedyś aplikacji. Zajrzałam do regulaminu promocji, a tam czekała na mnie niemiła niespodzianka. Jaka? Regulamin mówi następująco: „Każdy z Uczestników, który w okresie od dnia 15.10.2013 r. do dnia 31.12.2013 r. dokona zakupu Produktu, uzyskuje prawo do bezpłatnego pobrania z serwisu Samsung Apps następujących aplikacji: Navmax, Woblink, Audioteka, MaleMen (...) Wartość aplikacji wynosi 250 złotych brutto w przypadku telefonów (...)” Wszystkie powyższe aplikacje są do ściągnięcia BEZPŁATNIE z Samsung Apps. Dla KAŻDEGO. Co więc daje Samsung w ramach swojej promocji? - Aplikacja woblink – darmowy ebook. Audioteka – 3 darmowe audiobooki, Newsweek – darmowe wydanie, ograniczone czasowo, nawigacja – na miesiąc lub 7 dni. Po ściągnięciu aplikacji Audioteki (darmowa aplikacja dla wszystkich) mam możliwość ściągnięcia 3 pozycji: Bajki pytajki, Kroniki Jakuba Wędrowycza oraz www.1939.com.pl - wylicza ponuro czytelniczka. Moje obiekcje? - pyta czytelniczka. - Od dumnego komunikatu "Aplikacje o wartości 250 zł w cenie smartfonu" wylądowałam dosyć daleko - z 3 audiobookami niezgodnymi z moimi zainteresowaniami, Malemenem do poczytania, ebookiem, którego nie potrafię rozgryźć - jak ściągnąć i nawigacją na tydzień lub miesiąc do potestowania. Pani Anna czuje się zrobiona w konia. Dlaczego? A to już wylicza sama: „1. Regulamin mówi o pobraniu aplikacji o wartości 250 zł za zakup telefonu.  Aplikacje są za darmo. 2. Regulamin powinien być nadrzędnym dokumentem opisującym zasady promocji. Samsung odesłał mnie na stronę www. Nie mając smartfona w czasie podejmowania decyzji zakupowej nie byłam w stanie sprawdzić warunków promocji na stronie www. Nie szukałam dodatkowych ulotek czy plakatów, bo wg mojej wiedzy nadrzędny powinien być regulamin. 3. Nawet strona www nie opisuje dokładnie, że nie będę miała możliwości wyboru audiobooka lub ebooka. I że pozycje będą odgórnie narzucone. 4. Nie ma elementu weryfikacji dot. zakupu telefonu. Mam nowy telefon zakupiony w czasie określonym promocją od 15.10 do 31.12.2013. Jednak mój zakup nie jest nigdzie zweryfikowany. Równie dobrze mogłabym pobrać sobie te aplikacje, mając stary telefon. Promocja przy zakupie telefonu okazuje się promocją na aplikacje dla każdego.” Kiedy odezwała się do Samsunga... Dostała taki komentarz: "Ania, na każdym sklepie powinna być ulotka informacyjna o szczegółach promocji, a sprzedawca powinnien znać szczegóły promocji. Zapewniamy, że na wartości 250 zł sie nie skończy, to dopiero początek. W Samsung Apps cały czas pojawiać się będą nowe aplikacje z unikalnym funcjami lub darmową zawartością. Dołożymy starań żeby było coraz więcej nowych promocji.” I co Państwo na to? -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 