Dzisiaj proszę państwa będzie obrazkowo. Teraz patrzymy w lewą część obrazka. Dużo czerwonego koloru, wielki kubeł – przypominający wyglądem nieco wiadro – tak jest!  To cukierki „Celebrations”. Co to jest? Mieszanka słodyczy: snickers, maltesers, twix, milky way, galaxy, mars, bounty, caramel. Powiem szczerze – nie lubię. Lubią za to dzieci. Wolę gorzką czekoladę, za którą dzieci akurat nie przepadają. Cena „Celebrations” w naszym kraju jest jak widać mocarna 79,99 zł, czyli ponad 100 zł za kilogram słodyczy. Ale od czego mamy promocje?  W promocji te cukierki kosztują 59,99 zł. Nadal drogo, ale jeśli ktoś lubi, albo go dziecko za rękaw ciągnie i mocno krzyczy to może się i skusi. Teraz patrzymy w prawą część obrazka.  Identyczne cukierki, cena w brytyjskich sklepach… 4 funty. Tak, 4 funty czyli jakieś 20 zł.  A na dodatek w okresie przedświątecznym można w cenie 5 funtów dostać… dwa opakowania (buy 1 get 1 free – tak przynajmniej informują moi czytelnicy, którzy mieszkają w Wielkiej Brytanii) Patrzymy w lewo, patrzymy w prawo. I jeszcze raz w lewo i jeszcze raz w prawo. Zaczynamy się dziwić.  A teraz patrzymy w dół i widzimy kolejną promocję. Nadal drożej niż w UK, ale cena powoli idzie we właściwym kierunku.  Co nie zmienia faktu, że ktoś nas ewidentnie robi w konia. W tym przypadku różnica jest na tyle duża, że nie można jej tłumaczyć np. różnymi podatkami. A dlaczego robi? Bo… może. Tak samo jak różne ceny mogą stosować producenci chemii domowej. Ostatnio pisaliśmy w GW na temat różnic między proszkami do prania z Niemiec i z Polski. Nie zaskoczyło mnie to, że niemieckie są lepsze (bo bardziej skondensowane), ale to że proszki made in Germany są… tańsze od naszych. ﻿ (zdjęcia nadesłane przez czytelników). -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ ﻿ 