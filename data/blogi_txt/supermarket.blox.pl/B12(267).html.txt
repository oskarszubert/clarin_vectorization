Idea jest prosta - nieznajomi ludzie zwołują się przez internet, przez chwilę robią coś absurdalnego i szybko się rozchodzą. Robią węża. Ucinają sobie drzemkę przy pomniku Syrenki. Albo tańczą. Flash moba wymyślił w 2003 r. Bill Wasik, redaktor "Harper’s Magazine". Uczestnicy w  sklepie Macy’s dopytywali się sprzedawców o „dywanik miłości dla komuny”. Fajny odpał, dużo dobrej zabawy. Największa akcja tego typu w Polsce była w Starym Browarze w Poznaniu  trzy lata temu. Ludzie udawali że strzelają do siebie z pistoletów i padali na podłogę. Dziś flash mob to coraz cześciej dobrze robiony marketing. Jak dobrze? A to można zobaczyć na reklamówce T-Mobile nakręconej pod koniec października na lotnisku Heathrow.            18 kamer, 300 osób. Realizacja Saatchi   Saatchi (jej współwłaściciel jest nawiasem mówiąc żonaty z Nigellą Lawson).  Poprzedniego flash moba T- Mobile zrobił rok temu. Kiedy w Polsce jedna z sieci komórkowych ufundowała fartuchy, maski i spreje dla uczestników akcji na dworcu centralnym w Warszawie (rozpylali zapach jabłkowo-morsko-leśny w celu odświeżenia miejsca) zwolennicy tradycyjnych flash mobów protestowali że to wstyd i hańba robić takie imprezy komercyjnie. Słusznie? Nie wiem. Trochę przypomina mi to protesty że deszcz pada. Pada. I nic z tym nie zrobimy. 