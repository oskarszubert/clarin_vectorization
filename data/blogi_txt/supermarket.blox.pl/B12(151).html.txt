- Chcemy wprowadzić monitoring efektów szkolenia. Będzie to polegać na procentowym wyliczeniu liczby osób z danego ośrodka które zdały egzamin, oraz wyników konkretnych instruktorów - opowiadał mi kilka dni temu Andrzej Bogdanowicz dyrektor Departamentu Transportu Drogowego Ministerstwa Infrastruktury. I dodał: - Takie dane były by podawane do publicznej wiadomości np. w Biuletynie Informacji Publicznej. Wtedy będzie można wybrać ośrodek lub instruktora na podstawie efektów jego pracy.Zdaniem Bogdanowicza „poziom szkolenia w wielu ośrodkach nie jest zadowalający. Na kursach praktycznie nie szkoli się z teorii a bardzo słabo wygląda szkolenie z praktyki”.Zmienić to ma nowelizacja ustawy o kierujących pojazdami, która w najbliższym czasie trafi do Sejmu. Przewiduje ona również zmiany w egzaminach teoretycznych. Bogdanowicz mówi tak: Docelowo chcielibyśmy znacznie zwiększyć liczbę pytań. Dziś jest ich kilkaset. Ma ich być około 2 tys. Ich baza nieustannie by się zmieniała, tak aby skłonić egzaminowanych do myślenia a nie tylko automatycznego wciskania przycisków. Pytania byłyby jednak prostsze. Dziś testy są wielokrotnego wyboru, nowe byłyby tylko z jedną poprawną odpowiedzią. Myślimy też o dodaniu pytań tzw. dynamicznych. Zdający miałby przed sobą obraz kamery z określoną, realną sytuacją na drodze i musiałby w czasie rzeczywistym podjąć decyzję co ma zrobić. Młody kierowca byłby na okresie próbnym. Bogdanowicz: Po dwukrotnym wykroczeniu w ruchu drogowym będzie musiał musiałby odbyć kurs dokształcający, przejść badania psychologiczne, a jej okres próbny zostanie przedłużony o 2 lata. Po trzykrotnym wykroczeniu lub po jednym przestępstwie nastąpi cofnięcie uprawnień. W celu ponownego uzyskania prawa jazdy osoba taka będzie musiała ponownie odbyć kurs na prawo jazdy i zdać egzamin (po uzyskaniu prawa jazdy ponownie będzie obowiązywał ją pełny okres próbny).Ciekaw jestem na ile ta kolejna próba reformy egzaminów na prawo jazdy zmieni cokolwiek na naszych drogach... 