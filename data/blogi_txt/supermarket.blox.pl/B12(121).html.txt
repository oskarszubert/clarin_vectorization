Gazetowe Technologie krzywią się na iPada jakby im ktoś telewizor Rubin za ciężkie pieniądze sprzedawał. Flasha nie ma, usb nie ma, multitaskingu nie ma  niczego nie ma. Generalnie dno i kilka metrów mułu. Jak ktoś nie wierzy to niech przeczyta choćby to. W sondzie na którą powołuje się autorka wzięło udział aż 300 osób z czego ”117 osób uznało, że szum wokół niego został wykreowany sztucznie i na wyrost”. Ała - aż 117 osób. Co za reprezentatywna próba! Z drugiej strony, aby oddac sprawiedliwość część moich gazetowych kolegów uważa, że Steve zesłał na planetę Ziemia kolejny fragment swojej boskości .I należy oddać głęboki pokłon w hołdzie jego geniuszowi. Wczoraj miałem okazję podręczyć iPada. Do dyspozycji dziennikarzy rozsyła go Plus. Do redakcji przytachał iPada nasz specjalista od telekomunikacji Przemek Poznański. Rzucił na stół i powiedział: bawcie się. Skorzystałem więc z okazji.  Co jest tu przełomowe? BATERIA. To musi być wielkimi literami. Bateria jest twarda niczym bracia Kliczko. Apple zapewnia, że jest w stanie wytrzymać 10 godzin odtwarzania video. I coś w tym jest. Przez półtorej godziny nieustannej nawalanki - udało mi się ją zbić zaledwie o kilka procent. Kilka znaczy cztery a nie dziewięć. Żaden konkurencyjny, przygotowywany w pocie czoła tablet nie jest w stanie w tej kategorii nawet mrugnąć. Książki - czyta się na nim doskonale. Jest to pierwsze urządzenie elektroniczne, na którym byłbym w stanie rozważyć czytanie e-booków. Super! Jak to wygląda można zobaczyć tutaj:         Zdjęcia? iPad to cud dla fotoreporterów. Ich zdjęcia w sieci sa sprowadzane do formatu wielkości znaczka pocztowego. Na iPadzie wyglądają o niebo lepiej niż w gazetach papierowych. I w magazynach też. Filmy video? Masakra. Jakość obrazu jest naprawdę porażająca. Kolega Vadim Makarenko zapewniał mnie,  że ruszył brwią z uznania gdy odpalał na tym ustrojstwie rózne gazety i magazyny. Wierze na słowo, bo mi się nie chciało wydawać w tym celu pięciu dolców. Co wkurza? Ekran się błyszczy. Świeci. Odbija światło. Mnie to wnerwia.  Pisanie? Od biedy ujdzie. iPad nie ma rzecz jasna normalnej klawiatury tylko dotykową. Można na tym napisać krótkiego maila, pogadać chwilę na komunikatorze ale do normalnego pisania to się raczej nie nadaje. Resume. Brak usb, brak multitaskingu, brak slotów pamięci, te rzeczy przeszkadzają pokoleniu Neostrady wychowanemu na Widnowsie, emuli i rapidsharze. Filozofia Appla jest prosta: klient ma za wszystko płacić. Chcesz piosenek? Płać! Chcesz seriali? Płać! Chcesz gier? Płać! Płać! Płać! Dla osób przekonanych, że wszystko w internecie jest za darmo jest to szczególnie bolesne. iPad nie jest dla was. I tyle. Siłą iPada są aplikacje w iTunes. iPad ma sens jeśli chcesz walnąć się na kanapie poczytać nowy numer Wired albo Vanity Fair, poczytać w pociągu nową książkę dajmy na to Dana Browna (proszę nie oceniajmy tu gustów literackich) a na koniec obejrzeć nowy odcinek Losta. Tyle, że w Polsce jest to zwyczajnie niemożliwe. Jedna sprawa, że ta zawartość została skrojona pod czytelnika biegle władającego językiem angielskim. Druga - ważniejsza - dla Appla region Europy Środkowo - Wschodniej to dziki busz. iTunes działa tutaj wybiórczo. Polak może sobie kupić gry i trochę programów. Muzyki już nie. Seriali nie. Książek nie itp. Owszem można posiłkować się zdrapkami (chodzi o specjalne bony sprzedawane w sklepach Appla np. w USA, dostępne też na Allegro.). Ale sorry, to nie dla mnie. Jeśli nie chcą moich pieniędzy, nie będę im ich wciskał na siłę. Bez dostępu do iTunes iPad to tylko przerośnięty iPod touch, za horrendalne pieniądze. Owszem możesz sobie sprawdzić pocztę, napisać krótkiego maila, pooglądać strony w sieci ale po co wydawać na to 2 tys. zł???? 