- Nawet znane marki nie są już gwarantem jakości, jak kiedyś - wzdychają sprzedawcy sklepów z elektroniką. - Teraz prawie wszystko robi się w Chinach. Produkty są takie same, przyczepia się do nich tylko inne etykiety. W sieciach z elektroniką średni wskaźnik awaryjności (liczba reklamacji w porównaniu z liczbą sprzedanych sztuk) dla domowej elektroniki wynosi od 1,5 do 2,5 proc. Przy AGD - lodówki, pralki - waha się on od 1 do 2 proc. Znacznie więcej osób skarży się za to na sprzęt foto - od 2 do 3 proc. - i komputery - nawet 5 proc. Przekładając te cyferki na język ludzki, co 20 sprzedany komputer ma od nowości jakiś feler. Napisał do mnie kilka dni temu pan Sebastian: Apeluje do Państwa o pomoc w załatwieniu  mojego problemu z firmą Komputronik .  Mój problem rozpoczął się zasadzie w momencie zakupu jednostki PC w  maju 2008r .  Sprzęt od początku był awaryjny i  sprawiał  problemy . Występowały  ciągłe blue screny i zawieszenia się  komputera .   W serwisie Komputronika jednostka PC  była dwukrotnie naprawiana . Jak zawsze po każdej naprawie twierdzili , że komputer jest sprawny  i  problemy minęły  . Do dnia dzisiejszego  wymieniono już dwukrotnie kartę graficzną , płytę główną i ramy . Spędził w serwisie z 3 miesiące łącznie  .  Obecnie sprzęt  jest w serwisie  3  raz od 25 maja . Z tym , że już podziękowałem firmie Komputronik  za współpracę . Odesłałem  im Komputer wraz  z reklamacją  i odstąpieniem . Nie umiem im zaufać i uwierzyć w te kłamstwa oraz ironiczne wypowiedzi  ze strony pracowników  tej firmy ” Że wszystko jest ok.  a ja narzekam „ !!!!!!!!!!! Do dnia dzisiejszego nie mam odpowiedzi  co  się dzieje , kiedy będzie zwrot  środków , jaka jest odpowiedź  na moją reklamacje . Jedynie co wiem  to komputer nie przechodzi testów  i dokumentacja została przekazana do działu handlowego .  Ze strony Komputronika obecnie  nikt nie odpowiada na moje  emaile ,lekceważą  mnie  i ignorują problem .  Proszę o pomoc i o mediacje w  tej sprawie . Myślę , że warto nagłośnić postępowanie firmy Komputronik  i uświadomić  Społeczeństwo przed praktykami jakie stosuje ta firma . Zgłosiłem się już z prośbą o wyjaśnienie sytuacji do Komputronika - zobaczymy co powiedzą Że sklepy sprzedają sprzęt, który nie działa jak powinien to jedno. Druga sprawa to jednak fatalny serwis i olewanie klienta. A z tym walczyć można tylko jak pan Edward, który kupił na raty pralkę firmy Samsung. Sprzęt kosztował 1299 zł. Nie zrobił w niej nawet jednego prania. Przy pierwszym włączeniu... woda wylała się na podłogę. Okazało się, że w pralce urwał się obciążnik, który uszkodził bęben. Przez kilka miesięcy pan Edward niczym piłka ping - pongowa odbijał się od sklepu do serwisu. Żądał wymiany towaru. Serwis mu odpowiedział, że pralkę można naprawić, a wymiana na nową nie wchodzi w rachubę. W międzyczasie pranie sześcioosobowej rodziny woził 25 km do swojej szwagierki. W końcu się wkurzył i oddał sprawę do sądu. Przed pierwszą rozprawą sklep oddał mu pieniądze. 