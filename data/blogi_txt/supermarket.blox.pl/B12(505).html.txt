Pan Leon wykupił OC i AC w czerwcu w jednym z największych towarzystw. Jego suzuki grand vitara z 2006 r. ubezpieczyciel wycenił wówczas (według specjalnych tabel Eurotax) na ponad 50 tys. zł. W październiku auto skradziono. Firma zaproponowała 43 tys. zł odszkodowania. - Jakim cudem w tak krótkim czasie mógł stracić na wartości 7 tys. zł? - irytuje się pan Leon. Postanowił więc sprawdzić, co by było, gdyby ponownie chciał ubezpieczyć to samo auto. - Tym razem wyceniono je na prawie 55 tys. zł! - opowiada. Dopiero po interwencji "Gazety" towarzystwo wypłaciło całą sumę. Dlaczego nie od razu? - Błąd ludzki, każdemu może się zdarzyć - tłumaczył się rzecznik. O podobnych problemach pisaliśmy tu. Traf chciał że ostatnio odbyłem sobie dłuższą rozmowę z osobą w salonie samochodowym która odpowiada za rozliczanie szkód z ubezpieczycielami. Chodzi głównie o stłuczki z winy kierowcy rozliczane z AC. - To jakie ubezpieczenie samochodowe jest najlepsze – pytam dla zabicia czasu. - Teraz wszyscy robią problemy. - A X? Wymieniam nazwę ubezpieczyciela w którym byłem ubezpieczony w poprzednim roku. - U nich by pan teraz żadnej szkody z AC nie zlikwidował. - A kto robi najmniejsze problemy? - Najmniejsze? Chyba Alianz i PZU. Oczywiście z tego dialogu nie wyciągałbym zbyt daleko idących wniosków. Ale warto pamiętać że stawka ubezpieczenia to jedno. A bezproblemowa likwidacja szkody to drugie. A niska stawka rzadko kiedy idzie razem z brakiem problemów. 