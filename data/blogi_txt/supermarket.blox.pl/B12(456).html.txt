Dzisiaj na moment powrót do soków czyli tematu, który jakiś czas temu rozgrzał cześć z Państwa z emocji.   Pytanie brzmi: koncentrat czy brak koncentratu? Ale zanim do niego przejdę, krótkie przedstawienie tematu. Rynek soków jest od trzech lat na równi pochyłej. Znaczy się jest duży, wart ponad 2.5 mld. zł ale się kurczy. W ubiegłym roku o jakieś 6 proc. Po prostu pijecie Państwo dużo syfiastych, niegazowanych napojów. Coraz więcej. Tak ja też je piję. Rynek soków podzielony jest między trzy firmy Maspex (Tymbark), Hortex, Agros Nova (Fortuna).  Ubiegły rok był dla nich ciężki. jabłka – 40 procent w górę, marchewka – 25 procent. Sam sok pomarańczowy zdrożał tak w ciągu ostatnich 12 miesięcy że karton tego soku kosztuje drożej o jakąś złotówkę, Skoro konkurencja się zagęszcza to i koncerny produkujące soki chwytają się coraz nowych chwytów aby przyciągnąć klienta.  Obecnie Tymbark podkreśla, że jedna ich linia soków nie jest z koncentratu. O co chodzi? Generalnie rzecz większość soków w kartonach robi się koncentratów. To tzw. soki odtworzone z soku lub przecieru zagęszczonego. Do takiego koncentratu dodaje się wody (dokładanie w takich ilościach jakie wcześniej zostały usunięte podczas procesu zagęszczania soku). Taki sok z koncentratu Fortuny wygląda tak:   A sok Tymbarku, który się chwali że z koncentratu nie jest wygląda tak:  I powiem szczerze podoba mi się ten trend, bo odtwarzanie soków wydaje mi się jakoś... nienaturalne. I o ile jeszcze jestem w stanie przyjąć punkt widzenia, że transport koncentratu pomarańczowego zza granicy jest o wiele tańszy niż soku to w przypadku jabłek czy marchwi jakoś już mnie to nie przekonuje. A Maspeksowi życzę więcej konsekwencji. Bo z jednej strony chwali się sokami nie z koncentratu. A z drugiej ma w swojej ofercie linię soków dla dzieci, które z koncentratu właśnie są. 