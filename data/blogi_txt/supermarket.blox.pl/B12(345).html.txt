Ja rozumiem, że trudno jest stanąć przed lustrem i powiedzieć: kradnę.  Ale tak powinniśmy powiedzieć: kradnę, seriale, kradnę filmy. Nie: korzystam z dozwolonego użytku.  Przez ostatnich kilka dni w Gazecie puszczaliśmy teksty o ściąganiu z sieci filmów, muzyki , gier i jeszcze paru rzeczy, które ludzie ściągają - a ciągną z sieci wszystko łącznie z komiksami, książkami i audiobookami.  Reakcja sporej części internautów ,a nawet części specjalistów (pozdrowienia, Vagla) była taka: Gazeta (przepraszam Agora) jako koncern medialny ściemnia ludziom, bo ma interes na boku żeby dołożyc piratom. Jaki to interes -  to się już okaże w najbliższym czasie. A my z Tomkiem Grynkiewiczem, jako te cyngle tępe wykonujemy robotę nadaną z góry. Nastraszyć społeczeństwo. Policją, prokuraturą. Powinniśmy posypać głowy popiołem i opublikować sprostowania (najlepiej z pięć).  A poza tym to nie jesteśmy rzetelni bo ściągać (filmy, muzykę oraz gry, komiksy, etc.) można. Bo "dozwolony użytek" na to pozwala. O którym to  dozwolonym użytku gazeta nie napisała ani razu. Reasumując -  ja nie udostępniam, tylko ściągam, więc jestem czysty,  Niestety, mam przykrą informację:  sciąganie z sieci uprawiane przez większość polskich internautów narusza prawo autorskie. I gdyby był to tylko mój pogląd, to pies mi mordę lizał. Tak przepisy o dozwolonym użytku rozumie również prokuratura i policja. I co gorsza -  tak od kilku lat układa się linia orzecznictwa sądów.  Co wolno, a czego nie wolno? Sciągać nie można gier i programów komputerowych - ich nawet wspomniany dozwolony użytek prywatny nie obejmuje. Kto ściąga gry i programy - zgodnie z polskim prawem autorskim jest zwykłym złodziejem i basta. I żadne usprawiedliwienia  że "programy są za drogie, więc ściągam"tutaj nie pomogą. To ściągaj sobie darmowe.  Muzyka i filmy - dozwolony użytek prywatny -obejmuje ściągnianie plików od przyjaciół i rodziny. Ale w tym pojęciu nie mieści się korzystanie z megaupload'u czy rapidshare'a czy innego podobnego serwisu (nie będącego p2p). Gadasz na czacie  z gościem, od którego ciągniesz dvd z "Rzymem"? Piszecie do siebie maile cztery razy w tygodniu? Bo jak nie, to teza o dozwolonym użytku w kręgu towarzyskim kupy się nie trzyma.  Ja rozumiem, że trudno jest stanąć przed lustrem i powiedzieć: kradnę. Ale tak zgodnie z polskim prawem jest.  Całkiem inną kwestią jest natomiast na ile obecnie obowiązujące przepisy odzwierciedlają normy moralne wyznawane w danym czasie przez społeczeństwo.  Bo być może dla większości ściąganie z sieci wcale nie powinno być karane. Być może takie zakazy są nieżyciowe i bez sensu. Ale w tym celu wpierw trzeba zmienić prawo. A późnej dopiero ściągać. ----------------updateNie rozwiąże to pewnie watpliwości w rozumieniu temetu ale polecam wywiad z dr Machałąhttp://wyborcza .pl/1,76842,6578650,Kiedy_sciaganie_z_internetu_jest_legalne__a_ kiedy.html 