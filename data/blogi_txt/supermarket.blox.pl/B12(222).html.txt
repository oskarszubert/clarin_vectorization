Co by Państwo pomyśleli o firmie, która robi konkurs na Facebooku, a następnie przez trzy miesiące nie wysyła nagrody a na dodatek nie odpowiada na korespondencję? Witamy w świecie przypraw „Royal Brand”.  A to dopiero początek wtopy.  Dodam, że „Royal Brand” to przyprawy z wysokiej półki, drogie jak diabli. Pani Magdalena grzecznie zapytała na wallu o co chodzi w takim przypadku i skąd to opóźnienie? Odpowiedź ze strony firmy? „Na maile nie odpowiedamy, gdyż nasza skrzynka jest do korespondencji służbowej w sprawach handlowych.Nie wiem kto ją Pani podał. Prosiłem Panią o podanie adresu na priv na FB. Proszę o to już kolejny raz.” To i pani Magdalena odpowiedziała: „Wiadomości przez FB były wysyłane w następujących terminach:7 stycznia- adres22 stycznia- zapytanie30 stycznia-zapytanie1 lutego- zapytanie6 lutego-ponowny adres 17-02-2013 podaliście PUBLICZNIE na FB maila do siebie, tam również został skierowany mail z adresem. Pan Piotr (tu nazwisko) poinformował mnie 18-02, ze przesyłka zostaje wysłana. mamy 06-03 i przesyłki dalej nie ma.....” Tu przedstawiciel Royal Brand się nieco uspokoił: „Jeszcze raz złożyłem dla Pani zlecenie do wysyłki pocztą. Rzeczywiście na maila wysłała Pani adres. Osobiście pakowałem dla Pani przyprawę”. I bardzo szybko zwalił winę na Pocztę Polską.  „Co do warszawskiej poczty, to mamy już przykłady z Piaseczna, gdzie 3 krotnie wysyłaliśmy przyprawy.Widocznie u Pani jest podobna sytuacja jak w Piasecznie. Listy są okradane.” Moderator postanowił jeszcze nieco szturchnąć swoja potencjalną klientkę zarzucając jej że usiłuje wyłudzić „drogocenną” nagrodę. „Kolejny list z przyprawą do Pani zostanie wysłany, mimo że nie może nam Pani podać co to za konkurs w którym Pani miała otrzymać nagrodę...” Pani Magdalena co prawda już raz pisała że chodzi o konkurs rozwiązany 7 stycznia ale na tak wyraźną sugestię doprecyzowała, że „był to konkurs polegający na wymienieniu blogów, które otrzymały do testów chipsy pomidorowe”. Zapytała też nieśmiało, czy może dostać numer nadania listu? Odpowiedź ze strony  Royal Brand? „Wysłaliśmy normalnym listem, aby Pani nie musiała chodzić na pocztę, gdyż listonosze w Warszawie nie donoszą listów.” Zabawne? Bardzo. Zwłaszcza, że zgodnie z prawem pocztowym podobnego rodzaju rzeczy nie można wysyłać listem. List zwykły nie doszedł. Trzymając się stylistyki firmy pewnie znów go ktoś ukradł... Royal Brand postanowił więc na początku marca wysłać przesyłkę listem poleconym! Ta dotarła dziś. I teraz duża wiśnia na torcie. Pani Magdalena: :Przyprawa dotarła.... Podobno darowanemu koniowi nie patrzy się w zęby, ale gdybym wiedziała,że nagrodą w konkursie jest JEDNA przyprawa, to pięć razy zastanowiłabym się, czy gra jest warta świeczki i nie poświęcałabym swojego czasu na udział w takim konkursie.... Druga sprawa, która mnie wyjątkowo zaciekawiła, to zaklejona data ważności.... A pod spodem..(to co widzicie na zdjęciu), czyli data "najlepiej spożyć przed 31-12-2012r... A aspekcie ostatnich zdarzeń, mam poważne wątpliwości dotyczące świeżości i jakości tego produktu....”  Dlaczego zaklejona była data ważności? Royal Brand: Uznaliśmy w firmie, że dla naszych zwolenników możemy zakleić nieaktualną datę, oczywiście przygotowując świeże przyprawy. Takie postępowanie ma swoje uzasadnienie w ochronie środowiska, gdyż nie wyrzucamy etykiet a je zagospodarowujemy, wysyłając do naszych fanów. Oczywiście ma to miejsce tylko w przypadku kilku przypraw- m.in ryba w kokosie.” Pozwolą Państwo, że to przetłumaczę na język polski: macie za darmo, więc nie marudźcie. Royal Brand: „Niezależnie od wszystkiego, chcę zauważyć, że termin przydatności na produkty przyprawowe według amerykańskiego stowarzyszenia ASTA, wynosi lat 5, my natomiast na naszą rybę w kokosie określiliśmy termin przydatności na 1 rok.” Pani Magdalena: Jak to możliwe, skoro na moim opakowaniu jest 2015 rok???? Teraz proszę państwa możecie wytłumaczyć w komentarzach firmie co zrobiła źle... UPDATE: Pani Magdalena Tomaszek-Roguska, której sprawa dotyczy podesłała mi update sytuacji: "Zostałam posądzona wraz z mężem przez firmę o prowadzenie firmy zajmującej się czarnym piarem, o robienie awantur na FB i ogólnie zajmowanie się robieniem afer na Fanpage telekomunikacyjnych, spożywczych i budowlanych.Do tego doszło to, że lajkowali wpisy, gdzie byłam ewidentnie obrażana i wyzywana od "pazerną, roszczeniową babę, która zamiast zabrać się do roboty (uczciwej nie kombinatorstwa) bazuje na darmosze". A na samym końcu usunęli wszystkie wpisy, a wszystkich innych, którzy mieli odmienne zdanie poblokowali (oczywiście wraz ze mną)." ----------Supermarket poleca: Łowcy Milionów.  Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 