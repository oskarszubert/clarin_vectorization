Co warto kupić w dyskoncie? - Najmocniejsze są wina hiszpańskie. Mam nadzieję że Biedronka je utrzyma. Zdaje mi się że zakupili kilka pociągów wina Valtier Reserva (2000) z d.o. Utiel Requena i Camparon Crianza 2007 (d.o. Toro) – 87 na 100 wg Roberta Parkera, więc one będą. Najlepsze są Ollamendi (d.o. Rioja) Crianza (1,5 roku w beczce z dębu francuskiego) 2005 i Finca Roja (też d.o. Rioja) Reserva 2008, ale rzadko można je znaleźć - pisze czytelnik.   Wymienione wyżej wina z tego co opowiadał mi redakcyjny kolega  w kategorii przyzwoite wina stołowe za dobrą cenę faktycznie są ciężkie do przebicia. Camparon Crianza 2007 sam zresztą piłem i mogę polecić (choć jak na mój gust jest ono zbyt zbalansowane). Ale  14,99 zł - za butelkę to cena dobra. List generalnie przypomniał mi jednak dobrą historię opowiedziana w ubiegłym roku na Sylwestra. Koleżanka wspominała jak to na początku swej znajomości z winem naczytała się w sieci forumciów z dobrymi radami internautów którzy polecali jej wina z dyskontów zapewniając o ich wybitnym smaku, wspomnianym balansie, taninach, starzeniu w beczkach itd. Zarzucona tymi informacjami poszła do jednego z dyskontów i zakupiła cały bagażnik wina.   Samochód przysiadł. Większość zawartości butelek w trybie ekspresowym wylała do zlewu. Jak to stwierdził George Bernard Shaw: Nie czyń bliźniemu tego, co chciałbyś, aby on uczynił tobie. Możliwe, że macie zupełnie różne gusty. Innymi słowy do wszelkich rekomendacji należy podchodzić z umiarem (także do tych pisanych na tym blogu;). PS.  Przy Valtier Reserva (2000) - trzeba jednak mocno uważać. Przybiegł przed momentem do mnie kolega z sasiedniego działu ostrzegając że górną granicą przechowywania tego wina jest 10 lat. Innymi slowy zakup jego teraz to lotaria. Raz trafisz na produkt do czyszczenia zlewu a raz na całkiem przyzwoite wino. 