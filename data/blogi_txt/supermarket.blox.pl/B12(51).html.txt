Od wczoraj przez sześć dni w sklepach Carrefour trwa akcja "Bumerang". Za zakupy towarów oznaczonych bumerangiem klienci dostają bony, które mogą wydać na dowolne produkty w sieci. I tak za zakup proszku do prania Rex (3,5 kg) za 17,99 dostać można bon na 13 zł. Przy zakupie kostek rosołowych Knorr za 4,99 przysługuje bon na 3 zł, a kupując odkurzacz Rowenta za 269 zł, otrzyma się bon na 40 zł. Bumerangiem oznaczonych jest ok. 100 produktów. Haczyki? Jest ich kilka. Pierwszy: bony trzeba wydać od 8 marca do 30 kwietnia. Powiedzmy że to jeszcze jest mało bolesne. Drugi: jeśli klient kupi więcej niż jedną sztukę produktu oznaczonego bumerangiem, to i tak dostanie tylko jeden bon. Czyli pięć opakowań proszku to jeden bon. A to już uważam jest dość niemiłe. Trzeci: maksymalnie w trakcie jednych zakupów można dostać bony wartości 308,10 zł (hipermarket) bądź 45,20 (supermarket).   I wreszcie czwarty i mój ulubiony: "Organizator zastrzega sobie prawo do odmowy wydania e-Bonu w przypadku, gdy Uczestnik wielokrotnie dokonuje nabycia Produktów lub Produktów Danego Rodzaju w tym samym dniu podczas trwania Akcji". 