Tak spreparowaną kanapkę określili jako „specjalny włoski sandwich” i podali klientom. Trzy nagrania demonstrujące ich nader luźne (a moim zdaniem zwyczajnie chamskie) traktowanie jedzenia i klientów powstały w jednej z restauracji Domino's Pizza w Conover w Północnej Karolinie. Niecały rok temu zostały wrzucane na You Tube.             Później.... Była rzecz jasna wielka afera. Dwójka pracowników - Kirsty i Michael, czyli główni aktorzy tego „spektaklu” zostali zwolnieni z pracy. Bardzo interesujące jest jednak jak wyglądała dalsza akcja Domino's jeśli chodzi o internet. Patrick Doyle, szef Domino's w USA również nagrał klip, który wrzucił na You Tube. Przeprosił na nim klientów, zapewnił że to incydentalny przypadek i następnie opisał co sieć robi aby do podobnych przypadków już nie doszło.            Jak widać w USA działania antykryzysowe firm objęły już internet. Korporacje coraz lepiej posługują się też serwisami społecznościowymi. A w Polsce? 