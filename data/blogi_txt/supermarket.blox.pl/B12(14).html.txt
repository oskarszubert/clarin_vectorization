Trwa wielka obława na osoby niepłacące abonamentu RTV. Od początku roku Poczta Polska, która odpowiada za zbieranie abonamentu, wysłała 1 mln 448 tys. zawiadomień o zaległościach (w całym 2009 - 2 mln 49 tys.). I nieustająco śle kolejne. Ponieważ kwestia dotyczy wielu osób chciałem się dowiedzieć od Poczty Polskiej kilku podstawowych informacji: 1. W połowie marca Trybunał Konstytucyjny stwierdził, że po bezskutecznym wezwaniu do zapłacenia abonamentu Poczta zawiadamia urząd skarbowy, a ten może wszcząć egzekucję.Pytanie brzmi ile razy Państwo prosili do tej pory urzędy skarbowe  o taką interwencję? Ile czasu to wszystko trwa - tj od momentu powstania zadłużenia do egzekucji?2. Do przeprowadzania kontroli wykonania obowiązku rejestracji odbiorników rtv są upoważnieni pracownicy Poczty Polskiej. Czy trzeba takiego kontrolera wpuścić do domu?3. Co w sytuacji jeśli ktoś uważa że Poczta Polska niesłusznie domaga się od niego pieniędzy bo zapłacił? Czy jego odwołanie wstrzymuje procedurę egzekucyjną? Odpowiedź Poczty Polskiej sprawiła, że poczułem że ktoś robi sobie ze mnie kosmiczne jaja: Szanowny Panie Redaktorze! W odpowiedzi na pytania przesłane w dniu wczorajszym przesyłam stanowisko Poczty Polskiej w sprawie abonamentu rtv. Poczta Polska realizuje zadania związane z usługą abonamentu rtv zgodnie z zapisami Ustawy z dnia 21 kwietnia 2005 r. o opłatach abonamentowych (Dz.U. Nr 85, poz.728 wraz z późn. zm.), w tym prowadzi kontrolę wykonywania rejestracji odbiorników radiofonicznych i telewizyjnych oraz obowiązku uiszczania opłat abonamentowych.  Pozdrawiam Zbigniew Baranowski Rzecznik prasowy Poczty Polskiej S.A. 