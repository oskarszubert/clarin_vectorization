Uważaj internauto kto stoi przed Tobą w kolejce. Tu Tusk, tu Kaczynski (jak rozumiem ten ostatni po składniki na obiat). Obaj panowie z obstawą BOR - owców  którzy też kupują. Teraz spodziewam się happeningu politycznego pod tytułem „prezydent Komorowski idzie do Biedronki” po kilka win, chleb i warzywa. A pani prezydentowa zrobi właśnorecznie lunch na spotkanie z Barackiem Obamą. Stacje telewizyjne będą zachwycone. Proponuję też podział polityczny - Biedronka będzie tylko dla zwolenników PO, ludzie identyfikujący się z PiS będą chodzić do Żabki. Znakiem rozpoznawczym obu formacji ideowych będzie chrząszcz i płaz przypinany do klapy marynarki. Udowadnianie przez polityków jak to znajdują się blisko przeciętnego człowieka bo robią zakupy w tych samych sklepach jest zwyczajnym PR - owskim kitem. O niczym nie świadczy, niczego nie załatwia. Ani Donald Tusk nie jest teraz odpowiedzialny za wysokie ceny żywności, ani Jarosław Kaczyński nie może przypisać sobie zasług że to on sprawił że za jego kadencji były niskie. Obaj panowie wzięliby się za poważniejsze sprawy (np.  likwidację deficytu budżetowego).  Że nie wezmą bo wolą tłuc się na ceny cukru? Taki już urok polskiej polityki.  O ile łatwiej jest opowiadać która sieć jest dla biednych a która dla bogatych. A na miejscu Biedronki bym umieścił szyld w 1650 sklepach: „Moja rodzina i znajomi też robią zakupy w Biedronce, bo mają ją pod bokiem. W Sopocie na Niepodległości albo we Wrzeszczu na Hallera. Moje dzieci bardzo sobie chwalą te sklepy - premier Donald Tusk”.   PS. obiat - uderzam się w klatę. Śmiać się z błędów ort. innych gdy samemu się je robi nie wypada. 