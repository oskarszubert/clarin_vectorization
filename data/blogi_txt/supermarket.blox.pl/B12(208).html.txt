- Byłem ostatnio w Carrefurze na wileńskim i planowałem zakup jajec.  Oglądam, przekładam jak wiadomo prawie wszystko co można kupić to z chowu klatkowego jako quasiświadomy konsument szukam czegoś w kategorii 0-2 nie chcę 3 - pisze czytelnik pan Marcin. - Ciężko znaleźć, gdzieś mi jakaś 2- jka w oko wpadła, ale ostatecznie zniechęcony zarzuciłem pomysł. Patrzę nagle, takie ładne opakowanie, na nim napisali - „tradycyjne jaja ze ściółki”. Patrzę co na jajku i baranieję bo tam... „3”!!  Tutaj czytelnik w kilku nader nieparlamentarnych słowach opisał co myśli o podobnych praktykach producenta i zasugerował mu kilka przykrych czynności które powinny go spotkać. Ze względu na wrodzoną delikatność - tą cześć pominę. - Owszem nie jest napisane, ze z chowu ściółkowego natomiast opakowanie (wygląd pudełka) sugeruje coś lepszego. Koło mnie jakiś biedak się zastanawiał strasznie, diabli wiedzą, czy konsument świadomy, czy ogłupiały od ilości jajec - konkluduje czytelnik. Z jednej strony wypada się cieszyć. Skoro producenci dla zmyłki robią „quasi” ekologiczne opakowania znaczy że owa świadomość konsumencka rośnie. Z drugiej po prostu nie lubię takich „spryciarzy”.  Przypomina mi to naszą brzydką narodową cechę że bliźni jest od tego aby go okantować.   Dla przypomnienia oznaczenia jajek  0 – jaja z produkcji ekologicznej (dobre) 1 – jaja z chowu na wolnym wybiegu (dobre) 2 - jaja z chowu ściółkowego (w miarę)  3 - jaja z chowu klatkowego (złe)  Ja wiem że cierpienie kur może na części społeczeństwa nie wywierać wrażenia, że jaja z dwójką są o 20 procent droższe niż te z trójką. Ale niech ktoś pomyśli że miałby być trzymany w takich warunkach: 