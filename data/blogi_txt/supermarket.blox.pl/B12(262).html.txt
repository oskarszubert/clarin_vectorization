Sklepowe sztuczki przy organizowaniu promocji są równie przewidywalne jak jakość jedzenia na pokładach samolotów. Dzielą się więc na  „podłe, podłe, podłe”, „kompletna pomyłka” oraz „zaraz umrę ze śmiechu”. A to cena zamiast niższej jest wyższa. Czyli mamy cenę przekreśloną 1,69 zł a cenę promocyjną… 1,79 zł . Ubaw dla klientów jest przedni ale  – zazwyczaj w grę wchodzi zwykły błąd pracownika. Na szklankę, czyli promocja z gratisem za który trzeba zapłacić. Na opakowaniu kawy jest napisane szklanka  gratis a opakowanie ze szklanką jest droższe niż bez szklanki. Trik, który na potrzeby tego tekstu nazwę, 6,9,7. Przed promocją produkt kosztuje 6 zł, na kilka dni podnosi się jego cenę 9 zł aby w promocji sprzedawać go po 7 zł. Na geolokalizację. Bluzka ma przekreśloną cenę 99 zł, nową 79 zł. Przy czym przed promocją również kosztowała 79 zł a podwyższona cena obowiązywała tylko w jednym sklepie w Krakowie, który jeszcze przechodził remanent, bo odwiedziła go grupa kibiców Legii Warszawa. Na podobnego rodzaju ekscesy ostrzy sobie zęby Inspekcja Handlowa więc jeśli państwo widzą coś podobnego proszę się nie krępować. Jednak to co zaprezentowała Biedronka przyznam na tyle mnie zaskoczyło, że na samym początku pomyślałem, że to niemożliwe. Owszem jestem w stanie sobie wyobrazić, że ktoś strzela sobie w stopę ale od razu walić tam serią z ckm – u i głuszyć się jeszcze krzesłem to przyznają Państwo lekka przesada. My Polacy tak mamy. Nie lubimy być robieni w konia Ale bez zbędne zwłoki oddajmy głos panu Wojciechowi: “Chciałem kupić ser o dumnej nazwie Stary Olęder (na zdjęciu), który od czasu do czasu w Biedronce kupowałem. Okazuje się niestety, że ser ten kosztuje TYLKO 9.99 za paczkę 200 gr i jest to cena PROMOCYJNA. Niestety prawda jest taka, że przed tą niesamowitą promocją, ser ten kosztował lekko ponad 6 zł za tą samą paczkę! Niedowierzając tej sytuacji (bo uważałem Biedronkę za sieć niestosującą takich praktyk) zapytałem obsługi, czy ten ser na pewno jest w tej cenie – Pani odpowiedziała, że tak jak Pan widzi – przecież No wiec, zadałem pytanie czy czasem przedmiotowy ser nie kosztował wcześniej mniej?! – Pani z uśmiechem odpowiedziała tylko – „Widzi Pan, takie u nas są promocje” – nie było to dla mnie zabawne a wręcz bezczelne aby robić z klienta jelenia i udawać, że wszystko jest ok.” Co na to wszystko Biedronka? Bije się w klatę aż dudni tak, że Tarzan przy niej to cienki zawodnik. „Po ustaleniu wszystkich faktów, należy otwarcie powiedzieć, że klient słusznie zwrócił uwagę na cenę tego produktu, jako zaskakująco wysoką. Jak się okazuje, cena przedmiotowego sera w okresie od 16. do 19. września, na skutek ludzkiego błędu, została niewłaściwie zdefiniowana w systemie, z którego dane są odzwierciedlane na półkach sklepów w całej Polsce. Co gorsza, ponieważ ten sam system jest źródłem danych dla materiałów drukowanych, przygotowywanych dla sklepów, błędna cena została również umieszczona na przywołanym nośniku informacyjnym eksponowanym przez trzy z czterech dni, w ciągu których błąd nie został zweryfikowany i naprawiony. „ Dalej Biedronka tłumaczy, że właściwa cena sera to 6,99 zł. Od 16 do 19 września  produkt nie był objęty żadną promocją. Graficzna informacja na półce miała tylko podkreślić, że ser jest obecny w przepisie z folderu Inspiracje Tygodniowe. - Ponieważ z głosu klienta wynika pośrednio, że przekaz mógł zostać zrozumiany inaczej, dokonamy niezbędnych korekt na nośnikach używanych w sklepach, aby uniknąć ryzyka niewłaściwej interpretacji w przyszłości – tłucze się dalej po klacie nasza największa sieć detaliczna. I teraz będzie wisienka na torcie: Biedronka zwraca pieniądze !!! - A ponieważ część osób mogła kupić ser w okresie między 16. a 19. września w niewłaściwej cenie to „deklarujemy, że każdemu klientowi, który się zgłosi do naszych sklepów z paragonem potwierdzającym taki zakup, zwrócimy różnicę pomiędzy właściwą, a błędną ceną – zarzeka się sieć. Biedronka po rekompensatę zaprasza do sklepów od jutra – czyli od poniedziałku 23 września.  Nie ukrywam, że jak dla mnie Biedronka jest zbyt silna na polskim rynku i jej przewaga nad konkurencją jest zbyt duża. Nie będę zanudzał dlaczego – chętni niech sobie wyobrażą świat w którym jedyną restauracją w której mogą jeść jest Mc Donald’s , jedyną partią na którą można zagłosować Platforma Obywatelska (albo PiS – jak kto wolki) a jedynym samochodem, który można jeździć VW Golf III. Biedronka jednak jak widać ma przewagę nad konkurencją nie tylko jeśli chodzi o przychody ale również komunikację marketingową. To kolejny już przypadek gdy jej niezadowolony klient zwraca uwagę na jakiś problem w asortymencie.  I za każdym razem sieć podchodzi do tych zastrzeżeń poważnie. W ostatnim czasie po sygnałach zgłoszonych za pośrednictwem tego blogu zmieniła na przykład sposób opisywania kosmetyków w ulotkach reklamowych czy skład produktu na opakowaniach szpinaku – wyjaśniając że małe liście, które czytelnik wziął za chwasty to liścienie czyli bardzo młode liście szpinaku. Przy takich osiągnięciach czuję się niemalże jak Tommy Lee Jones albo ten no Bruce Willis – szkoda tylko że gęba nie ta. Ale wracając do tematu - to wyczulenie na klienta zasługuje na uznanie. – Inne sieci powinny się od Biedronki uczyć i to pilnie. Powiedzenie przepraszam kosztuje w końcu niewiele a znaczy bardzo dużo. Dla niektórych to  jednak zbyt wyrafinowana sztuczka. A zwrot pieniędzy za ser?  Nie czarujmy się, wydatek będzie tu raczej niewielki – nie sądzę aby zgłosiło się z paragonem więcej niż 100 osób – bo kto tyle czasu trzyma paragon? Jeśli komuś z państwa uda się jednak uzyskać „odszkodowanie” proszę o sygnał jak to przebiegało. -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”  jutrofutro.blogspot.com﻿﻿ 