W ramach przedwiosennych remanentów pięć najciekawszych rozmów jakie zrobiliśmy z Leszkiem Kostrzewskim w ubiegłym roku. Krzysztof Rybiński - W wyniku polityki zadłużania państwa rozpoczętej przez Gierka, licząc w dzisiejszych dolarach, Polska zadłużyła się o 50 mld dolarów. Tusk zakłada, że dług publiczny w latach 2008-13 wzrośnie o 330 mld złotych, czyli o 100 mld dolarów. To "dwa Gierki". Mirosław Barszcz - Minister finansów widzi, że budżet mu się nie dopina - załóżmy brakuje 3 mld zł. Idzie do wiceministra odpowiedzialnego za kontrolę podatkową i mówi: Rysiu, Zdzisiu, Heniu, potrzebuję trzy bańki więcej. Rysiu mówi: „No dobra, spróbujemy”.Wiceminister daje sugestie dyrektorom urzędów kontroli skarbowej: "Słuchajcie, kraj w potrzebie". No to kontrolerzy ruszają do przedsiębiorców.  Filip Dopierała - Cała prokuratura jest niepotrzebna. Wystarczy, żeby policja sporządziła akt oskarżenia, w sądzie był sędzia śledczy, który by ocenił, czy sprawa nadaje się na rozprawę, i sędzia, który to wszystko osądzi.   Witold Orłowski - Jeśli takie strukturalne reformy, o których wspominałem, zaczęlibyśmy w 2000 roku, już teraz mielibyśmy w zasięgu wzroku ostatnie wagony zachodnioeuropejskiego pociągu. A tak? Nie widzimy ich i oczywiście nie będziemy widzieć przez najbliższe dziesięć lat. Cały czas będziemy krajem ubogim. Irena E. Kotowska Wprowadźmy płatne urlopy wychowawcze. Budujmy żłobki i przedszkola. Podnieśmy i zrównajmy wiek emerytalny. Jeżeli tego nie zrobimy, nie będziemy mieli z czego wypłacać emerytur. 