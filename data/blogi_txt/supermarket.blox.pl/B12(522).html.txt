Ach, ta globalizacja. Amerykańskie telefony, fińskie telefony, polskie telefony a wszystkie i tak robione w Chinach i z Androidem na pokładzie. Wszyscy chcemy kupować tanio i dobrze prawda?  Zdradzę Państwu wielką tajemnicę. Nie ma tanio, dobrze i z pełną ochroną konsumenta. Jak jest tanio to istnieje mocne prawdopodobieństwo, że nie będzie dobrze albo ta ochrona będzie jak wegetariański stek dla mięsożercy, jak Fiat 126 p w crash teście, albo jak Polonez w Top Gear. Proszę zobaczyć jak wygląda handel elektroniką na Allegro. Te oferty, które są najbardziej atrakcyjne cenowo to zazwyczaj sprzęt refurbished - czyli naprawiany i wystawiany z powrotem na rynek. Dziwnym trafem sprzedawca zapomina o tym poinformować. Przy okazji, zdarza się że takiego sprzętu nie obejmuje gwarancja producenta. „Gwarancję” daję sprzedawca. Może ona faktycznie chronić, może w ogóle nie działać, ale czy na pewno kupilibyście Państwo sprzęt od danego sprzedawcy wiedząc, że był on naprawiany? Cudów w handlu nie ma A jeśli są to tylko takie jak w przypadku sklepu typu 66procent.pl. Czyli owszem, cena butów jest niższa o połowę, ale po dokonaniu zamówienia okazuje się, że towar to podróbka albo nie przychodzi w ogóle. A skoro jesteśmy przy Allegro to posłuchajmy pana Gabriela. - W październiku tego roku zakupiłem telefon u sprzedawcy zarejestrowanego jako Przedsiębiorstwo : Sprzedaż internetowa. Z kolei ta firma telefony kupuje w Chinach. Po paru tygodniach od zakupu na Allegro i zapłacie, otrzymałem telefon do ręki. Niestety telefon po siedmiu dniach się zepsuł (wyświetlacz) o czym niezwłocznie poinformowałem sprzedawcę - relacjonuje. Na początku sprzedawca, (chodzi o smartandroid.pl)  informował, że może uda się telefon naprawić w Polsce.  Później jednak czytelnik dostał informację, że trzeba wysłać telefon do Chin co wiąże się dla niego, z dodatkowymi kosztami. - W związku z tym powołałem się na Art. 8 ustawy z dnia 27 lipca 2002 r. o szczególnych warunkach sprzedaży konsumenckiej oraz o zmianie Kodeksu cywilnego /Dz. U. Nr 141, poz.1176 z poźn. zm. / i zażądałem naprawy telefonu lub wymiany na telefon bez wad - relacjonuje czytelnik. Co na to sprzedawca? Stwierdził, że... nie jest sprzedawcą i ustawa go nie dotyczy. „Proszę dokładnie zapoznać się z regulaminem. Jesteśmy pośrednikami w imporcie a nie Sprzedawcą.” Odezwałem się do sklepu, tfu sprzedawcy, tfu IMPORTERA. - Proszę zwrócić uwagę, iż świadczymy usługi importowe. Nie jesteśmy sprzedawcą towaru, a jedynie stroną, która łączy polskiego konsumenta z sprzedawcami z Chin. Klienci korzystają z bardzo niskich cen, jednak w regulaminie jasno określamy na jakich warunkach - napisał mi Tomasz Niedźwiecki. I wyjaśnia dalej: „W związku z tym, że sprzedawany towar nie jest kierowany na rynek Europejski nie ma też serwisu do którego można by zepsuty sprzęt w Europie odesłać. Naturalnym wiec jest, że trzeba go odesłać do Chin, aby został naprawiony. Ponieważ oferujemy towar w bardzo niskich cenach, w regulaminie jasno określamy, że możemy zrealizować reklamację jednak koszty są po stronie Kupującego.” - Ja nie dostałem żadnego paragonu czy faktury. Mam potwierdzenie zakupu na ich koncie Allegro i dowód przelewu za telefon a nie za usługę importu. Telefon był zatrzymany w WER Zabrze i Vat również oni opłacili bo przesyłka zarejestrowana była na ich firmę - twierdzi czytelnik. Moim zdaniem pan Gabriel mógłby się kłócić w sądzie. Zwłaszcza, że jak byk stoi na stronie owego importera: SKLEP INTERNETOWY.  Na koniec pan Niedźwiecki zaprezentował jednak radę płynącą ze szczerego serca: ”Potencjalny klient może zaakceptować te warunki i  skorzystać z bardzo niskiej ceny lub dokonać zakupu w inny miejscu, gdzie cena jest dużo wyższa jednak jest w tym serwis w Polsce.” I tak to jest. Albo kupujemy w polskiej dystrybucji, drożej bo z polskimi podatkami, ale z pełną ochroną. Albo tanio. ------------- UPDATE  PO PUBLIKACJI TEGO MATERIAŁU ODEZWAŁ SIĘ DO MNIE PAN NIEDŹWIECKI TWIERDZĄC, ŻE SUGERUJĘ, IŻ SPRZEDAJĄ W SKLEPIE SPRZĘT ODNAWIANY. NICZEGO TAKIEGO NIE SUGERUJĘ. MOJE ZARZUTY ODNOSZĄ SIĘ DO - MOIM ZDANIEM - NARUSZANIA PRZEZ SKLEP, KTÓRY REKLAMUJE SIĘ JAKO SKLEP A TWIERDZI, ŻE JEST IMPORTEREM, POLSKIEGO PRAWA W ZAKRESIE OCHRONY KONSUMENTA.  -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 