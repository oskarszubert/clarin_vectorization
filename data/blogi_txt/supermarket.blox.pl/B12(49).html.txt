Po przeczytaniu podobnego rodzaju historii mam zamiar zawyć serio? Naprawdę ktoś wpadł na coś takiego? Być może ma to jakieś racjonalne uzasadnienie - osoby, która mają swoje własne teorie niech wpisują się w komentarzach. Czytelniczka Gosia kupiła sobie buty w salonie Ecco w Szczecinie. Buty niemal 400 zł,  - Do nich kupiłam pastę do butów za 26zł, gdyż planowałam o te buty dbać (wszak warte 1/3 minimalnej krajowej). Po 3 tygodniach użytkowania podczas pastowania zauważyłam w nich dziury z tyłu podeszwy. Od razu się ubrałam i powędrowałam do sklepu. Panie zaskoczone, że pierwszy raz ktoś reklamuje ten model obuwia - relacjonuje pani Małgorzata. Rzeczoznawca? Reklamacja oczywiście nieuznana. Ale cóż to będzie za piękny cytat: „Wyżej wymienione uszkodzenia powstały w wyniku otarcia o twarde powierzchnie np. chodnik, kratki (wycieraczki)”.   Ładne prawda? Ktoś ośmielił się chodzić w butach! - Nauczona doświadczeniem, że warto napisać na Facebooku do producenta o swoim niezadowoleniu. Napisałam - kazali zareklamować buty jeszcze raz - żali się czytelniczka. Małgorzata udała się więc do salonu, gdzie usłyszała: 1. usiłowaliśmy się do pani dodzwonić 2. jesteśmy salonem niezależnym od Ecco Polska, więc na stronie producenta nie ma sensu pisać, bo firma nie ma na ich procedury żadnego wpływu a sklep ma własnego rzeczoznawcę 3. może sobie wziąć niezależnego rzeczoznawcę - Powiedziałam, że narażają mnie na dodatkowe koszty, bo muszę wziąć dzień wolny w pracy (100zł) oraz zapłacić za opinię niezależnego rzeczoznawcy (30zł). Zareklamowałam buty jeszcze raz. Wczoraj przyszło podtrzymanie opinii - wydane już przez innego rzeczoznawcę - opisuje.  - Do czego zmierzam - to nie jest w moim domu pierwsza para butów ecco. wolałam "głodować" do końca miesiąca, a mieć dobre, wygodne buty. Teraz mam dziurawe buty za 400zł, do tego pastę której nie użyję do innych butów za 26zł, do tego muszę wziąć wolne i jeszcze zapłacić za rzeczoznawcę 30zł. Buty początkowo warte 400zł zaczynają kosztować prawie 600zł - denerwuje się pani Małgorzata. Wnioski?Jak państwo kupią buty to proszę pamiętać, do plecaczka, owinąć na wszelki wypadek w reklamówkę, zostawić w firmowym pudełku ale absolutnie w żadnym przypadku NIE CHODZIĆ, NIE UŻYWAĆ, NIE NOSIĆ. No, od wielkiego święta można przejechać się w nich samochodem.  --- UPDATE: Pani Małgorzacie wymieniono buty na nowe. Oto stanowisko sieci: "W odniesieniu do sprawy Pani zgłoszenia reklamacyjnego ECCO EMEA Sales SE oddział w Polsce informuje, że po ponownym dokonaniu oględzin i analizy obuwia, nie zostały stwierdzone błędy produkcyjne. Przyznajemy jednocześnie, że sformułowania, które pojawiły się w opinii rzeczoznawczej, wydanej przez firmę zewnętrzną, rozpatrującą reklamacje konsumenckie produktów ECCO, zostały użyte w nieodpowiedni sposób i mogły powodować niewłaściwą ich interpretację, za co przepraszamy. W związku z niedogodnościami spowodowanymi wspomnianymi sformułowaniami oraz mając na uwadze, szczególnie w tym przypadku, bardzo krótki okres użytkowania obuwia, firma ECCO podjęła decyzję o wymianie butów na nowe.  Pragniemy również poinformować, że procedury rozpatrywania reklamacji zostały uaktualnione, co niewątpliwie usprawni proces obsługi klienta. Z poważaniem Zespół ECCO" 