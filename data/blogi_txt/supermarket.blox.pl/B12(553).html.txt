Jedyna sieć na rynku, która potrafi tłuc się jak równy z równym z Biedronką – oczywiście w kategorii chemiczno- drogeryjnej robi ciekawy eksperyment. Do swoich drogerii wprowadza… salon fryzjerski. Pierwszy sklep według nowego konceptu pojawił się w poznańskim City Center. Całkiem spory, bo na sześć stanowisk fryzjerskich. Przy czym ewidentnie sieć chciała stworzyć odrębne strefy: sklepową oraz fryzjerską.  Salon ma więc swoją własną poczekalnię, oczywiście z odrębną kasą, strefę dla dzieci, gdzie jest „piaskownica” z klockami Lego, telewizor z kreskówkami itp. Jest też zaplecze dla rodzica z dzieckiem: dwa przewijaki z niezbędnymi przyborami higienicznymi oraz fotelami dla karmiących matek.   Do tego sieć dorzuciła do swojej oferty kolekcję ubrań dla dzieci firm Endo i Pinokio oraz dużo większy niż zazwyczaj salon perfumeryjny – ma ponad 100 metrów.  Sam sklep ze wszystkimi nowymi strefami jest wielkości supermarketu – ma 1,4 tys. metrów.  To ewidentnie pokazuje w stronę jakiego klienta idzie sieć – interesują go kobiety, a zwłaszcza matki z dzieckiem.  Ciekaw jestem jakie będą wyniki tego eksperymentu. Czy kobiety będą chciały ciąć się i farbować w drogerii? To już jest wypadkową umiejętności fryzjerek tam zatrudnionych i poziomu cen. Oraz bardzo małej rotacji personelu, tak aby klientki chciały tam wracać.  Bardzo mi się jednak podoba atencja jaką sieć traktuje kobiety. To na rynku rzadkość. I godne zauważenia. 