Wczoraj zamieściłem list czytelnika, który kupił sobie komputer w firmie Komputronik. Komputer jak to komputer - wiesza się i działa tak sobie. Co na ten temat ma do powiedzenia Komputronik? Odnosimy wrażenie, że Pan D. poprzez prasę chcę wymusić na nas zwrot zapłaconej kwoty. /.../ Pierwsza reklamacja miała od razu miejsce po zakupie. Zestaw się nie uruchamiał. Problem został spowodowany transportem.Dnia 19 czerwca 2008r zestaw dotarł pierwszy raz do naszego serwisu. Stwierdzono następujące usterki:  wysunięta grafika ze złącza PCI, wyrwany z zaczepów HDD, luźny górny panel obudowy. Problemy usunięto i odesłano zestaw po dokładnych testach 30 czerwca do klienta.   Druga reklamacja miała miejsce 9 stycznia 2009 r. Zestaw reklamowany był na usterkę: "HDD hałasuje spadek wydajności według SMART 70 % Komputer  zrywa połączenie z mikrofonem. Karta graficzna. ma problem z  wyświetlaniem danych czarne plamy zniekształcony obraz komputer zawiesza często" Zestaw dotarł z zerwanymi plombami. Wymieniono płytę główną i kartę graficzną na nowe. Zestaw odesłano 10 lutego. Tu termin był dość długi. Powodem jest duża ilość pracy w serwisie po 4 kwartale, a w szczególności po grudniu.   Trzecia reklamacja miała miejsce 22 maja 2009r. Zgłoszenie reklamacji na stronie miało miejsce 20 maja. Zestaw został zareklamowany z powodu: "Notoryczne zawieszanie się i bluescreny .Sprzęt stwarza zagrożenie" - w domyśle  "dla zdrowia i życia " jak to klient opisał w podesłanym mailem piśmie.   Komputer dotarł do nas z zerwanymi plombami. /.../Chcę także podkreślić, iż dla systemu zainstalowanego na komputerze Pana D. nie służymy wsparciem technicznym. Na komputerze nie ma naklejki licencyjnej. /.../ Zestaw był dokładnie testowany na dwóch systemach - Windows XP z Service Packiem 3 i Windows Vista x64. Sprawdzono oryginalnie zamontowany dysk programem Seatool 2.13b - program nie pokazał błędów. Dysk został sformatowany, aby wykluczyć uszkodzenie dysku twardego. Kolejne testy jednostki wykonywaliśmy także na serwisowym dysku. Testowano pamięci RAM programem Memtest 2.11, przeprowadzano testy w Everscie. Komputer pracował w 3d markach. Jedyną zaobserwowaną anomalią po ustawieniu parametrów pamięci RAM, niezależnie od wersji systemu, procesora, karty grafiki, pamięci RAM i ich ustawień były problemy w 3d marku 2006. Po kilkunastu godzinach ciągłej pracy program przerywał swoje działanie z komunikatem, iż przestał odpowiadać.   Problemem niestabilnego działania były ustawione w BIOS paramtery pamięci - AUTO. Po ustawieniu ręcznie napięcia 1,7V i timingów 9-9-9 komputer wiele dni pracował stabilnie, bez restartów bluescreenów, zwisów itp. Testy były powtarzane na dwóch systemach, a z powodu 3d Marka 2006 także w zmienionej konfiguracji. Trwały długo abyśmy mieli w 100% pewność, iż komputer pracuje stabilnie.   Komputer jest sprawny i znajduje się w serwisie. Pan D. poinformował nas abyśmy nie odsyłali mu komputera bo nie odbierze paczki. Spółka nie widzi podstaw do odstąpienia od umowy. /.../   I co Państwo o tym wszystkim sadzicie? 