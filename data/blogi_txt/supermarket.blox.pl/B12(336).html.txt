Zrobić kurs to jedno. Nauczyć się jeździć drugie (mnie to kosztowała 6 tys. zł - w trakcie kursu wyjeździłem ponad 100 godzin w mieście i na trasie) Zdać egzamin na prawo jazdy to już trzecie. Pani Izabelli udało się to zrobić za pierwszym razem. I co? I dostała kwit: „Po zdaniu egzaminu należy niezwłocznie dostarczyć do Wydziału Komunikacji (I piętro, pokój 115, tel. blabla) dowód uiszczenia opłaty za wydanie prawa jazdy. Niedostarczenie dowodu wpłaty uniemożliwia wysłanie zamówienia na wydruk prawa jazdy do Państwowej Wytwórni Papierów Wartościowych w Warszawie." - Nie wystarczy państwu zapłacić co jego - państwo nie jest w stanie dojść, że obywatel zapłacił. jestem osłabiona przepływem informacji między Wydziałem Finansowym a Wydziałem Komunikacyjnym tego samego urzędu - pisze pani Izabella. I tłumaczy, że to jej się zwyczajnie w głowie nie mieści.,  - Bo o ile ja rozumiem przepisy to jestem zobowiązana do dokonania opłaty, a nie do donoszenia kwitków biurwom. Zadzwoniłam - dopytałam. nie ma możliwości wysłania mailem. Ba - musze jeszcze do potwierdzenia dołączyć informację o tym którego dnia zdałam egzamin, bo inaczej będą mieć problem z odszukaniem tych dokumentów. Nienawidzę tego państwa. i ...przeżeraczy moich pieniędzy - bo nawet z tych pieniędzy nie potrafią zrobić pożytku, i zorganizować się w taki sposób, żeby to sprawnie działało - konkluduje. Khem. Z tego co pamiętam od września mieliśmy mieć możliwość zakładania tzw. profili zaufanych w internecie do kontaktów z administracją. Tak żeby uniknąć podobnego rodzaju przygód, żeby nasze życie było łatwiejsze, państwo przyjaźniejsze itd. Jak to wygląda w praktyce widać na tym przypadku. Przypomina mi się wywiad z Mirosławem Barszczem byłym ministerm budownictwa i i wiceministrem finansów, który jakiś czas temu zrobiłem z Leszkiem Kostrzewskim do Gazety. Barszcz: - W Polsce, gdy zaczynałem pracę w Ministerstwie Finansów w 2005 r., dyrektorem biura ministra, a więc osobą kluczową, która ustalała kalendarz ministra, decydowała, jakie dokumenty trafią na jego biurko, była pani, która zaczęła pracować w ministerstwie za czasów Gomułki. My: - Może była bardzo doświadczona? - Nie chcę oceniać jej kwalifikacji. Mówię to, abyśmy zdali sobie sprawę, że od 1989 r. zmienił się w Polsce ustrój, ale nie administracja. To jest ta sama administracja, która była 20 lat temu, i ta sama, która była 40 lat temu. Bo nawet jeżeli przychodzą do niej nowi ludzie, to wchodzą w stare, utarte koleiny rodem z lat 50. czy 60. Chodzi o sposób myślenia, funkcjonowania, podejmowania decyzji. Co z tego, że ktoś zamiast liczydła ma komputer na biurku, skoro jego sposób pracy, sposób myślenia o zadaniach jest ciągle ten sam. PS Wysłałem do poznańskiego wydziału komunikacji prośbę o skomentowanie sytuacji. Mailem. Zobaczymy czy odpowiedzą.   I odpowiedź JEST!  w odpowiedzi na maila informuję, że zgodnie z § 5 ust.1 pkt 1 oraz ust. 2 i 3 rozporządzenia Ministra Infrastruktury z dnia 21 stycznia 2004r. (Dziennik Ustaw z 2004 r. Nr 24 poz. 215 ze zm.) w sprawie wydawania uprawnień do kierowania pojazdami, do wniosku należy załączyć dowód uiszczenia opłaty komunikacyjnej i ewidencyjnej za wydanie prawa jazdy.W związku z powyższym zgodnie z tym przepisem pracownik podczas weryfikacji wniosku musi posiadać również dowód uiszczenia opłaty tzn. kwit potwierdzony przez placówkę bankową. z poważaniem   Dyrektor Wydziału Komunikacji Bartosz Pelczarski Ha i co Państwo na to? 