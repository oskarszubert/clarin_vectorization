"Jasne, że tanio" -  odpowie szereg specjalistów od sprzedaży, z szeregu firm, które ogłaszają się, że to u nich jest najtaniej w kraju, świecie i galaktyce. I nie dla idiotów drogie zakupy. Moim zdaniem nie tyle lubimy kupować tanio, co lubimy jak nam się wydaje, że jest tanio.  Kilka tygodni temu wspólne z kolegą robiliśmy  wywiad z Ryszardem Tomaszewskim, szefem sieci Tesco. W trakcie rozmowy Tomaszewski powiedział coś, , co wydało mi się zbyt reklamiarskie, aby to  wpakować do gazety,  ale na tyle ciekawe, że to przytoczę:  "Wprowadziliśmy na półki setki nowych produktów w niskich cenach, zaczęliśmy porównywać ceny naszych produktów do cen w sklepach dyskontowych: Biedronce i Lidlu. Ludzie uważają, że jest tam najtaniej, chociaż nie jest to prawda. Podam przykład: jak prowadzimy badania to klienci nam mówią, że mięso luzem w Biedronce jest tańsze niż w Tesco.   - A nie jest? - my na to.  * *  Tu prezes spojrzał na nas z wyraźną  wątpliwością co do  stanu naszych szarych komórek i odrzekł: * *  - Biedronka nie sprzedaje mięsa luzem. Oczywiście nie zmienia to faktu, że dla klientów ta marka uchodzi za  najtańszą w każdej kategorii. Prawdopodobnie gdyby ktoś zrobił badania czy w Biedronce sprzedaje się najtańsze Mercedesy -  odpowiedź też byłaby pozytywna.A moim zdaniem odpowiedż na pytanie wolimy kupować tanio czy drogo brzmi: blisko. Wolimy kupować blisko domu. A cenyto juz calkiem inna historia. 