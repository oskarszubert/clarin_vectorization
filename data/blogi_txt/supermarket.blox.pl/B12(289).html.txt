Ten mem robi karierę w internecie.   Leki homeopatyczne opierają się na wierze. To znaczy sa takie osoby, które wierzą że działają i są takie które nie wierzą. Dla mnie to sprzedawanie cukru i wody. Oczywiście jeśli ktoś ma zamiar to spożywać i sobie chwali proszę bardzo. Tylko do lekarza, który by mi zapisał coś podobnego więcej bym nie poszedł. W Polsce od dłuższego czasu trwa walka części środowiska medycznego przeciwko homeopatii. Pamiętam jak część lekarzy łykała na raz całe opakowania tych specyfików traktując pastylki jak żelki, aby pokazać że to nijak nie działa. Naczelna Izba Lekarska w swoich stanowiskach z 2002 i 2008 roku uznała, że lekarze, organizacje lekarskie, uczelnie medyczne, które popularyzują homeopatię, działają w sprzeczności z Kodeksem Etyki Lekarskiej a lekarzom - za przepisywanie pacjentom produktów homeopatycznych dostępnych wyłącznie na receptę - groziło wszczęcie postępowania dyscyplinarnego. Sprawa zakończyła się przed UOKiK, który zrzucił Naczelnej Izbie Lekarskiej na głowę bombę atomową. - Bo produkty te zostały dopuszczone do legalnej sprzedaży w Polsce, a jedynym organem, który może zakazać ich obrotu, jest Urząd Rejestracji Produktów Leczniczych, Wyrobów Medycznych i Produktów Biobójczych - tłumaczył Urząd. A teraz mamy pas. Dla mnie szokujące jest, że takie specyfiki ciągle mogą posługiwać się w nazwie słowem „lek”. Zgodnie z naszym prawem żeby coś było lekiem trzeba udowodnić jego skuteczność. Skuteczność homeopatii jest równie duża jak  leczenie Coca - colą (cola jest tańsza), a  ustawodawca nie wiadomo dlaczego zrobił dla niej wyjątek. Ale żeby nie było, że się mądrzę o farmacji oddajmy głos specjaliście. Karolina Turżańska lekarz, dr nauk medycznych, wykładowca akademicki: "Jedno z naczelnych dzieł homeopatii „Wykładnia sztuki leczenia” napisane przez twórcę tej metody Samuela Hahnemanna w 1796 roku powstało podobno pod wpływem seansu spirytystycznego. Metoda bazuje na aksjomacie „podobne zwalczaj podobnym”. W skrócie mówi on, że chorobę należy leczyć substancją wywołującą takie same jak choroba objawy, jednak wielokrotnie rozcieńczoną. Na ile rozcieńczoną? Na tyle, że po całym procesie w fiolce „leku” nie pozostaje już ani jedna cząsteczka wyjściowej substancji. Proces rozcieńczania powtarza się 30 razy począwszy od wyjściowego roztworu zawierającego 1 część substancji „leczniczej” i 99 części wody lub alkoholu. W kolejnych znowu bierze się 1 część powstałego roztworu i 99 części rozpuszczalnika. Jak obrazowo ujmuje to Michael Brooks – fizyk kwantowy i dziennikarz naukowy zajmujący się problemem homeopatii – „oznacza to, że jeżeli zaczęlibyśmy od rozcieńczenia minimalnej ilości lekarstwa w jakiś piętnastu kroplach wody, to końcowy roztwór będzie równy rozpuszczeniu pierwotnego leku w wodzie o objętości pięćdziesięciokrotnie większej od rozmiarów Ziemi”. Szansa, że kupowana przez nas substancja zawiera choćby ślad czegoś innego poza wodą lub w przypadku tabletek – cukrem jest więc bardzo znikoma. W jaki więc sposób homeopaci próbują wyjaśnić mechanizm działania „leków” homeopatycznych? Zwolennicy homeopatii uważają, ze niezależnie od stopnia rozcieńczenia woda zachowuje właściwości pierwotnie rozpuszczonej w niej substancji. Służyć temu ma proces wzbudzania cząstek wody, co w praktyce opiera się na specjalnym potrząsaniu w czasie każdego z rozcieńczeń. Co ciekawe w wyjściowej metodzie odbywało się to podobno poprzez specjalne postukiwanie ampułek z preparatem o egzemplarz Biblii w twardej skórzanej oprawie, która wg Hahnemanna nadawała się do tego w sposób wyjątkowy. Pomijając jednak oczywiste niedorzeczności przeciwko „pamięci wody” przemawia sama jej struktura. Cząsteczki wody połączone są ze sobą za pomocą słabych wiązań które nieustannie łączą się i rozdzielają – biliony razy na sekundę . Powoduje to, że układ cząsteczek mający odzwierciedlać ślad homeopatycznej substancji nie ma prawa przetrwać. Udowodniono to w samych preparatach homeopatycznych, które pod tym kątem przebadano rezonansem magnetycznym. Okazało się, że nie ma w nich grup cząsteczek wody, które byłyby w stanie przetrwać dłużej niż milisekundę." ----------Supermarket poleca: Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak.   Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata"   „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 