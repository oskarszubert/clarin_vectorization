Coraz bardziej uzależniamy się od cukru, tłuszczy i soli. Dowód? Coraz więcej Polaków odwiedza fast foody – od  ubiegłego roku odsetek Polaków odwiedzających te miejsca wzrósł o kilka procent, zaś w  ciągu ostatnich 4 lat – o 10%. Niemal połowa (44%) respondentów przyznaje, że w ciągu  ostatniego miesiąca konsumowała jedzenie typu fast food – wynika z najnowszego badania ARC Rynek i  Opinia.  Kto tam chodzi jeść? Przede wszystkim ludzie młodzi do  34 roku życia z wykształceniem podstawowym lub zawodowym. Zdecydowanie najrzadziej po fast food sięgają osoby z wykształceniem wyższym oraz osoby, które mają 45 lat i więcej. W USA gdzie ten trend już dokładnie przerobiono dzisiejszy 20 latek waży 9 kilogramów więcej niż jego rówieśnik 40 lat temu.Niedługo i nas to wobec tego czeka. Amerykanin spożywa rocznie 58 kilogramów cukru na głowę rocznie, Niemiec - 36 kilogramów a Polak koło 40 kilogramów.   Powiedzmy, że ktoś udał się na rozkoszny lunch do McDonalda. Zamówił Biga Maca (500 kalorii, zrealizował 37 proc. dziennego zapotrzebowania na tłuszcz) do tego frytki (235 kalorii - 18 proc. zapotrzebowania na tłuszcz) i coca colę półlitrowa porcja  ma w sobie kilkanaście łyżeczek cukru. Nie lubisz McDonalda? To może Burger King - Whopper ma 611 kalorii aż 35 gramów tłuszczu - podchodzimy pod połowę dziennego zapotrzebowania, do tego frytki - te w Burger Kingu są nieco mniej kaloryczne niż w McDonaldzie czyli jedyne 200 kalorii. Skąd się bierze taka faza w Polsce na fast-food? Obstawiałbym dwa powody. Jeden to nasze ubóstwo. Chcemy jeść poza domem, ale za specjalnie nas na to nie stać. Połowa osób, które deklarują jedzenie na mieście, wydaje na ten cel (znów deklaracje) między 10 a 35 zł - - wynika z badania "Polska na talerzu" zrobionego w lutym 2013 r. przez Instytut Badania Opinii "Homo Homini" na zlecenie Makro Cash  Carry.A fast - food jest tani. Drugi powód to zwyczajnie silna reklama. 