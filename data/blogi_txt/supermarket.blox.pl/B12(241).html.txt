Czy 23 letni absolwent wyższej uczelni rozpoczynając karierę zawodowa ma szansę przekraczając 40 - tkę mieć na koncie równy milion dolarów - zastanawia się amerykański dziennik USA Today. 23 latek w USA rozpoczynając swoją pierwsza prace będzie zarabiał ok. 40 tys. dolarów rocznie. Z tego jak liczy dziennik da się odłożyć 10 proc. czyli 4 tys. w pierwszym roku. Biorąc pod uwagę że jego pensja będzie rosła o 2 proc. rocznie a wychowany na kukurydzy i coca - coli absolwent będzie agresywnie inwestował na giełdzie zarabiając na tym na czysto 10 proc. rocznie uda mu się w wieku lat 40 odłożyć 227 tys. 242 dolary. -Nieźle - komentuje dziennik - ale to ciągle nie milion. Stosując dalej tak agresywna politykę oszczędzania upragniony cel Amerykanin osiągnie dopiero w wieku lat 54. Ile trzeba zarabiać na odsetkach aby mieć ten milion? Aż 24 proc. rocznie. Powiedzmy sobie szczerze - jeśli ktoś przez 18 lat - ma taką stopę zwrotu to od ręki zostanie zatrudniony w dobrym funduszu inwestycyjnym zarabiając tam milion -  ale miesięcznie. A bardziej realistyczny wariant? Jeśli będziesz w stanie odkładać 20 proc. swojej pensji, dostaniesz większa podwyżkę - 4 proc. rocznie - to przekraczając 40 - tke będziesz mieć na koncie 518 tys. A milion dolców? Pojawi się gdy przekroczysz 46 rok życia - konkluduje dziennik. Jak by to wyglądało w polskich warunkach? Absolwent kończąc uczelnię w wieku 23 - 24 lat chce zarabiać 2 tys. zł na rękę. I tyle zazwyczaj (jeśli ktoś wierzy rzecz jasna w średnią) dostanie. Powiedzmy że podobnie jak jego amerykański rówieśnik będzie odkładał 10 proc. swoich dochodów. Biorąc pod uwagę że nasza giełda rozwija się dość dobrze - powiedzmy realna jest stopa zwrotu na poziomie 10 proc. (na czysto). Ile odłoży do 40 - tki? Tylko i aż około 100 tys. zł.  Ale ale - nasz absolwent wychowany na schabowym i piwie Żywiec może przecież zarabiać (i inwestować) więcej - w miarę upływu czasu będzie przecież dostawał podwyżki. Przez pięć lat będzie odkładać tylko 200 zł, później przez pięć już 400, później 600 zł. Co wtedy? Będzie miał w akcjach ok. 200 tys. zł. Co trzeba zrobić aby odłożyć milion zł? Ot  co miesiąc inwestować 600 zł  a wtedy przekraczając lat 50 uda nam się wykonać założony cel. Jeśli rzecz jasna wszystko pójdzie dobrze. Może jednak tak jest łatwiej: 