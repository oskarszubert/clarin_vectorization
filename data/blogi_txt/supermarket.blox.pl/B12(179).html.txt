Nie wiem czy mi to przejdzie przez gardło, tfu przez klawiaturę ale postanowiłem napisać coś pozytywnego. W sensie POCHWALIĆ. W tym momencie większość znudzonych czytelników odsuwa się od komputera. Nic to, święta się zbliżają czas przemówić ludzkim głosem. Oddajemy głos pani Ewelinie. - Lubię ten sklep i lubię meble, które tam mają - pisze mi pani Ewelina a ja mimochodem się zastanawiam skąd się biorą setki par które kłócą się przed Ikeą, w Ikeii i wychodząc z Ikeii. Co jest tak stresującego w tym sklepie??? Może ktoś ma swoją teorię? Ale do rzeczy. - 21 listopada byłam w Ikei Janki pod Warszawą - opowiada pani Ewelina. - Między innymi zakupiłam sztuczny kwiatek:    Kwiatek kosztował 25,99. Oto dowód.  „W domu weszłam na stronę Ikei i patrzę, a tam ten sam kwiatek za 19,99!!! Znaczy się cudownie potaniał. Stracił na wartoci w drodze ze sklepu do domu? A może w intenrecie wszystko po prostu jest tańsze? ;) - Sprawdziłam kod produktu, sprawdziłam dokładnie zdjęcie. Wszystko się zgadza.   Pani Ewelina napisała więc do Ikeii maila. Odpisali, że oczywiście może przyjechać z paragonem po zwrot nadpłaconej kwoty. - Wszystko fajnie tylko czemu ja mam się fatygować 20 km, po 6 zł skoro to Ikea naciąga klienta - pyta się czytelniczka. - Napisałam do BOK co o tym myślę i poprosiłam o zwrot pieniędzy na konto lub kartę Ikea Family. Obiecali oddzwonić. Założyli numer sprawy reklamacyjnej. Od 1,5 tyg cisza. - Na stronie jest przypis: "Cena w sklepie może się różnić od ceny na stronie". W takim razie po co są te ceny? Skoro ze strony można zrobić listę zakupów, pojechać do sklepu, sprawdzić dostępność. Chyba po to żeby wkurzyć klienta, który zakłada sobie jakieś wydatki robiąc listę, a potem okazuje się, że przy kasie rachunek jest dużo wyższy. Niby nic, bo tylko 6 zł. Tylko ilu klientów tak sklepy nabijają w butelkę? - pisała rozgoryczona czytelniczka bo nie o 6 zł tutaj chodzi tylko o zasadę. I już miałem się słusznie oburzyć na Ikeę gdy pani Ewelina napisała jeszcze raz: „Miła niespodzianka! Dziś dostałam zwrot nadpłaty na konto! W życiu bym się nie spodziewała!” O proszę. A jednak można. Oczywiście wolałbym żeby takich różnic cenowych w ogóle nie było ale przynajmniej udało się to załatwić. 