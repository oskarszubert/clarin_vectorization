Otworzył je po 10 latach budowy król Harald V. Kosztowało ćwierć miliarda dolarów. Zajmuje 30 hektarów powierzchni. Cele przypominają pokoje w akademiku dobrej uczelni. Są tam płaskie telewizory i lodówki. Projektanci tak dobrali okna aby w celach było jak najwięcej słońca. W więzieniu nie ma krat. Na 10 do 12 cel przypada salon w wygodnymi sofami oraz kuchnia. Wygląda to niczym salon pokazowy Ikea - opisuje dziennikarz TIME.   W więzieniu znajduje się studio nagraniowe, są ścieżki do biegania a także dom gdzie więźniowie mogą spotykać się z żonami na całonocnych wizytach. - W przeciwieństwie do wielu amerykańskich więzień w powietrzu nie czuć zapachu potu i moczu - pisze autor. - Z kuchni gdzie więźniowie mają lekcje gotowania wydobywa się za to zapach pomarańczowego sorbetu. Strażnicy nie noszą tu broni. To zdaniem Norwegów budzi tylko niepotrzebny dystans między osadzonymi a strażnikami. Strażnicy jedzą posiłki razem z więźniami i uprawiają razem sporty. - Wielu więźniów pochodzi z patologicznych rodzin, dlatego chcieliśmy im stworzyć coś w rodzaju rodzinnych warunków- mówi architekt Per Hojgaard Nielsen. Połowa strażników to kobiety - Norwegowie wierzą, że one zmieszają agresję u więźniów. Na ile norweska miękka polityka wobec więźniów jest skuteczna? O ile w Norwegii co piąty osadzony wraca po pewnym czasie z powrotem do więzienia, tak w Wielkiej Brytanii czy USA (gdzie więźniów traktuje się ostro) od 50 do 60 proc... 