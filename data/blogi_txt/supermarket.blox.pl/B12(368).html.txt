Kolega z redakcji przyszedł w piątek do redakcji koło południa otarł pot z czoła i powiedział: przejechałem 3 km po parkingu w galerii Mokotów zanim znalazłem wolne miejsce Usłyszał: trzeba był robić zakupy przez internet. Strasznie nie lubię pisać standardowej wyliczanki pod tytułem: Polacy na święta wydadzą tyle na prezenty tyle. 9 listopada 2010 r firma badawcza Deloitte stwierdziła że „pomimo pesymistycznych prognoz dotyczących stanu gospodarki i własnej sytuacji finansowej, polska rodzina planuje wydać na Święta Bożego Narodzenia blisko 1800 złotych – to znacznie więcej niż w roku ubiegłym.” Tak naprawdę z podobnych badań moim zdaniem niewiele wynika bo skąd do cholery ten biedny Polak zapytany przez ankietera w październiku ma wiedzieć ile wyda na święta??? Kupię jednego karpia czy dwa? A może przyjedzie ciocia Halinka to trzy? A jeśli nie przyjedzie? - Ponad połowa Polaków najchętniej otrzymałaby pod choinkę kosmetyki oraz perfumy - ciągnie Deloitte. A ja nie! Jakoś myślę że tyle w tym prawdy co w badaniu robionym przez jedno z wydawnictw na temat tego co czytelniczki chciały by mieć dołączane do tzw. yellow press. Badacze usłyszeli że panie chciały by mieć dołączany tomik Szekspira. Po szczegółowych badaniach wyszło że mają na myśli torebkę. 