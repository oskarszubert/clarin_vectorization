Wczoraj opisywałem historię czytelniczki, która razem z trójką znajomych leciała z Pragi do warszawy. Że miejsc na pokładzie samolotu już nie było przewoźnik zaproponował po 250 euro na głowę tym jednostkom, które zdecydują lecieć do Wawy przez Niemcy. Skończyło się to tak, że na lotniksu w Dusseldorfie zaproponowano im kupno biletów do Warszawy za... 900 euro. Oto odpowiedź czytelniczki na sugestie komentatorow, że jej historia kupy się nie trzyma.  1.  Sprzedano więcej biletów niż miejsc, więc zgodnie z prawami fizyki nie wszystkie osoby mające bilet mogły polecieć samolotem na trasie: Praga - Warszawa. Jeśli nikt w dobrej wierze by się nie zgodził na zmianę połączenia, ktoś byłby postawiony przed faktem dokonanym i po prostu nie zostałby wpuszczony na pokład (Przepis Unii Europejskiej 261/2004). W obydwu przypadkach - dobrowolna zmiana trasy lub niedobrowolna - linie lotnicze są zobowiązane zapewnić alternatywne połączenie do portu przeznaczenia. A jednak może się okazać, że w sytuacji niestandardowej (długa kolejka do check in) umywają ręce. 2. Nie dostaliśmy kart pokładowych w Pradze, mimo że o nie prosiliśmy. Czesi poinformowali nas, że na samolot do Warszawy mamy się odprawić w Dusseldorfie. 3.  Gdybyśmy poruszali się po lotnisku biegiem i - mimo odmowy personelu, by odprawić się poza kolejnością - wepchnęli się bez kolejki, zapewne byśmy zdążyli... Ale sedno sprawy nie tego dotyczy czy pasażer szybko biega czy powoli, czy ma tupet czy nie. 4.  Byliśmy przekonani, że przedstawiciele linii lotniczych pomogą nam rozwiązać problem powstały w tak nietypowych okolicznościach, zadzwoniliśmy więc na infolinię do Czech. Tam nam wytknięto, że sami jesteśmy sobie winni: z samolotu powinniśmy byli przejść strefą tranzytową bezpośrednio do gate’u na lot do Warszawy; wtedy byśmy zdążyli. Problem w tym, że na lotnisku w Dusseldorfie nie ma strefy tranzytowej, pasażer musi najpierw wyjść ze strefy przylotów, następnie wejść do strefy odlotów. Ten argument nie zmienił naszej sytuacji: konkluzja rozmowy była taka, że spóźniliśmy się na lot do Warszawy z WINY LOTNISKA. 5.  Znamy języki obce. Bardzo dużo i często podróżujemy. Jednak z Pragi do Warszawy przez Niemcy jechaliśmy po raz pierwszy... Bezcenne.  6.  A lot powrotny, który nam zaproponowano, ten, który kosztował 900 euro, był z przesiadką w Pradze… Wiele absurdów, jak na jedną podróż. 