Oto historia pana Macieja, który chce sprzedać mieszkanie. Całkiem racjonalnie czytelnik wyszedł z założenia, że nie ma co podawać swojego numeru komórki (bo ludzie będą dzwonić długo po zakończeniu transakcji) tylko jakiś tymczasowy numer. - Świetnie się składa, bo w Play jest usługa Xtra Numer, która to właśnie umożliwia. Wysyła się SMS i otrzymuje się dodatkowy, tymczasowy numer, który można wyłączyć jak nie będzie już potrzebny. Tak zrobiłem, umieściłem przydzielony numer w ogłoszeniu. Wprawdzie był dopisek, że numer jest "w trakcie włączania", ale sądziłem, że to kwestia minut. Było to wieczorem 3 września. Nazajutrz, 4 września, zadzwoniłem na mój nowy nr i... usłyszałem jedynie reklamę Xtra Numeru =- relacjonuje. Szok? Niedowierzanie? Złość? - W BOK powiedziano mi, że "włączanie" może trwać 24 godziny. Sprawdziłem w regulaminie - "w ciągu 15 minut".  Ja bym co prawda dodał, że przydzielany nie znaczy włączany ale wyjdzie, że się czepiam. - Przez następne 3 dni, kilkukrotnie zgłaszałem sprawę do BOK, "podbijałem zgłoszenie", prosiłem o telefon zwrotny itd. Wreszcie kupiłem starter Plusa i zmieniłem numer w ogłoszeniu - pisze mi dalej pan Maciej. Czytelnik jednak się nie poddał. I zaczął w tej sprawie interweniować. Oto daty i numery interwencji: 12.10.2012 4986614110.10.2012 4978597109.10.2012 4975393504.10.2012 4953890006.09.2012 4838091006.09.2012 4835746804.09.2012 48242295 Pan Maciej chciał się dowiedzieć kilku rzeczy. Chodzi o włączenie Xtra numeru xtra.play.pl. Powinno trwać 15 minut, niektóry konsultanci mówią, że 24 godziny, a w momencie jak to piszę trwa to 60 godzinę.Dlaczego przez trzy dni, zgłoszenie nadal "czeka w kolejce do eksperta"?Dlaczego ponaglanie nie przynosi, żadnego efektu?Dlaczego nie można sprawdzić jaką pozycję zgłoszenie zajmuje w kolejce?I wreszcie pytanie główne: dlaczego przydzielony nr nadal nie działa? Na zgłoszenie z 4 września odpowiedziano mu błyskawicznie bo już 8 października. Bagatela po 35 dniach. Pani Kornelia z Play odpisała jednak całkiem rozsądnie. Szkoda że tak późno. „Informuję, że problem z działaniem usługi wynika z faktu, że na Pana koncie jest blokada usług Premium, zaś subskrypcja usługi jest na nich oparta. System dopuścił do aktywacji usługi, poprzez wysłanie SMS o treści START na numer 19872, ponieważ był to SMS bezpłatny. Ponieważ do prawidłowego działania usługi niezbędne jest wykupienie płatnej subskrypcji usługa nie mogła działać. W przypadku chęci korzystania ponownie z usługi proszę o zlecenie zdjęcia blokady na usługi Premium ( blokada progu SMS Premium powyżej 15 zł może pozostać) i zlecenie ponownej aktywacji usługi. Z uwagi na mylne informacje przesłane SMS-em po wyslaniu SMS- a o treści START na Pana koncie została uruchomiona rekompensata w wysokości 20 SMS przez trzy Okresy Rozliczeniowe.” Pan Maciej powinien więc zdaniem Play krzyknąć JUPI!!! i dać sobie spokój. Ale tego nie zrobił. I zadawał dalej pytania: 1. dlaczego został przekroczony czas odpowiedzi na reklamację (35 dni)?2. dlaczego na infolinii otrzymałem błędną informację o czasie uruchomienia usługi (24h zamiast 15min)3. dlaczego ponaglanie zgłoszenia nie przynosi żadnego efektu?4. dlaczego przez wiele dni zgłoszenie cały czas "czekało w kolejce do eksperta"?5. dlaczego nie można sprawdzić jaką pozycję zgłoszenie zajmuje w kolejce? To mu odpowiedziano jasno, prosto i czytelnie. A konkretnie zrobiła to już pani Aleksandra. Oto dwa barwniejsze kawałki. - Zawiadamiam, że poprzednie zgłoszenia nie były procesowane w trybie reklamacyjnym w związku z czym odpowiedzi na wspomniane zgłoszenia zostały udzielone terminowo. - W kwestii dodatkowych Usług jakie klient może uruchomić poprzez infolinię lub poprzez Play24 czas uruchomienia Usługi to do 24 godzin. Natomiast nie oznacza to, że Usługa uruchomi się konkretnie po 24 godzinach. Bywa tak, że włącza się już nawet po 15 minutach. Ponieważ czytelnik był wyjątkowo namolny, napisał jeszcze raz do Play, zdając jeszcze raz litanię pytań na które chciał poznać odpowiedź. Kropkę nad i - postawiła pani Kamila. Napisała, że pan Maciej nie ma racji ale.... „Mając na uwadze naszą dalszą, dobrą współpracę przyznałam Panu upust na opłatę abonamentową w wysokości 10 zł. Zostanie on aktywowany 20 października 2012 roku i będzie obowiązywał do 19 grudnia 2012 roku.” A tak w ogóle to: „przepraszam za długi czas oczekiwania na odpowiedź na wspomniane zgłoszenie. Wiązało się to z koniecznością dokładnej analizy przedstawionej sytuacji przez naszych ekspertów.” I wszystko jasne. Czasami, czasami Play potrafi jednak przepraszać ładniej. O tak jak tu: 