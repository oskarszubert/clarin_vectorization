Niecały rok temu pisałem w Gazecie jak to nasz narodowy operator postanowił przekuć swoja słabość w zaletę i uruchamia usługę e -paczki. Przesyłkę klient odbiera z najbliższej poczty. O jej dostarczeniu jest informowany przez pocztowców mailem albo sms. Złośliwi powiedzieli by, że usługa niewiele się różni od tego co Poczta oferuje dzisiaj. Bo i obecnie paczki odbiera się na poczcie (tyle, że o jej pojawieniu człowiek dowiaduje się nie sms a awizem). (Nawiasem mówiąc chciałbym serdecznie pozdrowić mojego listonosza, który ma problemy z doręczaniem do mieszkania nie tylko paczek ale i listów poleconych. Chapeau bas!) Ale do rzeczy. Paczki internetowe to bardzo wartościowy segment rynku - wart już według nieoficjalnych obliczeń ok. 800 mln. zł i szybko rośnie - rok w rok o kilkadziesiąt procent. Poczta jak na razie nie potrafi na internecie zarabiać. Do e - paczek zwyczajnie dokłada. E - paczka ma to zmienić. Ba ma być to cios który zaboli konkurencję. Która chce najbardziej lukratywny segment e- paczek (nadawanych w dużych miastach i między dużymi miastami) poczcie zabrać. Celuje w tym InPost ze swoimi paczkomatami. Zróbmy więc małe porównanie tych usług    1. Liczba punktów odbioru: Poczta Polska: jak na razie 990 poczt, do końca lutego w kolejnych 150 InPost: do końca lutego 300 paczkomatów w 60 miastach w kraju Zwycięża: Poczta Polska 1- 0    2. Tempo, tempo, tempo!: Poczta Polska: 3 dni robocze od momentu nadania. InPost: 2 dni robocze od momentu nadania. Zwycięża: InPost 1- 1 3. Cena: Poczta Polska: do 1 kg 7 zł, od 2 do 5 kg - 10,50 zł InPost: rozmiar A - 6,99 zł, rozmiar B - 8,99 zł i rozmiar C - 11 ,99 zł UWAGA ! W niektórych sklepach np. w Merlinie paczkomat InPostu jest za darmo! Zwycięża: InPost 1-2   4. Godziny odbioru: Poczta Polska: w godzinach pracy placówek InPost: całą dobę Zwycięża: InPost 1-3    5. Waga: Poczta Polska: obsługuje przesyłki do 30 kg InPost: obsługuje przesyłki do 12 kg. Zwycięża: Poczta Polska 2-3   6. Wysłanie za pobraniem Poczta Polska: możliwe i dopuszczalne we wszystkich placówkach InPost: możliwe w części paczkomatów Zwycięża: Poczta Polska 3-3   7. Sprawdzenie zawartości przesyłki Poczta Polska: tak - przy pobraniu InPost: nie Zwycięża: Poczta Polska 4-3   Kruczki pisane małą literą (kra kra) Kra - InPost Paczki są przechowywane w paczkomatach tylko trzy dni! Po tym okresie przez kolejnych 11 dni są do odbioru w Oddziale InPost. Kra- Poczta Polska Odbiór na Poczcie to mordęga. Regularnie stoję w kolejkach na poczcie. Jak ktoś raz sobie tak postał wie co to znaczy.  Reasumując: Usługa Poczty Polskiej jest pełniejsza. InPost ma za to umowy z dużą ilością sklepów internetowych, dzięki czemu może oferować atrakcyjne ceny. 