Dziś kolejny dzień w roku gdy duże sklepy są zamknięte. Zakaz pracy w świeta wprowadzili półtora roku temu posłowie PiS, lewicy, Samoobrony, LPR oraz PSL. Przyznaję, że zakaz - zakazem, pisanie o handlu swoją drogą, a i tak ze dwa razy udało mi się wybrać na zakupy do centrum handlowego i stanąć przed zamkniętymi drzwiami z miną jełopa.  Sklepy są zamknięte w Nowy Rok, Wielkanoc, 1 i 3 maja, w Zielone Świątki, w Boże Ciało, w święto Wniebowzięcia Najświętszej Maryi Panny (15 sierpnia), we Wszystkich Świętych (1 listopada), Święto Niepodległości (11 listopada) oraz święta Bożego Narodzenia.  Przy uchwalaniu ustawy spór był typowy: posłowie związani z prawicą i lewicą (presja związków zawodowych) wprowadzając zakaz tłumaczyli, że to w trosce o kobiety, które pracując w święta w sklepach, pozbawione są kontaktu z rodziną. Reprezentująca wielkomiejski elektorat Platforma była przeciw. Przez moment, juz po uchwaleniu ustawy szef klubu PO Zbigniew Chlebowski zapowiadał nawet, że Platforma zakaz zlikwiduje. Obietnica ta dołączyła jednak szybko do folderu: "rzeczy, które z zapalem opowiadają politycy aby dojść do władzy,  ale i tak nie maja zamiaru ich zrealizować".  Po póltora roku można zadać pytanie: i co tęsknicie? Brakuje wam wycieczki do centrum na standardową rundkę między spożywczakiem, ciuchami a McDonaldem? ;)  Bo mnie się wydaje, że ludzie do zakazu się już przyzwyczaili.  Ci, ktorzy koniecznie musza zrobić zakupy mogą skoczyć na stację benzynową (stacji zakaz nie dotyczy) albo do małego sklepu (w świeta wlasciciel malego sklepu jesli chce -  może stać za ladą, ale zatrudniany przez niego pracownik, już nie).  Kiedy rozmawiałem z kilkoma wlaścicielami takich punktów t - mi, że handlować w świeta opłaca się tym, którzy moga sprzedawać alkohol. Stacjom benzynowym obroty w okresie światecznym wzrosły w każdym  razie o jakies 20 %.  PiS, składając projekt zakazu handlu w święta, policzyło, że w wariancie optymistycznym przez wprowadzenie ustawy pracę w handlu straci 18 tys. osób, a roczna dynamika PKB obniży się o ok. 0,05 pkt proc. (czyli ostrożnie szacując, o ok. 0,6 mld zł). W wariancie pesymistycznym zatrudnienie spadnie o 27 tys. osób, a gospodarka straci ok. 1,2 mld zł.  Na ile te wyliczenia są dzis aktualne? Diabli wiedzą. Przypomnę jedynie,  że w trakcie poźniejszych sejmowych dyskusji o żadnym wzroście bezrobocia poslowie już nie mówili, bo duże sklepy borykały się wówczas z brakiem ludzi do pracy i nikogo zwalniac nie mialy zamiaru. Nawiasem mówiąc na ile takie poselskie argumenty wytrzymuja próbę czasu pokazał obecny kryzys, kiedy do każdej z dużych sieci spływają setkami podania o prace na najprostsze stanowiska po 1,4 tys. zl brutto miesięcznie.  Ale nie o tym miało być.  Od kilkunastu miesięcy co rusz pojawiaja się kolejne pomysly aby ograniczyć dni robocze. Część posłów PiS chcialaby wprowadzenia zakazu handlu w niedzielę -zakazu  wzorowanego na prawie niemieckim. Mialby on zawierać  szereg wyjątków. Gmina nadmorska, gdzie przyjeżdża dużo turystów, mogłaby w lecie z zakazu zrezygnować. Ale gmina, która turystów nie ma, już nie. Jeśli już jakaś gmina dopuści handel w niedziele, to nie jak dzisiaj od 8 do 22, ale np. od 12 do 16.  Prezydent Łodzi, Jerzy Kropiwnicki dniem wolnym chcialby zrobić uroczystość Objawienia Pańskiego, czyli Święto Trzech Króli (generalnie mówimy o 6 stycznia). W połowie października ub. roku Sejm odrzucił ten pomysł (przynajmniej na razie). Teraz do tej listy dochodzi jeszcze Wielki Piątek. Dziennik "Polska" twierdzi, że jeden z posłów PO stworzył projekt ustawy, która ma ustanowić Wielki Piątek dniem wolnym od pracy (ciekaw co prawda jestem na ile te rewelacje "Polski" maja oparcie w rzeczywistości).  Że ekstra dni wolne fajne sa  - nikogo przekonywać nie trzeba . Znalezienie entuzjastów takich pomysłow nie jest trudne. Problem w tym, że juz teraz mamy najwięcej (tyle samo co Słowacy i Portugalczycy) świąt w calej Unii Europejskiej, bo aż 12. Średnia w Unii to 9,6. Węgrzy mają na przyklad tylko 6 dni świątecznych w roku a uchodzący za leserów Francuzi -  11. Dzień wolny kosztuje nasza gospodarkę ponoć równe 4 duże bańki (4 mld. zł). Stać nas?  Doliczmy do tego standardowe 26 dni urlopu i wychodzi nam z tego, że statystyczny Polak wypoczywa przez 38 dni w roku. To naprawdę sporo. Istnieje prosty sposób aby pogodzic zwolenników wprowadzenia dodatkowych świąt w roku. Dajmy pracownikom swobodę wyboru. Z 12 dni świątecznych niech sześć w roku wybiera sobie sam pracownik. I sam niech podejmie decyzję czy chce się modlić w Świeto Trzech Króli czy udac się ze szturmówką na pochod 1 maja. 