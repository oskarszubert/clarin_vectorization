W centrach handlowych widać kryzys.  Parę dni temu dostałem maila od Vistuli - rabat 20 proc. na NOWĄ kolekcje wiosna - lato 2009. Robić przeceny - okey, każda sieć ma wkalkulowane, że towar sprzedaje w różnych cenach. Na poczatku marża jest najwyższa. Dajmy na to na spodniach za 300 zł, zysk sklepu sięga połowę ceny. Albo i więcej. Jak sieć męskie gacie przeceni o 20 %. to i tak zarobi. Jak przeceni o 40% - to samo. Ba, w luksusowych sklepach z odzieżą nawet jak zrobią  przecenę z 2 tys. na 500 zł to i tak wychodzą na plus.  Teraz jednak sklepy - od malych po duże- wpadly w  kanał. Ubrania zamawiane były jakieś 9 - 12 miesięcy temu, gdy o kryzysie mało kto jeszcze słyszał. Sklepy, przyzywczajone do wzrastającej co roku sprzedaży, zamówiły też więcej niz rok temu. A że nie mialy zbyt dużo wolnej gotówki, czesto brały towar  na kredyt.  A klientów jest mniej niż przed rokiem. Rynek równa w dół.  Ci, którzy kupowali droższe rzeczy, dziś wybierają tańsze.  Ci ktorzy kupowali tanie rzeczy, teraz myśla o bardzo tanich etc. Odejście tylko 15 %. klientów dla większości sieci oznacza balansowanie na krawędzi między upadkiem,  a poważny mi problemami finansowymi. A w niektórych sklepach (zwłaszcza z wyższej półki) klientów odeszła  jedna trzecia.  Na dodatek czynsz w centrach handlowych jest w euro. Średniej wielkości sklep płaci w dobrym centrum średnio 40 - 50 euro za m kw. miesięcznie. Przed rokiembylo to np. 20 tys. miesięcznie. Teraz już 30 tys.  To się odbija na marżach. Zysk na ubraniach maleje. Jesli do tego doliczyć  gwałtowny wzrost cen prądu od poczatku roku (ok. 30 proc.) właciciele sklepów odzieżowych mają klops. Klopsa? Mogą turlać klopsa?  Sklepy na gwałt szukaja płynności finansowej czyli nazywając to po ludzku potrzebują kasy. Głównie do obslugi zadłużenia w bankach.  Efekt tego jest taki, że w centrach handlowych w kwietniu obniżka goni obniżkę, ścigając się z promocją i mijając na zakręcie okazję. Ciuchy dawno nie były tak tanie. I to we wszystkich niemal segementach: od tych ekskluzywnych po "casual:".  Takie problemy dotycza nie tylko sklepów z ubraniami, ale również z szeroko pojetymi akcesoriami domowymi (choćby różnego rodzaju graty do kuchni), sieci delikatesów, niektórych sklepów z elektroniką.  Wnioski? Tak rozważając na gorąco:  Czeka nas w tym roku  bardzo dużo promocji.  Czeka nas też spore wietrzenie centrów handlowych. Część marek zniknie z rynku. Ciekaw jestem np. jakie będa losy szeroko otwieranych w ubiegłym roku sieci kawiarni - myślę, że liczba osób które chcą zapłacić za latte 12 zł w kryzysie się jednak zmniejszyła.  Klopoty czekają sieci delikatesowe. Im dłuższy kryzys - tym problemy beda wieksze. . Zwłaszcza w mniejszych miastach (Polska to nie tylko Warszawa, jak uważąją niektórzy) gdzie czestotliwość zakupów zmniejszy - już zmniejszyła -  grupa tzw. klientów aspirujących.  Przejęta zostanie duża sieć hipermarketów. Mam swój typ, ale nie moge go podać,bo  rzecznik prasowy sieci zaraz rzuci mi się do gardła. Jakośc produktów - zwłaszcza odzieżowych spadnie (a to szkoda, bo przez ostatni rok szła do góry i  - co tu ukrywać przyzyczailiśmy sie do lepszych jakościowo rzeczy).  W kość dostaną też biura turystyczne - wakacje za granicą to pierwsza pozycja do ścięcia, w czasach kryzysu.  I niestety, nie moge pozbyć się wrażenia, że najgorsze dopiero przed nami. 