W grudniu 2007r. kupiłem telewizor marki Samsung, miał być ekstra niezniszczalny - pisze pan Zbigniew.   - Po dwóch latach , cztery miesiące po upływie gwarancji zaczął się psuć. Oddałem go więc do serwisu, tam Panowie serwisanci stwierdzili że awarii uległa matryca LCD i Ze koszt naprawy przekroczy 3100 zł. , a nowy telewizor tego typu można kupić już za 1900-2500 zł.. Za ekspertyzę zapłaciłem 135 zł..  Pogodziłbym się z tym faktem gdyby nie to że ten telewizor kosztował 9000 zł. i że jeszcze przez rok będę go spłacał w banku. Inną sprawą jest to że nowy telewizor kosztuje 2500zł. a część do niego ponad 3000 zł. Pytam się czy tego typu postępowanie firmy Samsung jest w porządku, gdzie tu jest troska o klienta Inna sprawa to podejście konsultantów , przedstawicieli firmy Samsung., na moje dwa pisma odpowiedzieli dość niegrzecznie  że to nie ich sprawa że to ich niewiele obchodzi.  Moje argumenty że część do telewizora nie powinna być wyższa niż cały telewizor całkowicie ich nie interesuje, dla nich ważny jest biznes , kłopoty pojedynczego klienta ich nie interesują, pojęcie moralności dla takiej dużej firmy nie istnieje. Ze swoją sprawą zwracałem się również do Federacji Konsumentów w Warszawie , ale żadnego odzewu z ich strony nie było.  Dlatego zwracam się do Państwa z wielką prośbą o podanie ewentualnego adresu instytucji która byłaby mi gotowa pomóc. Mówiąc szczerze podobnie jak Federacja Konsumentów nie widzę żadnej instytucji która by była w stanie pomóc panu Zbigniewowi. Sąd? Marne szanse. Ustawa o szczególnych warunkach sprzedaży konsumenckiej też mówi o dwóch latach. Morał? Zero. Bo jaki morał może płynąc z takiej sytuacji? Nie kupuj telewizora Samsung za 9 tys zł? Pan Zbigniew pewnie już nie kupi 