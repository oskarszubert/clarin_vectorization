- Piszę do Was bo  już nie mam wyjścia i  nie wiem co mam dalej robić. Zacznę od początku, mój śp. mąż dnia 21.07.2008 r.wziął z sieci Plus telefon z  taryfą  mixPlus na okres 36 miesięcy. Polega to na tym iż telefon jest za złotówkę(lub nieco droższy) w zamian za to trzeba co miesiąc kupić doładowanie telefonu za 30 zł - opowiada czytelniczka. - Mąż regularnie się z tego wywiązywał, ale 24.10.2010 zmarł nagle w nocy na zawał.Ja po ceremonii pogrzebowej udałam się dnia 3.11.2010 do sklepu Firmowego sieci Plus w Raciborzu, gdzie przekazałam akt zgonu męża i zwróciłam im telefon. Myślałam że sprawa jest już zamknięta, ale po miesiącu zadzwoniono z Plusa do  mojego zmarłego męża z przypomnieniem iż nie załadował w listopadzie telefonu. Tłumaczyłam im że mąż nie załaduje telefon bo nie żyje, a telefon im oddałam oraz  przekazałam akt zgonu. Wtedy przeprosili i się rozłączyli. To jednak nie był koniec historii. Wpierw w połowie lutego zmarły mąż  dostał  pismo z Polkomtel S.A. z informacją iż ma wpłacić 150 zł z tytułu kary umownej naliczonej z powodu rozwiązania umowy(MixPlus) Pani Weronika poszła znów do sklepu firmowego Plus. Pracownik zadzwonił do sieci i udało mu się wyjaśnić że to była „awaria systemu”. Koniec? NIE.  21.04.2011 mąż znowu dostał pismo z Plus-a z żądaniem wpłaty 150 zł aby zakończyć procedurę windykacyjną. Co robi pani Weronika? Idzie do salonu firmowego. Znów telefon, przeprosiny, zapewnienie że taka sytuacja nie powinna mieć miejsce i sprawa na pewno jest już załatwiona. - Naiwnie myślałam że już mój śp. mąż i ja będziemy mieli spokój - opowiada czytelniczka. - Niestety w dniu 21.06.2011 zmarły  mąż dostał pismo, z żądaniem zapłaty 150 zł. do siedmiu dni, z informacją iż sieć ma prawo do sprzedaży wymaganych wierzytelności profesjonalnym firmom windykacyjnym! Dalej? Salon Plus, rozowa prze telefon z kierowniczką która zapytała czy żaden konsultant nie kazał jej pisać reklamacji!!!! - Odpowiedziałam a czemu mam pisać skoro błędy są popełnione prze nich samych - relacjonuje pani Weronika. - Owa kierowniczka powiedziała iż reklamację napisze w moim imieniu i mam do miesiąca czekać na odpowiedź. Zastanawiam się jaką odpowiedź, skoro mąż nie żyje, do dnia śmierci co miesiąc telefon regularnie ładował, a teraz po śmierci jest straszony karami za nieistniejące długi - pyta czytelniczka. Przypominam że zgodnie z prawem telekomunikacyjnym w przypadku telefonu (stacjonarnego i komórkowego) oraz internetu - umowa wygasa w momencie śmierci. U operatora trzeba tylko pokazać akt zgonu. Gdyby to były Stany Zjednoczone odszkodowanie które zapłaciłby Plus za taką wtopę byłoby naprawdę imponujące. 