Kilka dni temu pisałem o 80 - latce którą naciągnął „pomysłowy” akwizytor.  Znamy finał. Ale przypomnę o co chodzi. Pani Teresa ma ponad dwudziestoletni telewizor marki Yoko. Zapukał do niej akwizytor. I oferował za „prawie darmo” dekoder do telewizji CYFROWEJ zachwalając że będzie mogła  oglądać tyle kanałów że ho ho! Kobieta się zgadza. Przychodzi instalator i dziwi się że 80 latka nie ma innego telewizora. Ale co robi? Daje jej do podpisu dokumenty i wychodzi. Aha mówi jeszcze że „dekoder musi się „zalogować” i że za pół godziny wszystko będzie działać.” Oczywiście nie działa. A do 80 latki przychodzi wezwanie z firmy windykacyjnej że ma zapłacić 1.5 tys. zł za zaległy abonament i za dekoder! Znamy ciąg dalszy. Rzecznik UKE Piotr Dziubak przekazał mi list od pracownika Delegatury w Poznaniu który zajmował się tą sprawą. Sprawa ta była skierowana do Delegatury w Poznaniu przez Pana Zenona  który reprezentował Panią J (zainteresował się tym przypadkiem i chciała pomóc tej starszej Pani). Ponieważ w pierwszej odpowiedzi było stwierdzenie, iz wszystko jest ok i platforma "n" nie ma sobie nic do zarzucenia postanowiłem inaczej zadziałać. Nawiązałem bezpośredni kontakt z Dyrektorem Biura Obsługi Klienta, z którym po długiej dyskusji wypracowaliśmy wspólne stanowisko, iż "n" wycofa wszystko pod warunkiem zwrotu całego kompletnego dekodera. Dodatkowo poprosiliśmy o wskazanie adresów na jakie można wysłać dekoder wraz z opisem co wchodzi w skład kompletu dekodera. Ponieważ z racji miejsca zamieszkania tej Pani oraz jej zaawansowanego wieku powstał problem wysyłki w taki sposób aby nic się nie uszkodziło (najlepiej kurierem) przygotowaliśmy się również na ewentualną możliwość odbioru tego dekodera i odesłanie z Poznania do Krakowa do siedziby "n"  Mając dowód nadania przesyłki poinformowaliśmy o tym fakcie "n" prosząc jednoczenie o potwierdzenie ich działań do jakich się zobowiązali. W udzielonej odpowiedzi potwierdzili, że wszystko zostanie skorygowane zgodnie z wcześniejszymi ustaleniami. Od chwili naszego ostatniego działania nie ma z strony Pani J informacji aby w jakiś sposób była niepokojona przez operatora czy też firmę windykacyjną. Plus dla pana z UKE że mu się chciało. I wielki plus dla pana Zenona że mu się chciało i pomógł tej kobiecie. 