W najnowszym przewodniku Michelin, który dziś został opublikowany warszawska restauracja „Atelier Amaro” dostała pierwszą w historii gwiazdkę dla polskiej restauracji.  Co ciekawe Atelier Amaro powstało kilkanaście miesięcy temu. Jej założycielem i szefem kuchni jest Wojciech Modest Amaro, Polak który pracował w najlepszych restauracjach świata. To on a nie pani Gessler nadaje kształt polskiej kuchni. W wywiadzie dla „Gazety” który z nim robiliśmy razem z Leszkiem Kostrzewskim tak opowiadał o swoich początkach: - Wyjechałem w 1995 czy 1996 roku. Miałem 21, może 22 lata. Pojechałem na wakacje podszkolić angielski. W tamtych czasach dla Polaka były dwie opcje na londyńskim gruncie: budowa albo gastronomia. I co, wylądował pan na zmywaku?- Nie. Byłem bardziej "smart". Znajomi mojej siostry otwierali włoską restaurację. Poszukiwali zastępcy szefa kuchni. Nie miałem żadnych kwalifikacji. Ale sfabrykowałem CV. Ponieważ inwestorzy nie mieli pojęcia o gotowaniu, umówili mnie z szefem kuchni, żeby mnie przetestował. Trafiłem na sędziwego Włocha, który przez lata pracował w najlepszej włoskiej restauracji w Londynie - San Lorenzo.Usiadłem i opowiedziałem mu, że zawsze chciałem gotować, że oczywiście kłamałem w tym CV, ale jeśli on mi pozwoli zostać, to ja będę tak zasuwał, że będzie ze mnie zadowolony. Byłem szczery do bólu. A on?- Zrobił wielkie oczy. I powiedział, że nikt tak jeszcze z nim nie rozmawiał. Ale umówiliśmy się, że spróbujemy. Miał pan niewiarygodne szczęście- Tak. Stanąłem w kuchni i widziałem, że jestem na swoim miejscu. Zatelefonowałem do rodziców, że nie wracam. To dla mojej matki był duży cios. Była pracownikiem naukowym Uniwersytetu Śląskiego i nie mogła przeżyć, że nie wrócę na studia i ich nie dokończę.Przez pierwsze osiem miesięcy nie miałem dnia wolnego. Budziłem się o szóstej. O siódmej musiałem być w kuchni. Zaczynaliśmy od sprzątania pieców, bo one bardzo długo stygną. Stawałem obok, szef pokazywał mi, jak filetuje się jedną rybę, a ja już sam leciałem z 28 kilogramami. To co w tym było takiego fajnego?- Tego nie zrozumie nikt, dla kogo jest to tylko gotowanie. I choćbym opowiedział: "Ach, i jeszcze z boku posiekałem cebulę! A później zapiekłem papryki i obrałem! I mogłem zetrzeć jedną czwartą dużego kręgu parmezanu!", to i tak dla normalnych ludzi idiotyczna strata czasu. Ale dla mnie? "Wow! Mogę zetrzeć 30 kilo parmezanu? Naprawdę?! I jutro nam się skończy i będę o tej samej godzinie znów tarł 30 kilo?! Super!".Później przychodzili klienci na lunch i już trzeba było zasuwać. Przerwa, sprzątanie kuchni. Między 15 a 18 musieliśmy przygotować lodówki pełne półproduktów na wieczorne rezerwacje. Koło północy robiliśmy jeszcze zamówienia towaru na następny dzień. O pierwszej sprzątanie i można jechać do domu. W „Atelier Amaro” zjeść można tu polską kuchnię, ale nie sushi czy schabowego. Typowe danie? Kalafior, borowiki, mech.   Co to jest przewodnik Michelin? Dla kucharzy onzacza on karierę albo upadek. Kiedy francuski kucharz Bernard Loiseau przeczytał w "Le Figaro" plotki, że jego restauracja La Côte dOr może stracić jedną z trzech gwiazdek Michelina, wyjął strzelbę, włożył ją w usta i pociągnął za spust. Zginął na miejscu. Był 24 lutego 2003 roku. Restauracja może mieć maksymalnie trzy gwiazdki (takich jest na świecie ok. 80). Gwiazdki przyznaje stu inspektorów piszących dla czerwonego przewodnika Michelina (te turystyczne są zielone). Inspektorzy są anonimowi, jeżdżą po największych miastach świata. Michelin jest często krytykowany za wspieranie luksusu. Z drugiej strony to wyraz uznania dla najlepszych kuchni na świecie. Najlepsze restauracje w Polsce według Michelin (badają tylko Warszawę i Kraków): 