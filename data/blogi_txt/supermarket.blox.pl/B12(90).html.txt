Och jak ja nie lubię oszczędzania na pracownikach infolinii, która zazwyczaj kończy się chaosem podobnym do pożaru zamtuza w trakcie ostrzeliwania obozu wojskowego. Kiedy nasze firmy zrozumieją, że ludzie czasami wolą zapłacić trochę więcej ale za to, że będą traktowani w profesjonalny sposób??? - Piszę do Państwa gdyż jestem oburzony zaistniałą sytuacją i sposobem postępowania z klientami firmy Polsat Cyfrowy. W głowie mi się nie mieści jak chęć zysku i „przytrzymania” klienta bierze górę nad traktowaniem człowieka - tak swój list zaczyna pan Marcin. I relacjonuje, że w 2011 roku podpisał umowę z Cyfrowym Polsatem na internet,  Umowa powinna wygasnąć w pod koniec roku 2012. Odpowiednio wcześniej złożył wypowiedzenie. Jako powód podał przeprowadzkę i słabszy sygnał w nowym miejscu zamieszkania. - Moje zdziwienie było bardzo wielkie kiedy już po niedługim czasie zadzwoniła Pani z CP i próbowała mnie namówić na pozostanie w sieci, mimo wysłanego pisma. Takie telefony zaczęły się powtarzać coraz częściej i wzrastały proporcjonalnie do czasu wygaśnięcia umowy. Pewnego dnia zadzwonił Pan i przedstawił mi swą kolejną ofertę, po długiej konwersacji powiedziałem że muszę się zastanowić i poprosiłem o telefon za około tydzień, w tym czasie miałem zamiar przetestować wszystkie dostępne sieci które były w zasięgu mojego nowego miejsca zamieszkania. Tak więc temu Panu powiedziałem stanowcze na razie NIE DZIĘKUJE. Muszę się zastanowić. Pan powiedział, że za tydzień nie będzie miał być może tak dobrej oferty (29,90 zł/ mies) - opowiada pan Marcin. Po analizie dostępnych sieci okazało się że CP jest jednak najlepszy. Pan Marcin zaczął się łamać. - Po niedługim czasie zadzwoniła kolejna Pani z CP i na moją sugestie że „jakiś” Pan już dzwonił stwierdziła,  że to dziwne i że to ona jest z Biura Utrzymania Klienta i nic nie wie o kontaktowaniu się ze mną innych osób. Pani przedstawiła mi swoją ofertę na 19,90 zł/mies i w tym momencie wyraziłem ZGODĘ na podpisanie umowy - pisze mi pan Marcin. A co zrobił Cyfrowy Polsat? Oczywiście wysłał panu Marcinowi dwie umowy. Jedną na kwote 29,90 zł/mies z dnia 26.11.2012 a drugą na kwotę 19,90 zł/mies z dnia 28.11.2012. Czytelnik udał się do autoryzowanego przedstawiciela CP trzy tygodnie temu. Ale mimo maili do centrali nikt sprawy nie załatwił. - Wniosek jest jeden, mimo tego że niby wszystkie rozmowy są nagrywane nie mamy żadnego dowodu na to, .na co się zdecydowaliśmy i nigdy w życiu nie zgodzę się na jakiekolwiek przedłużanie umów przez telefon - denerwuje się pan Marcin. I dziwi się, że gdy trzeba było utrzymać klienta telefony urywają się co dwa dni ale kiedy trzeba temat wyjaśnić nikogo to nie obchodzi. Użyłem magicznego zaklęcia i wysłałem maila do biura prasowego CP z pytaniem o co chodzi? I proszę odpisała mi Olga Zomer Rzecznik Prasowy Cyfrowy Polsat S.A. ”Piszę z dobrymi wiadomościami - sprawa naszego Abonenta została już wyjaśniona a chwilowy problem skutecznie rozwiązany.Po otrzymaniu zgłoszenia od Abonenta niezwłocznie przystąpiliśmy do zidentyfikowania i naprawy nieścisłości, jakie wystąpiły w umowie Klienta. Powstały ona na skutek zdublowania w systemie umowy dotyczącej przedłużenia usługi internetowej. Bardzo przepraszam za to nieporozumienie. Nie było ono złą wola Cyfrowego Polsatu a incydentalnym błędem systemowym, który został już skutecznie wyeliminowany.Na chwilę obecną Klienta obowiązuje umowa zawarta telefonicznie w dniu 26 listopada 2012 r. Fizycznie umowa zaczęła obowiązywać Klienta od najbliższego okresu rozliczeniowego, czyli z dniem 22 grudnia 2012 r. Współpraca została przedłużona na kolejny okres podstawowy o długości 12 miesięcy, na pakiet danych 4 GB w cenie 19,90 zł miesięcznie.” Czy jednak nie fajniej by było gdyby takie sprawy od ręki załatwiał konsultant a nie rzecznik prasowy??? 