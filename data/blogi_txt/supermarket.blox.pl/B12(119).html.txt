Tyle się mówi na temat potęgi e-handlu i jak to wszyscy przenoszą się do kupowania on-line. To teraz rozwiejmy ten mit. Gotowi?Oto świeżutki ranking największych sieci handlowych świata tzw. tradycyjnych sporządzony przez konsultantów z firmy Deloitte. Numer jeden od lat jest ten sam. To Wal-Mart. Ja rozumiem, że sieci nie wychodzi w Europie, że szuka cały czas pomysłów co dalej, że zatrudnia te 2.2 mln. pracowników płacąc im najczęściej marnie itd. itp. ale jego przychody to 469 mld dolarów.... Tak, tak MILIARÓDW. Czyli jakby wziąć całego Carrefoura, całe Tesco, całą grupę Schwarz z Lidlem i Kauflandem, całe Metro z Makro, Saturnem i Media Marktem to i tak będzie za mało, żeby wyrównać obroty Wal-Martu. Zysk giganta? 17,7 mld. dolarów...  TOP 10 - Global retailersFY 2012 Miejsce  w rankingu – edycja 2014   Miejsce w rankingu – edycja 2013   Nazwa spółki   Kraj pochodzenia   Przychody ze sprzedaży detalicznej w roku obrotowym 2012  (mln USD)     1   1   Wal- Mart Stores, Inc.   USA   469.162     2  ↑   3   Tesco  PLC Wielka Brytania   101.269     3 ↑   6   Costco  Wholesale Corporation   USA   99.137     4 ↓   2   Carrefour  S.A. Francja   98.757     5   5   The  Kroger Co.   USA   96.751 6 ↑   7   Schwarz Unternehmens  Treuhand KG   Niemcy   87.236* 7 ↓   4   Metro  AG   Niemcy   85.832     8 ↑   10   The  Home Depot, Inc.   USA   74.754     9 ↓   8   Aldi Einkauf GmbH   Co. oHG   Niemcy   73.035*     10 ↑   11   Target Corporation USA   71.960     *daneszacunkowe Żeby było zabawniej europejskie sieci nie radzą sobie z kolei w USA - czego choćby dowodem jest ubiegłoroczna plajta sieci Fresh   Easy prowadzonej przez Tesco w USA. Amerykańska przygoda kosztowała Brytyjczyków bagatela 2 mld. dolców. To oznacza, że handel - handlem, narzędzia rynkowe takie same, ale konsumenci w Europie i USA mocno się jednak różnią, jeśli chodzi o zwyczaje zakupowe.   Mocno też nadwerężona jest pozycja Carrefoura (spadek z 2 miejsca na 4), który nie jest już największą siecią nawet na swoim rodzimym rynku we Francji. W sumie pierwsza 10 zanotowała jednak wzrost przychodów o 4,2 proc.Aha, jakby kogoś zainteresowało to Jeronimo Martins właściciel Biedronki jest na miejscu 67 - przychody - niecałe 14 mld dolarów - zysk 471 mln dolarów. Ponad połowa przychodów sieci z rankingu pochodzi ze sprzedaży  FMCG - czyli jedzenia, proszków etc. Wciąż najbardziej rentowna jest jednak moda, której średnia marża zysku netto wyniosła 7,4 proc., czyli ponad dwa razy więcej niż w całym rankingu, - Co ciekawe, to właśnie w tym sektorze doszło do dużych zmian w Polsce. Marki lokalne należące do np. CCC coraz częściej wygrywają z sieciami zagranicznymi. W ub. roku sklepy zamknęła międzynarodowa sieć obuwnicza Nine West, a do marca swe salony zamkną Cottonfield i Jackpot - pisze Deloitte. A teraz jak radzi sobie e-handel?Największa sieć w rankingu e-detalistów zajmuje dopiero... 16 miejsce w rankingu głównym. I jest to Amazon. TOP 5 – Global e- retailers FY 2012       Miejsce w rankingu e-detalistów   Miejsce w rankingu głównym   „2014 Global Powers of Retailing”   Nazwa spółki   Kraj pochodzenia   Przychody ze sprzedaży e-commerce w roku obrotowym 2012 (mld USD)   Udział przychodów ze sprzedaży e-commerce w łącznych  przychodach ze sprzedaży detalicznej     1   16   Amazon.com, Inc   USA 51.733   100 %     2   50   Apple Inc./ Apple  Stores   USA 8.600*   31,4 %     3   1   Wal-Mart Stores, Inc.   USA   7.500* 1,6 %     4   75   Otto (GmbH   Co KG)   Niemcy   7.410,6* 57,1 %     5   142   Beijing  Jingdong Century Trading Co., Ltd. (Jingdong Mall)   Chiny   6.663,3*   100 %     Oczywiście nie oznacza, to że należy lekceważyć e-commerce. To na pewno jest przyszłość, ale ciągle więcej się o nie mówi i pisze, niż faktycznie na to zasługuje. - Z perspektywy regionu handel elektroniczny miał największy wpływ na wielkość przychodów w Ameryce Północnej, a najmniejszy w Europie. Wzrost sprzedaży on- line był najsilniejszy wśród detalistów z regionu Azji i Pacyfiku, a najsłabszy w spółkach z Ameryki Północnej. Jak wynika z zestawienia 53 spółki w ogóle nie prowadzą sprzedaży on-line. Są to głównie reprezentanci branży spożywczej – twierdzi cytowany w materiale prasowym Marcin Łaszkiwicz z Deloitte. A jak to jest w Polsce? Jak wynika z raportu Deloitte przygotowanego wspólnie z Grupą Allegro „Digital Trends 2013” całkowita wartość dodana polskiego e-commerce wynosiła w 2012 roku 7,3 mld zł. Wielkość gospodarki internetowej w Polsce w ciągu ostatnich sześciu lat podwoiła się i odpowiada ona za 5,8 proc. PKB wypracowanego w 2012 roku. 