Myślałem że to koniec historii o porąbanych cenach w sieci IKEA o których pisałem ostatnio dwa razy a tu... kolejny przypadek Proszę zobaczyć tak wygląda podejrzana sofa:  Sofa jest pod zarzutem manipulacji cenowych na szeroką skalę. - Witam, ostatnio zdziwiła mnie promocja IKEA na sofę rozkładaną Tjurko dla członków IKEAFamily w Poznaniu.  Sofa ta kosztuje 899,00 PLN, ale " w promocji" Cena IKEA FAMILY 699,00 PLN. Fajnie bo 200 zł mniej, ale zajrzałam na normalną cenę  i tu już mamy bez promocji 499zl. Nie wiem już jaka jest cena normalna, a do IKEI nie mam trzech kroków, po co ceny na stronie, skoro kompletnie nie mają pokrycia z rzeczywistością?? - pyta czytelniczka rozkładając ręce. Sprawdziłem. I co? Jak tłumaczy sieć cena standardowa sofy to 899 zł. Ale IKEA Poznań w ramach programu IKEAFamily zrobiła własną promocję na tę sofę i obniżyła cenę do 699 zł. - Każdy ze sklepów IKEA samodzielnie ustala i prowadzi tego typu działania, na miesiąc z góry ustalając listę produktów biorących udział w promocjach oraz ich ceny - tłumaczy sieć. Jednocześnie IKEA Polska, czyli "centrala" w międzyczasie zdecydowała o obniżce ceny rzeczonej sofy do 499 zł. - W związku z tym poszła już informacja lokalna IKEA Family o promocji i zderzyła się z informacją o centralnej obniżce. Koniec końców cena wynosi 499 zł. Tego typu sytuacje są czasem nieuniknione przy systemie, w którym każdy ze sklepów prowadzi własne akcje promocyjne. Różnice w cenach widoczne na stronie zostały już poprawione - twierdzi sieć. To co, kto opisze następny przypadek? ;) 