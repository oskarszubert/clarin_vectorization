Tak, tak wiem jak to brzmi. I nawet jeżeli zamiast listonoszy będą listy dostarczać tancerki topless albo klony Roberta Pattinsona (ja też tak do końca nie wiem kto to jest, ale kobietom się podoba) i tak Poczta Polska dla sporej części osób będzie be. Nasz narodowy monopolista nagrabił sobie przez ostatnich kilka lat całkiem konkretnie. Kartki pocztowe, które docierały do adresata po miesiącu, paczki pocztowe, które już nie docierały w ogóle, gigantyczne kolejki, nieuprzejma obsługa itd. itp. Tutaj każdy może sobie wstawić swoją historięZ badań Poczty za ostatnie półrocze wynika, że doręcza  terminowo 89 proc. priorytetów, niemal 86 proc. listów zwykłych, ponad 86 proc. paczek terminowych i 99 proc. paczek ekonomicznych. Dla porównania w grudniu dwa i pół roku temu terminowo dostarczała jedynie nieco ponad połowę paczek.Oczywiście powstaje pytanie na ile badania Poczty Polskiej robione przez samą Pocztę są wiarygodne. UKE twierdzi, że PP ma tu tendencję do rasowania swoich wyników, ale generalnie poprawę widać. Pytanie też czy przez kryzys nie spadła liczba nadawanych Pocztą przesyłek. Tego jeszcze nie wiem ale postaram się to zbadać. Fakt Poczta w ostatnich miesiącach się powoli zmienia. Nasz narodowy operator walczy o przeżycie. Podnosi ceny, bo w kasie mocno brakuje mu gotówki.  Poczta na koniec ubiegłego roku miała prawie 300 mln zł straty (50 milionów miesięcznie kosztują  wywalczone przez związki zawodowe przed rokiem podwyżki). Efekt mamy jedne z najdroższych listów w Europie (siódme miejsce, więcęj za listy płaci się właściwie w Skandynawii).Negocjuje z związkami zwolnienia grupowe, chce zamknąć część nierentownych nierentownych urzedów (ok. tysiąca) głównie na terenach wiejskich i w małych miasteczkach. Wprowadza też nowe usługi np. powiadamianie o nadejściu paczki sms bądź mailem. Obawiam się jednak, że bez gruntownej restrukturyzacji zatrudnienia (mniej ludzi w biurach, więcej listonoszy) te zmiany nic nie dadzą. A na zmiany w strukturze zatrudnienia nie zgodzi się bodaj 40 pocztowych związków zawodowych. 