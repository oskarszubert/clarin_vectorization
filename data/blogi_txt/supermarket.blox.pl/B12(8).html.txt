Sezon na przeziębienia w pełni, kto nie kicha to będzie kichał a firmy farmaceutyczne będą zarabiać pieniądze. I nic w tym dziwnego nie ma. Ale pan Marek zainteresował mnie nowym produktem pomagającej walczyć z zatokami. Link, który podesłał prowadził do Wykopu i uznałem sprawę na tyle interesującą, że warto o niej napisać coś więcej. Zaczynamy od opakowania. Co to państwa zdaniem jest?  Ibuprom Zatoki w sprayu nieprawdaż? Czyli ibuprofen, który działa przeciwbólowo i przeciwzapalnie. Otóż nie proszę państwa.  Postanowiłem zapytać producenta:  1. Dlaczego produkt nazywa się Ibuprom zatoki skoro nie ma w nim ibuprofenu?2. Czy cena ponad 19 zł za trochę wody z solą nie wydaję się Państwu nieco przesadzona? Odpowiedziała mi pani Agnieszka Michalska z USP Zdrowie: „Szanowny Panie, Produkt, o który Pan pyta nazywa się Hipertonic Spray i jest to 3% roztwór chlorku sodu o czym mówi informacja na opakowaniu. Preparat jest rekomendowany przez producenta Ibupromu Zatoki, ponieważ z medycznego punktu widzenia płukanie jam nosa roztworami izotonicznymi (0,9 NaCl), hipertonicznymi wody morskiej i soli fizjologicznej wskazane jest w ostrym i przewlekłym zapaleniu błony śluzowej nosa i zatok przynosowych. Hipertonic Spray przywraca fizjologiczne funkcje błony śluzowej nosa, udrożnia przewody nosowe i ujścia zatok przynosowych. Roztwory tego typu stosowane są w celu ułatwienia usunięcia zalegającej wydzieliny z przewodów nosowych i oczyszczenia błony śluzowej nosa. Podobne preparaty są oferowane na polskim rynku także przez innych producentów, przy czym poziom cenowy jest tu zbliżony.” I wszystko jasne. 