W Polsce jest tylko jeden obraz – mówi Cuma, bohater filmu „Vinci”. Trzymając się tej stylistyki na świecie jest też jeden znany firmowy kalendarz. Ten firmy Pirelli Mimo to wiele firm usiłuje zrobić coś podobnego. Od czterech lat dwie potężne firmy handlowe działające w naszym kraju Media Markt i Rossmann wydają więc swoje kalendarze. Lokalne w sensie: robią je polscy fotografowie a występują polskie modelki. Różnic między tymi produktami jest kilka: sieć sklepów z elektroniką robi go z paniami bez ubrania, w sieci drogeryjnej panie są ubrane. W MM w roli modelek występują właśnie modelki, w Rossmannie są to pracownice sieci (w tym roku zgłosiło się ich dwieście, wybrano 12). MM wydaje go aby ukazać „wyrafinowaną erotykę z prowokacyjnym wizerunkiem naszej sieci” a Rossmann bo „zdecydowana większość naszych klientów i pracowników to kobiety” Że zacytuję jeszcze raz komunikaty prasowe: „W kalendarzu Media Markt na 2013 rok wszystkie zdjęcia są czarno- białe. Fotografie przedstawiają akty modelek wcielających się w role rezydentek i pokojówek uzdrowiska. Na zdjęciach na zasadzie product placementu obecne są też urządzenia RTV i AGD oraz gadżety elektroniczne dostępne w Media Markt.” I Rossmann: „Jak powiedziała jedna z uczestniczek „….przez kilka lat patrzyłam w pracy dla Claudię  Schiffer sprzedając reklamowane przez nią kosmetyki…  a teraz mam równie piękne zdjęcie….” Oba produkty rozdawane sa partnerom handlowym sieci. Kalendarze niewiele z tym mają pewnie wspólnego, ale udziały Rossmanna cały czas w naszym rynku rosną (700 sklepów zrobi w tym roku 5 mld zł przychodów), Media Marktu zaś przez kryzys na rynku elektroniki raczej się kurczą. 