Za moment będę się znęcał nad rzecznikiem sieci Play. Chodzi o sprawę którą przed kilkoma dniami opisywaliśmy w Gazecie Wyborczej: ” - Ktoś sfałszował mój podpis - mówi Olga Żmijewska, tłumacz i abonent sieci Play . - Zaczęło się w czerwcu. Zadzwonił do mnie konsultant że moją umowa się kończy a mają dla mnie „ciekawą” propozycję. - Przysłali mi aneks. Zdziwiłam się bo tylko jeden egzemplarz - dla klienta - opowiada. - Odłożyłam go  na bok zakładając że to jakaś pomyłka i podeślą mi drugi do podpisu, który będę musiała odesłać. Nie przyszedł. Przyszły za to faktury. Pierwsza na 273 zł, druga na 248. Głównie za internet. Pani Olga do tej pory płaciła 50 - 80 zł miesięcznie. Tłumaczka zadzwoniła na infoliinię. - Po wejściu w życie aneksu zostały wyłączone pakiety internetowe które pani miała do tej pory - usłyszała. - Jakiego aneksu? Nie podpisałam żadnego aneksu - obruszyła się. - Ależ pani podpisała . Jest tutaj pani podpis. - Nie podpisałam! Pani Olga zgłosiła reklamację. Pani z infoliniii. nawet nie pytała o szczegóły. Sama zaproponowana żeby w reklamacji wpisać: oszustwo. Play odezwał się w listopadzie. - Proszę podesłać faksem oświadczenie że nie podpisywała pani  aneksu. Faks do nas nie dotarł. Wysłała jeszcze raz. To samo. Poszła do salonu Play gdzie pracownik osobiście jej oświadczenie  podstemplował i podpisał. Oświadczenie zaginęło.” Marcin Gruszka rzecznik sieci Play poczuł się urażony nikłym zaprezentowaniem stanowiska jego firmy w sprawie pani Olgi. „Marcin Gruszka z sieci Play odpowiedział krótko, że sprawy nie ma, bo reklamacja klientki została przecież załatwiona. A pani Olga ma zamiar złożyć doniesienie do prokuratury.” Tak została streszczona moja odpowiedź, w dzisiejszym tekście na gazeta.pl. Pozwolę sobie zatem opublikować ją w całości, ponieważ z tekstu nie wynika jak sprawa została rozwiązana.” Zostało to wyraźnie w Gazecie Wyborczej zaznaczone - reklamację załatwiono pozytywnie. Rzecznik pisze: „Sprawa została rozwiązana przed  23.12.2010. (trzy tygodnie przed interwencją Gazety Wyborczej) Otóż nie panie Marcinie. Zajęliście się Państwo sprawą dopiero po wpisie na moim blogu w połowie  listopada. Odezwała się wówczas pracownica Państwa biura PR której podałem namiary na panią Olgę. Wtedy i dopiero wtedy udało się wywołać jakąkolwiek reakcję sieci. Korespondencja mailowa do wglądu jeśli ma Pan na to ochotę.   Uznaliśmy reklamację Klientki za zasadną. (klientka ma rację) Pismo od Play klientka dostała na początku stycznia. - Następnego dnia zadzwonił do mnie pracownik z innego działu. Że ponieważ nie zapłaciłam rachunków wyłączą mi telefon - opowiada pani Olga. Posługiwać się sfałszowanym podpisem, nie załatwić reklamacji przez cztery miesiące a na koniec grozić że się wyłączy telefon? To dość kompromitujące nieprawdaż? 