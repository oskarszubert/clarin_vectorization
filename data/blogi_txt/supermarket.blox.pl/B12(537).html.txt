"Kurier przywiózł mi z Biedronki pudło po bananach. W środku było wino. W miłym liście dyrektor ds. relacji zewnętrznych dyskontowej sieci p. Alfred Kubczak zachęca mnie do spróbowania win francuskich z najnowszej oferty. To miły, europejski gest" - pisze na swoim blogu Wojciech Bońkowski.  - Lidl przesłał mi ostatnio sześć win do oceny - opowiada z kolei Konrad Jagodziński, autor blogu www.srodkowapolka.com. Podobne przesyłki dostali też m.in. autorzy blogów WINE TASTING PL oraz Białe nad Czerwonym. Skąd takie zainteresowanie blogami ze strony dyskontów? Przyczyn jest kilka. Przepraszam - przyczyna jest jedna tzn. pieniądze. Dyskonty uważają zwyczajnie że to się im opłaca. - Blogosfera wspiera mocno Biedronkę - ocenia Jerzy Kruk, sommelier, właściciel autorskiego sklepu z winami 4senses.pl. Przykład jak współpracować z mediami społecznościowymi dało im Marko. - Od początku bieżącego roku współpracujemy z blogerami zajmującymi się hobbistycznie kulinariami i enologią - opowiada  Magda Figurna z Makro. I tłumaczy tak: generalnie coraz więcej osób przychodzi do hal aby sobie kupić coś prywatnie do jedzenia korzystając z tego że Makro jest mocne jeśli chodzi o mięsa i ryby (wołowina argentyńska, gęsina etc.) Kiedy sieć weszła na Facebooka zobaczyła, że ma sporo pytań właśnie o taką ofertę. Aby się podpromowac z takimi produktami Makro  zrobiło projekt warsztatów kulinarnych i enologicznych dla blogerów. Znaczy się bloger przychodzi je i pije za darmo słuchając opowieści na temat produktów które właśnie konsumuje. Super nie? - Przykładowo ostatni warsztat adresowany do blogerów parających się enologią poprowadził nasz sommelier oraz chorwackie małżeństwo prowadzące restaurację i sklep oferujący wina. Warsztaty kulinarne mają natomiast swoje motywy przewodnie - np. potrawy ze świeżych ryb albo pasztety, sery i wina - opowiada Figurna.I dodaje: - Odnośnie liczb, wspomnę jedynie, że pracujemy z najbardziej popularnymi blogerami, nieustannie również staramy się rozbudowywać tę grupę. Sami blogerzy piszą, że Makro nie tylko robi warsztaty ale również wysyła im wina do testowania. Zjawisko mym zdaniem będzie się nasilać. Blogi kulinarne czyli o szeroko pojętym jedzeniu i piciu należą do kategorii po pierwsze popularnych, po drugie wpływowych, a po trzecie rosnących (w sensie rośnie ich liczba). A jeśli ktoś nie wierzy to niech zobaczy ile blogów tego typu jest dajmy na to w pierwszej 50 Bloxa. I żeby nie było, taka sytuacja bsolutnie mnie nie oburza. Jeśli oczywiście bloger zaznacza skąd dostał towar, który testuje. 