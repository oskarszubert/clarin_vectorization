Dzień dobry: ilu mamy rodziców na sali? Dziękuję. A czy ktoś z Państwa kupiłby swojemu dziecku na Dzień Dziecka zestaw do pokera??? A można.  - Chciałam Pana zainteresować ofertą Lidla na zbliżający się dzień dziecka, obok samochodzikow, kuchenki, puzlli, można kupić dzieciom zestaw do pokera - pisze do mnie pani Marta Jak to zobaczyłam to ciężko mi było uwierzyć w taki absurd. Nie jestem nawiedzoną matką, nawet nie mam dzieci, ale zachęcanie dzieci do hazardu? Coś tu jest mocno nie w porządku. Pani Marta napisała list ze skargą do Lidla ale... - Nie odpowiedzieli mi, nie spodziewałam się szczerze mówiąc, że odpowiedzą. I teraz pytanie: czy pani Marta przesadza? A mże jednak sklep nie powinien promować takich produktów w ofercie dla dzieci? Tutaj powinienem wygłosić jakiś twardy pogląd, bo blogi są od twardych poglądów ale mówiąc szczerze mam z tym problem Z jednej strony poker to matematyka. Ale matematyka od której można się uzależnić i stracić duże pieniądze. Czy kupiłbym 10 letniemu dziecku zestaw do pokera? Nie. A 15 latkowi?  Chyba też nie. A Państwo? 