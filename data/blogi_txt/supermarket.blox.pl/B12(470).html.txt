- Kolegę z pracy spotkał policzek ze strony straży miejskiej. To za to, że był przemądrzały. Twierdzi, że statystycznie lepiej jest zapłacić opłatę dodatkową od straży miejskiej niż regularnie zasilać parkometr - napisał do mnie stały czytelnik pan Marcin. [Tutaj osobiście wyrażę swoje oburzenie na politykę kolegi pana Marcina bo po to są parkomaty aby płacić za nie czy to się komuś podoba czy nie.] Ale wracając do przypadku. Kolega pana Marcina pracujący w centrum Warszawy w kancelarii prawnej wyszedł z pracy. Poszedł do samochodu, a tam żółty bucik, z opłatą dodatkową za parkowanie i z laurką kontaktową. -  Jak do niego dołączyłem, to się biedny prawie gotował - opowiada pan Marcin. I dodawał że że pewnie będą go szczuć jakimś znakiem de coś tam... Bo już raz przechodził podobną sytuację i ostatecznie rozeszło się po kościach, de coś tam w takich sytuacjach nie działa - relacjonuje czytelnik. Przyjechali - jeden smutny pan z wąsem do dokonania operacji i jedna pani. Dialog według relacji pana Marcina wyglądał tak:  - Który z panów jest kierowcą? - zapytała pani. - Ja - kolega się zgłosił.- Będzie mandat...- Tak? A za co?- Będzie mandat, przyjmuje pan?- Nie, nie przyjmuje.- To się spotkamy w sądzie..- Dobrze, to się spotkajmy. Pani pisze, kolega według opowieści pana Marcina zaczyna dociekać. - Za co ten mandat?- Za znak d44- Za jakie d40? Niech pani pokaże- D44, nie d40, proszę pana, jest kodeks ruchu drogowego, jest pan kierowcą, prawo jazdy pan ma, przepisy ma pan znać, nieznajomość prawa szkodzi.  -No dobrze, Ale co ja w ogóle zrobiłem? Gdzie to d4 wisi?- D44, nie d4. Wisi przed wjazdem do strefy płatnego parkowania! Pan poda dane...- Pani wypisuje, tylko szybko, bo mi się spieszy...- Proszę pana, od pouczania to ja jestem... Pan ma siedem nieopłaconych opłat!- Jakie siedem, najwyżej 3! Pani strażniczka do kolegi:- Na kiedy wezwanie?- Jakie wezwanie?- Do Straży... na kiedy?- Nie chcę wezwania.- To dostanie pan wyrok z sądu...- A proszę bardzo! - Zapytałem smutnego pana, kiedy ściągał blokadę jak to jest z d44, odpowiedział, że jest, i że mają prawo założyć blokadę każdemu, kto się nie stosuje do przepisów - opowiada pan Marcin, który był przy tej sytuacji. Pan Marcin - również prawnik - postanowił więc sprawdzić jak to wygląda. Innymi słowy czy straż ma prawo w takim przypadku założyć blokadę czy nie? Wszedł  na stronę MSWiA aby znaleźć odpowiednie przepisy. Znalazł rozporządzenie Ministra Spraw Wewnętrznych i Administracji z dnia 14 stycznia 2000 r. w sprawie usuwania samochodów i blokady kół. Żadnych jednak przepisów pozwalających Straży na zakładanie blokad za niezapłacone mandaty na terenie przeznaczonym do parkowania nie znalazł. Chciałem już wykonać jakieś bardzo efektowne porównanie i poznęcać się nad Strażą Miejską gdy WTEM sprawdziłem w Lexie że to rozporządzenie na stronach MSWiA jest...  dawno nieaktualne. Jak jest wobec tego z tymi blokadami? Poszperałem sam w Lexie (program gromadzący akty prawne). I? O blokadach mówi teraz art. 130a. pkt 8 prawa o ruchu drogowym: „Pojazd może być unieruchomiony przez zastosowanie urządzenia do blokowania kół w przypadku pozostawienia go w miejscu, gdzie jest to zabronione, lecz nieutrudniającego ruchu lub niezagrażającego bezpieczeństwu.” W sumie jednak kolega pana Marcina parkował w miejscu dozwolonym. To że za parkowanie nie zapłacił to inna kwestia... Może ktoś z państwa ma pomysł na jaki przepis powołuje się tu Straż Miejska? 