Ile w dobie internetu zostało nam prywatności? Czy pokazalibyśmy obcej osobie w tramwaju swoje zdjęcia z plaży? Oponę na brzuchu? Cellulit? Zdradzili poglądy polityczne? Ujawnili, że wczoraj rozstaliśmy się z kobietą/mężczyzną? Nie! A w sieci nie mamy z tym problemu. To fragment tekstu który napisałem do ”Gazety” razem z Tomkiem Grynkiewiczem. Ukazał się on kilka dni temu. Aby go stworzyć ukradliśmy w internecie tożsamość kobiecie. 29 latce, która lubi jeździć na nartach i zna się na komputerach Jej zdjęcia skopiowaliśmy z jej z profilu na Naszej-klasie. Wszystko po to aby dostać się na konto jej sławnej koleżanki na Facebooku. 29 latkę nazwaliśmy Rudą. Jej koleżankę ZFL. Dziś odezwała się do mnie i kolegi współautora Ruda. Napisała mail. Zwyczajnie jej przykro. Minimum tego co mogliśmy zrobić to wysłać do niej przeprosiny przed publikacją. Nie zrobiliśmy tego. Popełniliśmy błąd. Pisząc o zjawisku - zapomnieliśmy o człowieku. Przepraszam zarówno Rudą jak i ZFL. 