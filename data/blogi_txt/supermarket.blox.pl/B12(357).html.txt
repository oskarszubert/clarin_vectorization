Z całej tej historii płynie jeden morał. Tak jak w horrorze gdy ktoś cię goni nie powinno się biec po schodach pod górę ani pytać czy jest tam kto, tak w sklepie  nie należy rozcinać żadnego opakowania. Resztę wniosków pozostawiam państwu. Jak zostać licencjonowanym bandytą za 300 zł? - pyta dramatycznie pan Sławomir. Jego problem zaczął się 7 września kiedy stanął na stoisku elektrycznym w sklepie Auchan w Poczesnej koło Częstochowy. Do koszyka wrzucił dwie latarki w zgrzewanych blistrach (zwanych także wyj, tnij, szarp a i tak otworzenie zajmie ci sporo czasu). Trzecia latarka to była latarka brelok do kluczy. Również w blistrze. Pan Sławomir nie zastanawiając się długo nożyczkami wziętymi ze stoiska obok rozciął opakowanie na zgrzewach wyjmując delikatnie przedmiot z środka chcąc sprawdzić jego fukcjonowanie przed jego zakupem.  Włożył baterie do środka, włączył latarkę, zobaczył że świeci równie intensywnie co nasza drużyna w piłkę nożną, na dodatek mruga a końcówka zabezpieczająca baterie - nie da się dokręcić. - Latarkę ponownie umieściłem w blistrze i odwiesiłem z powrotem na wieszak, na którym latarka wisiała wcześniej - relacjonuje. Pan Sławomir poszedł sobie dalej wraz z narzeczoną robić zakupy. Na linii kas kiedy już zapłacił rachunek na blisko 300 zł zatrzymał go ochroniarz.Powiedział, że zniszczył towar i że ma iść z nim do pokoju. Za latarkę tak, za cukier nie - Oczywiście odpowiedziałem, żeby wybił sobie z głowy ten niecny zamiar , bo ja nie z tej orientacji i żadnego towaru nie zniszczyłem. Pracownik porządkowy kilkukrotnie zastępował nam w samym sklepie drogę doprowadzając tym samym do poniżającego nas i uwłaczającego naszej godności widowiska i traktując nas jak zwykłych złodziei na oczach innych ludzi, którzy to obserwowali - opowiada pan Sławomir. - Z początku myślałem,że to pomyłka , ponieważ w trakcie robienia przez nas zakupów byliśmy świadkami jak jeden z klientów przed nami zrzucił dwie torebki (2 kg) cukru, które się rozsypały na podłogę, a ów klient płacił rachunek w tej samej kasie tuż przed nami. Ale pomyłki nie było. Klient, który zniszczył towar wyszedł ze sklepu przez nikogo nie zatrzymywany z zakupami za około 60zł. Natomiast ja wraz z narzeczoną wychodząc ze sklepu z zakupami na kwotę blisko 300zł zostałem zatrzymany w sposób skandaliczny , uwłaczający mojej godności i godności mojej narzeczonej, dlatego że otworzyłem opakowanie, w którym był niesprawny przedmiot? - pyta. Pan Sławomir zażądał wezwania policji i wyszedł z koszykiem pełnym zakupów na parking. „W trakcie naszego przedzierania się przez tą grupę porządkowych z ich krótkofalówek padały różne komendy wydawane zapewne przez ich przełożonego , który obserwował to zajście poprzez monitoring i używając jednocześnie słów „ kurwa, chuj, a przypierdol mu, łap go, na co czekacie, bierzcie go” itd. Po dojściu do mojego własnego auta ta cała grupa porządkowych zastawiła mi samochód murem uniemożliwiając skutecznie korzystanie z mojej własności. Osobiście zadzwoniłem na numer alarmowy na Policję z prośbą o interwencję , ponieważ zostałem bezpodstawnie zatrzymany i uniemożliwiono mi wejście do samochodu, który jest moją własnością.” Pan Sławomir zażądał pojawienia się kogoś z zarządzających sklepem. „ Włosy farbuje tylko pedał!”. „Po czasie pojawił się tak zwany kierownik zmiany, który bełkotał i było czuć od niego alkohol. Od niego też zażądałem pojawienia się kogoś z władz tego sklepu. Odpowiedział, żebym „ zapierdalał do Piaseczna”. A do blokujących moje auto porządkowych powiedział głośno – tak, że słyszeli to również ludzie przyglądający się temu żenującemu widowisku , jak i ludzie, którzy przechodzili obok tego zdarzenia słowami jednocześnie patrząc na mnie „ Czy normalny facet farbuje włosy?!” . A po chwili dodał „ Włosy farbuje tylko pedał!”. „ Pan Sławomir zadzwonił drugi raz na policję skarżąc się że jest przetrzymywany. Następnie - według jego relacji - powiedział do ochroniarzy, że czeka pięć minut po czym wsiada do samochodu.  Gdy złapał za klamkę został zaatakowany przez ochroniarzy. „Zostałem złapany za obie ręce i odciągnięty od swojego samochodu i wywiązała się szarpanina na oczach ludzi, gdzie kilkuosobowa banda porządkowych bez licencji tzw. pracowników ochrony rzuca się na mnie jak na bandytę używając wobec mnie siły fizycznej bezprawnie ograniczjąc moją wolność osobistą oraz wolność osobistą mojej narzeczonej i naruszając moją nietykalność osobistą.” Ochrona sklepu trzymała ich dwie godziny, przy czym kierownik cały czas zwracał się do pana Sławomira per Ty. Przyjechała policja zabezpieczyła materiały z monitoringu (wewnątrz sklepu i na zewnątrz sklepu). Pan Sławomir złożył zawiadomienie o popełnieniu przestępstwa. „A swoją drogą zastanawia nas fakt, że skoro obserwowani byliśmy poprzez monitoring tak intensywnie od momentu dojścia do działu elektrycznego i już podczas samego faktu otwierania opakowania latarki to dlczego nikt z obsługi sklepu nie zareagował od razu i nie zwrócił nam uwagi, że w tym sklepie jest to zabronione, bo stosownych napisów zabraniających tego nigdzie nie było, tylko obserwowani byliśmy potem przez cały czas naszego pobytu w sklepie jak para bandytów aby już przy wyjściu urządzić nam skandaliczny , żenujący i ubliżający naszej godności trwający prawie dwie godziny spektakl kosztem naszych nerwów i stresu a ku uciesze obserwujących nas innych klientów marketu Auchan biorących nas za zwykłych złodziei i dumnych ze swego wspaniałego wyczynu porządkowych z ich pijanym kierownikiem na czele, którym to w ich mniemaniu udało się złapać parę groźnych bandytów na gorącym uczynku.” Co na to wszystko Auchan? Dorota Patejko rzecznik sieci: „Odnosząc się do opisanego przez Klienta zdarzenia, pragnę zaznaczyć, że w sklepie nie wolno rozrywać, czy niszczyć opakowań na produkcie, gdyż taki produkt nie nadaje się już potem do sprzedaży. Ochrona ma prawo zwrócić uwagę na taki fakt oraz poprosić Klienta o zapłacenie za produkt, którego opakowanie zostało zniszczone przez Klienta. Jeśli chodzi o samo zachowanie ochrony w tym przypadku, po rozmowie z agentami ochrony i uświadomieniu ich, w jakich ramach powinni działać, aby nie przekraczać swoich uprawnień - dyrektor sklepu wyciągnął w stosunku do nich służbowe konsekwencje. Całość ekipy zostanie przeszkolona ponownie. W imieniu firmy oraz dyrektora sklepu w Częstochowie- Poczesna pragnę Klienta przeprosić za zaistniałe zdarzenie. " Dlaczego u ciężkiego licha pan Sławomir rozciął to opakowanie? „Na stoisku elektrycznym nie było nikogo z jego obsługi , aby można było zasięgnąć informacji o tym produkcie. Nie było również na wieszaku rozpieczętowanej latarki jako przedmiotu pokazowego, tak aby kupujący mógł się z towarem dokładnie zapoznać – a zwłaszcza z jego funkcjonowaniem i możliwościami użytkowymi. Przedmiot ten również nie był zabezpieczony plastikową kasetką, które są stosowane w handlu w celu zabezpieczenia przed samowolnym otwieraniem. Przedmiot ten nie był również umieszczony w gablocie, do której miałby dostęp jedynie pracownik sklepu. Na stoisku nie było również żadnej informacji usytuowanej w widocznym miejscu, że nie wolno otwierać takich opakowań. Na samym produkcie i jego opakowaniu również nie było informacji, że takiego opakowania otwierać nie można. No i w końcu ostatnia rzecz to taka, że sklep jest sklepem samoobsługowym – co daje kupującemu możliwość dokładnego obejrzenia i zapoznania się z towarem przed jego zakupem zgodnie z zasadą, że nie kupujemy kota w worku.” - tłumaczy pan Sławomir. ------------ Polecam swoja książkę : Łowcy Milionów. Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 