Obie są podobne,  w sensie -  blond.  Doda nawet ładniejsza.   W przypadku obu  - większe zainteresowanie budzi  ich życie seksualne i fragmenty naturalnego wyposażenia, niż twórczość muzyczna -  a mimo to tylko Lady Gaga jest na świecie znana. Dlaczego? Najłatwiejsza odpowiedź brzmi: bo Doda śpiewać nie potrafi. Prawda? Otóż -  potrafi. Fakt, że kiedy  mam sobie przypomnieć nazwę jakiegokolwiek przeboju Dody ogarnia mnie pomroczność jasna. Z Lady Gagą takiego problemu nie ma. Nagrał jeden utwór  -"Just Dance", który większość osób choćby nie chciała -  musiała usłyszeć.  Ale piosenki to banał, duża wytwórnia - wierząc w wykonawcę - dobre utwory po prostu kupi (byle nie tak, jak  było ostatnio  w przypadku Dody,  kiedy muzycy norweskiego zespołu *Fountainheads" oskarżyli wytwórnię Universal Music o plagiat).  Odpowiedź brzmi: Doda nie robi kariery za granica, ponieważ póki co - po angielsku ledwie duka. A o ile pokazanie półnagiej pupy jest gestem na całym świecie zrozumiałym - tak tzw. promocję trzeba prowadzić w języku obcym. U Jay'a Leno albo Ellen DeGeneres trzeba również na przykład opowiedzieć dowcip. Ellen, mimo, że lubi kobiety i blondynk,i od tej zasady raczej nie wprowadza wyjątków.  Z tą znajomością języków obcych przez Polaków usiłujących zrobić karierę za granicą jest w ogóle dziwnie. Kilka dni temu dziennikarze "L'Equipe" skrytykowali Ireneusza Jelenia za nieznajomość języka francuskiego. Jeleń po francusku ledwo - ledwo, a uczyć mu się nie chce.  Jeleń z Dodą to  efekt działań  naszych szkół. Zgodnie z badaniami CBOS połowa rodaków w żadnym obcym języku nie mówi. Co piąty rodak przyznaje się do znajomości rosyjskiego i angielskiego. Ile z tych osób mówi biegle w tych językach? Myślę, że niewiele.  Pamiętam jak rozmawiałem z Krzysztofem Pawłowskim, założycielem Wyższej Szkoły Biznesu w Nowym Sączu na temat podejścia polskich naukowców do języków obcych. Powiedział mi:   - W WSB na roku zerowym studenci uczyli się codziennie przez pięć godzin języków obcych. Tym zabiliśmy konkurencję. Naukowcy z państwowych uczelni mówili: "A fe, wy uczycie języków?". A ja w myślach sobie powtarzałem - myślcie sobie tak dalej. Języki to był strzał w dziesiątkę.   Co z tym fantem zrobić? Nasz poziom znajomości angielskiego mogą podnieść tylko... filmy z napisami. Zamiast lektora. 