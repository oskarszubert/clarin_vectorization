Kraków ma Smoka Wawelskiego i Nową Hutę a Warszawa biuściastą Syrenkę i Pałac Kultury i Nauki? Nie! Ceną abonamentu telewizyjnego. Ten sam abonament UWAGA !w tej samej sieci kablowej jest w Warszawie droższy niż Krakowie. Tak przynajmniej wynika z cennika sieci Aster. Abonenci krakowscy czytając go mają dużo radości. Warszawskim para idzie z nosa. Może ten Pałac Kultury i Nauki tak ceny nam zawyża? Ot, proszę - pakiet antena kosztuje (kwartalnie) w Warszawie 79,71 zł. Identyczny pakiet ale w Krakowie ...50,97 zł. Jeszcze ciekawiej to wygląda gdy zajrzymy w szczegóły. Warszawa. Utrzymanie sieci: 55,60 zł Abonament: 24,11 zł  A w Krakowie? Utrzymanie sieci: 49,97 Abonament cud nad cuda tylko... 1 zł!!!! Teraz najpopularniejszy pakiet Basic. Kraków - 41,46 zł. Warszawa - 48,57 zł.  Przy czym opłaty za utrzymanie sieci są identyczne: 18,53 zł. Ach aż się przypomina ubiegły rok. - Usługi telewizji kablowej Aster mogą być nawet o 30-40 proc. tańsze w stosunku do podstawowego cennika firmy. Ale tylko tam, gdzie działa Spray - opowiadał w Gazecie Bogdan Paszkowski, prezes operatora telekomunikacyjnego Spray. Jako przykłady wymieniał stołeczne osiedla Derby, Dąbrówka Wiślana czy Za Żelazną Bramą na Woli - tam klienci Astera za pakiet telewizyjny płacą miesięcznie tylko 27,5 zł, Spray zaś zbliżony pakiet oferuje za 39,90 zł. Tyle że na innych osiedlach za ten sam pakiet klienci Astera muszą zapłacić już więcej. 