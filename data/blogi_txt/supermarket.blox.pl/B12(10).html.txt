Ten killer nazywa się xxxxxxx (na końcu tekstu dlaczego nie podam jego nazwy). To  ciekawy typ serwisu społecznościowego na komórki który przyciągnął prawie 100 tys. użytkowników Idea polega na ostrzeganiu się użytkowników przed patrolami policji którzy stoją z radarami aby wyłapywać kierowców ze skłonnością do zbyt szybkiej jazdy ale także przed wypadkami. Działa to tak: 1. Gdy kierowca zbliża się do patrolu - komórka - głosem 600 m przed informuje go o „zagrożeniu”. 2. Gdy kierowca - użytkownik serwisu widzi patrol czekający na drodze klika dwa razy na telefonie aby wbić do bazy informację o policji na drodze. Serwis ostrzega również przed fotoradarami. Dwie godziny dziennie korzystania z usługi są za darmo. Za dłużej trzeba już płacić. Można wykupić abonament na rok za 119 zł, na 30 dni za 29 zł bądź na jeden dzień za 9 zł (w promocji dostaje się jeszcze sześć dni gratis). Trzeba mieć też komórkę z GPS. XXXX ma dość ciekawy system weryfikacji użytkowników. Każdy jest identyfikowany swoim numerem telefonu. Jego zgłoszenia są” „stale analizowane przez system. Na tej podstawie ustalane jest jego "zaufanie". Im wyższe, tym większą moc mają zgłoszenia danego kierowcy.” Żeby usunąć informacje o patrolu (wypadku) kilku kierowców musi kliknąć opcję usuń. Serwis XXXX to kolejna usługa tego typu na rynku (obok choćby pewnego rozbójnika górala), Czy podobnego rodzaju usługi są faktycznie w stanie wykosić CB Radia? Z jednej strony dostęp do nich jest o wiele łatwiejszy niż do CB. Nie trzeba płacić za urządzenie ani jego montaż. Z drugiej jednak strony społecznościowa cześć tej usługi sprowadza się tylko do klikania kiedy widzisz patrol. CB teoretycznie daje tu dużo więcej od wzywania pomocy po wskazówki gdzie jest najbliższa restauracja w której można bezpiecznie zjeść. Myślę że żywot zarówno CB jak i serwisów powoli zacznie się jednak kończyć gdy na drogach pojawią się radary mierzące średnią prędkość podróży. ------ A dlaczego nie chce podać nazwy serwisu XXX? Z dwóch powodów. 1. Bo o ile technologicznie pomysł uważam za ciekawy tak idea robienia policji w balona mi się nie podoba. Przyjmuję do wiadomości że cześć znaków ograniczenia prędkości jest ustawiana od czapy. Ale spora część kierowców (potencjalnych użytkowników tego systemu) jeździ po prostu za szybko i niebezpiecznie. 2. Firma reklamuje że „dla dziennikarzy mamy nielimitowany dostęp do XXXX za darmo.” 