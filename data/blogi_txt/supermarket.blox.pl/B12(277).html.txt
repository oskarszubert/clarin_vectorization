Wybaczcie mi bankowcy, doradcy inwestycyjni, eksperci z pierwszych  stron gazet, - bo zgrzeszyłem.Słuchałem was rzadko.Gdy mówiliście, że mam brać większy kredyt na mieszkanie, a nadwyżkę pakować w fundusze inwestycyjne -  nie słuchałem.(Choć na swoje usprawiedliwienie dodam, że wierzyłem, kiedy twierdziliście, że złotówka będzie się już tylko umacniać.)Dziś widzę osoby, które rok temu kupowały mieszkania po 12 tys. za m  kw.  - frank kosztował wtedy około 2 zł. Dziś dług mają wyższy o połowę,  wartość mieszkań niższą o jakieś 20 proc. Wiele tych osób pochodzi ze  świata mediów.Widzę jednostki, które brały kredyty na samochód za 70 tys. (rzecz jasna we franku) a dziś maja do oddania 130 tys.Kupowałem i sprzedawałem akcje. Postępowałem wbrew żelaznym zasadom  zdrowej rachunkowości. Większość zarobionych  pieniędzy od razu wydałem. Polecieleliśmy z żoną w podróź poślubną bardzo daleko. Pół roku później odpoczywaliśmy na Hawajach.Zrozumiałem swój błąd i założyłem konta w IKE. Dziś jest na nich  połowa tego co wpłaciłem.Żyłem chwilą, bo wszyscy żyliśmy chwilą.Pytanie brzmi co dalej? Jak ze społeczeństwa przyzwyczajonego do  wydawania zamienimy się w społeczeństwo przyzwyczajone do oszczędzania?Ponieważ złotówka zleciała na...,.powiedzmy - bardzo zleciała, klasa  średnia z egzotycznych wycieczek do Turcji, Egiptu czy Grecji może się  teraz przenieść nad Bałtyk. (Po namyśle  - nad Bałtyk chyba nie . Też  jest diabelnie drogi.)Nowy samochód? Nie sądzę.Podwyżki pensji? Teraz ich długo nie będzie.Oszczędności? Moźe jak za dwa lata złotówka się trochę umocni.Mieszkanie? Dla moich równolatków wizja kredytu mieszkaniowego na 30  czy 40 lat była już dostatecznie przygnębiająca. Tyle, że jak ktoś nie  kupił mieszkania przez ostatnich kilka lat teraz do tych 30 czy 40  musi dorzucić kolejne 5 albo 10,  aby uzbierać wkład własny.Czy żaluję tych kilku lat szaleństwa? Ni cholery. 