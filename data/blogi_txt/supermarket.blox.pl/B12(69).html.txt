W gastronomii dobrze się mają tylko fast foody. Wpierw był kryzys więc ludzie cieli wydatki na restauracje. Na kawiarnie też. Bo po co płacić za kawę w papierowym kubku 11 zł skoro można zrobić podobną w domu za 50 groszy. Później pojawiła się zima. A zimą jest zimno i ludziom nie chciało się nigdzie wychodzić. Reasumując rynek gastronomiczny dostał w kość. Rodzimi przedsiębiorcy wychodząc naprzeciw nowym oczekiwaniom społecznym otwierali przez ostatnie miesiące głównie fast foody. Tak przynajmniej wynika z raportu, który dzisiaj dostałem. - W ubiegłym roku przybyło bowiem 140 pizzerii działających pod 26 markami rozwijanymi poprzez franczyzę, ale największa w tym zasługa Grubego Benka, który powiększył się o ponad 40 lokali oraz Biesiadowa i Da Grasso, które otworzyły po ok. 25-30 lokali. Barów szybkiej obsługi zwanych fast foodami przybyło ok. 100 w obrębie 14 marek franczyzowych. Liderami byli tutaj: New York Hot Dog, który powiększył się o 34 punkty,  Subway, któremu przybyło 19 lokalizacji oraz McDonald's - plus 17 restauracji - wynika z raportu Akademii Rozwoju Systemów Sieciowych.  Tam gdzie klient musi zostawić więcej gotówki było słabiutko. Restauracje casual dining - nędza. Np. Sphinx – zamknał 17 lokali. - Z planów rozwoju, jakie udało nam się pozyskać od firm budujących sieci franczyzowe wynika, że chciałyby one w tym roku otworzyć łącznie przynajmniej 350 nowych lokali. Statystyki znacząco podnosi Fornetti z planem 100 punktów. Aż po 30 franczyzbiorców zamierzają pozyskać Pizzeria Biesiadowo i Gruby Benek. Może nam też przybyć ok. 20 nowych restauracji McDonald's (4 już w tym roku wystartowały przy autostradach) i barów kanapkowych Subway. Niewiele skromniejsze plany ma New York Hot Dog oraz Salad Story – chcą uruchomić po 16 punktów. Minimum dziesięć lokali chce otworzyć Telepizza, Pizzeria K-2 i Sushi Bar Nigiri, osiem to plan Mr Hamburgera.  Wiele firm nie zdradza jeszcze planów na cały rok, a jedynie na najbliższe miesiące. Inne zaś, skromniejsze sieci liczą na kilka otwarć. Ale po zsumowaniu wszystkich tych obietnic również otrzymujemy niemałą ilość lokali. Przykłady: Sphinx i Wook – przynajmniej 9 lokali, Cafe Club – 6-8, Nasz Naleśnik – 6, Greco – 5, Presto Pizzeria – Trattoria - 4, Leśne Runo – 3, Maxi Pizza - 2. Po kilka otwarć zapowiadają wszystkie bary sushi, które w ubiegłym roku zadebiutowały w ofertą franczyzową. Pozwolę sobie wyrazić przekonanie, że obecny rok dla gastronomii będzie jeszcze gorszy niż poprzedni. Kryzys tak naprawdę do konsumentów dopiero dociera. Bezrobocie rośnie. W dużych miastach tego jeszcze nie widać ale w takich ponad 100 tys. widać że robi się naprawdę niewesoło. A tak dla ciekawości koszty uruchomienia własnej gastronomii jeśli ktoś szuka właśnie planu B na życie: New York Hot Dog (od 14 tys. zł), Fornetti (35-40 tys. zł) Sztuka Pieroga (30-50 tys. zł). Kurcze Pieczone, Mr Hamburger, Payda - mniej niż 100 tys. American Chinese Food (ok. 150 tys. zł), Multifood STP (300-500 tys. zł), United Chicken (od 500 tys. zł) McDonald's (od 1,2 mln zł) Pełen raport Akademii Rozwoju Systemów Sieciowych można znaleźć tu. 