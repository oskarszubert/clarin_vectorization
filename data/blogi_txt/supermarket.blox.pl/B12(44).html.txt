- Na początku tego roku kupiłem wczasy w Egipcie w Rainbow Tours (dla dwch osób). Zgodnie z umową wylot jak i powrót miał nastąpić z/do Łodzi - pisze pan Marek. - Kilka tygodni później dostałem informację z biura, że niestety wylot i powrót do Łodzi nie jest możliwy i muszę dokonać ponownego wyboru  lotniska. Alternatywą była rezygnacja z wczasów przy zwrocie poniesionych przeze mnie wydatków. Na taką opcję się nie zdecydowałem.Kiedy wybrałem wylot z Warszawy, dowiedziałem się, że muszę dopłacić 100 zł. Interweniowałem w tej sprawie w biurze, ponieważ uważałem, że jeśli to Rainbow Tours zmienia warunki uczestnictwa, to nie będę ponosił z tego tytułu dodatkowych kosztów. Tymczasem usłyszałem w biurze, że muszę dopłacić, ponieważ "biuro nie będzie do tego dokładało".Zmuszony sytuacją zdecydowałem się na wylot z Poznania i powrót do Katowic- Pyrzowic (co nie wiązało się z dopłatą w biurze). Za transport do Poznania i powrót z Katowic pan Marek zapłacił 442,58 groszy. I  złożył reklamację. Co mu odpisano?   1. "za zmianę istotnych warunków umowy należy uważać wyłącznie taką zmianę, która powoduje zmianę zakresu lub/i standardu oferowanych świadczeń. Tymczasem konieczność rozpoczęcia i zakończenia podróży na innym lotnisku niż łódzkie nie była źródłem istotnego pogorszenia zakresu świadczeń, ich standardu czy też komfortu podczas imprezy" - Oczywiście jako mieszkaniec Łodzi podróżowałem na lotnisko do Poznania ok 5h zamiast ok 20 minut. Nie uznałbym tego za komfortowe - komentuje czytelnik. I pisze dalej: - Ciekawostką jest, że w tym samym czasie do tego samego hotelu ale z innego biura podróży lecieli moi znajomi i oni wylatywali z Łodzi i do niej wracali. Zatem można z tego wnioskować, że to nie "siła wyższa" spowodowała, że ja nie mogłem liczyć na realizację umowy, tylko problem leżał po stronie biura. 2. Rainbow Tours był zmuszony odwołać wyloty z Łodzi ze względu na „znikome zainteresowanie wylotami z tego miasta.” - Jako klient nie odpowiadam za słabą sprzedaż wycieczek Rainbow Tours, a mimo to ja poniosłem z tego powodu dodatkowe koszty - dziwi się czytelnik. Biuro nie uznało jego skargi, ale w ramach przeprosin przesyłało panu Markowi  bony o wartości 200 zł na imprezy organizowane przez Raibow Tours. - Przypominam, że wcześniej nie chciało ponieść kosztów w wysokości 100 zł, twierdząc, że będzie dokładało do mojej imprezy - pisze czytelnik. I jest mu normalne przykro. Jak twierdzi wcale mu nie chodzi o pieniądze tylko zwykły standard obsługi klienta. Wystarczyłyby choćby powyższe bony przekazane PRZED imprezą, a nie po mojej interwencji. Kwota byłaby niska dla biura a ja nie byłbym niezadowolony - konkluduje. I co Państwo na to? Pan Marek ma słuszny żal? 