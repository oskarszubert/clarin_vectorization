- Znaleźliśmy się w obliczu wielkiego zagrożenia, w wyniku którego za kilka dni nasza polsko-francuska Grupa Belvedere, właściciel m.in. wódki Sobieski może przestać istnieć, a sam Król trafić w obce ręce – do podmiotów, które od kilku lat walczą o jego przejęcie - pisze na Facebooku alkoholowy potentat. - W poniedziałek 14 lutego francuski Trybunał Handlowy w Dijon ma podjąć decyzję w sprawie wniosku o likwidację Grupy, złożonego przez amerykańską instytucję finansową. Decyzja ta wpłynie na całą naszą przyszłość – w najgorszym możliwym scenariuszu, budowana ciężką pracą tysięcy ludzi firma, jedna z najjaśniej świecących gwiazd na firmamencie polskiego biznesu, zostanie odebrana prawowitym właścicielom i jej twórcom. Likwidacja Grupy będzie miała także wymiar społeczny, gdyż w samych tylko fabrykach w Polsce zatrudniamy 2000 osób.Nasi oponenci podejmują wielkie wysiłki, aby 14 lutego posiedzenie Trybunału odbyło się w całkowitej ciszy, pod nieobecność polskich spółek Grupy i ich reprezentantów prawnych. Pomóżcie nam nagłośnić tę sprawę! - apeluje producent.   I wzywa w niespotykanej do tej pory na naszym rynku akcji wysyłania mailii do ambasadora Francji, Trybunału Handlowego w Dijon oraz dziennika Le monde. - Obawiamy się, że wniosek złożony przed Trybunałem w Dijon może być bezwzględną i cyniczną próbą obejścia francuskiego prawa przez amerykańską instytucję finansową.  uważamy, że Trybunał Handlowy w Dijon powinien zagwarantować czynny udział w procesie przedstawiciela prawnego polskich spółek, umożliwić mu zapoznanie się z aktami sprawy i przygotowanie stanowiska - apeluje spółka. W obronę Sobieskiego włączyło się już 100 tys osób na Facebooku.  Tyle emocji  jeśli chodzi o social media. A o co chodzi? Belvedere siedzi w długach bo rozwijał się zbyt szybko. W listopadzie 2009 wspomniany Trybunał przyjął plan naprawczy spółki tak aby mogła ona spłacić 550 mln. euro zadłużenia. Pierwsza rata - 40 mln. euro już poszła. Tyle że spółka nie realizuje części ustalonego planu naprawczego - czyli sprzedaży kilku spółek zależnych w Polsce. Jak twierdzi teraz nie jest w stanie za nie dostać dobrej ceny. O postawienie Belvedere w stan upadłości wnioskuje Bank of New York Mellon (jest właścicielem firmy Stock) który ma obligacje Belvedere i wielką ochotę na wyjęcie z firmy marki Sobieski. Jak nie pomogą internauci to może do akcji wkroczy Bruce Willis - właściciel 3,3 proc akcji Belvedere i ambasador Sobieskiego? 