Dzisiaj o podpisaniu umowy poinformowała Galeria Mokotów i Abercrombie   Fitch Co. Nie będzie to jednak flagowy sklep Abercrombie tylko tańsza marka koncernu Hollister Sieć znana jest głównie z tego że osoby z nadwaga boją się tam wejść. Obiektem docelowym A F są bowiem osoby szczupłe, wysportowane  i nieco hmmm….hipsterskie? Sieć oskarżana była o rasizm - osoby o innym kolorze skóry niż biała jeszcze kilka lat temu były zatrudniane tu tylko do sprzątania sklepu.  Z tego powodu firma musiała zapłacić  40 $ milionowe odszkodowanie.   Dziś w jej ofercie dominuje coś co można określić jako  "casual luxury". Bluzy kosztują tu po 100 dolarów. Inna sprawa że mało kto oferuje w tym momencie na rynku towary podobnej jakości. Przy A F bawełna w naszych sieciówkach jest często cienka i na trzy prania.   W sklepach gra bardzo głośno muzyka, regularnie rozpylane są też charakterystyczne prefumy. Sprzedawcy są tu dobierani dość specyficznie. Mają wyglądać jak grupa docelowa. Przy każdej męskiej przymierzalni jest piękna kobieta, ubrana więcej niż kuso. Za każdym razem, jak się Amerykanin wychyli i pyta, czy mu w tym dobrze, ona wzdycha i mówi: "Świetnie". W rezultacie faceci wychodzą ze stertami ubrań w garści.   - Zatrudniamy bardzo atrakcyjnych pracowników, bo wiemy, że piękni ludzie przyciągają pięknych ludzi. To oni nas interesują, nie kierujemy naszych produktów do nikogo poza tym gronem - mówił szef sieci Michael Jeffries. Sklepów A F w Europie Amerykanie mają kilka np. w Paryżu, Londynie, Kopenhadze Mediolanie (bodaj jeszcze Madrycie, Düsseldorfie oraz Brukseli,). Na razie jak widać władze sieciówki uznały, że Polska na ich podstawową markę jest za biedna I że bardziej u nas powalczy tzw. masowa markę koncernu czyli Hollister.  Moim zdaniem skierowaną do młodszego odbiorcy niż A F i mniej zamożnego.   Hollister w ubiegłym roku informował, że w sumie sieć chce mieć 185 sklepów w Europie (otworzyli ich jak na razie ok połowy z tego). Sama sieć nie jest w tak kwitnącym stanie jak była jeszcze kilka lat temu. Przychody spadają, koncept się też nieco zużył a A F  musiało zamknąć  część swoich sklepów w USA. 