Pamiętacie te kartki papieru za które po kupnie 10 kaw albo kanapek można teoretycznie dostać jedną gratis (a praktycznie szlag je gdzieś trafia, tak że nie można ich znaleźć)? Zamiast nich mamy korzystać z telefonów komórkowych - pisze NYT Działać ma to tak. Zamiast wyjmować z portfela pęczniejący stos plastikowych kart czy papierowych śmieci (jedna z kawiarni, druga z marketu, trzecia ze stacji benzynowej, czwarta z Vistuli, piąta od... itd.) bierze się tylko komórkę. I za pomocą programów takich jak Foursquare czy Loopt konsument radośnie melduje jestem w sklepie takim i takim. Co to jest Foursquare? To taka aplikacja na komórki, która wykorzystuje GPS w telefonie. Człowiek wysyła do swoich znajomych info: jestem tutaj! Jeśli ktoś melduje się w parku, restauracji, szkole czy pracy częściej niż inni Foursquare mianuje go merem czyli władcą tego miejsca. W wersji biznesowej w USA działa to tak: jeśli zameldujesz się dwukrotnie w sklepie odzieżowym GAP dostajesz 25 proc. zniżki na zakupy. Zameldujesz się trzy razy w Burger Kingu? Dostaniesz gratis kanapkę, kawę albo wodę. Z podobnej aplikacji korzysta Starbucks. Klient kolekcjonuje tutaj gwiazki. Za 15 wejść do Starbucksa dostaje się np. gratis kawę. Oczywiście firmy analizują dane, które przesyłają im klienci. Jak ktoś lubi Frappuccino na ostro i często je zamawia popołudniami, dostanie kupon na ostre latte do wykorzystania rano. Wielki Brat patrzy i czuwa. 