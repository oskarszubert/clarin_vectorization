Na Zachodzie wkłada do słoików z jedzeniem dla niemowląt czyste mięso. W Polsce - zmielone ścięgna, włókna i błony z drobiu. Czytelnicy Gazety już pewnie zauważyli po ubiegłotygodniowym show z Gerberem w roli głównej Nestle zdecydowało się zmienić recepturę słoików dla niemowlat. W oświadczeniu, które dostałem firma pisze: „Zdajemy sobie jednakże sprawę, iż są konsumenci, którzy wolą by nasze produkty nie zawierały mechanicznie oddzielanego mięsa.Dlatego też, by wyjść naprzeciw oczekiwaniom konsumentów pracujemy nad nowymi recepturami dla produktów Gerber bez dodatku mechanicznego oddzielanego mięsa.”Mam nadzieję że faktycznie firma to zrobi. Jeśli dba o swój wizerunek rzecz jasna. Bo oszczędzanie pieniędzy na produkcji jedzenia dla niemowlaków po to żeby mieć wyższe zyski jest strasznie słabe. Zwłaszcza że nasz rodzic jest na takie oszczędności wyczulony - (Polak odmówi sobie wiele aby dać dziecku)  . Cała sytuacja pokazuje jeszcze jedną rzecz - w Polsce bardzo brakuje organizacji która w sposób profesjonalny testowała by produkty podobnie jak robi to niemiecki ÖKO-TEST - ja, ja sehr gut   (magazyn Pro Test to za mało, jest jak na mój gust niszowy a poza tym za informacje trzeba płacić). Że się rozmarzę taka instytucja mogła by istnieć przy UOKiK -u który już w tym momencie nadzoruje Inspekcję Handlową. Wymagało by to jednoczesnie zmiany podejścia urzędników. To znaczy ostrego piętnowania z nazwy tych którzy wciskają konsumentom kit oraz nagradzania znakiem: „bardzo dobry”, „dobry” takich którzy faktycznie robią rzeczy zasługujące na pochwałę. Pieniądze na coś takiego spokojnie można zdobyć ze środków unijnych. 