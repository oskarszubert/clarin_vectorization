Dziś w Gazecie info że jesteśmy pod względem budowanych centrów handlowych na trzecim miejscu w Europie po Turcji (swoją drogą to jest fenomen - Turcy w ubiegłym roku mieli wzrost gospodarczy 8,9 proc. PKB) oraz Rosji. A tymczasem swojego miejsca w Zachodniej Europie - jak pisze WSJ - szukają amerykańskie sieci handlowe. W ubiegłym roku swój największy sklep na świecie - w Londynie - otworzył Apple. W maju czwarty sklep w Europie w Paryżu przy Polach Elizejskich uruchomiła znana sieć Abercrombie and Fitch (znana głównie z tego że osoby z nadwaga boją się tam wejść, obiektem docelowym A F są bowiem szczupłe, wysportowane WASP -y i ich klony).  Sieć oskarżana była o rasizm - osoby o innym kolorze skóry niż biała jeszcze kilka lat temubyły zatrudniane tylko do sprzątania sklepu.  Z tego powodu firma musiała zapłacić  40 $ milionowe odszkodowanie.  Dziś w jej ofercie dominuje coś co można określić jako  "casual luxury"﻿. Bluzy kosztują tu po 100 dolarów. Inna sprawa że mało kto oferuje w tym momencie na rynku towary podobnej jakości. Przy A F bawełna w naszych sieciówkach jest pośledniej jakości. Otwarciu paryskiego sklepu towarzyszyło 100 rozebranych do pasa modeli. Nawiasem mówiąc niedawno koleżanka opowiadała mi jak to robiła sobie zdjęcie z takim panem w sklepie w Abercrombie and Fitch w Londynie (ich jedyny do niedawna sklep w Europie, jest jeszcze w Mediolanie i Kopenhadze). Kolejka do zdjęć była naprawdę długa. W tym roku kolejne punkty A F otworzy w Madrycie, Düsseldorfie oraz Brukseli. W przyszłym roku następne. Czy w Polsce? Raczej wątpię. Większe szanse mamy na tzw. masową markę koncernu czyli Hollister.  Hollister w ubiegłym roku otworzył w Europie 20 sklepów (Szwecja, Wielka Brytania, Włochy, Niemcy, Irlandia). W tym ma się pojawić 40 (m.in. we Francji). W sumie sieć chce mieć 185 sklepów w Europie. - Hollister ma problemy ze znalezieniem dobrych lokacji. W Europie jest to ciężkie - powiedział  WSJ Randy Konik analityk handlowy z firmy badawczej Jeffries and Co.  U nas zaś jak widać powierzchni handlowej w najbliższym czasie będzie sporo.    A tu ponad 100 facetów postanowiło sobie zrobić jaja z A F;) SUPER! 