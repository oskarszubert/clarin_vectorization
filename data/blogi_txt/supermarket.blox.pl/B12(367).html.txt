Ujmując to w dużym skrócie - organizacjom katolickim zajmującym się ochroną jeszcze nienarodzonych dzieci nie podoba się współpraca PepsiCo z firmą Senomyx która dostarcza jej sztucznych aromatów - wzmacniających smak - do napojów. Jak twierdzą Senomyx w swej ofercie posiada 800 tys. aromatów.  Przy opracowywaniu części z nich korzysta z HEK -293 czyli ludzkich komórek nerek. Firma ma je pobierać z płodów pochodzących z aborcji. Nie sa one jednak w samym produkcie. Więcej informacji na ten temat tu. Organizacje pro-life m.in. Children of God for Life wzywają z tego powodu do bojkotu wszystkich produktów Pepsi oraz wysyłania mailii z protestami do szefostwa PepsiCo. Pierwsze naciski z ich  strony zaczęły się kilka miesięcy temu. Co na to wszystko Pepsi? - Nasza współpraca z Senomyx jest ograniczona do tworzenia niskokalorycznych napojów o doskonałym smaku - stwierdził po wypłyniciu tych zarzutów koncern. Informacje o wykorzystywaniu HEK - 293 przez Senomyx doprowadziły już do zerwania współpracy z tą firmą przez Campbell Soup. Ok - wiem że racjonalnie rzecz biorąc to zwykłe badania naukowe. Ale i tak brzmi to dla mnie (ludzkie tkanki, aborcja, napoje i sztuczne aromaty) trochę przerażająco. 