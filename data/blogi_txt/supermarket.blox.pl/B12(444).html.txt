W poprzednim odcinku: klientka kupiła sobie netbooka ASUS Eee PC (zwanego w niektórych kręgach i pieszczotliwie Eee- diotką). Sprzęt co się czasem zdarza był bublem. Poszła w nim płyta główna. Netbook poszedł do serwisu. I tu zaczął się ból. Czekałam niemal po 2-ch tygodniach zadzwoniłam i dowiedziałam się że nikt nic nie wie, naprawa nastąpi w nieokreślonym terminie, nawet nie mogli podać przybliżonego, na każde pytanie pan odpowiadał " nie wiem" Poprosiłam o kontakt z kimś kto będzie coś wiedział i poda mi jakąś merytoryczną informację, niestety nikogo takiego nie ma. Kierownik? "niestety nie zajmuje się takimi sprawami zresztą i tak nie podam pani numeru do niego bo nie mogę" Dzwoniłam jeszcze kilka razy obiecano mi, że kierownik do mnie oddzwoni ale mnie za przeproszeniem olał. Pytałam czy obowiązują ich jakieś terminy napraw, dowiedziałam się, że ich terminy nie obowiązują. Ostatecznie odesłano mi laptopa bez słowa ok. 10.04.2010r Niestety moje szczęście nie trwało długo ponieważ usterka powtórzyła się 27.04.2010r zadzwoniłam i kazano ponownie odesłać. Całość historii tu  I WTEM!  odezwała się do mnie Monika Balcerzak z ASUSA (pozdrawiam pani Moniko). Jest mi przykro, że taka sytuacja miała miejsce i rozumiem zawód klientki, spowodowany przedłużającą się naprawą. Zdarzają się naprawy dla których części nie są dostępne "od ręki". Zdarza się, że trzeba na nie poczekać i że naprawa się przedłuża tak, że w danym momencie nie można określić daty zakończenia naprawy. W każdym przypadku jednak czas naprawy gwarancyjnej nie może przekroczyć założonych terminów.  Zgodnie z informacjami podanymi przez Klientkę, jej naprawa nie osiągnęła maksymalnego czasu naprawy. Osoba z naszego wsparcia technicznego kontaktowała się z autorką listu. Klientce została przyznana rozszerzona gwarancja na produkt. Niemniej, jeszcze raz, za pośrednictwem Pana bloga, serdecznie przepraszam za tę sytuację.  Jak widać można. Punkt dla ASUSA, że potraktował sprawę poważnie. 