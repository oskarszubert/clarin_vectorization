„1 września  br. minęło pół roku od chwili, gdy Jerzy Jóźkowiak został prezesem Poczty Polskiej S.A.  Prezes dzięki swojemu wykształceniu, doświadczeniu i dużej wiedzy ekonomicznej, spowodował zasadniczą zmianę podejścia do problemów, które od dawna nurtowały naszą firmę. Ze statyczno - konserwatywnych i raczej zachowawczych, przeszedł do działań wybitnie biznesowych. Widać to było już w pierwszych dniach, kiedy w przededniu restrukturyzacji naszej sieci rozpoczął swoją pracę. Jedną z pierwszych decyzji prezesa było wstrzymanie tej restrukturyzacji.  Nie tylko „prześwietlił” zakładaną strategię zmian, ale także ją odpowiednio ukierunkował, tak aby model naszej sieci wynikał z przyjętych strategii produktowych (zanim zdecydujemy, gdzie mamy coś sprzedawać, musimy wiedzieć, jaki produkt chcemy zaoferować klientom). ” źródło: Poczta Polska magazyn pracowników  numer z 5 września, temat numeru 