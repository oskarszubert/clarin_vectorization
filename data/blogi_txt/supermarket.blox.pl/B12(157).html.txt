O tej transakcji mówiło się od co najmniej kilkunastu dni. Nasz redakcyjny specjalista od sieci Tomek Grynkiewicz usiłował ją potwierdzić jawnie i niejawnie ale obie strony nic na ten temat mówić nie chciały. Plotę traktowaliśmy zresztą w kategorii początku sezonu ogórkowego. A bo to pierwszy raz Empik kupował Merlina? Poprzednim razem tak było choćby w 2007 roku. Ale pitt bull w końcu zagryzł  owczarka niemieckiego. To w końcu Merlin uchodził za tego pięknego, zdolnego. A Empik dużego, niby groźnego ale w internecie strasznie nieporadnego. Jego witryna Empik.com ma za sobą burzliwą historię. Protoplasta obecnego e-sklepu, "pierwszy" Empik.com, został podczas boomu internetowego w 2000 r. kupiony za grube pieniądze przez Elektrim i przestał działać, gdy ta firma wpadła w tarapaty. Po kilkuletniej przerwie sklep wystartował ponownie jesienią 2005 r., znów jako własność holdingu EM F. Cała transakcja Empik – Merlin jest -czy komuś to się podoba czy nie - wyższością bricks   clicks nad  clicks   bricks. Ta fascynująca myśl po ludzku oznacza, tyle że firmy które mają za sobą zaplecze w postaci potężnej sieci rentownych sklepów w galeriach handlowych w kryzysie jest w stanie zmieść typowo internetową konkurencję dla której sklepy stacjonarne to tylko niepozorny dodatek Empik.com nie jest lepszym sklepem od Merlina, nie jest tańszym sklepem od Merlina, i nawet nie jest większym sklepem od Merlina.  Ma jednak właściciela, który potrafi zarabiać pieniądze. A Merlin tego nie potrafił ostatnio robić. Nie miał z czego dokładać do biznesu. Dla konsumentów informacja o transakcji nie jest zbyt dobra. Po przejęciu na rynku zostanie tylko jeden potężny rekin i ławica drobnych rybek snujących mu się w okolicach płetwy. Być może nie zgodzi się na transakcję UOKiK??? To jednak wątpliwe. Dla wydawnictw oznacza to... khem... wzmocnienie nacisku na pewną część ciała za którą Empik trzymał ich do tej pory. Bo w garści mieli ich już dawno. Dla EM F to po prostu dobry biznes. Nie mam złudzeń że spółka przejmie prędzej czy później 100 proc. kontrolę nad połączonym Empik.com i Merlin.pl. Tak po prostu działa EM F. Chcą mieć wszystkie udziały albo spółkę sprzedają. Pytanie tylko czy nowy właściciel utrzyma obie marki??? Przyznam nie wiem. Dla sporej części klientów Merlina  - słowo Empik brzmi jak obelga. Czy będą chcieli kupować w sklepie, który teraz nazywa się Empik.com?  Jeśli nie to jednak gdzie będą kupować? Nie będzie żadnego większego konkurenta. Z drugiej strony gdyby utrzymać dwie marki, oznacza to bardzo ciężkie manewry cenowe. Empik sprzedaje dziś drożej od Merlina. Czy zarząd nowej spółki zachowa tę różnicę? Co z logistyką? Czy książki z Merlina można będzie odbierać w salonach Empik??? Czy po prostu nowy właściciel na podobieństwo niemieckiego Metra (Media Markt i Saturn) będzie  udawał, że są to odrębne rywalizujące ze sobą spółki?? 