Kiedy trzy lata temu na nas rynek wszedł PolskiBus.com zaoferował narzędzie promocyjne skuteczne niczym żelazna pięść Władimira Władimirowicza Kliczko. To cudo to bilety za złotówkę. No, może nie do końca za złotówkę lecz 2 zł. PolskiBus.com do każdej transakcji dolicza bowiem złotówkę opłaty rezerwacyjnej. O pojawieniu się kolejnej puli tanich biletów, operator informuje na swoim profilu na Facebooku. W tym samym momencie zgłodniałe społeczeństwo wykonuje szturm na serwery PolskiegoBusa, niczym tłum wygłodniałych hamburgerożerców na otwarcie nowego McDonadsa.  Później cena biletu na dany kurs rośnie i im mniej miejsc wolnych pozostaje w autobusie, tym jest droższy. Gdy skończą się bilety za 1 zł, system proponuje takie na przykład po 5 zł itd.  Ostatnią pulę tanich biletów przewoźnik wypuścił 13 lutego. I co? I okazuje się, że bilet można wybrać, można za niego zapłacić a i tak dla firmy nie oznacza, to że bilet został sprzedany. Ale proszę posłuchać historii pana Michała: „Polskibus udostępnił nową pulę biletów na przejazdy od kwietnia aż do początku czerwca. Wieczorem tego samego dnia kupiłem 6 biletów na przejazdy na różne daty na trasie Warszawa-Kraków.  "Kupiłem tj: skompletowałem interesujące mnie przejazdy w koszyku, przeszedłem przez proces płatności i pieniądze wyszły z mojego konta - na co dołączam potwierdzenie." Ząłączył, ja supermarket potwierdzam.   - Zamiast biletów otrzymałem natomiast komunikat by sprawdzić konto i skontaktować się z Polskimbusem - narzeka czytelnik. "Witamy, W odpowiedzi informujemy, iż zwrot płatności został wykonany. Nie jesteśmy w stanie skompletować zamówienia. Prosimy o ponowny zakup biletów. Pozdrawiamy, Zespół PolskiBus.com" Nie jest jedyny w takiej sytuacji:  Pani Katarzyna: PolskiBus wypuścił kolejną pulę biletów na okres 1 kwietnia - 23 czerwca. I kolejny raz padł im serwer. Masa ludzi kupiła bilety .. wpłaciła pieniądze a biletów nie ma ...  w dniu dzisiejszym część ludzi dostaje @ z informacją, iż rezerwacje są anulowane i nastąpi zwrot gotówki. Skąd się biorą takie sytuacje? A to już tłumaczy swoim wnerwionym klientom Na Facebooku Polski Bus. Winne jest KSIĘGOWANIE.  Proszę zobaczyć zresztą samemu: Proszę, że wytłumaczę to państwu jak to wygląda: klient rezerwuje przejazd, płaci ze swojego konta a zapchany serwer PolskiegoBusa nie jest w stanie zarejestrować wpłaty.  To znaczy jest w stanie, ale dopiero po pewnym czasie. Jak to się ma do regulaminu firmy? "4. Umowa przewozu pomiędzy Usługobiorcą a Usługodawcą zostaje zawarta w momencie dokonania zapłaty za przejazd (nabycia Biletu).." Teraz możemy długo i namiętnie rozważać co to jest zapłata za przejazd.  Z jednej strony wpłata nie jest owszem zaksięgowana, z drugiej to PolskiBus nie jest przygotowany do obsługi wielu osób w krótkim czasie. O ile prawnie firma może się wybronić, tak wizerunkowo jest to wyjątkowo kiepskie. UPDATE PS. Pan Michał został zablokowany na stronie PolskiegoBusa na Facebooku za umieszczenie tam... linka do tego wpisu. 