I to jednym mailem. Ciekawi jak? Pan Kamil z nudów przeglądał sobie wiosenną gazetkę „Biedronki” (tak, tej wiosny której ciągle nie ma). A tam kremy... i kremy.. i jeszcze trochę kremów, żele, mydło, mydło w płynie, czytelnik ziewał tak, że mu szczęka drgała aż wtem? Na stronie 12 znalazł krem do depilacji. 125 ml kosztuje 5,99. Ciężko mi powiedzieć czy to drogo czy tanio ale pan Kamil zwrócił uwagę na opis produktu. - Wyraźne są informacje, że opakowanie to 100 ml + 25 % gratis oraz cena za 100 ml czyli 4,80. Mój wniosek jest zatem taki, ze ten "gratis" wcale "gratis" nie jest. Będę bardzo wdzięczny za komentarz lub naprostowanie błędnego myślenia - nie mam doświadczenia w polowaniach na promocje i chętnie nauczę się czegoś nowego, jeśli wyciągam błędne wnioski z załączonej ulotki - pisze czytelnik.  Odezwałem się więc do „Biedronki” i...? „Oceniając tę sytuację powtórnie, zgadzamy się, że klient mógł tak interpretować ukazane informacje i zakładać, że popełniliśmy błąd „ - pisze mi w oficjalnym stanowisku sieć. Dalej jednak tłumaczy, że taki sposób podawania informacji jest wynikiem zaleceń Departamentu Inspekcji Handlowej UOKiK. Nakazuje on „komunikować cenę za produkt z uwzględnieniem zawartej w nim części gratisowej. Tym samym, oferując produkt za 5,99 zł, w którym część stanowi 25 ml oferowane nieodpłatnie, jesteśmy zobligowani do wskazania, ile finalnie klient zapłaci za 100 ml w przeliczeniu po uwzględnieniu zarówno części płatnej, jak i bezpłatnej produktu.” Po co? Po to aby można było łatwo porównać cemy niezależnie od tego jaką promocję zastosował producent i sprzedawca (mniejszy karton, większy karton, gratis etc). ”Brak dodatkowego wyjaśnienia z naszej strony, że podana cena za 100 ml jest efektem przeliczenia bazowej ceny za całe opakowanie (125ml), która już uwzględniała część gratisową, spowodował wątpliwości klienta.”Dlatego „Biedronka” - obiecuje sieć „podejmie działania, które zapobiegną takim wątpliwościom w przyszłości.” - Będziemy w naszych materiałach informacyjnych zamieszczali dodatkowe informacje, wskazujące wyraźnie, co oznaczają poszczególne wartości - konkluduje król dyskontów. A ja zastanawiam się teraz nad czymś innym. Co tu autor miał na myśli? Jakieś pomysły? Może chce ograniczyć spożycie słodzonych napojów? 