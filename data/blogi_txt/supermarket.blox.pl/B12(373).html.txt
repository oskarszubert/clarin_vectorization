Mam słabość. Lubię reklamy. Najlepsze są nadawane w trakcie niedzielnego finału Super Bowl (futbol amerykański, mężczyźni w kaskach, murawa, duże stadiony).W tym roku najwięcej przerywników wkupili producenci samochodów. 30 sekundowa reklama kosztuje średnio 3,5 mln dolarów. Jak widać branża motoryzacyjna za oceanem już podniosła się z kryzysu.   Numer pięć - Doritos Tanie, seksistowskie, ciekawe czy skuteczne?  Numer cztery Chevy Niski budżet. Chyba więcej kosztowała emisja niż produkcja. Powiem jedno - aktorzy przez 30 sekund dali z siebie wszystko ;) Numer trzy Beetle   Moim zdaniem najlepsza reklama z psem podczas Super Bowl w tym roku (były chyba jeszcze trzy). Po niej można zrozumieć dlaczego w Hollywood aktorzy unikają występowania z dziećmi oraz psami. Zawsze ukradną ci show. Numer dwa Audi  Vampire Party, klimat między Zmierzchem a True Blood, na polanie przechodzą się wamipiry i wampirki pociągając z medycznych worków do przechowywania krwi a na imprezę jedzie dostawa świeżej krwi. W Audi oczywiście. A później? Później jest bardzo zabawnie...  Numer jeden Chrysler  W ubiegłym roku Chrysler zatrudnił Eminema teraz w roli głównej wystąpił Clint Eastwood. Ameryka zaraz przystąpi do drugiej połowy meczu. I patrząc na Clinta raczej wygra. Naprawdę super ale ubiegłoroczna reklama była moim zdaniem lepsza. Bo w końcu ile można leciec na tym samym patencie?    DESER  H M Coś dla pań. Bo raczej nie sądzę aby wielu panów zdecydowało się po tej reklamie kupić bieliznę firmowaną przez Davida Beckhama. Zdaniem niektórych jednak najgorsza reklama tego roku.   Go Daddy  I coś dla panów. W końcu mamy równouprawnienie.     A wygrali Giants. 