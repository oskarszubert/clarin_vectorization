To wszystko pod warunkiem, że zmienią państwo kablówkę. A że nie mam zamiaru dotrzymać obietnicy? To się dopiero okaże jeśli przyjmą państwo moją propozycję, prawda? Niestety, w tym przypadku nie mogę podać nazwy tej firmy ani nazwiska sprytnej pani, która zaprezentowała taką ofertę. Chcę jednak przedstawić mechanizm pułapki w którą możemy się władować.  Ale dajmy głos pani Annie. Zaczyna się pięknie: „W październiku skontaktowała się ze mną przedstawicielka firmy XYZ, nazywajmy ją dalej Panią P. Zadzwoniła na mój prywatny numer telefonu, żeby przedstawić ofertę. Zanim zaczęła o niej mówić, przerwałam jej i powiedziałam, że u obecnego dostawcy mam umowę do końca czerwca. Pani odpowiedziała, że to się doskonale składa, bo mój dostawca będzie miał zmianę oferty i w listopadzie będzie można zerwać umowę bez żadnych konsekwencji - relacjonuje mi czytelniczka”. Pani P. opowiadała przepiękne historie niczym w: Modzie na sukces” albo „Na wspólnej”. - Powiedziała, że jeżeli podpiszemy upoważnienie, to ona za nas załatwi wszystkie formalności i rozwiąże za nas umowę - wylicza pani Anna. W ramach promocji czytelniczka nabywała tzw. duży trójpak czyli TV+Internet+ telefon. - Zależało nam na dwóch kanałach (domo + oraz kuchni+), których nie widzieliśmy w ofercie na ulotce oraz na stronie. Pani P. powiedziała, że tych programów nie ma na stronie, ale ponieważ klienci często o nie pytają, są dołączane do pakietu - opowiada pani Anna. Do tego miał być router oraz aparat telefoniczny. Abonament? 300 minut do wszystkich Montaż odbył się 18 października, tego też dnia czytelniczka podpisała umowę. Została poinstruowana, że ma 10 dni na zmianę zdania i wycofanie się z umowy. Oczywiście monterzy przyszli bez routera – internet był „po kablu” oraz bez aparatu telefonicznego. Na pytanie czemu nie mają tych sprzętów, odpowiedzieli, że... nie ma takiej oferty. Mimo to pani Anna umowę podpisała. Prawda jak bardzo jesteśmy przyzwyczajeni do tego, że co innego obiecują a co innego dają? Kiedy pani Anna zadzwoniła do pani P. usłyszała, że to błąd w komunikacji a router i telefon przybędzie rychło. - W międzyczasie „przeklikaliśmy” wszystkie kanały i okazało się, że nigdzie nie ma domo+ i kuchni+. Jak zapytaliśmy Panią P. powiedziała, że sprawdziła i że na pewno te programy są, tylko nie umiemy ich znaleźć - opowiada pani Anna. 300 minut za darmo na wszystkie numery? Owszem 300, ale tylko na numery stacjonarne. Ponieważ obrotna przedstawicielka przestała się odzywać, czytelniczka zadzwoniła do niej jeszcze raz W czasie tej rozmowy, chciała się upewnić, czy na pewno została wypowiedziana umowę z poprzednim dostawcą. Pani P. odpowiedziała, że tak, bo bez tego nie byłoby możliwości instalacji usług sieci XYZ. Czytelniczkę coś jednak tknęło i postanowiła to sprawdzić na własną rękę. I co? Poprzedni dostawca nie dostał żadnego wypowiedzenia. - Przy okazji dowiedziałam się również, że nie było żadnych zmian w ofercie oraz, że jeżeli wpłynie do nich moja rezygnacja, będę musiała zapłacić karę za zerwanie umowy przed czasem - opowiada pani Anna. Następnego dnia, w ostatnim możliwym terminie wycofała się z umowy z firmą XYZ Pani P? Twierdzi, ze żadne takie ustalenia nie miały miejsca i pani Annie cała sytuacja się przyśniła. Za ponowne podłączenie poprzedniego dostawcy czytelniczka zapłaciła 50 zł. Jak ktoś przyjdzie do państwa proponując nową, świetną umowę proszę o tym wszystkim pamiętać. -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 