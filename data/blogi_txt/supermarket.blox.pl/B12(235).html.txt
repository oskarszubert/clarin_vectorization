- Moja córka dostała od was email. Jest ciągle w szkole średnie a wy nagle przesyłacie jej kupony zniżkowe na ubrania i akcesoria dziecięce. Chcecie ją wpędzić w pieluchy? Wściekły ojciec stał koło kierownika sklepu amerykańskiej sieci Target. Kierownik nie wiedział o czym on mówi. Ale przejrzał kupony, które faktycznie były związane z posiadaniem noworodka. Przeprosił więc grzecznie klienta.  I zadzwonił po kilku dniach jeszcze raz z przeprosinami. Wtedy usłyszał, że nastolatka... faktycznie spodziewa się dziecka. Historię opisał amerykański Forbes. Skąd u licha sklep o tym wiedział wcześniej? Sieci handlowe dzięki różnego rodzaju kartom lojalnościowym znajdują się nagle w posiadaniu niezwykłych, bardzo obszernych baz danych. Wiedzią dokładnie, co kupujesz, produkt po produkcie, marka po marce. Pani Kasia, 33 lata, kupiła trzy razy w ciągu dwóch miesięcy majonez - sieć przysyła jej więc kupon zniżkowy na majonez i sałatę. Pani Joanna, lat 35, w piątek, sobotę i niedzielę kupiła hiszpańskie wino. Dostanie kupon zniżkowy na wino i dodatkowo oliwki. Pan Henryk, lat 54, co tydzień na zakupy wydaje powyżej 700 zł. Trzeba mu zaproponować kartę płatniczą z logo sieci. Sieć informatyczna sklepu wie, w jakich godzinach najczęściej do niego przyjeżdżasz, a przyszłości dzięki większej integracji kuponów rabatowych z komórkami klientów jak się po nim poruszasz i na które półki zwracasz szczególną uwagę. Kluczowe jest jednak jak analizujemy te dane. Sklepy w Polsce radzą sobie z tym jeszcze kiepsko. Amerykański Target jak widać bardzo dobrze. Ich analitycy wiedzą np. że wiele kobiet kupuje mleczko do ciała, ale zazwyczaj kobiety na poczatku drugiego trymestru ciąży kupują bezzapachowe mleczko w dużych ilościach. Kobiety w ciągu pierwszych 20 tygodni ciązy kupują dużo suplementów diety takich jak magnez, wapno czy cynk. Wielu klientów kupuje mydło płatki/kulki kosmetyczne.  Ale jeśli ktoś nagle kupuje dużo bezzaapachowego mydła i extra wielkie pudła z kulkami płatków bawełnianych to jest sygnał że klientka spodziewa się rozwiązania. Albo posiada jakąś brzydką infekcję. Reasumując jeśli 23 latka z Atlanty kupuje masło/mleczko do ciała, torbę wystarczającą do pomieszczenia pieluch, cynk, magnez I niebieski pled to na 87 proc. jest w ciąży. Przeraża to was? 