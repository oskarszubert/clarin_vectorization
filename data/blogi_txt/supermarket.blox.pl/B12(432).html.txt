- Wygląda mi na to, ze RTV Euro AGD ma ogólnie strategie odrzucania wszelkich reklamacji wychodząc z założenia, ze maja taki obrót, ze kilku niezadowolonych klientów im nie robi różnicy i mozna ich spisać na straty bez większej szkody - pisze pani Dominika. Zła jak osa. - Jak to wyglądało w moim przypadku. Pierwszy zakup - wszystko ok, sprawnie i w miarę szybko, wiec jakiś czas później decyduje się na drugi zakup - i tu wszystko byłoby ok, gdyby nie okazało się, ze sprzęt jednak jest wadliwy. 8 stycznia br. zakupiłam w sklepie Euro sprzęt - nawilżacz HP, który został do mnie dostarczony 12 stycznia firma kurierska. W trakcie normalnego użytkowania znalazłam wadę, która nie jest na pierwszy rzut oka widoczna, bo jest w trudno dostępnym miejscu - pękniecie w obudowie na zgrzewie elementów. 25 stycznia wystosowałam e-mail w tej sprawie do biura obsługi z prośba o wymianę sprzętu na nowy lub wymienienie wadliwej części, jednak mimo mojej korespondencji i rozmów telefonicznych w tej sprawie, sprzedawca odrzuca nadal moja reklamacje.  Ja powołuję się na niezgodność towaru z umowa, bo wada była od początku, a Euro mówi, ze w chwili wydania sprzętu odpowiedzialność jest moja i teraz to już nic nie obchodzi. A tak w ogóle to wg nich wada powstała po odbiorze i mogę sobie oddać sprzęt do serwisu, ale generalnie to już nie ich problem. I na razie na tym stanęło, bo mamy totalnie rozbieżny poglad na rzeczywistość. Ja jednak nie zamierzam im odpuścić, tym bardziej, ze ewidentnie liczą na to, ze klienci stwierdza, ze nie maja czasu/siły z nimi walczyć w takich sytuacjach. Przeszukałam siec i okazuje się, ze mój scenariusz się powtarza - dopóki wszystko jest dobrze, wszyscy sa zadowoleni, gdy jednak dochodzi do etapu reklamacji, klienci sa spuszczani na przysłowiowy "bambus": Może warto o tym napisać, bo pojedynczy klient w starciu z siecią jest niemalże praktycznie bezbronny - kończy czytelniczka. Fakt może i warto. Ustawa o sprzedaży konsumenckiej mówi tutaj dość jasno: art. 4 „Sprzedawca odpowiada wobec kupującego, jeżeli towar konsumpcyjny w chwili jego wydania jest niezgodny z umową.” Jasne? Jasne. Lecimy dalej - „w przypadku stwierdzenia niezgodności przed upływem sześciu miesięcy od wydania towaru domniemywa się, że istniała ona w chwili wydania”. Czyli mamy domniemanie w przypadku pani Dominiki że to sieć dała ciała. To sieć musi udowodnić że to nie była jej wina. Teraz art. 8 par 1. „Jeżeli towar konsumpcyjny jest niezgodny z umową, kupujący może żądać doprowadzenia go do stanu zgodnego z umową przez nieodpłatną naprawę albo wymianę na nowy”. Czyli kupujący decyduje co chce wymiany na nowy czy naprawy. Oczywiście sieć chce aby pani Dominika skorzystała nie z ustawy o sprzedaży konsumenckiej ale z gwarancji. Chcieć może. Ja na jej miejscu zapakowałbym ten sprzęt i dostarczył do sklepu który go sprzedał z pismem treści towar zakupiony jest niezgodny z umową, żądam na podstawie przepisów ustawy o sprzedaży konsumenckiej jego wymiany na nowy. Później trzeba poczekać na odpowiedź. Przy czym zwracam uwagę na art. 8 par 3 „Jeżeli sprzedawca, który otrzymał od kupującego żądanie określone w ust 1. nie ustosunkował się do tego żądania w terminie 14 dni, uważa się, że uznał je za uzasadnione.” 