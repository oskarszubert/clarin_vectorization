Jeden! Wyobrażają sobie Państwo takie tempo?? W sumie w ciągu najbliższych 3 lat Portugalczycy zainwestują w rozwój sieci Biedronka aż 1,27 mld euro. Oznacza to, że od stycznia uruchamiać będą w Polsce co najmniej jeden dyskont dziennie - informują "Wiadomości Handlowe". Dziś Biedronka ma ponad 1500 sklepów w Polsce. W 2013 ma ich być 2300 a w 2015 aż 3 tys! Wyniki? - W trakcie pierwszych dziewięciu miesięcy roku, Biedronka pokazała mocny wzrost sprzedaży porównywalnej (like- for-like), który wyniósł 11,1%, przy całkowitej sprzedaży wynoszącej 3 464,9 milionów euro – 13.874.156 tys. zł - pisze spółka w komunikacie prasowym. To wszystko oznacza kilka rzeczy - jeśli rzecz jasna w wyniku tak drapieżnych inwestycji cała sieć się nie wywali - jak się kończy przeinwestowanie w ostatnim czasie mogliśmy zobaczyć kilkakrotnie (ot przykład Bomi ).  1. Właśnie ustala się porządek dziobania na polskim rynku handlowym. Biedronka już jest numerem jeden. Z taką liczbą sklepów jaką planuje będzie jednak dzielić i rządzić od Tatr po Bałtyk. 2. Polski rynek handlowy będzie składa się głownie z dyskontów. Biedronka to dyskont, Tesco dyskont, teraz nawet Carrefour chce być dyskontem. 3. Dostawcy pracujący dla Biedronki będą budować linie produkcyjne na jej żądanie. - Dzień dobry tu Pedro potrzebuję batonów do trzech tysięcy sklepów... Przepraszam już to robią. Z drugiej strony w jak koszmarnej sytuacji znajdzie się dostawca z którego Biedronka zrezygnuje... 4. Jeśli teraz przy 1.5 tys sklepów Biedronka już zbliża się do rocznej sprzedaży w wysokości 20 mld. zł to jakie przychody będzie mieć posiadając 3 tys. sklepów??? 