- 19 kwietnia 2012r. kupiłam chleb tostowy firmy Nowakowski  w sklepie Carrefour w Gdańsku na ul. Schuberta. Dopiero wypakowując zakupy z siatek zauważyłam że na chlebie jest pleśń której po prostu w sklepie nie zauważyłam - pisze do mnie pani Agnieszka. - Coś mnie tknęło aby sprawdzić datę ważności - zdziwiłam się ogromnie kiedy zobaczyłam że data ważności była do 17 kwietnia 2012r. Przypomnę tylko że zakupy zrobione zostały 19 kwietnia 2012r.  I paragon:  - Całe szczęście tego dnia jechać musiałam znów do Carrefoura więc wzięłam chleb ze sobą i oddałam go mówiąc żeby sprawdzali takie rzeczy bo pewnie nie tylko ten jeden chleb jest stary i spleśniały. Co zrobiła ekspedientka? - Pani niczym niewzruszona oddała i pieniądze i powiedziała krótko że zadzwoni na dział i powie żeby przejrzeli towar. Może to tylko kwota 2,69 zł ale liczy się sam fakt że sprzedawane są stare rzeczy - twierdzi pani Agnieszka. Od razu czytając jej historię przypomniało mi się jak w ubiegłym roku sześciu mieszkańców Gdyni pod kątem przeterminowanych towarów przeczesało jeden z hipermarketów sieci Kaufland.  Kaufland dawał 5 zł za każdy przeterminowany produkt. Oni znaleźli ich zaś...251. Jak zareagowała sieć? Wezwała policję twierdząc, że robią bałagan na półkach. Bony klientom wydano dopiero wtedy gdy policja po przejrzeniu zapisów z monitoringu odmówiła interwencji twierdząc, że wszystko jest ok. Rzecznik sieci przepraszał za sytuację bardzo mocno. Ale wyjaśniał też że sklepom  bardzo trudno jest kontrolować czy wszystkie towary na półkach mają odpowiednie terminy przydatności do spożycia. I jak sprawdziłem przed momentem Kaufland... zmienił zasady przyznawania bonów.  Z dwojga złego wolę już jednak reakcję Kauflandu, który przynajmniej jakoś stara się przeprosić klienta. Ale jak widać nie chce też aby przypadkiem ktoś znalazł tych przeterminowanych produktów zbyt dużo. A jak to wygląda w innych sieciach? Mają Państwo jakieś doświadczenia? 