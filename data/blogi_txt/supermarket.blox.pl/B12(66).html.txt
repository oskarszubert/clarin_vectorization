To jedno z głupszych badań jakie widziałem ostatnio w prasie - przy czym sami dziennikarze USA Today przyznają że wyniki sa mocno idiotyczne i oczywiste. Badacze odkryli rzecz wstrząsającą: po analizie ponad tysiąca mężczyzn doszli do wniosku że posiadacze samochodu Porsche sa bardziej pociągający dla kobiet które takowego luksusowego auta nie mają i jeżdżą np. Hondą Civic. Ale, ale zauroczenie szybko się kończy. Bo o ile dla kobiet facet w Porsche jest bardzo atrakcyjny jako potencjalna randka to nie chcą się z nim wiązać na dłużej. A już totalnie odpada jako kandydat na męża - twierdzą autorzy badań. Dziennikarze USA Today podsumowali to tak: kup Porsche, pobaw się z bliżej nieokreśloną liczbą kobiet wykorzystując do tego wybitne „zdolności” wozu a następnie kiedy znajdziesz tą właściwą - kup Buicka. W Europie to raczej chyba Volvo. Aha i dodali że badania są seksistowskie. 