Dyskusja o ściąganiu jest równie przewidywalna jak fryzura Wodeckiego. Koncerny: WY ZŁODZIEJE! DAWAJCIE NASZ SZMAL!!!!! Twórcy: Czy Ty to widzisz? Czy się nie wstydzisz? A słyszę, że mówią, że robią to co chcą Wolna kultura: TĘPIENIE PIRATÓW TO ZAMACH NA WOLNOŚĆ INTERNETU, JESTEŚCIE STARYMI PRYKAMI, KTÓRZY NIE WIDZĄ, ŻE ŚWIAT SIĘ ZMIENIA!!! INTERNET JEST RÓWNIE POTRZEBNY JAK WODA I PRĄD A NAWET POTRZEBNIEJSZY! (Jarek nie widziałeś mojego czerwonego sztandaru??) Piraci: płyty są za drogie, płyty sa za drogie, płyty są za drogie. (A nawet jeśli stanieją to i tak ich nie kupimy, bo po co skoro są za darmo???) Dziennikarze (chórem): musimy znaleźć wyjście z sytuacji, trzeba odnaleźć jakiś kompromis, wytwórnie musza się nauczyć żyć z internetem i przyzwyczaić użytkowników do płacenia (też tak pisałem to wiem). Dwa miesiące przerwy. I znów: Koncerny: WY ZŁODZIEJE ODDAJCIE NASZ SZMAL!!!!! Wolna kultura: WY STARE PRYKI!!! Piraci: czekajcie, czekajcie napisze coś tylko mi Jdownloader łącze spowalnia. O czym mówiliście???? Dziennikarze: wstawić rozdzieranie szat. Likwidacja piractwa internetowego jest banalnie prosta. Wystarczy aby dostawcy internetu byli zmuszeni do monitorigu sieci. Kiedy zauważą, że jego abonent namiętnie ciągnie z rapidshare'a albo z emula np. nową Fifę zgłaszają zawiadomienie na policję. Ciekaw jestem tylko ile osób chciałoby wówczas korzystać z szerokopasmowych łącz internetowych. I czy polski internet by to wytrzymał. Bo policja na pewno nie. 