Reserved to taka duża polska marka odzieżowa, której jako jednej z nielicznych z naszego kraju udało się wyjść z sukcesem za granicę. Ale zdenerwowali  panią Aleksandrę. Kobiet jak powszechnie wiadomo się w centrach handlowych nie denerwuje bo później nie przyjdą i kto będzie robił zakupy? Jednak po kolei. Oddajmy głos czytelniczce: - Przydarzyła mi się nieprzyjemna rzecz. Zresztą, z tego, co widzę na wallu Reserved na Facebooku, nie tylko mnie. W wyżej wymienionym sklepie, kupiłam dwie bluzki. Na metkach obu znajdowały się naklejki z ceną po "przecenie". Pomyślałam, że sprawdzę pierwotną cenę. Odkleiłam więc pierwszą papierową naklejkę, ale znalazłam tam pociętą starą cenę - pierwsza myśl: coś tu nie gra... Sprawdziłam, co kryje się pod drugą naklejką. Ta cena nie była zdrapana i moim oczom ukazała się wartość o 10 zł niższa, niż *po* przecenie Nie muszę chyba tłumaczyć jak poczułam się w tym momencie. Wchodząc na "fanpage" tego sklepu, zauważyłam, że jest więcej takich przypadków (opinie klientów).  Pani Aleksandra zapytała więc osoby odpowiadające na Facebooku za komunikację z klientami: o co chodzi? I dostała taką ripostę:  Już chciałem plunąć ogniem ale zanim to zrobiłem dopytałem panią Aleksandrę czy aby na pewno towar był w promocji. W sensie czy tylko metka była nalepiona na metkę (i stąd wniosek że towar jest po obniżce) czy ciuchy leżały w kącie sklepu z wielkim napisem: PROMOCJA, SALE, 50 PROC. !!!!! I odpisała mi tak: - Teraz zaczęłam sobie przypominać, że jednak nie widziałam tam oznaczeń z promocją. Ale przyklejona cena dawała do zrozumienia co innego. Chyba to mój błąd, choć, z tego co widać na wallu, nie tylko mnie on dotyczy. Wniosek dla sklepu? Zmieniasz cenę, usuń starą metkę. PS. A jak to robią w Zarze? 