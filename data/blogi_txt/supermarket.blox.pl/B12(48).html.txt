Powód? Allegro zmienia od jutra zasady komentarzy. Sprzedający są wściekli. Jeśli można porównać do czegoś ich oburzenie to podobnie pluli jadem użytkownicy naszej-klasy po wprowadzeniu śledzika. Zmiany można podsumować w jeden sposób: kupujący łatwiej może wyrazić swoją opinię na temat sprzedającego. Na czym polega pomysł? Allegro pisze:  ” Kupujący otrzymają nowy formularz komentarzowy, rozszerzony o ocenę sprzedaży, w którym będą mogli podsumować przebieg i jakość transakcji w 4 następujących obszarach:•    zgodność przedmiotu z opisem,• kontakt ze Sprzedającym,•    czas realizacji zamówienia,• koszt wysyłki.W każdym z tych obszarów Kupujący będzie mógł przyznać Sprzedającemu od 1 do 5 gwiazdek. Jeśli zaznaczy mniej niż 5 gwiazdek, będzie mógł dodatkowo wybrać z listy powód swojego niezadowolenia z transakcji, aby dokładnie wskazać kontrahentowi, co by warto poprawić w konkretnym obszarze.Oceny sprzedaży będą anonimowe. Gdy Sprzedający zgromadzi minimum 10 ocen sprzedaży w każdym obszarze, ich średnią pokażemy na jego karcie użytkownika obok podsumowania komentarzy opisowych.” Kupujący są zachwyceni:   „Skończy się tania tandeta z wysokimi kosztami przesyłki ! Nie będzie już odwetowych komentarzy ! Teraz anonimowo to będzie można wyrazić prawdziwą opinię ! Skończy się cwaniactwo sprzedawców którzy udają kretynów w opisie gdzie piszą ,że towar nie sprawdzony, zastrzegam sobie wystawienia negatywa. Ta opinia będzie rzetelna i PRAWDZIWA.” Sprzedawcy się buntują: - na Ebay ten sposob komentowania jest od 2 lat i jest tak samo do d... jak i tutaj bedzie !!!!!!!! pisze niejaki reddshund  - Kicha na maksa, zrezygnujcie puki można - informuje ChudyIII - kopiecie sobie grób zatrudniacie złych ludzi - to 007Igor Niektóre argumenty są jednak bardziej merytoryczne.  - czy jesli przypominam kupujacemu o wplacie juz od 2mcy to moj kontakt z nim oceni na 5 gwiazdek?  - kupujący stwierdzi: wysyłaja mi listem poleconym który jest obciążony znaczkiem za powiedzmy 5 zł a nie weźmie pod uwagę tego że: kosztuje zatrudnienie pracownika który pakuje przesyłkę 1500zł + zus daje 2300zł miesiecznie.Do przesyłki każdy legalnie prowadzący działalnośc jest zobowiązany dopłacic VAT czego 99.9% kupujacych nie wie i dochodzi jeszcze koszt pakowania (koperty, folie,taśmy) i co na to będa mówić kupujący? Powiem Wam: że zostali oszukani na kosztach wysyłki i bedą wystawiać krzywdzące komentarze. - Koszt wysyłki nie powinien być oceniany. Kupujący powinien znać koszt wysyłki przed zakupem i zaakceptować go. Jeśli koszt mu się nie podoba nie powinien kupować, a potem oceniać. Mi pomysł Allegro się podoba. Najprawdopodobniej doprowadzi do obniżenia kosztów przesyłki, polepszy komunikację ze sprzedawcą, zakończy również kilka karier sprzedawców na allegro, którzy stosowali zasadę neg za neg.  Czy bunt sprzedawców ma sens? Jak to podsumował mój kolega: „zmiany i tak będą i tak czy tego chcą czy nie. i pyszczenie na forum nic tutaj nie zmieni. Podejrzewam, że po prostu dano im szansę, zeby sobie upuścili trochę pary i się przygotowali, że nowe idzie”. 