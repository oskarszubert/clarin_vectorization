Browar Łomża w swoich reklamach podaje się za „Mały browar z dużym piwem”.  Co do jakości nie mi to oceniać, fanem piwa wielkim nie jestem, z całą jednak pewnością Browar Łomża jest tak małym browarem jak dajmy na to Auchan w Polsce małą siecią handlową. Spółka wchodzi w skład holdingu Van Pur czyli czwartej co do wielkości siły na naszym rynku. Sam jej kapitał zakładowy - w sensie Łomży - to ponad 100 mln. zł, browar zatrudnia ponad pół tysiąca osób. - Nie od dziś duże browary udają małe. Mało tego, robią to co raz śmielej. Na zdjęciu piwo „Wyborne” z Łomży, obok nasze Noteckie. Są uderzająco podobne, czy nam się tylko wydaje? Nieładnie... Drodzy fani, co robimy? - pyta Browar Czarnków na swoim profilu na Facebooku. A chodzi o to zdjęcie: Proszę wskazać różnice... Szans na wygranie potencjalnego procesu ze strony Czarnkowa nie widzę zbyt dużych. Za to mogą potraktować taki projekt butelki ze strony Łomży jako wyraz uznania  konkurenta dla ich produktu. PS. "Grupa Van Pur ogłosiła otwarty konkurs na projekt etykiety ipuszki dla piwa Edelmeister, marki eksportowej koncernu. Konkurs zostałzorganizowany za pośrednictwem innowacyjnej społecznościowej platformyprojektowania graficznego, Corton.pl.Autor zwycięskiego projektu otrzyma wynagrodzenie w wysokości 3 tys.zł." Ciekawe czym będa się teraz inspirować... 