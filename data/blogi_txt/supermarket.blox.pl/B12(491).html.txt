Potwierdził to branżowemu serwisowi portalspozywczy.pl Ryszard Tomaszewski szef Tesco Polska. Co to znaczy w przyszłym roku? Tego prezes już nie powiedział. Pytań rzecz jasna jest sporo. Czy usługa będzie od razu świadczona na terenie całego kraju? (raczej wątpię). Czy to się teraz opłaci? (nie sądzę to raczej zagospodarowanie rynku z myślą o przyszłości). Ile będą kosztowały dostawy (w końcu klient Tesco należy raczej do grona tych wrażliwych na cenę)? Powiem szczerze mój entuzjazm do zakupów produktów spożywczy on - line spadł ostatnio dość mocno. Sprzedaż artykułów spożywczych przez internet to na razie nisza. Branżowe szacunki mówią o blisko 40 tys. osób, które mniej lub bardziej regularnie kupują w takich e-sklepach. Z tych 40 tys. klientów aż 15 tys. jest w Warszawie. Ta forma zakupów ma trzy potężne wady: 1. ceny - są wysokie. Bierze się to stąd że przez sieć sprzedają głównie delikatesy Bomi, Alma oraz Piotr i Paweł. W stolicy e-sklep ma również E.Leclerc (ale ma pierońsko wysokie koszty dostaw). 2. nieprzewidywalność. Większość sklepów nie jest w stanie zagwarantować że dostaniesz to co zamówiłeś. Czasami na 10 produktów dostaniesz wszystkie, czasami na 10 tylko 6. To frustrujące. 3. Koszty dostaw. Koszty dostaw, koszty dostaw. I jeszcze raz koszty dostaw. Nazwałbym je też inaczej: potworne zdzierstwo. Wątpiącym w sukces e - przedsięwzięcia przypomnę jednak że Brytyjczycy podejmowali już wiele kontrowersyjnych decyzji. Ponad dwa lata temu na samym początku kryzysu zdecydowali się przemienić Tesco w sklepy dyskontowe podobne do Biedronki. Część osób i klientów pukała się w czoło. A Tesco dzięki tej decyzji jako jedna z nielicznych sieci prawie w ogóle nie odczuła skutków spowolnienia gospodarczego. 