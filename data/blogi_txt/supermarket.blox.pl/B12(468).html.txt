Według badań Nivea blisko połowa Polek ma problemy z cellulitem, a ponad 70 proc. z nich w ciągu ostatniego roku używała preparatu antycellulitowego - pisze w niezwykle interesującym artykule „Cellulit - sojusznik detalisty” branżowy magazyn Życie Handlowe. Serio - taki jest tytuł. Może wiele osób nie wie - ja np. nie wiedziałem - ale właśnie startuje sezon na cellulit. - W okresie kwiecień - sierpień sprzedaż kosmetyków antycellulitowych jest ilościowo o około 30 - 40 proc. wyższa niż w miesiącach zimowych. Podobnie rzecz się ma z produktami ujędrniająco-wyszczuplającymi, których sprzedaż rośnie o ok. 20 -30 proc.  - pisze magazyn. Produkty te sa mało wrażliwe na kryzysy, koniunkturę gospodarczą etc. Innymi słowy o ile panie sa w stanie oszczędzać na dajmy na to na szamponie czy proszku do prania tak krem na cellulit kupią zawsze. Zgodnie z badaniami które robią koncerny kosmetyczne najłatwiej jest panie przekonać do zakupu promocją cenową oraz dodatkową ilością produktu gratis. Myślałem że tak naprawdę skuteczne w walce z cellulitem są głównie leki oraz liposukcja a nie kremy. Ale nie sądze aby miało to znaczenie przy kupowaniu kremow.  W końcu krem ma być duży a nie skuteczny. 