Pan Aleksander ma problem bo ma niewłaściwe pH skóry. Skąd to wie? Z salonu Vision Express. To największa z sieci sprzedających okulary w kraju. Pan Aleksander kupił okulary 4 września 2010 roku, a reklamował 14 maja 2012 w salonie Vision Express SP ul. Powstańców Śląskich 2-4. Powód? Na oprawce pojawiły się dziwne przebarwienia i odpryski. Reklamacja została jednak odrzucona z bardzo ciekawego powodu. Vision Express stwierdził, że "rodzaj uszkodzenia jaki wystąpił jest uszkodzeniem chemicznym powstałym na skutek działania czynnika zewnętrznego, np. w wyniku kontaktu ze skórą o nienaturalnym czynniku pH - uszkodzenie z winy użytkownika".  Pan Aleksander chciałby sieci zadać kilka pytań: 1. Jak może stwierdzić czy moje pH nadaje się do danych oprawek czy nie? 2. Jaki pH jest "dobre" a jakie jest "złe"? 3. Jakie oprawki powinien kupować, według Vision Express, następnym razem mając na uwadze nienaturalne pH swojej skóry/potu? 4. Co może zrobić, aby zmienić "zły" pH na "dobry" pH? - Może jest na to odpowiednia dieta? Myślę, że takich przypadków jest więcej w Polsce, więc może Vision Express ma jakieś rady dla osób takich jak ja? – zastanawia się ironicznie pan Aleksander. O całej sprawie pisałem tu.   Nikt do niego jednak z sieci się nie odezwał. - Na szczęście, odezwał się do mnie pan Wiktor z Salon-Optyczny.com i zaproponował mi swoją pomoc. Ustaliliśmy razem jaka jest marka i model oprawek. Okazało się, że pan Wiktor może mi pomóc. Zaproponował mi, że prześle bezpłatnie mi uszkodzone części okularów, tak abym mógł sobie je samodzielnie zamontować, nie korzystając z pomocy Vision Express.- Rzeczywiście, po kilku dniach otrzymałem przesyłkę, która zawierałaczęści okularów. Po zamontowaniu prezentują się znacznie lepiej - pisze pan Aleksander. Można? Jak widać można. Tam gigant dał ciała, z inicjatywą wyszedł jego niewielki konkurent. Jeśli zrobił to z czystego serca - super. Jeśli z chęci aby dostać trochę darmowej reklamy - też nie mam nic przeciwko. 