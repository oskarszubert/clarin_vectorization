I wprowadza własną linię kosmetyków do Sephory. Nazywa się Lauren Luke. 27 letnia Brytyjka jest internetowym guru od make -upu. Mówi niewyraźnie. Nie jest powalającą pięknością. Stanowczo nie ma idealnej figury. Jest normalna do bólu. A jej własna linia produktów do makijażu oczu („By Lauren Luke” opakowanie 32,50 $) jest dostępna w 135 sklepach Sephora w USA i Kanadzie. Właśnie wydała książkę z podtytułem „Look like star”. Pisał o niej The Times oraz The New York Times A wszystko zaczęło się dwa lata temu, gdy zamieściła na You Tube filmik pokazujący jak maluje oczy. Teraz wrzuca po trzy tygodniowo (w sumie jest ich 213). Obejrzano je ponad 56 mln razy! Jej kanał na You Tube ma ponad ćwierć miliona subskrybentów z 70 krajów. Nieźle jak na kobietę wykreowaną przez internet nie?       - Pierwsze video zamieściłam 22 lipca 2007 roku. Przez minutę siedziałam przerażona myśląc „ludzie to zobaczą” i „co oni powiedzą???”- twierdzi Luke. A dalej Luke opisuje jak jej film obejrzała gigantyczna liczba widzów zostawiając mnóstwo komentarzy. I że najważniejsze jest to, że nawiązała nić porozumienia z dziewczynami takie jak ona. Podobnych gwiazd sieci, które swój wirtualny sukces przekuły na sposób na życie jest sporo. NYT oprócz Luke, wymienia również Amy Powell oraz Sarah Victor.Ciekaw jestem czy podobne osoby znalazły by się w Polsce. Oczywiście jest Gracjan Roztocki, który wystąpił w reklamie Media Markt. Która mnie żenuje nawiasem mówiąc. Jest również rzecz jasna Kominek. Tylko jak Kominek mógłby - uwaga bardzo brzydkie słowo - zmonetyzować swoją popularność poza rzeczami w rodzaju Ad Taily? - Mógłby reklamować kominki - zażartowała moja żona, którą zapytałem o zdanie. Może.  Chyba jednak najbliższa podobnej internetowej sławy jest KasicaK, która radzi Polkom jak powinny dobierać staniki. Ma konkretny produkt, na którym się zna. Jest uznawana w tej dziedzinie za autorytet. Ma też liczne grono fanów. Można wyobrazić sobie sytuację, w której producent staników na opakowaniu zaznacza na przykład: "polecane i testowane przez lobby biuścistych" - stanikomania.blox.pl. W tym przypadku można żałować, że to tylko blog a nie kanał na youtube. Byłby z całą pewnością popularny. 