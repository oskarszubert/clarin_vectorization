- Nigdy nie kupuję ubrań w pierwszej cenie - wyznał mi kiedyś prezes dużej firmy zajmującej się sprzedażą z gatunku takich co to mogą wejść do sklepu i kupić cały (w sensie bardzo, BARDZO BOGATY CZŁOWIEK). - Generalnie rzecz biorąc jeśli nie dostaję 50 proc. zniżki to nie kupuję w ogóle - dodał. Ile sklep sprzedający ubrania jest w stanie zejść z ceny? Oto przykład: ręcznie szyta marynarka. Cena pierwotna 600 euro czyli powiedzmy około 2,5 tys. zł.   Cena na przecenie? To będzie dobre... 289,99 zł. Tak, tak to nie pomyłka.  (nawiasem mówiąc proszę zwrócić uwagę na marketingową ściemę pt. „ich cena: 3225 zł”) I proszę uwierzyć - sklep/producent nadal na tym zarobił pieniądze.  Marynarek za 600 euro sprzedało się owszem mało. Z 50 proc. zniżką już więcej.  Z 80 proc. - cała masa. Klient spodgląda na metkę i myli: WOW ale okazja! Resztę ubrań, która zalegała w magazynach sprzedano pośrednikom za niewielkie pieniądze. Średnia jednak wychodzi całkiem konkretna. A taka marynarka w Chinach (w sensie jej uszycie) kosztować będzie 20 - 30 dolarów. Dla porównania - koszula, która w sklepie w pierwszej cenie kosztuje 200 zł w fabryce w Azji kosztuje 5 - 6 dolarów. Do tego jednak dochodzi transport, cło, VAT itd. Pięć rzeczy, które warto wiedzieć o kupowaniu ubrań. 1. Ubrania w sklepach sieci zmieniają co sześć tygodni. To znaczy, że tyle czasu towar jest na półce dostarczony do sklepu. Góra, bo najlepsze ubrania sprzedają się w cztery dni. 2. Ubrania dla mężczyzn są droższe niż te dla kobiet bo mężczyźni rzadziej kupują ubrania. 70 proc. zakupów odzieżowych robią kobiety. Kobieta kupuje dla siebie, dla swoich dzieci i jeszcze częściowo dla swojego partnera. A panowie dla kobiet ubrań, niestety, nie kupują. Dla kobiety nie ma np. problemu, by kupić zimową kurtkę we wrześniu, mimo że na dworze jest 30 stopni. Inaczej jest z mężczyznami. Ten kupi kurtkę, jak jest mu zimno. Albo jak zobaczy dobrą ofertę na wyprzedaży. 3. Mężczyzna inaczej robi zakupy niż kobieta. Jak potrzebuje spodni, idzie do centrum handlowego.  Wejdzie do pierwszego sklepu - obejrzy parę. Do drugiego - znów obejrzy. Jak uzna, że spodnie są odpowiednie, to je kupi. Nie szuka dalej, nie porównuje.  Kobiety krążą. Kobieta zwiedzi cztery sklepy. W pierwszym zobaczy parę, w drugim też, później w trzecim i czwartym. I wróci do drugiego sklepu, bo tamte były najciekawsze. 4. W przeciwieństwie do np. Francji w Polsce słabo sprzedają się miękkie biustonosze bez usztywnień. A Polki wolą z usztywnieniami, a najlepiej z usztywnieniami i z oszustem.  Biustonosz ma sprawiać, że biust jest większy niż w rzeczywistości 5. Chiny wcale nie są najtańszym krajem do szycia ubrań. Taniej jest np. w Bangladeszu. Ale Chińczycy mają już zorganizowany cały proces produkcji. Jeżeli firma powie, że potrzebujem koszulę, zapakowaną tak i tak ze szpilką tutaj, to tak zrobią. PS. Marynarka moja. Nie oddam. 