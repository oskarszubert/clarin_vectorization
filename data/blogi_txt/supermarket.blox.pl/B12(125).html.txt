- Jeszcze niedawno w Rossmannie, który jeśli chodzi o akcesoria dla dzieci jest dość tani paczka Pampersów kosztowała 54,99 zł. Już nie mówię o tym, że w promocji dawało się ją spokojnie kupić poniżej 50 zł, czasami nawet za 44,99 zł. Później kosztowała 57,99 zł. A teraz? Byłam niedawno na zakupach i już musiałam zapłacić 63,99 zł!!! Skąd tak duża podwyżka?? A promocje na Pampersy są znacznie rzadsze niż do tej pory - narzeka pani Olga.  Postanowiłem kierując się równym oburzeniem dowiedzieć się jakie sa przyczyny takiego stanu rzeczy. Porozmawiałem więc z Elizą Panek rzecznikiem sieci Rossmann. I co mi powiedziała pani Eliza? - Podwyżka jest związana ze zmianą opakowań i podwyżką ceny towaru przez dostawcę - odpowiedziała. Czyli jak na początek to nie poczułem specjalnych dreszczy. Producent podniósł, to płacz kliencie i płać. Ale? Jak się okazuje wzrost ceny bierze się też z innego powodu. W nowych opakowaniach - i jest to ciekawy zabieg sprzedażowy - dostawca zwiększył też liczbę pieluch. I teraz jak argumentuje Panek w przeliczeniu na pieluchę cena się nie zmniejszyła. Pampers JP Maxi 70szt kosztowało 57,99 = 0,828pln/ pieluchę. Pampers MAXI Giant Pack 82szt 63,99 = 0,78pln/ pieluchę. Jeśl zastanawiają się Państwo dlaczego coś tak mocno zdrożało, prosze o sygnał. Postaram się to sprawdzić. 