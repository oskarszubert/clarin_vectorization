Ale 6 stycznia, czyli święto Trzech Króli, będzie dniem wolnym od pracy Każdy dodatkowy dzień wolny w roku - kosztuje 4,2 mld. zł. O tyle mniej produktów i usług sprzedadzą polskie firmy. To, że firmy nie pracują nie oznacza, że nie ponoszą kosztów ogrzewania, ochrony itp. Na to pójdzie kolejne 760 mln. zł. Transport, komunikacja, firmy pracujące w ruchu ciągłym musza w dni świąteczne płacić pracownikom więcej. Koszt? 150 mln. zł. Niższe podatki do budżetu? 370 mln zł. Fundujemy sobie kolejny długi weekend. Święto Trzech Króli przypada zaraz po Świętach Bożego Narodzenia i Nowym Roku co oznacza, że pracownicy będą korzystać z długich, dwutygodniowych ferii świątecznych. Zresztą posłowie piszą to otwartym tekstem: Należy też zwrócić uwagę, że w Polsce występuje na masową skalę zjawisko niewykorzystanych urlopów wypoczynkowych. Może się więc okazać, że okres obejmujący Święto Trzech Króli stanie się dla pracowników dogodnym sposobem wykorzystania zaległego urlopu wypoczynkowego, przyczyniając się w ten sposób do urealnienia prawa do urlopu. Może więc w tym okresie wystąpić niewielkie spowolnienie gospodarcze, ale negatywny skutek będzie moderowany przez fakt, że święto to jest dniem wolnym w wielu krajach. Dlatego pewne spowolnienie następuje w sposób naturalny. A to jest już najlepsze: Projektowana ustawa nie skutkuje dodatkowym obciążeniem budżetu Państwa ani budżetów jednostek samorządu terytorialnego. !!!!! W zdecydowanej większości krajów europejskich (19 z 27) Dzień Trzech Króli nie jest wolny od pracy. Stać nas na kolejny dzień wolny? Co byśmy powiedzieli o starej babci, która bierze trzeci, piąty siódmy kredyt z banku? Nie wie co robi? Że wnuczek, dzieci powinni coś z tym zrobić? Że zdzecinniała na starość? Nie dalej jak w środę minister finansów Jacek Rostowski przyznał w końcu, że deficyt budżetowy przekroczy 100 mld. zł.  Jeszcze w sierpniu twierdził że będzie to 80 mld. zł. W sytuacji, w której brakuje nam pieniędzy: babcia - czyli posłowie decydują się jeszcze zmniejszyć dochody. 