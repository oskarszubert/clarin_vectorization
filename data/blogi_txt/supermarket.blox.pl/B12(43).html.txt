Największa sieć sklepów w kraju postanowiła zmienić swoje logo. Chrząszcz będzie trójwymiarowy i bardziej uśmiechnięty. Kropki na ciele też ma inaczej rozmieszczone. Przesunął się też z góry na bok, a nazwa sieci nie jest już pisana kursywą tylko normalnie. Zresztą co będę opowiadał proszę zobaczyć samemu. Stare logo:   Nowe logo:   - Nowy wygląd Biedronki obejmie nie tylko logo, które zyskało bardziej nowoczesny, trójwymiarowy wygląd, ale również wystrój i ergonomię placówek. Sklepy będą bardziej przejrzyste i wygodne dla Klientów. Zmieni się w nich także układ produktów, lepiej wyeksponowane będą artykuły świeże, takie jak: nabiał, warzywa, owoce, pieczywo. Ma to odzwierciedlać dbałość o codzienną jakość i stałą dostępność najświeższych produktów w sieci - pisze w swoim komunikacie prasowym sieć. Od 16 stycznia startuje kampania reklamowa, która ma zaprezentować społeczeństwu ten nowy wizerunek. Przetłumaczę państwu to na język bardziej zrozumiały:  - Ponieważ mamy bardzo dużo pieniędzy, nasze przychody za zeszły rok grubo przekroczyły 20 mld. zł, stać nas na wszystko. Postanowiliśmy, że do największej sieci handlowej w tym kraju nie pasuje już ten siermiężny wygląd. Przerabiamy się na supermarkety, bo czujemy że tylko na niskich cenach to już daleko nie zajedziemy. Operacja jeśli Biedronka ma zamiar ją prowadzić kompleksowo, czyli zmienić logo i wygląd wewnątrz 1,8 tys. sklepów kosztowałaby miliony. A właściwie dziesiątki milionów. Tzw. rebranding sklepów Albert na Carrefour szacowano na 150 tys. zł na sklep, Plus na Biedronkę - ok. 200 tys. zł na sklep, a bank BGŻ, zmieniając kilka lat temu logo, wydał ok. 28 tys. zł na placówkę. Przyjmując nawet wariant ultra minimalny czyli 20 tys. zł na placówkę wychodzi okrągłe 36 mln. zł. Do tej kwoty trzeba doliczyć koszty kampanii reklamowej. Czyli robiąc wariant minimum wychodzi 50 mln zł. Zadałem oczywiście też pytanie o koszty Biedronce. Co odpowiedzieli? „Będziemy sukcesywnie wymieniac loga w naszych placowkach, a jednoczesnie wszystkie nowopowstajace placowki będą powstawały juz w z nowa szate graficzną. Koszty przedsiewziecia pozostaja tajemnica handlowa firmy”. 