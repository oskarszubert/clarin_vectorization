Zeszły rok nas zwyczajnie nas rozpuścił. Sklepy z odzieżą w centrach handlowych potrzebowały gotówki niczym Andrzej Gołota udanej walki. Złotówka poleciała w dół. A sieci czynsz płacą w euro. Zamówienia robią w Chinach - rozliczane w dolarze. Na dodatek ludzie - czytaj młode kobiety w wieku 30 plus - czyli najbardziej atrakcyjny target centrów handlowych wstrzymały się z zakupami. Pod ścianą znalazły się zwłaszcza marki tzw. aspirujące do luksusu - pod tym pojęciem branża odzieżowa rozumie garnitury za 2 tys. zł i spodnie po 500 zł. Pamiętają Państwo Max and Co? Albo Monari? No, właśnie. Ponieważ sklepy potrzebowały pieniędzy wypychały ubrania ze sklepów i magazynów za wszelką cenę. W kryzysie: cash is King (Kong). Stąd zniżki w sklepach na wszystko po 70 proc. Milo się robiło zakupy? Pewnie, że tak.  Tylko, że te czasy się skończyły. Po pierwsze sklepy na ten rok zamówiły o wiele mniej towaru. Czyli ubrań do przeceny jest o wiele mniej niż do tej pory. Po drugie - nie potrzebują już tak bardzo gotówki. Teraz chcą odbudować rentowność. Afisze o przecenach w sklepach są owszem wielkie. Ale w sklepach (generalnie, bo są rzecz jasna wyjątki) nędza. Przeceny obejmują nieliczne sztuki. I raczej to co bez obniżki zwyczajnie się nie sprzeda. Rozczarowani? Na pocieszenie mogę doda, ze ciągle kłopoty mają sprzedawcy elektroniki. Tam przeceny nadal są atrakcyjne. 