Wczoraj to był przebój internetu. Pani Kamila T. z Lublina zamieściła na swoim profilu zdjęcie szczura, którego jak twierdzi znalazła w kaszce firmy Nestlé. Na zdjęciu jest wielka bryła, która faktycznie wygląda dość dziwnie. Sanepid zachował się bardzo ok. i w szybkim tempie odebrał kaszkę i wstępnie ją przebadał.  Jak się okazuje wielka bryła czegoś szarego to nie szczur. - Po wstępnych oględzinach produktu Sanepid potwierdza, że obiekt znaleziony w kaszce nie jest pochodzenia zwierzęcego. W celu ustalenia czy obiekt jest ciałem obcym, czy stanowi zbrylony produkt, Sanepid będzie prowadził dalsze badania - relacjonuje Iwona Konstanty﻿ z Nestlé﻿. I dodaje, że cały czas jej firma jest w kontakcie ze służbami sanitarnymi i da znać co w rzeczywistości jest w kaszce. Pani Kamila zdjęcia usunęła ze swojego profilu. Wobec tego jeśli to nie szczur to co? Proszę wpisywać w komentarzach swoje typy. 