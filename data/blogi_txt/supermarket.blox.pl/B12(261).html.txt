- Drogi Saturnie, drogi Sharpie - pisze pani Anna. - Kupiłam u Was telewizor. Miał to być prezent dla rodziców, za to, że przeżyli w szczęśliwym małżeństwie lat 30. Jako świadomy konsument długo się do zakupów przygotowywałam, szukałam, czytałam. Poszłam mając trzy typy, no ale cóż, w telewizorach jestem laikiem. No ale przecież w Saturnie pracują osoby które znają się na tym, na pewno będą mogły mnie naprowadzić i pomóc wybrać najlepszy model, czyż nie? I z taką myślą pani Anna udała się do Saturna w Arkadii, prosto na dział z telewizorami. Bardzo pomocny Pan w firmowej koszulce Saturna faktycznie omówił z nią wszystkie wady i zalety wybranych modeli sypiąc jak z rękawa fachowymi określeniami. - Pomyślałam heh, facet ma pojęcie. Zaproponował, czwarty model firmy Sharp, profesjonalnie stwierdził, ze parametry ma wszystkie takie same jak wybrane przeze mnie ale ma więcej Mhz, więc lepsze odświeżanie , a to przekłada się na jakość obrazu…Coś pokręciłam? Zapewne, do dziś nie przyswoiłam tych wszystkich określeń. Grunt żeby obraz wyglądał czytelnie i żeby telewizor czytał napisy. O co chodzi z tymi napisami? To taki bajer aby telewizor był w stanie odtwarzać filmy z pendriva i napisy, które są w odrębnym pliku. - Trzy razy upewniałam się z Panem czy na pewno, ale na pewno mamusia będzie mogła odtworzyć sobie film z napisami. Trzy razy Pan mnie zapewnił, ze tak, tak, tak. Co prawda nie txt, ale przekonwertowane na srt. No cóż, na tym się akurat znam. Konwertowanie trwa jakieś 3 sekundy z przerwą na kawę, więc problemem to nie będzie - relacjonuje czytelniczka. Oczywiście telewizor sprzedawany na polski rynek nie odtwarzał polskich czcionek wyświetlając znaczki zamiast naszych rodzimych ą, ć, ś, ź...  - Poszłam do Saturna, firmie przecież przyjaznej konsumentowi, ich pracownik przecież pomylił się, zapewne przypadkowo. Na pewno wezmą odpowiedzialność za tą pomyłkę. Na pewno nie zostawią tak tej sprawy. Przecież to ich wyszkolony pracownik, który sprzedaje ich towary i świadczy o ich firmie popełnił błąd. Bardzo miła Pani w Saturnie szybko wyprowadziła mnie z błędu. Nic z tym nie zrobią. Skontaktowała mnie z panem przedstawicielem Sharp, ten widział dwa rozwiązania… Albo oglądać bez polskich znaków, albo kupić dodatkowo odtwarzacz DVD czy BluRay - żali się pani Anna - Pan bardzo miły sprzedawca okazał się przedstawicielem Sharpa!! A ten telewizor wcale nie był lepszy od pozostałych modeli. Po prostu Pan „ przedstawiciel vel miły sprzedawca „ dostał premię” - zarzuca czytelniczka i twierdzi że teraz trzy razy się zastanowi zanim wejdzie do Saturna.  Teraz do akcji wchodzę ja w roli w roli kawalerii - dzień dobry. Odezwałem się do pani Wioletty Batóg rzecznika prasowego Media Marktu i Saturna (obie sieci należą do koncernu Metro). Co mi napisała pani Wioletta? „Klientka po ok. 2 tygodniach od zakupu telewizora przyszła do sklepu i zgłosiła, że nie może odbierać filmów z pendriv'a z poprawnymi napisami. Nikt dotąd nie zgłaszał podobnych problemów. Pracownik sklepu skontaktował klientkę z przedstawicielem Sharpa w celu rozwiązania problemu. Niestety klientka nie wrócił do nas z informacją zwrotną i byliśmy przekonani, że sprawa została ostatecznie rozwiązana. Klientka nie złożyła żadnej reklamacji w tej sprawie, poza rozmową z kierownikiem przed kontaktem z przedstawicielem Sharpa. Dopiero od Pana Redaktora dowiedzieliśmy się, że problem nie został rozwiązany po myśli klientki.” Co obiecuje pani Wioletta? „Punkt obsługi klienta skontaktuje się z klientką i rozwiąże problem, tzn. najprawdopodobniej zaproponujemy wymianę telewizora na inny odbiornik... [bardzo to miłe, aczkolwiek pani rzecznik zgodnie z agresywną polityka swojej sieci nie powstrzymała się od wbicia szpili] .... gdyż ten model nie radzi sobie z niektórymi pirackimi wersjami filmów.” Ała. Co ma do powiedzenia na ten temat pani Anna czyli potencjalny pirat? - Nie kupowałam rodzicom DVD bo (1) to kolejny mebel, (2) to kolejny pilot (3) to kolejna elektronika do nauki, więc kupuję filmy, konwertuję i dzielnie na pd rodzicom podrzucam....A oficjalną reklamację (o dokładnie takiej samej treści jak powyżej) otrzymał zarówno Saturn jak i Sharp - twierdzi czytelniczka. I dodaje, że prowadziła długa i namiętną korespondencję z BOK Saturn w odpowiedzi na reklamację. - Obiecywali przekazanie sprawy do Kierownika Saturna w Arkadii i kontakt bezpośrednio od niego, więc czekałam, czekałam...i kontakt nie nastąpił, więc przypomniałam się w BOK i znowu obiecywali przekazanie sprawy do kierownika i znowu czekałam, czekałam, czekałam i znowu się przypominałam i tak w koło...- opisuje pani Anna. Od siebie dodam, że  nie wiem czy pani Anna będzie odtwarzać rodzicom na telewizorze ściągnięte z sieci odcinki „Gry o Tron”, japońską mangę czy skopiowane z oryginalnych płyt przygody Myszki Miki. Nie to jest bowiem problemem w tym przypadku. Jeśli sprzedawca zapewnia o posiadaniu przez urządzenie określonej cechy, a telewizor tej cechy nie ma to zwyczajnie wprowadza klienta w błąd. I tyle. ----------Supermarket poleca: Łowcy Milionów.  Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 