Co to jest zapytają Państwo?  To są jajka BjoBjo dostępne np. w na delikatesach Alma. - Nie mogę znaleźć nawet informacji czy to trójki, dwójki, jedynki czy zerówki - narzeka pan Hubert, który postanowił zainteresować mnie tą sprawą. Czy jajka Bjo są bio? Też zadałem sobie to pytanie, przeleciałem całą stronę ale po oczach walił mi tylko komunikat, że są „wolne od GMO”. Nawiasem mówiąc ta moda obecne ostatnio wśród niektórych producentów mnie drażni. Bo „ta wolność od GMO” niby o czym ma świadczyć??? Chyba tylko o tym, że producent nie ma żadnych innych celnych argumentów za swoim wyrobem. Ale oddajmy głos panu Marcinowi Bugalskiemu kierownikowi marki.  „Jesteśmy nową firmą, która niedawno zadebiutowała na rynku i nasze jajka  z chowu klatkowego, tzw. ”trójki”, pod nazwą „BjoBjo wolne od GMO” przez kilka tygodni dostępne były testowo w sprzedaży. Informacja o metodzie chowu klatkowego umieszczona została na opakowaniu zgodnie z wymogami prawa.” Jak się jednak okazuje producent zmienia nazwę! „Już za kilka dni (2 kwietnia, po Świętach) startujemy z właściwą sprzedażą, pod nową nazwą „Farmio”. Po uruchomieniu sprzedaży testowej dotarły bowiem do nas sygnały, że „BjoBjo wolne od GMO” może kojarzyć się – wbrew naszym intencjom - z produkcją  ekologiczną.” Wbrew naszym intencjom?? Moim zdaniem tutaj intencje były akurat niezwykle czytelne. Dobrze jednak, że firma zrozumiała, że podobne praktyki są bez sensu. Dziś pięć rzeczy, które warto wiedzieć o jajkach.  1. Jaja kur zielononóżek to zazwyczaj nie zielononózki tylko zwykłe jajka za to pięć razy droższe i w ładnym pudełku. 2. Do niedawna niemal na pewno jajka XL czyli bardzo duże nie były jajkami XL tylko L. Teraz to się zmieniło. Jaja odpowiadają zazwyczaj swojej deklarowanej wadze. Ale? „Spośród ocenionych przez Inspekcję Handlową jaj, nieprawidłowo oznakowanych było 60,6 proc. partii. Zdecydowaną większość z nich zakwestionowano z powodu braku w miejscu sprzedaży wszystkich informacji o jajach wymaganych przepisami szczególnymi.” 3. W niektórych przypadkach ilustracje zamieszczone na opakowaniach mogą również wprowadzać nabywcę w błąd. Czyli na opakowaniu jest kura chodząca po trawie (a jajka są z chowu klatkowego). Albo jak pisałem wyżej: BjoBjo. Warto więc sprawdzać na jajkach czy aby na pewno sa to zerówki albo jedynki.  4. 60 proc. handlu jajami odbywa się w szarej strefie. Znaczy się pirackie kury znoszą je na lewo i lewe jaja sprzedawane sa na lewo na bazarach. Zaskakująco często odbywa się to też tak: pani z bazaru idzie do Tesco, kupuje dużo jajek, zmywa z nich oznaczenia i sprzedaje drożej na bazarze... 5. Przedwojenna kura znosiła 200 jajek rocznie, dzisiejsza z klatki znosi nawet 340. Znaczy się nie tylko robi na czarno, to jeszcze na akord. Dla przypomnienia oznaczenia jajek•0 – jaja z produkcji ekologicznej (dobre)•1 – jaja z chowu na wolnym wybiegu (dobre)•2 - jaja z chowu ściółkowego (w miarę) •3 - jaja z chowu klatkowego (złe jeśli chodzi o sposób w jaki traktowane są kury ale najbezpieczniejsze dla konsumenta) Dlaczego warto kupować zerówki? A niech ktoś zrobi sobie kiedyś test i usmaży jajecznicę z zerówek i dla porównania z trojek...Smacznego. A jutro jak dobrze pójdzie wyjaśnię państwu jak sklepy kantują na serze. ----------Supermarket poleca: Łowcy Milionów.  Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 