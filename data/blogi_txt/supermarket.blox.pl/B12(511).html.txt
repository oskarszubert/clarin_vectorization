Dziś odrobina prywaty. Przyszedł do mnie kolega z redakcji, który nie ma internetu w UPC mimo, że płaci rachunki. A właściwie nie do końca. - Bywają dni (nie wiem może zależy to od fazy księżyca) że się pojawia na 1-2 godziny dziennie - opowiada. - Przeważnie nawet jak jest to jedna strona otwiera się przez kilka dobrych minut i ...po chwili pada. Płacę co miesiąc UPC za telewizor z nagrywarką i właśnie internet blisko 150 zł miesięcznie. Telewizor działa, a internet nie. Postanowiłem się więc z UPC skontaktować telefonicznie (no bo jak inaczej jak maila nie ma jak wysłać) Jak wygląda zamawianie serwisu w UPC? A to już przećwiczył na własnej skórze. - Zadzwoniłem na ich numer 32 4949480. Nagrana na skrzynce miła pani wymienia cyfry które powinienem nacisnąć aby połączyć się z odpowiednim działem "Jeżeli chcesz się skontaktować z serwisem wybierz 2" To wybieram. A tam znowu nagrany głos "przewidywalny czas oczekiwania ponad 10 minut" - Miły głos zdaje sobie sprawę że ponad 10 minut to może być 1 godzina czy 2 , a może cały dzień, dlatego radzi aby może przemyśleć sprawę i zadzwonić później. Dzwonię tak od 4 dni. I za każdym razem ten sam komunikat. Raz nawet postanowiłem czekać na telefonie. Ale w końcu dałem sobie spokój, bo żadnej reakcji. Kolega postanowił jednak zrobić eksperyment poznawczy. - Dla ciekawości postanowiłem jeszcze raz się zadzwonić do UPC. Ale tym razem wybrałem cyfrę "0" czyli jak wyjaśnia ta sama nagrana miła pani "podłączenie USŁUG UPC". I tutaj ....po 20 sekundach odzywa się w słuchawce konsultantka (rzeczywista, nie nagrana) i pyta "co Państwu zainstalować, bo akurat jest mnóstwo promocji". - O tym ze na serwis trzeba czekać Pani oczywiście nic nie wie. Podobnie jak nie ma pojęcia czy UPC zwróci mi pieniądze przez ten tydzień (na razie) gdy nie oferują mi usługę, za którą płacę. Teraz się zastanawia co powinien zrobić? Mają Państwo jakieś pomysły? 