Koncert w Polsce jak koncert. Byli tacy, którzy sobie chwalili, byli też tacy którzy twierdzi że nawet z playbacku trzeba umieć udawać że się śpiewa. Najistotniejszym wydarzeniem dla światowej prasy typu bruk i stonka, było jednak czy panna Rihanna była po koncercie Kings of Leon pijana czy nie oraz to, że opalała się na plaży. Na blogu Pereza Hiltona (to z niego oraz serwisu TMZ zżyna swoje „newsy” Pudelek) pokazała się relacja z tego wydarzania (mam na myśli opalanie). Przy czym jest tu zastosowane fantastyczne narzędzie marektingowe, któremu wróżę w internecie wielką karierę. Oglądasz sobie buty piosenkarki, najeżdżasz na nie myszką i od razu podświetla ci się informacja gdzie możesz kupić coś podobnego. Ot, proszę:    Dajmy na to - serwis internetowy typu Plotek, Kotek albo Mamrotek  dogaduje się z Reserved, Zarą czy H M  i od tej pory na niektórych zdjęciach pojawia się info, że w e-sklepie sieci można za 29,99 zł kupić koszulkę podobna do Rihanny. Przypomina mi to inną fajną rzecz, która niedawno pojawiła się w Polsce czyli elektroniczne przymierzalnie. Wchodzi klientka do sklepu, mierzy spódnicę, a lustro prezentuje, jakby wyglądała w tej spódnicy i na przykład w bluzce leżącej na półce z tej samej kolekcji. Jeżeli kobiecie się spodoba efekt, to oprócz spódnicy być może kupi jeszcze tę Przymierzalnie wyposażone są w 52 calowe ekrany oraz kamery z czujnikami 3D.  Lustra działają w oparciu o specjalne sensory rozpoznające głębię przestrzeni, dzięki czemu sylwetka osoby korzystającej z przymierzalni jest na bieżąco rejestrowana i analizowana. Następnie na obraz z kamery nakładane są zdjęcia wybranych elementów odzieży, które dopasowują się do sylwetki na ekranie. Ruch postaci jest animowany wraz z poruszaniem się przymierzającego. Te wirtualne przymierzalanie, które były pokazywane w kraju miały w pamięci urządzenia ok tysiąca artykułów ze wszystkich sklepów odzieżowych z danego centrum handlowego. Można je zestawiać razem, klient dostaje na bieżąco informację o ich cenie a później wydrukowaną listę zakupów. To co - podoba się Państwu taka przyszłość handlu? 