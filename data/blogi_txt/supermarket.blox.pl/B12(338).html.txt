W pewnym momencie dopada to każdego. W sensie chęć nabycia nawilżacza do mieszkania. Miałem to, przeszedłem jak odrę, nawilżacz wylądował na Allegro. Taką decyzję podjąłem zaraz po tym jak zorientowałem się wiosną, że trzymałem go całą zimę w schowku. Mój nawilżacz był więc w stanie nieskalanym, nówka sztuka, prawie nieśmigany, pięknie prezentował się w pudełku. Jak się okazuje po historii, którą mi podesłał pan Bartosz Bełkowski dla niektórych nawilżaczy jest to pozycja najlepsza, ba powiem więcej JEDYNA DOPUSZCZALNA. Pan Bartosz kupił nawilżacz, bo jego dziecko ma problemy astmatyczne. Urządzenie ze średniej półki cenowej - (ot, tak prawie 300 zł) sądził oczywiście naiwnie, że będzie w domu trochę służyć. Chodzi o coś takiego:  Nawiasem mówiąc podobne urządzenie znalazłem w sieci taniej o skromne 40 kilka złotych. - Od razu spotkała mnie przykra niespodzianka - nawilżacz już po jednym dniu 'padł'. Szybki kurs do sklepu i tu już miła niespodzianka - urządzenie zostało 'od ręki' wymienione na inne. Tym razem czekały nas dwa miesiące eksploatacji, po czym znowu awaria (na szczęście skończył się sezon grzewczy, więc i urządzenie nie jest tak ważne). Nawilżacz przestał produkować parę, a ponadto w panelu sterującym zebrała się woda - przez co niemożliwe było również 'sterowanie'. I znowukurs do sklepu - relacjonuje czytelnik. Dopuścił się był - NIEWŁAŚCIWEJ EKSPLOATACJI. Ciężkie to przestępstwo karane zazwyczaj spuszczeniem niesubordynowanego klienta na pysk ze schodów sklepu bez prawa do obrony. Tu jednak miły gest ze strony sklepu, ale nie uprzedzajmy faktów. - 'Niewłaściwa eksploatacja' polegała na tym, że nie odkamieniałem odpowiedniego przewodu. W instrukcji obsługi znalazłem informację, że należy to robić co dwa miesiące. I rzeczywiście, przez dwa miesiące używania nawilżacza tego nie zrobiłem, ale też nie zakładałem, że z matematyczną niemalże precyzją po równo dwóch miesiącach nastąpi awaria. No cóż, mój błąd. RTV EURO AGD w miłym geście zaoferowało, że usterkę tę jednorazowo usunie i urządzenie będzie na mnie czekać w serwisie. Plus dla firmy - pisze mi czytelnik.  Ale pan Bartosz zaczął cisnąć również o to dlaczego w panelu sterowania zebrała się woda. Odpowiedź pani Lidii specjalistki ds. Obsługi Klienta wyrzuciła go z butów: „Według informacji serwisowej woda została usunięta, choć nie jest to usterka. Urządzenie nie jest hermetyczne.” I sprawa rozwiązana! - Woda w panelu, przez którą panel nie działa, nie jest usterką... - dziwi się pan Bartosz. - Najwyraźniej jest to zjawisko naturalne, którego każda przytomna na umyśle osoba mogła się spodziewać w urządzeniu, którego funkcją jest produkowanie i rozpylanie pary wodnej... I dodaje złośliwie ale bardzo celnie:  - Urządzenie nie jest hermetyczne - ale z drugiej strony kto mówi, że musi być? Czy to jest okręt podwodny? Wystarczy postawić je w pudełku, szczelnie owinięte, na półce, i broń Boże nie narażać na kontakt z wodą, a będzie służyć przez pokolenia! Prawda jakie to proste? - Tak oto, po wielu dniach bojów z RTV EURO AGD wreszcie doszedłem, wraz z panią z obsługi klienta, do jakiejś konkluzji. Nawet jeśli urządzenie z jakiegoś powodu nie działa, nie oznacza to jednak, że możemy mówić o jego usterce. Po prostu dostała się do niego woda, i tyle. Myśląc w ten sposób można dojść do wniosku, że przebita opona w samochodzie też nie jest usterką - po prostu dostało się do niej powietrze. Bank, z którego złodzieje wynieśli pieniądze, nie został okradziony - po prostu do skarbca dostali się przestępcy; zdarza się. Firmy ubezpieczeniowe na pewno z wielką chęcią przyjęłyby interpretację, zgodnie z którą topielec wcale się nie utopił - po prostu dostała się do niego woda... - wylicza pan Bartosz. Historia nie ma niestety szczęśliwego zakończenia. Pan Bartosz odebrał nawilżacz ze sklepu - po informacji firmy, iż wszelkie usterki urządzenia zostały usunięte. Po uruchomieniu urządzenia okazało się, że nie pracuje, tj. nie wytwarza pary wodnej. Musi więc reklamację zacząć od nowa. ------------- update SUKCES! "Zapewne ucieszy Pana wiadomość o pozytywnym rozwiązaniu mojego problemu z nawilżaczem. Firma EURO RTV AGD skontaktowała się ze mną i zaproponowała zwrot pieniędzy, o ile okaże się, że urządzenie faktycznie nie działa. Wczoraj pofatygowałem się do sklepu tej sieci, pracownik sprawdził - i nawilżacz rzeczywiście nie działał, dostałem więc zwrot pieniędzy.  Ogromnie dziękuję za zajęcie się moją sprawą! Podejrzewam, że gdyby nie Pańska interwencja na łamach bloga, sprawa nie skończyłaby się w ten sposób.  Sezon grzewczy 'za pasem', czeka mnie więc kupienie kolejnego nawilżacza. Mam nadzieję, że tym razem posłuży trochę dłużej - chociaż oczywiście nie łudzę się, że będzie to dłużej niż 1-2 sezony..."   ------    Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com  ﻿ 