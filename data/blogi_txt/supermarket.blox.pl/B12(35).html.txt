Chodzi o to coś:         Napisała do mnie czytelniczka:  „Dziś odbył się pogrzeb mojej Mamy. Po dzisiejszych uroczystościach, które o dziwo dały mi dużo siły i spokoju przeglądałam Mamy notatki. W tle był włączony telewizor. Biały szum, by zagłuszyć myśli. Nie ze wszystkimi mogę sobie teraz poradzić. Przerwa reklamowa - o ile pamiętam - zaczyna się scena usypywania grobu, najazd kamera na kobietę mniej więcej w moim wieku. Widać, ze jest ubrana na czarno, zapuchnięte oczy. Nagle wysuwa się ręka i podaje jej gazetkę Media Markt, w tle komentarz "Nie rób sceny liczą się ceny". Przyznam, ze nie znajduje słow, opisać, jak bezgraniczna jest ludzka bezmyślność. Jak można być tak bezmyślnym, by w celach czysto konsumpcyjnych całkowicie zadeptać sacrum utraty ukochanej osoby? Jak ludzie, którzy odpowiadają za kampanie medialne musza być odczłowieczeni by spokojnie spać w nocy? Pecunia non olet, ale gdzie podziało się nasze sumienie?” Napisałem do Pani rzecznik: - To jest Państwa oficjalny klip do reklam w TV czy social marketing? Powiem szczerze - niesmaczne to jest strasznie.  Odpowiedź: „Panie Piotrze,potwierdzam, że jest to oficjalna reklama Media Markt.” Rozumiem że strategią sieci jest prowokowanie. Nie mam z tym problemu. Sa jednak pewne granice w naszej kulturze których się zwyczajnie nie przekracza. Tą granicą jest czy się to komus podoba czy nie: śmierć. Ta reklama jest głupia, chamska, wulgarna i zwyczajnie niepotrzebna. Uważam że Rada Reklamy powinna ją napiętnować jako nieetyczną. Media Markt powinien ją wycofać i przeprosić.   A agencja która ją zrobiła? Nie mam słów. 