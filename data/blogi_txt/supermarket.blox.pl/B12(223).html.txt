Pasjami to uwielbiam jak firma popełnia błąd, a następnie jego konsekwencjami usiłuje obarczyć klientów. Zastanawiam się kto pracuje w tym Orange? Proponuje mocne stuknięcie się w głowę telefonem. - Pani Maria, znajoma moich rodziców, ma telefon komórkowy Orange (abonament). W maju 2013 roku zadzwoniła do niej pracownica jednego z salonów Orange, proponując jej dokupienie internetu "Orange Free 39" za 14 zł . Oferta ciekawa, a więc długo nie trzeba było jej namawiać - pisze mi stały czytelnik pan Maciej, który występuje w imieniu swojej znajomej. Zresztą co ja będę Państwu opowiadać - proszę samemu zobaczyć. Oto oferta:  Umowa została podpisana i już wkrótce rachunek pani Marii w Orange zwiększył się o... 28,86 zł. Kwota nieco wyższa niż obiecane 14 zł, więc pani Maria skontaktowała się z operatorem i złożyła reklamację, która została uznana. W jej wyniku na kolejnym rachunku pojawił się rabat "Orange Combo" w wysokości 24,40 zł (12,20 zł razy dwa okresy, miniony i bieżący). Oto i dowód:  Łatwo policzyć, że internet nadal nie kosztował 14 zł, tylko 28,86-12,20 = 16,66 zł. Ale to już szczegół, który szczęśliwa posiadaczka postanowiła puścić w niepamięć. Sielanka trwała 5 miesięcy, a więc na 5 rachunkach rabat "Orange Combo" w wysokości 12,20 zł się znalazł. Na szóstym z kolei rachunku od momentu podpisania umowy rabat zniknął. Zaniepokojona znajoma ponownie złożyła reklamację, która szybko została odrzucona, ponieważ "w zakres promocji Orange Combo nie wchodzi oferta Rozmowy Bez Limitu". To jak to się stało, że wchodziła przez 5 miesięcy? Cuda prawda? Ale odpowiedź na drugą reklamację była jeszcze mocniejsza: według Orange wcześniejsze uruchomienie rabatu było... "wynikiem błędu systemowego"  - Okazuje się, że nie ma znaczenia to, co pracownik salonu Orange pisemnie obiecuje klientom. Nie ma nawet znaczenia to, co znajduje się na rachunku za telefon, ponieważ każdy "błąd" można zwalić na "system". A kto za to płaci? Klient oczywiście, który przecież podpisał cyrograf na 24 miesiące, więc i tak nie może się wycofać. Szczególnie klient nieobyty w dochodzeniu swoich praw, najlepiej osoba starsza. A wszystko oczywiście zgodnie z procedurą, bo przecież na 254 stronie regulaminu promocji było wyraźnie napisane - denerwuje się pan Maciej i słusznie się denerwuje. Bo, teraz proszę sobie wyobrazić sytuację. Kupują państwo telefon w promocji w Orange a po miesiącu, ktoś do państwa dzwoni, że macie aparat oddać do salonu, bo oni się... pomylili ponieważ w tym abonamencie on nie przysługuje. BŁĄD SYSTEMOWY IM BOWIEM WYSTĄPIŁ Bezsens prawda? Ale taką politykę stosuje Orange. Proszę o tym pamiętać, MINUS. WIELKI MINUS.  ----- SUKCES! Wojciech Jabczyński Rzecznik Orange Polska: Reklamacjaklientki jest zasadna. Zgodnie z obowiązującym regulaminem rabat powinien być włączony. Błąd został popełniony przez naszych pracowników.  Dlatego skontaktowaliśmy się z klientką i przeprosiliśmy za pomyłkę. Ustaliliśmy także, że kolejnej fakturze zrekompensujemy poniesione przez klientkę koszty. Wysokość opłat jest  zgodna z warunkami, jakie przedstawiono podczas zawierania umowy tzn. koszt abonamentu po uwzględnieniu rabatu w ramach oferty oraz Orange Combo wynosi 13,86 zł.  Klientka jest zadowolona ze sposobu zakończenia sprawy.Przepraszamy jeszcze raz za kłopoty jakie miała nasza klienta i oczywiście wyciągniemy z tej sytuacji wnioski, aby podobne pomyłki nie zdarzały się w przyszłości.  -------------- Polecam swoja książkę : Łowcy Milionów.          Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak.  Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata"  „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net  „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 