Pan Marek wpierw postał sobie w kolejce po mięso, później, po wędliny, pieczywo, ryby a na końcu diabli go wzięli w kolejce po sery. Pani od serów nie wiedziała co sprzedaje ani po co tam jest. Gdzie? W delikatesowym Bomi  w warszawskim Klifie. Rozczarowany pan Marek zapytał się kasjerki skąd takie pustki jeśli chodzi o obsługę. I usłyszał: panie za takie pieniądze to nikt tutaj nie chce pracować. Sklepy, by ciąć koszty i być konkurencyjne, zmniejszają obsadę, np. w hipermarketach, w których pięć lat temu pracowało po 800 osób, dziś pracuje po 200. To oznacza, że na stoisku w którym pracowały cztery osoby - pracuje dziś jedna. Umowy o pracę? Na 9/10 etatu, 8/10 etatu itp. Albo zamiast zatrudniać na etat, sieci korzystają z agencji pracy tymczasowych itd. Wynagrodzenie? Bardzo często pensja minimalna czyli tysiąc zł. na rękę, w „lepszych” sieciach 1, 4 tys. zł. (paradoksalnie całkiem nieźle pracownikom płaci Biedronka). Owszem w handlu prace łapią osoby, którym prace gdzie indziej znaleźć jest trudno. Kobiety po 50, słabo wykształcone itd. Poza tym wiele osób powie - jeśli nie chcesz to nie pracuje wolna wola. Takie żyłowanie pracowników - jest jednak diabelnie krótkowzroczne. Owszem daje niezły zysk w krótkiej perspektywie. Długoterminowo zawsze odbija się rykoszetem. Raz - sieć rujnuje sobie reputację - jako ta, która wykorzystuje pracowników. Dwa - w przypadku sieci delikatesowych a za taką chce uchodzić Bomi - jakość obsługi i jej fachowość jest kluczowa dla utrzymania jak top pięknie określają specjaliści od detalu ”bardziej wymagającego klienta”  Trzy - jeśli handel szybko nie uporządkuje swoich stosunków z pracownikami wezmą się za to politycy (pierwsze próby takich rozwiązań próbują na nich już wymóc związki zawodowe). Takiego rozwiązania handel we własnym interesie powinien uniknąć. 