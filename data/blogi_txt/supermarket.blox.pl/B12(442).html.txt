Panu Radosławowi zepsuł się iPod - model shuffle-2gb-srebrny. Co się robi kiedy sprzęt się psuje pod warunkiem, że nie jest się milionerem z Teksasu? Oddaje do naprawy. W tym przypadku może być ona jednak droższa niż kupno całkowicie nowego urządzenia. Ale po kolei. Pan Radosław oddał do naprawy swój sprzęt i po pewnym czasie z Autoryzowanego serwisu Apple: Cortland Sp. z o.o. ul. Zgoda 38 60-122 Poznań Telefon: (061) 66 90 230  i dostał maila: Le 1/8/2012, "AASP Serwis Cortland Sp. z o.o." a écrit: Dzień dobry, Państwa urządzenie zostało zdiagnozowane, według polityki firmy Apple te urządzenia są nierozbieralne . Przesyłamy ofertę naprawy w naszym serwisie. Prosimy o maila zwrotnego, z ewentualną akceptacją kosztów naprawy, w wypadku braku akceptacji naliczamy ewentualne koszty transportu. cena przy zwrocie do producenta 225 PLN netto Pan Radosław delikatnie zdębiał i odpisał: Proszę o informację co oznacza "cena przy zwrocie do producenta 225 PLN netto" oraz nie rozumiem gdzie znajduje się oferta naprawy o której Pani wspomina, a także w jaki sposób urządzenie zostanie naprawione skoro wg producenta jest "nierozbieralne". I dostał odpowiedź po której szczęka opadła mu bardziej: „Według producenta iPody są nierozbieralnymi urządzeniami, dlatego jedyną opcją naprawy jest wymienienie przez producenta na sprawne urządzenie. "Cena przy zwrocie do producenta" jest to cena zaniżona niż zakupienie nowego urządzenia, ponieważ wysyłamy stare urządzenie w rozliczenie do producenta. Prosimy o ewentualną akceptację kosztów naprawy.” Gdzie problem? - Treść tego maila była by zrozumiała, gdyby nie fakt, że ta ZANIŻONA "Cena przy zwrocie do producenta" to 225 PLN netto (czyli jak rozumiem około 277 zł brutto) ...a nowego 219 zł brutto - w tym samym autoryzowanym serwisie który proponuje mi "naprawę" lub na oficjalnej stronie Apple. Jak ktoś nie wierzy link tu: I co Państwo na to? Bo ja na przykład nie lubię firmy Cortland. Z prostego powodu: nie lubię firm, które sprzedają drogo coś co można kupić dużo taniej. 