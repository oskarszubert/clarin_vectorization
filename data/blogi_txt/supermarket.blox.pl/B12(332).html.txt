- Jestem od paru dni w Warszawie i już w kilku klubach, restauracjach lub kawiarniach otrzymałam rachunek z dopisanym do niego napiwkiem - pisze pani Renata. - Trochę mnie to dziwi, bo cale życie myślałam, ze to klient decyduje o ewentualnym napiwku. Najczęściej też tak jest, że się jest zadowolonym i napiwek daje, wiec nie chodzi tu o te dodatkowe 10%,ale o zasadę. Czy właściciele lokali maja prawo dopisywać 10% napiwku do rachunku? Czy istnieje jakąś podstawa prawna regulująca te kwestie? Kelnerki najczęściej nie potrafią odpowiedzieć na to pytanie, a mnie to bardzo interesuje. Od razu przypomina mi się scena z Reservoir Dogs jak panowie dyskutują czy dawać napiwki czy nie.   MR. WHITE I don't tip because society says I gotta. I tip when somebody deserves a tip.  When somebody really puts forth an effort, they deserve a little something extra. But this tipping automatically, that shit's for the birds.  As far as I'm concerned, they're just doin their job. MR. BLUE Our girl was nice. MR. WHITE Our girl was okay.  She didn't do anything special. Generalnie pan White przekonuje, że nie daje napiwków tylko dlatego, że taki jest zwyczaj społeczny. Daje z potrzeby serca i jeśli kelnerka się postara i będzie super miła. Koledzy nie wierzą i pytają jak bardzo miła musi być kelnerka i co powinna wobec tego zrobić, żeby zasłużyć na napiwek. Podrzucają tutaj kilka sugestii.        Druga rzecz jaka mi się przypomniała to opowieść Józefa Wojciechowskiego właściciela firmy JW Construction. jednego z bohaterów książki, która napisaliśmy razem z Leszkiem Kostrzewskim. Wojciechowski: - Siedziałem sobie niedawno w jednej z restauracji w Hiszpanii. Wpadłem na kawę. Kilka stolików dalej widzę jednego z najbogatszych Polaków. Wysoko na liście pewnego tygodnika. Zjadł, wypił, woła kelnerkę i daje jej 400 euro napiwku. Dużo. - Rozmawiam za chwilę z tą kelnerką. Była zachwycona? - Zdegustowana! Dziwiła się, co to za wariat dał jej 400 euro napiwku. Powiedział pan jej, co to za wariat?  - Nie. Było mi głupio. Nawet nie skomentowałem, że jestem jego krajanem. Gdyby dał 100 euro, kelnerka byłaby pewnie bardzo zadowolona. A pan? - Ja wariatem nie jestem. Zdarza mi się dać 100 euro, ale wysokość napiwku zależy u mnie od wysokości rachunku. W Ameryce standardowy napiwek to 15-20 proc. rachunku. To jest norma, więc będąc w Ameryce, daję tyle. Nie chcę, aby kelner biegał za mną i narzekał, że mu zostawiłem drobne. Za innymi biegają? - No pewnie. A wracając do pytania pani Renaty: co mówią na ten temat przepisy? Przepisy nie zajmują się tak prozaiczną kwestią jak napiwki. Przynajmniej bezpośrednio. Ja bym do interpretacji tej kwestii stosował przepisy kodeksu cywilnego o zobowiązaniach (rzecz jasna moge się mylić). Generalnie jeśli ktoś wchodzi do pubu, restauracji etc. i na koniec dostaje rachunek z napiwkiem powinien powiedzieć, że nie płaci bo to wyłudzenie. Chyba, że i tu uwaga - wcześniej zostało wyraźnie zaznaczone, że napiwek zapłacić trzeba. A gdzie to jest zaznaczone? W karcie rzecz jasna. Polskie restauracje maja zwyczaj umieszczania takiej informacji na pierwszej stronie albo na ostatniej stronie menu. Może również o tym powiedzieć kelner przed złożeniem zamówienia. Gdy takie info jest zapłacić mym zdaniem trzeba. Restauracje (puby etc) zazwyczaj doliczają do rachunku napiwek jeśli rachunek przekracza 300 zł albo kelner/ka obsługuję więcej niż 4 osoby. Od strony pobierania za to wiadomo, że trzeba od napiwku zapłacić podatek. Jak właściciel knajpy rozdziela napiwki sam między załogę to jest to przychód ze stosunku pracy. Jesli inkasuje je do kieszeni kelner/ka powinien wykazać je w zeznaniu rocznym. 