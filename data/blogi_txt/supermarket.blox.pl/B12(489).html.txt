Wyniki Tesco pokazuja, iz Polacy pokonali kryzys - w roku spowolnienia gospodarczego nie przestali kupować - podaje w swoim komunikacie prasowym Tesco. Jakoś kurcze blade jestem mniejszym optymistą. Obym się myłił, ale dla mnie prawdziwe zakupowe spowolnienie dopiero się zaczęło. Niezwykle jestem ciekaw wyników sieci handlowych po pierwszym kwartale. 2 milionowe bezrobocie  a takie mamy w kraju w tym momencie musi się odbić na wynikach handlu. Nie ma inego wyjścia. Co nie zmienia faktu, że strategia Tesco na spowolnienie  jest dość ciekawa.  Rok temu Tesco rzuciło wyzwanie Biedronce i Lidlowi. Sieć w obawie przed kryzysem postanowiła przyciągać do siebie klientów głównie niskimi cenami. Specjaliści do spraw zakupów ruszyli na trudne negocjacje z dostawcami, żądając od nich tańszych produktów. I jeszcze tańszych. Na półki Tesco trafiło też 770 nowych artykułów pod marką własną sieci. - W kryzysie wszyscy chcą kupować taniej, szukają okazji. Zawsze jak ludzie mają mniej pieniędzy do wydania, to handel wcześniej czy później to odczuje - tłumaczył w wywiadzie z "Gazetą Wyborczą" Ryszard Tomaszewski, prezes Tesco Polska.Ta strategia przyniosła pewne efekty. Obroty Tesco za rok finansowy 2009/10 wyniosły 9,3 mld zł (bez VAT), co oznacza wzrost w porównaniu z ubiegłym rokiem o 6,5 proc. Tesco w komunikacje zaznacza jednak, że do wzrostu "przyczyniły się głównie nowo powstałe sklepy (firma otworzyła 24 placówki i 2 stacje benzynowe) oraz rosnąca liczba klientów małych placówek". I tu pierwsze ale - wyniki hipermarketów są na poziomie zbliżonym do ubiegłorocznych. Tam sprzedaż wzrosła o mniej niż 2 proc (LFL). Okładanie się markami własnymi z Biedronką to na dłuższą metę obawiam się jednak ślepy zaułek. Pies drapał że jakość wyrobów pod marką własną nigdy u nas nie należała do szczególnie wybitnych, Ale teraz jest już naprawdę słaba (pies przemielony razem z budą).Biedronka jednak jako cała sieć - 1,5 tys sklepów - nakierowana jest na jeden rodzaj klienta - wrażliwego na cenę. Tesco zaś żyje w penym rozdarciu. Ma małe sklepy podobne do dyskontów takich jak Biedronka oraz hipermarkety. Klientom tych drugich nieustanne równanie w dół za jakiś czas przestanie się podobać. W handlu mym zdaniem nie liczy się tylko cena. Także wizerunek. A tani wizerunek może spowodować, że dla części klientów chodzenie do Tesco stanie się khem...przypałem? 