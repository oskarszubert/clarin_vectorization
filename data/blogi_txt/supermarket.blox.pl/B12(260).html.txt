Dziś historia pana Dariusza, który w bardzo pouczający sposób przedstawia nam zasadę obowiązującą w sieciach kablowych: pamiętaj o terminowym zapłaceniu rachunku, a jeśli nawet nam wpłaciłeś pieniądze i przez przypadek odcięliśmy ci internet to i tak twój problem i co nam zrobisz??? „A teraz opiszę swoją poranną przygodę z UPC. Ku przestrodze wszystkich, a zwłaszcza tych, którzy przenieśli się niedawno z Astera do UPC. Pierwsze słowa, jakie dziś rano usłyszałem od żony brzmiały:- NIE MA INTERNETU!Wstałem i dokonałem oględzin. Faktycznie - Airport Base Station nie widzi połączenia z siecią, miga na żółto zamiast świecić zachęcająco na zielono. Modem kablowy - w porządku, świecą wszystkie kontrolki. Na wszelki wypadek zrestartowałem go. Wstał, znowu zaświecił kontrolkami jak trzeba. I nadal nie ma internetu. Podpiąłem się bezpośrednio do modemu kablem - Ethernet nie dostał danych z serwera DHCP. Czyli problem tkwi gdzieś w modemie albo kawałek dalej. Zadzwoniłem na infolinię UPC i już miałem zacząć awanturę, kiedy natychmiast po zestawieniu połączenia usłyszałem informację: "Z powodu niezapłaconego rachunku część usług została odłączona." Ale zaraz, jak to? Szybki rachunek sumienia: owszem, w długi weekend dostałem SMS-a, że mam do zapłacenia fakturę. Szybko poszedłem do banku (czyli usiadłem przed komputerem) i przelałem pieniądze. Następnego dnia w elektronicznym biurze obsługi UPC- klienta sprawdziłem, że wpłata dotarła (i to przed 9 maja, kiedy grożono mi odcięciem). Słowem - jestem czysty. Ale widocznie jednak nie. Druga myśl - skąd oni wiedzą o tej zaległości? Przecież dzwonisz z komórki, baranie i cię zidentyfikowali, odpowiedziałem sam sobie. Sprytne.  Po wysłuchaniu przydługiego komunikatu mogłem się przełączyć na rozmowę z żywym konsultantem.- Dzień dobry, odłączyliście mi państwo internet.- Tak, nie zapłacił pan faktury.- Jak to nie zapłacił. Wpłata dotarła, widzę to w państwa systemie nawet teraz. (Tu dygresja: awaryjny dostęp do sieci zyskaliśmy dzięki sieci WiFi u sąsiadów z naprzeciwka, których z tego miejsca serdecznie pozdrawiam :)- W naszym systemie nic nie ma. - Ale to wasz system pokazuje mi, że wpłata dotarła. - A na jaką stronę pan wchodzi?- Moje UPC.- Nie, to musi się pan zalogować przez e-bok.- Ale tam też jestem zalogowany i tam też widać tę wpłatę.- A na jakie konto pan wpłacał?- Chwileczkę... [loguję się do banku].. 39... - zaczynam dyktować.- Ha! To nie jest nasze konto! - triumfuje pani. - Nasze konto zaczyna się od 20.Sprawdzam szybko. Istotnie, nie zmieniłem w przelewie internetowym numeru Astera na nowy numer konta w UPC. Ale przecież to ta sama firma, do diaska. - Faktycznie, to była pierwsza faktura nie dla Astera tylko dla UPC, nie zmieniłem numeru. Ale przecież system pokazał mi, że pieniądze do was dotarły - wyjaśniam.- Owszem, na konto w Asterze [JUŻ ZAMKNIĘTE - przyp. aut.] pieniądze wpłynęły, ale na koncie w UPC tego nie widać.- To co, mam państwu jeszcze raz wpłacić tę sumę czy sami ją sobie przelejecie? - pytam niewinnie.- Chwileczkę.[Przez upojne 3 minuty słuchamy plumkającej telefonicznej muzyczki].- Tak, przelejemy tę wpłatę. I proszę zmienić konto - poucza mnie pani.- A kiedy mogę się spodziewać przywrócenia internetu.- Do 24 godzin.Kurtyna.A raczej nie, będzie jeszcze myśl finałowa autora: to ja jestem 24 godziny bez sieci dlatego, że firma ma system księgowy do d...? Pokazuje klientowi, że faktura została opłacona, ale tych pieniędzy nie widzi tam gdzie trzeba? I dlaczego nikogo w Asterze nie zdziwiło, że nagle wpłynęło tam 295 zł od klienta, który już klientem nie jest?I na koniec: z przydługiej tyrady o niezapłaconym rachunku, którą dostajemy na infolinii głosem jakiegoś automatu można się dowiedzieć, że jeśli wpłacimy w banku - czas oczekiwania na reaktywację usług to 3 dni. Jeśli w sieci "Moje rachunki" itp. - 4 dni. A w innych przypadkach może być jeszcze inaczej (czytaj dłużej). To ja się pytam: czemu tak długo, szanowne UPC? Przecież przelew bankowy idzie max. 24 godziny. Coś macie nie tak z tym swoim systemem rozliczeń. Przemyślcie to.Kurtyna zapada na dobre.” I co Państwo sądzą na ten temat? 