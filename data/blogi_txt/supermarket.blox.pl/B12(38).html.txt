W Polsce panuje winny snobizm. Winem można nazwać trunek, który kosztuje od 50 zł w górę. Kupno wina stołowego za 15 - 20 zł uchodzi za zbrodnię na podniebieniu. Poniekąd słusznie, bo większość tego typu propozycji kupowanych w sklepach przypomina swoją jakością płyn do akumulatora. Pamiętam swoje zdziwienie w trakcie pobytów w Hiszpanii czy Niemczech gdzie za równowartość pięciu czy siedmiu euro dawało się kupić całkiem niezłe wina do picia na co dzień. Wina które za granica sa tanie u nas są drogie. Za granicą są tanie bo sieci zamawiają ich dużo. U nas sa drogie bo dystrybutorzy zamawiają je mało  - dostają więc niewielkie rabaty. Zarobić na winie chce jednak od pewnego czasu zarówno Biedronka jak i Lidl. Tak wiem jak to brzmi. Wino z Biedronki kojarzy się np. z Sangrią. Obie sieci zaczęły wrzucać na swoje półki trunki dużo lepsze. Ich oferta nie jest zbyt wielka ale ceny - ceny sa naprawdę przyjemnie Za 16 zł Biedronka sprzedaje np. hiszpańskie wino które u Parkera zdobyło 86 punktów. Casiliero del Diablo, które w super czy hipermarkecie kosztuje ok. 50 zł w Biedronce 32,99 zł Podobnie jest winami butelkowanymi dla Lidla. Polecam nawiasem mówiąc swój wpis sprzed kilku miesięcy Szampan od Lidla bije w ślepym teście najbardziej znane marki. Postawię rewolucyjna tezę: wejścia Biedronki i Lidla w ten segment przede wszystkim powinny się obawiać delikatesy. Piotr i Paweł czy Bomi zwyczajnie za słabe wina potwornie zdzierają. 