Jednego miejsca kryzys nie tyka. To nowo otwarty warszawski Starbucks. Jak donosi Dziennik  "Tu wypada się pokazać. Do Starbucksa chodzi się na lans" Sam w sobie tekst pisany przez aż cztery autorki jest jajcarski do bólu, choć obawiam się w sposób raczej niezamierzony. I tak:Maciej i Martyna, studenci japonistyki na UW, specjalnie opuścili zajęcia, żeby przyjść na inaugurację. Oboje bywali w sieciowej kawiarni za granicą. ”Starbucks to styl życia, tu przychodzą ludzie wyluzowani, ale jednocześnie dobrze sytuowani, kosmopolici” - mówi Maciek. ”Słucham japońskiej muzyki i wszyscy moi idole piszą na blogach, że piją kawę od Starbucksa” - dodaje Martyna. Oblężenie kawiarni przypomina gigantyczne kolejki w pierwszych w Polsce McDonaldach, jednak młodzież przesiadująca na Nowym Świecie krzywi się na takie porównanie. ”McDonald’s jest dla mas. Starbucks - dla wyższych sfer” - przekonuje Agata, 23-letnia studentka z UW.  15-letnia Karolina.”Tu gromadzi się śmietanka towarzyska. Chłopak z mojej szkoły specjalnie wstał godzinę wcześniej, by przed lekcjami kupić kawę i potem polansować się na korytarzu z kubkiem w ręku” - opowiada.Słowo ”lans” jest odmieniane w Starbucksie przez wszystkie przypadki. I mój ulubiony kawałek:Mama opowiadała mi, że w czasach PRL uczniowie zamawiali jedną colę i pięć szklanek. Teraz nie ma o tym mowy. Tu przychodzi się po to, by się pokazać, więc trzeba mieć pieniądze na dużą kawę” - tłumaczy dziewczyna.20-letni Tomasz, student zarządzania. ”To symboliczny koniec z mitem polskiego zaścianka. Już nie musimy wyjeżdżać za granicę, by coś osiągnąć czy napić się kawy. Teraz mamy równe szanse” - cieszy się. Bo, jak powszechnie wiadomo kawa w Polsce pojawiła się w momencie pojawienia się tu Starbucksa. Wcześniej jej nie było Cały artykuł tu. http://www.dziennik.pl/wydarzenia/spoleczenstwo/arti cle365059/Z_kubkiem_od_Starbucksa_do_elity.htmlTo co jeszcze daje proszę Państwa plus 10 do lansu? Poza jedną kawą ze Starbucksa i pięcioma szklankami? Bo ja idę posłchac japońskiej muzyki. 