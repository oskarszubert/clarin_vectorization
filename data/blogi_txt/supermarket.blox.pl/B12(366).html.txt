Pamiętacie te kartki papieru, za które po kupnie 10 kaw albo kanapek można było teoretycznie dostać jedną gratis (a praktycznie zawsze gdzieś ginęły)? Zamiast wyjmować z portfela pęczniejący stos plastikowych kart czy papierowych kartonów (jedna z kawiarni, druga z marketu, trzecia ze stacji benzynowej, czwarta z sieciowego sklepu z ubraniami itd.), mamy korzystać z komórek. Jak? Do nabijania punktów na świecie wykorzystywane są trzy metody. Pierwsza to checkinowanie się. W USA działa to tak: za pomocą programów takich jak Foursquare konsument radośnie melduje: jestem w sklepie takim i takim.: Jeśli zameldujesz się dwukrotnie w sklepie odzieżowym GAP, dostajesz 25 proc. zniżki na zakupy. Zameldujesz się trzy razy w Burger Kingu? Dostaniesz gratis kanapkę, kawę albo wodę. Druga to fotokody QR - młodsi bracia kodu kreskowego. Wystarczy najechać na niego komórką i zeskanować. Wreszcie trzecia metoda to PIN. Podaje się sprzedawcy telefon, on wbija swój kod - podobnie jak to się robi, wyjmując pieniądze z bankomatu czy płacąc za zakupy. Tą metodę wybrali ludzie z kekemeke. Są dużo większe firmy, które działają w tym segmencie. Ale mi podoba się zapał facetów z "kekemeke" no i sama idea. Mam nadzieję, że im wyjdzie. O programach lojalnościowych na komórki więcej było tu. A niżej o tym, że dawniej sprzedawca wiedział jaki rozmiar rękawiczek noszą jego klientki i dlaczego Groupon dla małych kawiarni czy restauracji to słabe rozwiązanie.  Skąd pomysł?Tomasz Bucholc i Adam Zajdzik "kekemeke": - Chcemy aby świat był lepszy. Chcielibyśmy aby wszyscy byli dla siebie mili. I tak się stanie jeśli wszyscy będziemy się wzajemnie doceniać. Tak wiemy, brzmi to strasznie naiwnie. Zanim napisaliśmy choć jedną linijkę kodu chodziliśmy do knajp, odwiedziliśmy ich 100 czy 120  i zwracaliśmy uwagę jak się traktuje klienta. Przed wojną elegantka, wchodząc do lokalnego sklepu po rękawiczki, dostawała do przymierzenia od razu kilka par w swoim rozmiarze i ulubionym kolorze, bo sprzedawca wiedział, jakie nosi, wiedział również, jak się nazywa. Podobnie było u rzeźnika, w sklepie bieliźniarskim czy spożywczym. To się jednak skończyło wraz z pojawieniem się w kraju socjalizmu. Jakość obsługi przestała się liczyć. Ostatnio Adam był w sklepie spożywczym Społem i dostał od pani po łapach. Chciał zapłacić paypassem przyłożył za szybko kartę do czytnika to go pani sprzedawczyni skarciła ręką. I usłyszał: a gdzie pan mi rękę wkłada? To są właśnie polskie usługi. W tym momencie szukamy tylko fajnych miejsc, gdzie właściciele rozumieją że muszą dbać o swoich stałych klientów. Czyli sieciówka nie może z wami podpisać kontraktu?- To nie tak. Fajna, niewielka sieciówka z klimatem gdzie załoga rozumie wizje założyciela firmy jest ok. W Warszawie jest coś takiego jak „Skok na sok”. Fajna rzecz. Ale już ze Starbucksem mielibyśmy opory. To nie jest coś o co nam chodzi. Czyli wybieracie swoich klientów?- Tak. Skąd ludzie mają o niej wiedzieć?- To nie jest aplikacja, którą ściągasz siedząc w domu i szukasz następnie knajpy, która jest najbliżej ciebie. Chodzi o to, żeby podszedł do klienta właściciel lokalu i powiedział:  hej jesteś moim ulubionym gościem. Ja tu często jestem. Ale kiedyś może mnie tu nie być a on może cię nie zapamiętać albo nie docenić. Korzystaj z tej aplikacji zbieraj pieczątki to zawsze będziesz miał bonus. A później ten człowiek będzie jadł rurkę z kremem w tej kawiarni i kumpel go się zapyta a dlaczego ty dawałeś swój telefon przy kasie? I on mu opowie. Ile osób ma tego używać?- To nie jest aplikacja która ma się ścigać z innymi ilością ściągnięć. W małej kawiarni czyli takiej o średniej odwiedzalności 40 klientów dziennie wystarczy aby używało jej 50 osób. I już będzie widac pozytywny efekt finansowy. Dlaczego to się im opłaca? - Właściciel małej restauracji, kawiarni, pubu etc. ma milion spraw na głowie. Musi się zajmować wszystkim. Myciem naczyń, noszeniem paczek, obsługą klientów. Większość przychodów jakie mają to sa przychody ze stałych klientów. Zgodnie z zasadą Pareto: 20% klientów przynosi 80% zysków. A szukanie nowych klientów jest trudne i drogie. Taka aplikacja pozwala im związać ze sobą tych, którzy przychodzą często. Wystarczy, że przyjdą dodatkowo raz w tygodniu, kupią jedną rzecz więcej.  Część osób nie chce też korzystać z programów lojalnościowych na kartonikach bo je zwyczajnie gubią albo zostawiają w domu. A telefon nosi się ze sobą ciągle. Wreszcie dajemy też know how, nazywamy to “uprzejmością stosowaną”. Właściciele nie wiedzą na przykład. że jak umieszczą w aplikacji dwie karty to powoduje to dodatkowy  impuls zakupowy a średni rachunek klienta wzrasta o nawet do 60 proc. Czyli jak masz kartę na kawę i kartę na rurkę z kremem to jak kupuje kawę dokupi też często rurkę. I odwrotnie. Kto jest waszym inwestorem?- Grupa osób, która robiła wcześniej takie projekty jak niania.pl czy goldenline. M.in. Marcin Kurek, Michał Skrzyński, Radek Kobus. Ilu inwestorów chciało w was zainwestować?- Rozmawialiśmy z siedmioma. I wszyscy chcieli. Czym się różnicie od konkurencji?- Konkurencja zdaje się obsługiwać wszystkich. Jest im obojętne czy ich klientem jest Tesco czy kawiarnia na osiedlu. Użytkownicy ich aplikacji kursują po mieście zbierając punkty w różnych miejscach, w czym pomaga im mapa z geolokalizacją. Uważamy, że to promuje antylojalność. My w to nie wierzymy. Ludzie którzy z nami współpracują też nie. To jest trochę podobne do serwisów w rodzaju Groupona. Przedsiębiorcy którzy nas interesują skorzystali z tego raz i się zrazili.  Dlaczego? Bo nie szukają klientów, którzy przyjdą raz, kupią coś za bardzo mało pieniędzy i nigdy nie wrócą. Oni potrzebują klientów którzy wrócą co drugi dzień. W każdym miejscu z którym współpracujemy jesteśmy dwa- trzy razy w tygodniu i pytamy jak możemy im pomóc. Z każdym jesteśmy po imieniu. Z obsługą też. Właścicielka kawiarni Ente (Dominika) powiedziała nam że ma problem bo była w okolicznych sklepach i nigdzie nie ma białego sera. A ona musi lecieć gdzieś dalej. Powiedzieliśmy nie ma problemu, załatwimy ten ser. Kupiliśmy biały ser, odwieźliśmy do jej pracowni i przy okazji zabraliśmy stamtąd ciasto które dostarczyliśmy do innej kawiarni. Żeby było zabawniej również naszego klienta.  Jakby ktoś do nas zadzwonił i powiedział, że mu się łopata do odśnieżania złamała to byśmy przyjechali z łopatą. Zdarza się nam pomóc zabieganemu wlaścicielowi kawiarni wyprowadzając mu psa albo kupując w kiosku aktualną gazetę.Pomaga nam też to, że swoją firmę budujemy po latach pracy w korporacji. Często dialog wygląda tak: odeszliście? Kiedy? Pół roku temu? Super! A my dwa lata temu żeby otworzyć to miejsce. Jak będziecie mieć 300 punktów to nie będziecie w stanie się tam pojawiać- Będziemy. Pewnie nie sami, ale to dla nas bardzo ważne. Znajdziemy ludzi ktorzy beda odpowiedzialni za relacje tak ja my. Nie będziemy mieć handlowców. Nie będziemy używali systemu prowizyjnego dla sprzedawców. Nie o to chodzi.Kiedy rozmawialiśmy z inwestorami, szukając pieniędzy, pytali nas: jaka jest twoja nieuczciwa przewaga?  Której nikt nie jest w stanie skopiować albo jak to zrobi, to zrobi to źle? Odpowiadaliśmy: jesteśmy sympatycznymi facetami Z wykrzyknikiem! To jest nasza przewaga (śmiech). 