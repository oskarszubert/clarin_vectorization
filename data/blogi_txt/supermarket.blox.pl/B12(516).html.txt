Pani Eliza: - Kupiłam buty dla córki do konnej jazdy na Allegro. Buty 80 zł. Supersprzedawca ale miał negatywy. Buty miały być skóropodobne. Nie były. Zapakowałam je i odesłałam.  Pani Eliza skorzystała z prawa do odstąpienia od umowy w ciągu 10 dni od zakupu (bez podania przyczyny). W tym celu składa się oświadczenie  Sprawa była teoretycznie czysta. Zakup przez „kup teraz” nie aukcja (przy aukcji - zwrotu w ciągu 10 dni nie ma). Kiedy pani Eliza poinformowała sprzedawcę o swojej woli z entuzjazmu nie szalał. Szczeka jednak czytelniczce opadła gdy przesłał jej maila z informacją: pieniędzy nie oddam, buty zostały zniszczone. Pani  Eliza przesyłkę dobrze zabezpieczyła, zaklina się też że buty były całe gdy je pakowała. - Wiem na 100 proc. że nie były uszkodzone. Ten człowiek po prostu nie chce oddać pieniędzy. I nic nie można mu zrobić. Jest kompletnie nietykalny - oburza się pani Eliza. Alarmowała w Allegro. Polecili jej kancelarię prawną która doradziła oddanie sprawy do sądu. Była w Federacji Konsumentów. Tam usłyszała: a zdjęcia pani przed wysyłką robiła? - Nie. - To będzie bardzo trudno - skomentowano. Z podobnymi przypadkami ludzie zgłaszają się tam często. I co dalej? Nic. 80 zł przepadło. Pani Eliza dalej ma zamiar robić zakupy na Allegro. Ale teraz ma zamiar również robić zdjęcia. - Tyle że tak naprawdę co mi da takie zdjęcie jeśli sprzedawca zacznie mi znów wmawiać że towar jest uszkodzony - zastanawia się. ---- update Zgłosiła się poznańska kancelaria Działyński i Judek która chce udzielić bezpłatnie pomocy pani Elizie. Namiary na nią przekazałem czytelniczce. 