Do tej pory z podobnej praktyki słynęły raczej sieci spożywcze. Ot można sobie kupić jajka Piotr i Paweł. Albo oliwki Carrefour. Ewentualnie różne rzeczy z Biedronki. Teraz produkty pod marką własną chce sprzedawać niemiecka grupa Metro - czyli Media Markt i Saturn. Sprzęt będzie produkowany na różne półki cenowe: 1. pod nazwą OK. - najtańsze produkty. Będą to urządzenia do gotowania jaj. Ale też kuchnie mikrofalowe, miksery, tostery, telefony, produkty do pielęgnacji ciała,  i telewizory LCD. 2. KOENIC - marka premium - dla pralek, lodówek itp. 3. PEAQ - elektronika i ISY - akcesoria (co za akcesoria nie wiadomo) Pierwsze produkty pod marką własną pojawią się tuz przed świętami (jakimi świętami to wiadomo w handlu elektroniką występują tylko jedne święta). Zmniejszając napięcie - na początek w czterech krajach: Niemczech, Włoszech, Holandii i Austrii. Polska ma być później. Kiedy później? Nie wiadomo. Moim zdaniem - przed świętami.  Tyle, że roku 2011. Po co Metro to robi? Oczywiście chce zarobić więcej, bo przy marce własnej marża jest wyższa i nie trzeba się nią dzielić z producentem. Podstawowe pytanie jednak brzmi czy w Polsce przyjmą się produkty elektroniczne pod marką własną? Losy Electro World i ich marek własnych dowodzą, że niekoniecznie. Być może Polak po prostu lubi w salonie mieć telewizor Panasonic a video Sanyo a nie jakiegoś Patriota czy OK? ;) 