- Zrealizuj swój plan z kredytem gotówkowym  9,9 proc. - zachęcał w reklamach  BNP Paribas Fortis  „Tę chwile zapamiętacie na całe życie. Mnóstwo gości i wspaniałe jedzenie. Kapela dzięki której wszyscy świetnie się bawią. Do tego tort i Wy, najpiękniejsza Para Młoda w historii. ” Piękne? No ba. Kredyt gotówkowy na 9,9 proc. to zresztą całkiem przyzwoita oferta. Ale, ale.  Drobnym drukiem: Rzeczywista roczna stopa oprocentowania dla kredytu 10 tys. zł na 60 miesięcy na dzień 6 września wynosi 10,36 proc. Oferta dla osób pozostających w związkach małżeńskich lub zarabiających ponad 2 tys. zl netto. Powtórzę: „Oferta dla osób pozostających w związkach małżeńskich lub zarabiających ponad 2 tys. zl netto." Słowo „lub wskazuje że jest to  alternatywa nierozłączna czyli musi być spełniony przynajmniej jeden warunek bądź oba na raz: 1. bycie w związku małżeńskim 2. zarabianie ponad 2 tys. zł. 3. bycie w związku małżeńskim, zarabianie ponad 2 tys. zł. W przypadku numer 1 i 3 reklama jeśli chodzi o treść jest bezsensowna: bank chce dawać kredyt na ślub dla osoby która ślub już ma. Toteż razem z kolegą Leszkiem Kostrzewskim trochę z BNP Paribas Fortis  się ponabijaliśmy. Odpisała nam Pani Katarzyna Żądło Rzecznik prasowy BNP Paribas Fortis.  - Organizacja wesela to naturalnie jeden z przykładów pewnych celów, który może być sfinansowany kredytem (wybraliśmy go m.in. dlatego, że widzimy, że Polacy rzeczywiście wspierają się często kredytem organizując wesela). Proszę o zwrócenie uwagi, że w naszej kampanii odwołujemy się także do innych przykładów - pisze Pani rzecznik.  - Chciałabym natomiast zaznaczyć, że zgodnie z filozofią, którą przyjęliśmy, kredyt kierujemy do klientów o odpowiedniej zdolności budżetowej. Podstawowym warunkiem jest określony poziom dochodów lub też właśnie uregulowany status rodzinny (dodam, że wyniki kampanii potwierdzają, że klienci nie mają problemów ze spełnieniem tak określonych warunków). - Pozostawanie w związku małżeńskim nie jest więc koniecznym warunkiem skorzystania z kredytu, który może być przecież wykorzystany w sposób bardzo dowolny. - W tym kontekście – w mojej ocenie – mówienie o nieuczciwej reklamie czy zawartych w niej kruczkach jest pewnym uproszczeniem (a może nawet nadinterpretacją) - konkluduje pani Żądło. Napisałem do doradcy banku. Co mi odpowiedział?  - Oferta kredytu gotówkowego na 9,9% jest skierowana do osób osiągających dochód powyżej 2000PLN lub pozostających w związku małżeńskim. Natomiast dla klientów posiadających niższe dochody możemy zaproponować kredyt na 12%. W sumie zabawne. Nie można było po prostu napisać kredyt 9,9 proc. dostępny jest dla osób zarabiających ponad 2 tys. zł netto???? Po co te zakręty w komunikacji marketingowej???? 