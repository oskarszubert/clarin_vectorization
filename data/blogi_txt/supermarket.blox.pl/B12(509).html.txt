- Prezes UOKiK uznała, że przejęcie spółki Merlin przez NFI Empik doprowadzi do ograniczenia konkurencji na krajowych rynkach detalicznej sprzedaży internetowej książek niespecjalistycznych oraz płyt z muzyką. Ponadto negatywnie wpłynie na krajowy rynek zakupu książek niespecjalistycznych. Uwaga Będę szczekał!!! Hau hau hau. Zainteresowanych odsyłam do notki tutaj gdzie odnosząc się do informacji o fuzji napisałem: „Być może nie zgodzi się na transakcję UOKiK??? To jednak wątpliwe.” Urząd podjął kontrowersyjną decyzję w interesie konsumentów. Mówiąc prozą: pokazał jaja. Decyzja nie jest prawomocna - można się od niej odwołać do Sądu Ochrony Konkurencji i Konsumentów. Pisząc te słowa nie wiem czy Empik się na to zdecyduje. Zakładam jednak że tak. I tutaj przestaje być tak różowo. Mieć rację to jedno. Obronić ją przed sądem to już inna bajka. Empik przygotowując się do fuzji z Merlinem wydał mnóstwo gotówki na analizy prawne z których wynikało że fuzja zagrożenia dla konsumentów i konkurencji nie czyni. Decyzja Urzędu była dla niego potwornym zaskoczeniem. Szykuje się długi spór. Kancelarie prawne z całą pewnością na Empiku zarobią. Konkludując - cała sytuacja nie służy jednak Merlinowi. Sklep mocno potrzebuje inwestora. Nie wiadomo jednak kiedy go dostanie. Każdy miesiąc bez dokapitalizowania oznacza jego słabszą pozycję na rynku. A kogo to wzmacnia? Empik.com - Akwizycja Merlin.pl SA była częścią szerszego planu inwestycji Grupy EM F w handel internetowy.  W przypadku jeśli nie zdecydujemy się odwoływać od decyzji Urzędu, 130 milionów złotych, które zamierzaliśmy przeznaczyć na to przejęcie, będziemy chcieli w krótkim czasie zainwestować w przyśpieszenie realizacji tego planu - poinformował w komentarzu do decyzji Urzędu -  Empik. 