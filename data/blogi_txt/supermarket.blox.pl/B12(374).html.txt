„Reakcja wielu z Państwa uświadomiła nam, że nasze założenia były błędne i rozminęły się z Waszymi oczekiwaniami. Bardzo przepraszamy.”  Całostronicowy komunikat z tymi słowami ukazał się dzisiaj w wysokonakładowych dziennikach. NC + skapitulował, po kilkunastodniowym buncie klientów - w tym momencie antystronę korporacji na Facebooku popiera 91 tys. osób. Kiedy czytałem komunikat ze strony zarządu platformy przypomniała mi się wypowiedź rzecznika prasowego amerykańskiej firmy Netflix, (wypożyczalnia filmów i seriali znana ostatnio z produkcji fantastycznego serialu „House of Cards”). - Robimy błędy, które szkodzą naszej marce, klienci nas o tym informują a my powoli ją odbudowujemy -  powiedział Steve Swasey po tym jak na jego firmę spadła lawina krytyki ze strony użytkowników, którzy zaprotestowali przeciw jej podziałowi na część zajmującą się płytami dvd i część zajmującą się streamingiem. I to się właśnie stało przy sprawie NC+. Był błąd, klienci go wytknęli, firma musiała przeprosić i go naprawić. Wnioski? 1. Stoimy na progu rewolucji. Dzięki serwisom społecznościowym takim jak Facebook i Twitter w starciu: konsumenci - korporacje szala zaczyna się powoli przechylać na stronę normalnych ludzi. Gdy coś im się nie podoba nie odbijają się już od zapchanych infolinii czy formularzy. Po prostu robią dobrego wirala, zakładają stronę na Facebooku i jeśli uda im się pociągnąć za sobą tysiące równie niezadowolonych klientów są w stanie wyrządzić markom duże straty. I to czasami w kilka godzin. To bolesna lekcja dla wielu prezesów firm masowych, które przekonane są o tym, że mogą robić z co im się żywnie podoba. Ta wiedza dopiero do nich dociera. I myślę, że przypadek NC + będzie dla nich sporym wstrząsem. 2. Korporacje nie są przygotowane do reagowania w czasach kryzysów internetowych. Decyzje trzeba wtedy podejmować w ciągu godzin a nie w trakcie wielodniowych narad. To co w końcu zrobił zarząd NC+ można było zakomunikować tydzień albo półtora tygodnia temu. Przy kryzysach tego rodzaju liczy się tempo gaszenia pożaru. NC+ uważało, że jest w stanie sprawę przesiedzieć. 3. Dla klientów naturalnym kanałem komunikacji z firmą stał się internet i Facebook. Firmy jeszcze o tym nie wiedzą. Pod tym katem korporacje powinny przekształcić swoje biura obsługi klienta - które dziś są straszliwie... analogowe, opierając się głownie na infoliniach. 4. Przypadek NC+ wyczuli firmy masowe.  Będą o wiele ostrożniej - przynajmniej w najbliższym czasie - zmieniać warunki proponowane swoim abonentom.  5. Konsumenci wraz ze zwycięstwem nad NC+ poczuli swoją siłę. Myślę, że wkrótce usłyszymy o podobnym przypadku. ----------Supermarket poleca: Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak.   Dzień Dobry TVN Łowców Milionów poleca Ania Dziewit   Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net   „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 