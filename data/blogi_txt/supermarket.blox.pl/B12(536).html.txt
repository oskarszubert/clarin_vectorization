Francuski ziemniak udaje polski, żeby lepiej się sprzedać. Cztery lata temu jedna z najsilniejszych polskich marek Dr Irena Eris weszła ze swoimi produktami do dużej brytyjskiej sieci sklepów Boots. Musiała się wycofać. - Myślę, że zaszkodziły nam opakowania w dwóch językach - po polsku i po angielsku. Język polski na kosmetykach, niestety, przeszkadza, jeśli myśli się o sprzedaży za granicą - wspominała w rozmowie z "Gazetą" Irena Eris. Z tego samego powodu rdzennie polska firma LPP - należy do niej marka Reserved - nie przyznaje się zbyt do swojego pochodzenia. Jak twierdzi, mogłoby to jej zaszkodzić, bo ludzie z byłego bloku socjalistycznego, gdzie firma inwestuje, lubią myśleć, że noszą zachodnie rzeczy. Ta zasada dotyczy oczywiście również Polaków, którzy anglojęzyczną markę Reserved chcieli zakładać a spodnie dajmy na to Bolek i Lolek już nie bardzo. Innymi słowy przyznawanie się, że produkt jest stąd, znad Wisły i z Polska do niedawna było passe. Żeby ne powiedzieć obciachem. A tu proszę coś zaczyna się zmieniać. Byłem w sobotę na zakupach. Wsadziłem do wózka ziemniaki: „niepowtarzalny smak z samego serca Wielkopolski”.    Chwilę później zobaczyłem jednak dodatkową nalepkę....    ... tak tak proszę Państwa. Wyprodukowano we Francji. Cud normalnie. Wielkopolska prosto z Francji. 