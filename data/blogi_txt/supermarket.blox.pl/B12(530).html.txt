Zachciało się czytelnikowi delikatesów to trzeba cierpieć. Pan Jan kupił  w Almie puszkę tuńczyka z serii Food Joy (a więc marki własnej sklepu). Patrzy a w środku....  .... kawałek kości. W sumie dlaczego nie? Jest wieprzowina z kością, to może być i tuńczyk z kością... - Sytuacja dość dla mnie niecodzienna, ponieważ sklep Alma zawsze uważałem za sklep z produktami wysokiej jakości. Tak samo mogłem pomyśleć o produktach marki własnej Almy "Food   Joy". W tym przypadku tylko pierwsza część się zgadzała, bo radości bo odkryciu poniższego znaleziska nie zaznałem - komentuje czytelnik. I dodaje: - Mam zdjęcia i paragony - napisałem do Almy, oni oczywiście odpisali zaraz, że się tym zajmą...i tyle. Od kilkunastu dni brak jakiegokolwiek odzewu. Czekajc na sygnał z Almy zobaczcie państwo jednak top 5 rzeczy które można znaleźć w jedzeniu. Gotowi? 1. Głowę kury i prezerwatywę. Na początek McDonalds i to dwa razy, czyli zestaw powiększony. W 2000 roku Katherine Ortega matka dwójki dzieci w zestawie Mighty Wings znalazła coś takiego:  Sieć akurat prowadziła akcję reklamującą ten zestaw. Pięć kawałków można było kupić za 2,99 dolara. Oczywiście akcja promocyjna wywaliła się kompletnie gdy stacje telewizyjne I gazety zaczeły publikować kurzą głowę. Do akcji wkroczyli przedstawiciele lokalnego sanepidu. Ale w restauracji ani w fabryce, nie znaleziono żadnego kurzego łba więcej.   I przypadek numer dwa - do zestawów Happy Meal zazwyczaj dołącza się zabawki. Tymczasem według agencji The Associated Press. w 2009 r. siedmioletnia mieszkanka szwajcarskiego Fribourga znalazła w nim… prezerwatywę. Podobny przypadek miał też miejsce dwa lata wcześniej - również z siedmiolatką. Ale w Nowej Zelandii. 2. Robaki. To już klasyka, znajdowane są własciwie wszędzie. Głównie w źle przechowywanych produktach sypkich typu ryż, mąka, cukier etc. Pewna Chinka znalazła nawet muche w jogurcie. Historia nie miała happy endu. Producent kazał jej udowodnić, że zdechła zanim kobieta otworzyła wieczko... 3. Konia i trutkę na szczuryNa poczatku tego roku przeżywaliśmy aferę z koniną, którą wsadzano do różnych produktów zamiast wołowiny. Na koniec okazalo się, że konina potrafi nam wskoczyć do klopsików z Ikeii. Przy okazji konsumenci dowiedzieli się czegoś co do niedawna było tajemnicą branży mięsnej. Że wołowinę fałszuje się koniną bądź mięsem osła, a w Polsce wieprzowinę uzdatnia się kurą. 20 stycznia alarm podniósł z kolei główny inspektor sanitarny: słodycze firmy Magnolia z Lubska zawierają mleko zanieczyszczone prawdopodobnie trutką na szczury. Inspekcja Weterynarii kilka dni później potwierdziła te przypuszczenia, dodając jednak, że stężenie trutki było za niskie, aby komukolwiek zaszkodzić.Tego wszystkiego jednak normalny klient na oko nie zauważy.  Podobnie jak... 4. Soli drogowej zamiast spożywczej w cukierniach, restauracjach i piekarniach. Ta sprawa została ujawniona w lutym ubiegłego roku a sam proceder trwal ponoć przez lata i zarobiono na nim krocie. 5.  Palec (i to nie jeden) Podobne wynalazki i tak jednak bledną przy tym co znalazł w 2005 roku klient jednego z lokali z kanapkami sieci Arby's w miejscu zamieszkania Joanny Krupy czyli Miami. Był to fragment opuszka ludzkiego palca. Klientowi zrobiło się niedobrze i pognał  do łazienki. Inspektorzy sanitarni przesłuchując menadżera restauracji zauważyli, że ma bandaż na prawym kciuku. Tłumaczył, że... zaciął się przy krojeniu sałaty. Jeszcze ciekawiej było w tym samym roku w amerykańskim San Jose. Pewna kobieta znalazła... palec w chilii sprzedawanym w sieci Wendy’s. Jak się okazało po długim dochodzeniu należał on do znajomego jej meża a ona chciała po prostu wyłudzić odszkodowanie. Znaleźliście coś ciekawego w jedzeniu? Piszcie i przesyłajcie zdjęcia: piotr.miaczynski@wyborcza.biz 