- Wspaniałomyślne NC+ przysłało mi dzisiaj niesamowity list. W liście tym zachwala jaka to piękna i cudowna fuzja sięstała i jak to cudownie teraz będzie i wspaniale.  Chcą ze mną świętować i dlatego jako lojalnemu abonentowi telewizji N przysłali nową umowę – pisze do mnie pan Łukasz, który czuje się zrobiony w wyniku fuzji w totalną trąbę.  A dlaczego? - Umowa ta, bez mojej zgody, automatycznie od 1 maja podwyższa opłaty za telewizję o 10 zł, wyłącza 4 kanały nPremium i 3 kanały HBO oraz daje mi 4 najgorsze kanały Canal+ (bez głównego z premierami i sportem). Czyli mam 3 kanały premium mniej a mam płacić 10 zł więcej. Oraz automatycznie, bez mojej zgody przedłuża mi tą umowę na następne 18 miesięcy. Z uwagi na długą współpracę dostaję całe 10 złrabatu od waszego nowego cennika z kosmosu, nie wiem jak się mogę odwdzięczyć. Czy to jest zgodne z prawem, przedłużenie umowy o 18 miesięcy na gorszych warunkach bez zgody i potwierdzenia przez abonenta? Dzwoniąc na ich infolinię dowiedziałem się że takie praktyki są zgodne z polskim prawem. I co tu zrobić... – rozkłada ręce pan Łukasz.  Dziś UOKiK stwierdził, że taka praktyka budzi wątpliwości  i będzie prowadził postępowanie w tej sprawie.  Pięć największych błędów NC+ w tej sprawie? Numer jeden - arogancja.  Najbardziej w całej tej sprawie rozbawiło mnie, że władze nowej platformy były zaskoczone reakcją swoich abonentów. Oni naprawdę byli przekonani, że wszyscy  łykną nowe umowy niczym pelikan australijski skorupiaka.  Jak przebiegał tok myślenia władz nowej platformy? Ano mniej więcej tak: konkurencja w segmencie premium się skończyła. Przez długie lata ostro ze sobą walczyliśmy. Zarabialiśmy tak sobie, to teraz sobie odbijemy! Bo kto nam zagrozi? Cyfrowy Polsat? A klienci? Pozgrzytają zębami i się zgodzą. Bo co mają zrobić? Numer dwa – nie docenili mediów społecznościowych Taka taktyka raz już się sprawdziła przy okazji połączenia z Wizją TV, o czym słusznie przypomnieli moi koledzy. Czasy o tyle się jednak zmieniły, że w międzyczasie pojawiły się silne media społecznościowe.  NC + powinno sobie przestudiować przypadek Molly Katchpole z końca 2011 roku. Panna Katchpole świeżo upieczona absolwentka college'u, dorabiająca jako niania zmusiła do zmiany zdania Bank of America – jeden z najpotężniejszych banków w Stanach Zjednoczonych 0 20 mln klientów.  Bank, jak to banki mają w zwyczaju nagle ogłosił, że od nowego roku wprowadza opłatę miesięczną 5 dol. za korzystanie z kart debetowych.  Panna Katchpole napisała protest przeciwko tej decyzji i wrzuciła go na stronę internetową Change.org. Podpisało się pod nim ponad 300 tys. osób, bank był przysypany skargami klientów, krytykował go nawet prezydent Obama. Bank – i tutaj będą liczne podobieństwa z NC + skontaktował się z panienką Molly. Ale panienka wnerwiona jak diabli tłumaczeń nie chciała słuchać i konto zamknęła. Bank of America zmienił zdanie i ogłosił, że "po wysłuchaniu głosów klientów rezygnuje z wprowadzenia opłat". Zrobił to  kiedy z sondażu Harris Interactive wyszło, że 9 proc. klientów banku zapowiadało, że przeniesie się gdzie indziej.  Szefostwo NC też skontaktowało się z założycielem facebookowego profilu AntyNC + skupiającego niezadowolonych klientów proponując mu spotkanie. I też dostało czarną polewkę.  Ile osób może opuścić NC +? Strzelam, że długoterminowo platforma będzie walczyć o utrzymanie poziomu 2 mln. abonentów (teraz ma ich 2,5 mln.). Ale nie tylko ze względu na bunt abonentów. Raczej dlatego, że będzie ich niemiłosiernie kopać po kostkach Cyfrowy Polsat razem z kablówkami (UPC, Vectra i Multimedia Polska). Czekam z ich strony na specjalną ofertę skierowaną do abonentów chcących odejść z NC+. Chyba, że sami się boją podobnych protestów? Numer trzy – nie przyznali się do błędu Zamiast uderzyć się od razu w piersi, ewentualnie mieć pod stołem jakąś niezłą propozycję dla starych klientów, którym zależało na utrzymaniu niektórych kanałów premium,  NC+ zaczął opowiadać dyrdymały, że klienci nie zrozumieli oferty.  Co to znaczy niezłą? Z lepszymi cenami niż ma konkurencja. Numer cztery - niekonsekwencja Kiedy bunt zaczął się nasilać sieć nerwowo zaczęła zwalniać kluczowych pracowników.  Jeśli już musieli to zrobić – to później. Straty wizerunkowe byłyby mniejsze gdyby odczekano z taką decyzją kilka miesięcy.  Teraz platforma ma na głowie nie tylko wkurzonych abonentów ale jeszcze na dokładkę UOKiK Co może zrobić?  Ma dwa scenariusze do wyboru.  1. Iść na przeczekanie, bo za miesiąc, dwa awantura minie (tą drogą raźno zmierza NC+) 2. Wycofać się, umożliwiając tym którzy chcą -przejście do nowej platformy na starych zasadach. Zachęcając jednocześnie jakimś  dobrym gratisem do podpisania nowych umów.  Wybór opcji 1 może skończyć się karą UOKiK (i pewnie tak skończy), odejściem części klientów oraz opinią platformy, która wykorzystuje swoich klientów. Taką metkę czyści się długo i za duże pieniądze.  Wybór opcji 2 – to dodatkowe koszty w krótkim terminie ale szybkie uspokojenie sytuacji.  Numer pięć – brak wiary, że dobra jakość obsługi klienta może przekonać klientów do płacenia więcej za swoje usługi  Jak mówi stara zasada: jeść należy małą łyżeczką. Zarówno jedna jak i druga sieć miała wyjątkowo kulawą obsługę klienta, która traktowała klienta jak owcę do strzyżenia.  I ma ją nadal – abonenci w okresie największego zamieszania nie mogli się nawet dodzwonić na infolinię.  Problem nie polega na tym, że abonenci nie chcą więcej płacić za telewizję. Problem polega na tym, że ich zdaniem oferta NC+ nie zasługuję na wyższy abonament. Klienci mogą płacić więcej za dobre usługi jeśli są przekonani, że firma traktuje ich w wyjątkowy sposób.  Dobrym przykładem na to, jest założony w 1999 r. serwis Zappos.com. Sprzedaje buty, torebki i odzież ponad tysiąca marek. Jest drogi, ale klientów traktuje niczym bożki. Zamówienie w poniedziałek? Zazwyczaj już we wtorek przesyłka jest dostarczona - maksymalnie trwa to pięćdni. Gratis. Klient nie jest przekonany, czy chce białe, czy czerwone buty? Zamawia obie pary. I po przymierzeniu jedną odsyła. Również za darmo. Ma na to 365 dni. Pytania? Infolinia działa siedem dni w tygodniu, 24 godziny na dobę.  Kiedy Zappos stał się konkurencją dla Amazon.com, niechętny do wydawania dużych pieniędzy Amazon po prostu go przejąłw 2009 roku niemal za miliard dolarów. Ale zostawił jako odrębną spółkę, by nie zniszczyć jego specyficznego podejścia do klienta, które w anglosaskim internecie coraz częściej staje się wzorem do naśladowania. NC+ nie może się kopać z koniem czyli Cyfrowym Polsatem na niskie ceny, bo tu zwyczajnie polegnie. Może jednak trzymać przy sobie klientów np. najlepszym na rynku BOK iem (Biurem Obsługi Klienta ), czytelnymi warunkami umów (jedna oferta dla nowych i starych abonentów) itd. Innymi słowy jakością obsługi. ----------Supermarket poleca: Łowcy Milionów.    Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak.  Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata"  „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 