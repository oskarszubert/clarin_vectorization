- Historia zaczyna się od tego że chciałem przyspieszyć mój komputer. Wpisuje w google hasło " jak przyspieszyć komputer". Wchodzę na stronę http://www.szybszypc.com/   ----  ściągam i instaluję program ---- program wykonuje skan ---- pojawia się komunikat przyspieszymy Twój komputer o 39 %  - pisze do mnie pan Mariusz. Jest zły. A dlaczego to już za chwilę. O blondynce też będzie za moment. Na stronie programu w rubryce najcześciej zadawane pytania jest też takie: Czy muszę coś płacić za pobranie programu? - Nie trzeba nic płacić. Program pobierzesz legalnie zupełnie za darmo z Naszego serwera. Nie nakładamy żadnych limitów - uspokajają operatorzy szybszypc.com, którzy nawiasem mówiąc zaspamowali różne fora w sieci opiniami jaki to ich program jest wspaniały i wiąże krawaty. W sumie i prawda i ściema. Bo płaci się nie za ściągniecie ale za aktywację programu. A teraz zagadka. Patrząc na zdjęcie z załącznika - proszę mi powiedzieć ile kosztuje SMS aktywujący program? Pierwszy strzał? 0,74 zł ? Otóż nie ~30 zł. Cena 74 grosze jak się okazuje dotyczy tylko kupienia programu przez Paypal. Ceny za SMS NIE MA. A właściwie owszem jest ale schowana głęboko w regulaminie. Właściciel strony liczy na to że: 1. Mało komu będzie się chciało zajrzeć do regulaminu. 2. Mało komu będzie się chciało założyć konto na Paypalu. To jednak nie koniec. Po wysłaniu 1 SMS trzeba wysłać kolejnego!!! I znów organizatorzy tego projektu wyszli z  założenia, że jak kto już poświęci raz 30 zł. to zapłaci i drugi.   - Popełniłem błąd nie przeczytałem regulaminu dotyczącego SMS przed jego wysłaniem. Uważam jednak, że zostałem wprowadzony w błąd i nie poinformowany o cenie SMS ani o ich ilości - uważa pan Mariusz. Co może z tym zrobić? Jak zapisano w regulaminie, „prawem właściwym dla niniejszej umowy jest prawo stanu Delawere...” Wnioski? Jest jeden i cały czas ten sam - jeśli ktoś żąda od was wysłania SMS ZAWSZE sprawdźcie W REGULAMINIE ILE ON KOSZTUJE. Bo zazwyczaj jest to 30 zł sztuka. Na „pocieszenie” wszyscy ci którzy kupią program mają zapewnioną dożywotnią aktualizację i możliwość - jak reklamuje strona - możliwość kontaktu z panią Bianką z działu obsługi klienta. Pani Bianka ponoć wygląda tak:  Proszę przeanalizować samemu czy to się opłaca. 