...kiedy operatorzy zaczną odcinać użytkowników od sieci za ściąganie. A tego nie zrobią, bo kto wówczas instalowałby szerokopasmowe łącza internetowe?  Piractwo rodzi chciwość.  - Wyobraź sobie, że jesteś w empiku - mówi Michał Sztacheta, prawnik w dużej warszawskiej korporacji. - Wkładasz do koszyka, co chcesz. Dajmy na to, kolekcję wszystkich płyt Milesa Davisa, nową płytę Kultu, ścieżkę dźwiękową z "Dumy i uprzedzenia". Dokładasz gry: "Cywilizację 4", "Fifę 2006". I trochę filmów. A teraz z tym koszykiem mijasz kasę i wychodzisz. Nikt cię nie zatrzymuje. I jutro robisz to znowu. Na tej samej zasadzie. Fajnie, nie?  Michał przez 462 dni ściągnął za darmo z internetu 571 GB. Daje to 835 filmów lub 117 tys. piosenek w formacie MP3. Muzykę trzyma  na komputerze. Filmy leżą w czarnych klaserach pod ścianą. - Oglądam je rzadko - przyznaje Michał rozbrajająco. - Czasu mam mało. Ale lubię kolekcjonować.  Michal byl bohaterem tekstu jaki napisałem ze Zbyszkiem Domaszewiczem dwa lata temu. Do dziś zmienilo się tyle, że Michał Sztacheta na koncie ma już nie 571 GB tylko grubo ponad 2,5 TB.  Dlaczego ciągniemy? Bo, jesli coś można dostać za darmo to czemu za to placić?  Nie przekonują mnie argumenty piratów - nie kupuję, bo plyty są za drogie. Jeszcze niedawno film na dvd kosztował 100 zł. Dziś 50 zł. czyli rownowartość dwóch biletów do kina. Czy sprzedaż płyt dvd wzrosła? Nie. Czy wzrosłaby gdyby hollywoodzka nowość kosztowała 20 albo 10 zł? Też nie sądzę.   Śmiać mi się chce jak czytam na forum gazeta.pl argumenty: "od kazdej sprzedanej płytki CD uznany wykonawca (np. U2, Beyonce, Coldplay) otrzymuje około 50 centów przy cenach albumów oscylujących w granicach 10-15$.Muzycy głównie zarabiaja na trasach koncertowych".  To co okradać duży koncern można, bo artysta zarabia na płytach? Złodziejstwo pozostanie złodziejstwem.  Z drugiej strony dzisiejszy nazwijmy to rynek utworów audiowizualnych nie nadąża za rzeczywistością. Najnowsze odcinki amerykańskich seriali w rodzaju: "Grey's Anatomy",  "Desperate Housewives"  czy "Lost" oglądam ściągnięte z sieci, bo nie chce mi sie czekać aż zostaną pokazane przez polską telewizję.  Gdy serial wychodzi na dvd, kupuję go w sklepie. Nie zmienia to faktu, że oglądając wczesniej seriale -  łamię amerykańskie prawo autorskie. Chcialbym tego nie robić, ale nie mogę. Bo w Polsce nie jestem w stanie legalnie skorzystac choćby z internetowej wypożyczalni filmów iTunes (ze względu na prawo autorskie zakupy w tym sklepie wymagają amerykańskiej karty kredytowej). 