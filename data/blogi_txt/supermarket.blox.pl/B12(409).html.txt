Czyli przeprosiny Asusa. Wczoraj opisałem przygody pana Tomasza, który chciał się dowiedzieć czy może podkręcić procesor w swoim komputerze. Pracownik Asusa wyjasnił, że to głupi pomysł (raczej merytorycznie) ale przy okazji samego klienta również nazwał głupim. (...) Osoba która ślepo wierzy w kolorowe slogany i magiczne super programy do zmiany domowego komputera w demona prędkości musi naprawdę być głupia albo niesamowicie naiwna, albo oba naraz. Asus sie pokajał. teoretycznie mogę więc odtrąbić sukces. A pani Monika Balcerzak z Asusa pisze tak: „W nawiązaniu do informacji, która ukazała się na blogu supermarket.blox.plw dniu 25 stycznia br., w sprawie obsługi technicznej ASUS: Informujemy, że w trosce o najwyższą jakość naszych usług podjęliśmy odpowiednie kroki, żeby taka sytuacja już nigdy się nie powtórzyła. Jest nam bardzo przykro, że użytkownik został potraktowany w ten sposób przez jednego z naszych administratorów. Był to jednorazowy incydent. Pracownik został natychmiast pouczony i poniesie za swoje zachowanie stosowne konsekwencje. W celu uniknięcia w przyszłości podobnych sytuacji, firma ASUS od dziś wprowadziła nowe konta dla swoich moderatorów. Każdy z nich ma obowiązek podpisywania się na forum pełnym imieniem i nazwiskiem. Dzięki temu zwiększamy przejrzystość  i bezpieczeństwo na naszej stronie.” Jesli znają Państwo inne przypadki podobnego traktowania klientów przez serwisy prosze o maile: piotr.miaczynski@agora.pl 