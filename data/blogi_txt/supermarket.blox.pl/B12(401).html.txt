- Proszę spojrzeć na Warszawę. Według badań satelitarnych drugie najbardziej zakorkowane miasto w Europie po Brukseli. Co z tego, że każdy z nas odniesie wielki sukces w Warszawie? Że będzie jeździł jeszcze większym, szybszym samochodem z jeszcze większym silnikiem, z jeszcze lepszym audiofilskim nagłośnieniem jeszcze wolniej?To że mamy dużo indywidualistów w Polsce to za mało żebyśmy mogli odnieść zbiorowy sukces.  Skończył się moment gdy możemy dalej budować sukces Polski na bazie indywidualnych sukcesów ekonomicznych. Przy pewnym poziomie rozwoju PKB na głowę, do rozwoju potrzebny jest kapitał ludzki czyli jakość relacji między ludźmi, zaufanie. A w Polsce kapitał społeczny leży na dnie od 90 roku i się nie podniósł. Żadnej poprawy. Najniższe poziomy w Europie. Uczmy dzieci w szkołach współpracy. Teraz dostają tylko wiedzę. To się odbija na wszystkich szczeblach naszego życia. W dorosłym życiu politycznym też. Nie umiemy sobie ufać bo nas tego nikt nie uczy. Nie potrafimy ze sobą współpracować. Fragment wywiadu z Krzysztofem Rybińskim. Ten kawałek (nieautoryzowany) nie zmieścił się w „Gazecie”. Wypowiedź Rybińskiego akuratnie pasuje do ostatnich harców naszych polityków maści wszelakiej. 