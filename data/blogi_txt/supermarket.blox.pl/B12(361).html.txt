Kiedy rok temu Lidl na swoje półki wprowadzał wino Saint-Émilion Château L'Arrosée 1998 za 149,99 zł wiele osób zastanawiało się kto to kupi?  I nie chodzi o jakość tego trunku (ta jest kwestią dyskusyjną, co smakuje jednemu, innemu już niekoniecznie), ale o to co robi  tak drogie wino w tak tanim sklepie? Sama sieć w nieoficjalnych rozmowach przyznawała, że chodzi tu raczej o prestiż i marketing a nie jakiś wielki biznes.Wino z Saint- Émilion (Grand Cru z - czyli klasyfikacji skupiającej winnice o największym potencjale) - sprzedało się jednak w tak imponującym tempie, że w samym Lidlu wywołało to opad szczeki. Po siedmiu tygodniach kiedy ocenia się pierwsze wyniki promocji sieć ze zdumieniem zauważyła, że ze sklepów zniknęła już jedna czwartą zapasów.  Lidl uderza z Grand CruW tym roku Niemcy uderzyli więc już z wyjątkowo grubej rury. W tygodniu francuskim startującym dziś pojawią się ceny znane raczej z delikatesów: 59,99 zł , 64,99 zł, 74,99 zł. Wśród win są już trzy Grand Cru:  Château Pedesclaux 2009 za 199 zł, Château Talbot  2010 za 199 zł i Château de Camensac za 79,99 zł.  Dumą sieci i jego sommeliera Michała Jancika,  jest zwłaszcza  Château Talbot  - zajmujące równie dumne 34 miejsce na liście najbardziej poszukiwanych win świata.  Jancik przekonuje że normalnie za podobny trunek trzeba zapłacić 350 - 400 zł za butelkę. Lidlowi Polska zaś udało się go kupić w dużej ilości bo zagwarantował że nie będzie go sprzedawał na terenie Francji aby nie popsuć cen. Château Talbot ma na dodatek zyskiwać na jakości i cenie w miarę upływu czasu a pełnię swoich możliwości ujawni dopiero za pięć lat. Warto kupić?Sommelier to jednak fachowiec od dobrej sprzedaży a nie super obiektywnej informacji.  Używając witryny www.wine- searcher.com można więc sprawdzić że wino faktycznie jest niezłe (90 na 100 możliwych punktów). Średnia jego cena w zagranicznych sklepach internetowych to 230 zł (czyli daleko od wspomnianych 350 zł). Ale z drugiej strony należy do niej doliczyć koszty dostawy wina zza granicy. I jeszcze jedna rzecz - w części sklepów aby zrealizowano zamówienie w dobrej cenie należy złożyć je na minimalna kwotę np. 200 funtów. Czy wino tego typu faktycznie zyskuje na wartości? Najlepsze roczniki Château Talbot  czyli 2000 i 2005 kosztują w zagranicznych e-sklepach średnio odpowiednio 355 zł (ocena 89 na 100) i 290 zł (88 punktów na 100).Wojciech Bońkowski znawca win, który miał już okazję zdegustować lepszą połowę nowego asortymentu na swoim blogu,  pisze że średni poziom win w ramach francuskiej akcji „jest wyższy niż w Lidlu rok temu”. Château Talbot ocenia jako „ładne” i w korzystnej cenie. Drugie wino za 199 zł czyli Château Pédesclaux  jest jednak „za młode”. - Pytanie, ile klientów Lidla po zakupie odłoży go jak należy w piwnicy. Bogate, słodkawe, praktycznie bez cierpkości. Klasa, ale czy to najlepszy zakup za 199,00 zł? - pyta na blogu. I dodaje, że zamiast niego wybrałby trzy i pół butelki innego wina z tej oferty czyli Château de la Rivière Fronsac 2008 za 59,99 zł. „La Rivière (tak jak i całe Fronsac) to jedno z ulubionych win koneserów, którzy nie lubią wydawać za dużo” - twierdzi ekspert. Oferta Lidla to oczywiście reklama, marketing i wizerunek. Pieniądze na winach dyskonty zarabiają w zupełnie innych przedziałach cenowych sprzedając trunki między 10 a 20 zł. Chodzi np. o tanie wina z Nowego Świata przywożone w wielkich cysternach do których dodaje się wody i rozlewa do butelek, wysyłając do poszczególnych krajów Europy. To co robi niemiecka sieć z francuskimi winami to jednak znaczący sygnał jeśli chodzi o zmianę kierunku w którym ma zamiar się rozwijać. Lidl wyraźnie przesuwa się w porównaniu do swego największego konkurenta czyli Biedronki w górę, sięgając po klientów z bardziej pękatym portfelem i usiłując edukować społeczeństwo - że droższe znaczy lepsze. Czy Polacy chcą pić drogie wina? Elity (finansowe) owszem. Niedawno branża winna komentowała swoisty pojedynek między dwoma warszawskimi restauracjami. Jedna wino kupowane w hurcie po 900 zł sprzedawała po 2,5 tys. zł. Druga to same wino zaoferowała o tysiąc zł taniej i w krótkim czasie znalazła chętnych na 20 butelek. Co to jest dobre wino? Tymczasem dla prawie połowy Polaków ankietowanych przez TNS Polska, które zarekomenduje specjalista ewentualnie „drogie”. Dla 9 proc. „im słodsze tym lepsze” dla 8 proc. „z atrakcyjną etykietą” dla 6 proc. „im mocniejsze tym lepsze” a dla 4 proc. „w drewnianej skrzynce”. Efekt?  Od lat najlepiej sprzedającym się winem w kraju jest półwytrawne Carlo Rossi importowane do Polski przez czołowego producenta wódki na świecie CEDC. Wino o którym w słynnym video umieszczonym na w słynnym video umieszczonym na You Tube Jerzy Kruk, sommelier,  wypalił po spróbowaniu: "Równie dobrze można pić wodę”.  Na pocieszenie można dodać, że owszem nasza wiedza na temat wina jest niewielka, ale z drugiej strony nie każda nacja zna się tak na tym trunku jak choćby Francuzi czy Włosi. BBC pisało niedawno o zaskakującym eksperymencie przeprowadzonym w trakcie Edinburgh Science Festival, dwa lata temu kiedy poproszono 578 osób z publiczności  czy potrafią w ramach ślepego testu stwierdzić tylko na podstawie smaku czy dane wino jest tanie czy drogie.Szybko sformowanej grupie testowej podano dwa szampany - jeden za 17.61 funtów i drugi za 29,99 funtów, oraz wina z jednej strony kosztujące mniej niż pięć funtów a z drugiej drogie - kosztujące między 10 a 30 funtów, zarówno białe jak i czerwone. Zgodnie z rachunkiem prawdopodobieństwa mieli 50 proc. szans na poprawną odpowiedź. Co się okazało? Poprawną odpowiedź podano dokładnie w... 50 proc. przypadków. Polskim rynkiem win rządzi na razie stereotyp opisany w następującej piosence: „Tanie wino jest dobre, bo jest dobre i tanie, Więc pijemy je caly czas,  Tanie wino jest dobre, bo jest dobre i tanie, a na inne niestety nie stać nas.”Lidl będzie usiłował go przełamać. I przy okazji zarobić spore pieniądze.  Czy mu się uda? Pewien potencjał jest. W końcu w ubiegłym roku sprzedaż win wzrosła tylko o 16 proc. ilościowo ale o ponad 30 proc.  wartościowo. A to oznacza, że rośnie sprzedaż win droższych. 