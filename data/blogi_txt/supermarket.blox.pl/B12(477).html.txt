Nie wiem jak dla Państwa ale dla mnie symbolem Świąt Wielkanocnych jest biała kiełbasa. Owszem są wtedy inne fajne rzeczy do jedzenia choćby żurek i mazurek ale…biała kiełbasa to biała kielbasa.  W tym roku upolowałem taką że mi szczęka opadła.  Bo co w niej być powinno? Oto zdjęcie poglądowe przyzwoitej (jeśli chodzi o skład, bo w smaku to jeszcze nie próbowałem) białej kiełbasy.   Dominuje – 91 proc mięso wieprzowe. Dalej jest sporo chemii łącznie z wzmacniaczami smaku ale lepszej nie było.  A teraz „biała” kiełbasa, która sprawiła, że zdębiałem.     Owszem mięsa jest w niej sporo ale głównie z... kurcząt – 76 proc. Co to za biała kiełbasa z kurczaka ja się pytam??? Ja rozumiem, że kurczak jest tani a wieprzowina droga. Ale coś takiego??? Ok może jestem purystą ale nasza branża mięsna padła na pysk skoro nie wstydzi się produkować czegoś takiego i nazywać to coś: "białą kiełbasą". Zresztą faszerowanie kurczakiem skryte i jawne kiełbas i wędlin niestety zrobiło się ponurym standardem.  Niedawno UOKiK znalazł w drobiowe mięso m.in. w "kabanosach wieprzowych z papryką" i wieprzowej "kiełbasie myśliwskiej tradycyjnie wędzonej". Tfu! Powiem szczerze zaczynam tęsknić za NORMAMI. Aby pan Zdzisio i pan Krzysio robiący dla marketu nie mogli wyprawiać takich rzeczy. 