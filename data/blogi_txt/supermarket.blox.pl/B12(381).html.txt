Odkażanka to wódka robiona np. z odkażonego spirytusu używanego do produkcji płynu do spryskiwaczy (25 proc.), podpałki do grilla (25 proc.) wody z basenu przeciwpożarowego i kwasu solnego. Cena ok. 10 zł za butelkę. Jak alarmuje Związek Pracodawców Polski Przemysł Spirytusowy handel „Odkażanką” kosztuje budżet państwa co najmniej miliard złotych rocznie. Ot niedawna w Białymstoku policja złapała 32 letniego zawodowca który w lesie trzymał dwie kompletne linie produkcyjne zespolone z trzema chłodnicami. Aby usprawnić cały proces, obok aparatury wykopana była studnia głębinowa, z której jedna z dwóch motopomp czerpała wodę. Natomiast druga przepompowywała zacier. Inny przykład Rzeszów - zdaniem lokalnej prokuratury sześciu panów odkażało rozcieńczalniki, m.in. do drukarek, spryskiwaczy, płynów przeciwoblodzeniowych,. Następnie oczyszczali produkt z osadu lub zmętnień dodając do niego ocet albo przepuszczając go przez system pomp lub filtrów. Tak uzyskany produkt przelewali do butelek i sprzedawali. Wartość legalnego rynku napojów spirytusowych  wyniosła w ubiegłym roku około 13,6 mld zł. Z tego aż 65 % stanowiły podatki (6,4 mld zł akcyza oraz 2,5 mld zł VAT). Do tego dochodzi 290 mln zł wpłaconych do gmin z racji wydanych koncesji na alkohol.  Co by nie mówić nasz budżet na wódce stoi. A kogoś na końcu i tak głowa boli ;) 