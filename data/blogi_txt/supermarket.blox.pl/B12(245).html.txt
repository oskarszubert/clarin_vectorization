A to już doradzi Państwu pan Emil. - Obserwowałem ostatnio wyniki konkursu Pascala. Uczestnicy musieli kupić przewodnik i wysłać hasło reklamowe. To, co nagrodzili, to LEKKIE przegięcie - pisze mi czytelnik załączając link do wykopu. Zwycięskie hasło to: Pascal. Wakacje w najlepszym wydaniu Prawda, że ładne? Nagroda Skoda wartości 150 tys. zł (tak napisano w regulaminie konkursu, że tyle warta). Ze względu na podobieństwo do hasła nagrodzonego Octavią jury zestawy przewodników przyznało również hasłom: Pascal. Podróż w najlepszym wydaniu Pascal. Podróże w najlepszym wydaniu Pascal. Wojaże w najlepszym wydaniu Konkurs był równiez w ubiegłym roku. Wiedzą Państwo jakie hasło wygrało? Pascal - podróż w najlepszym wydaniu Społeczeństwo się lekko zapieniło z powodu podobnego rozstrzygnięcia zwłaszcza, że wyniki podano 2 wrzesnia a reklamacje można było składać do… 30 sierpnia listem poleconym. Wydawnictwo widząc tumult wydało oświadczenie jak cała sprawa wygląda z jego perspektywy: „Szanowni Państwo, Chcielibyśmy oczywiście nagrodzić wszystkich biorących udział w konkursie, ale pula nagród była ograniczona. Wpłynęło do nas kilka tysięcy haseł, w tym wiele podobnych do siebie. Spośród wszystkich nadesłanych została wytypowana finałowa pula. Trzech jurorów niezależnie przyznawało punkty, nie sugerując się wynikami z poprzednich konkursów i kierując się wyłącznie własną opinią i gustem. Żaden z nich nie wiedział z jakiego numeru telefonu zostało nadesłane hasło. Pragniemy jednocześnie zapewnić, że czytamy wszystkie Państwa komentarze i przy kolejnych akcjach promocyjnych będziemy je mieli na uwadze. Termin składania reklamacji został wydłużony do 15 września 2013 r. „ A pan Emil? Już ma plan. - Za rok też wyślę to hasło. Główną będę miał MUROWANĄ - komentuje. Ja myślę, że konkurencja to będzie zacięta. Już czterech kolegów ode mnie z pracy chce wystartować w tym konkursie... 