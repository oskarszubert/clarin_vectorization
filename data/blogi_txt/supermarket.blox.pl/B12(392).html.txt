Dlaczego producenci dodają żelatynę wieprzową do jogurtów owocowych?  dr inż. Monika Hoffmann z Laboratorium Oceny Żywności i Diagnostyki Zdrowotnej SGGW w Warszawie: - Żeby je zagęścić. Do jogurtów owocowych nie dodaje się owoców tylko tzw. wsady owocowe, które przypominają dżem lub syrop owocowy. Bez żelatyny jogurt rozwarstwiałby się i wyglądał nieatrakcyjnie dla konsumenta. Producent może wybrać także inne substancje zagęszczające np. modyfikowaną skrobię lub pektyny. Koncentrat soku z buraka? - Nadaje jogurtom odpowiedni barwę. Wsad owocowy, podobnie jak gotowane owoce, traci swoją barwę pod wpływem obróbki termicznej. Stąd też dodatek soku z buraka. Żeby uzyskać ładny, apetyczny wygląd jogurtu. W jogurtach naturalnych jest mleko w proszku. Dlaczego? - To też w celu zagęszczenia. Mleko w proszku podnosi dodatkowo wartość odżywczą jogurtu. W jogurtach greckich mleka w proszku nie ma Wynika to z różnic w produkcji. Zazwyczaj jogurty naturalne fermentują w dużych zbiornikach, są mieszane a później rozlewane do opakowań, co powoduje ze mają dość luźną konsystencję. Gęste, dające się niemalże kroić jogurty typu greckiego, wytwarzane są bezpośrednio w opakowaniach. Kupuje pani jogurty owocowe? - Nie. Jem tylko naturalne.   Po co w śmietanie mączka chleba świetojańskiego czyli guma karobowa? Nie można bez niej? - Składniki te to również zagęstniki, zazwyczaj dodaje się jej do śmietany z niską zawartością tłuszczu, żeby miała gęstą konsystencję. Ale w jogurtach Danone 22 proc. też jest mączka.  - Taka koncepcja produktu, producent zakłada że śmietana powinna być tak gęsta żeby w niej łyżka stała. Osobiście zwracam uwagę na to czy śmietana jest z zagęstnikiem czy bez ale bardzo trudno jest teraz kupić śmietanę bez dodatków zagęszczających W sklepach można kupić „Parówki z cielęciną.” firmy Zimbo. Cielęciny w nich tylko 3 proc. Czyli na 100 gram parówek - 3 gramy to cielęcina. Człowiek poczuje te 3 proc. cielęciny? - Nie sadzę żeby był w stanie to wyczuć. Kostka rosołu z kury firmy Knorr ma 3 proc tłuszczu kury, warzyw jest trochę mniej niż 3 proc. a mięsa kurzego suszonego jest 0,1 proc. Człowiek poczuję tę kurę? - Z punktu widzenia żywieniowego ten dodatek ekstraktu z mięsa jest nieistotny. Rosół z kury jest tu raczej nazwą handlową. Smak tworzą tu sól, przyprawy i wszystkie substancje pomocnicze, które są w kostce czyli glutaminian sodu,  inozynian disodowy, guanylan disodowy. Te związki pomagają wydobyć mięsny posmak w przygotowywanym daniu. Kupuje pani kostki? - Tak ale wegetariańskie. Ile tej kury musi być żeby kostka mogła się nazywać z kury???? - Podobnie jak w przypadku parówek, na pierwszy rzut oka, łatwo tu o rozczarowanie. Ale producent w składzie recepturowym podaje dokładnie ile tego składnika jest. Tymbark: owoce świata, Granat”. Skład? Woda, soki z zagęszczonych soków i przeciery z: jabłek (10%), grejpfrutów (10%), czerwonych winogron (4%) i granatów (1%). Czy 1 proc!!!! granatów to trochę za mało aby nazwać napój Granat?? - „ Granat” to znów nazwa handlowa tego napoju, zgodnie z prawem etykieta nie może wprowadzać w błąd, więc jeśli na obrazku, piktogramie jest jakiś owoc, to ten owoc, sok z niego, musi być również w produkcie. Producent musi też zadeklarować ile jego jest procentowo. 1 proc. granatu zmieni smak napoju?  - Prędzej barwę. Oczywiście posmak granatu w tym napoju może być także wyczuwalny, ale będzie to zasługą dodanych do napoju aromatów: sztucznych bądź naturalnych. 