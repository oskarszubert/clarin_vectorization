Ze skrzynki mailowej: Griffin Real Estate – deweloper działający na rynku luksusowych nieruchomości mieszkaniowych – rozpoczął promocję cenową na inwestycję Rynek 50 we Wrocławiu. Akcja potrwa od 1 do 30 czerwca 2010. Cena w tym okresie będzie wynosić 20 tys. zł/m2 brutto.  Ile wynosi poza promocją? O tym za chwilę, bo jak na razie przydusiła mnie sama cena. Pamiętam czasy kiedy 20 tys. zł za m kw. apartamentu nikogo specjalnie nie szokowało. Ba traktowano podobna kwotę jako coś absolutnie normalnego. I nie tyle, że ja jakoś już super stary jestem tylko to było po prostu diabelnie niedawno - ze trzy lata temu.  Co jest takiego szczególnego w mieszkaniach za 20 tys, za m kw? Luksusowy projekt „Rynek 50” we Wrocławiu to 11 gotowych do zamieszkania apartamentów. Poszczególne apartamenty – jedno i dwupoziomowe – mają powierzchnię od 78 do 169 m2 i wysokość nawet do 3,57 m. Gdybym był złośliwy mógłbym zacząć się nabijać co to za apartament, który ma 78 m kw. To popierdułka jakaś jest a nie apartament.  Ale czytamy dalej. Zarysowany jest w nich wyraźny podział funkcyjny na część dzienną i nocną. Niektóre mieszkania posiadają tarasy, a także ciekawe detale architektoniczne np.: przeszklony wykusz czy ściany wykonane z piaskowanej cegły.  Skąd ta promocja? „Okres wakacyjny jest zawsze mniej aktywnym okresem do sprzedaży mieszkań. Postanowiliśmy zatem zaproponować Klientom atrakcyjną promocję jeszcze przed sezonem urlopowym. - powiedziała Patrycja Kwiatkowska, dyrektor zarządzający w Griffin Real Estate. Zadałem sobie trud aby dowiedzieć się ile wynosi cena poza promocją. I poza promocją startuje ona od 23 tys. zł. Wniosek z tego płynie taki, że popyt na inwestycje za ponad 20 tys. zł za m kw jest w kraju teraz niewielki. Ceny nieruchomości (będą rosnąć, będą maleć, media za łapówki nakręcają cenową spiralę) budzą w nas Polakach spore emocje choćby z racji tego, że na mieszkanie czekało się za czasów realnego socjalizmu krótko. Ot góra 15 - 20 lat lat. Dla Polaka mieszkanie jest najcenniejszym co ma. O mieszkanie trzeba dbać. Mieszkanie trzeba przechowywać w rodzinie. Na starość to idealne zabezpieczenie emerytalne. Ba, jak mamy myśleć inaczej skoro sama minister pracy Jolanta Fedak (odpowiedzialna za emerytury) ma zgodnie z oświadczeniem majątkowym razem z mężem dom o powierzchni 86 m kw., działkę 3,3 tys. m kw., działkę rolną 1,14 ha i dwa mieszkania - 125 i 73 m kw. Gotówka? 34 tys. zł na koncie ROR. Tak też oszczędza większość Polaków. Tyle, że społeczeństwo się starzeje, ludzi młodych, gotowych kupować nieruchomości będzie coraz mniej. Polaków będzie też coraz mniej - zgodnie prognozami ZUS już niedługo ledwo 30 milionów. Numer dwa - nieruchomości wcale nie sa bezpieczne. Gwoli ścisłości to jedna z najbardziej spekulacyjnych lokat gotówki. Czy da się zarobić na mieszkaniu za 20 tys. zł za m kw?   To jest własnie spekulacja. 