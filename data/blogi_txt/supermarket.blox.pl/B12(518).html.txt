Dziś w naszej piątkowej szkółce będzie proszę Państwa z czego robi się pesto. Potrzebujemy: 100 g liści świeżej bazylii 2 ząbki czosnku 6 łyżek tartego parmezanu1/4 szklanki orzeszków piniowych1/2 szklanki oliwy z oliwekA dalej to już jest prosto. Do malaksera trzeba wrzucić bazylię, czosnek, parmezan i orzeszki piniowe i utrzeć składniki na krem. Stopniowo dolewać oliwę, wciąż ucierając. Proste? Proste. Oczywiście można też ucierać ręcznie. Ale to już zajęcie dla osób, które mają już dużo więcej czasu niż ja. A teraz zobaczmy czym różni się robione w domu pesto od kupnego. Na początek pesto ze średniej półki - cena 14,99 zł za niewielki słoik.  Skład? - zamiast oliwy - olej - zamiast parmezanu - grana padano - zamiast pinii - orzechy nerkowca I teraz będzie ta zabawniejsza część: to jest całkiem niezły produkt. W porównaniu do innych oferowanych w sklepach.   Zobaczmy naprawdę słabe pesto. Gotowi? 10,99 zł za niewielki słoik.  To jest wyjątkowo polskie pesto. Dlaczego polskie? Bo na ziemniakach. A oprócz tego jest tu syrop glukozowy. Słodkie. 