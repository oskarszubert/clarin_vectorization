Czym można jeszcze handlować w sklepie obok proszków do prania, mięsa czy kapusty? Supermarkety maja własne sieci komórkowe - choćby Carrefour czy Biedronka. Karty kredytowe? Banał - ma je prawie każda sieć. Pożyczki gotówkowe? W Tesco można pożyczyć nawet 30 tys. zł (oprocentowanie w promocji świątecznej jedynie 20 proc - taka stawka jest przy najpopularniejszych pożyczkach do 2,5 tys. zł.). W Tesco można też wysłać przekaz do i z Wielkiej Brytanii, siec ta myśli również o sprzedaży... ubezpieczeń. W brytyjskich sklepach sieci klient podchodzi do półki, wkłada polisę do koszyka i idzie do kasy. W ten sposób może m.in. ubezpieczyć mieszkanie, samochód, psa czy kota, wykupić polisę na życie czy zdrowie W Polsce jak na razie pilotażowo Tesco sprzedaje w kilku sklepach polisy komunikacyjne. Z kolei Biedronka handlowała testowo biletami lotniczymi. Za 449 zł można było kupić do pięciu europejskich miast. To co jeszcze? Wizyta u lekarza ? W USA to normalne. O takich usługach myślą również brytyjskie sklepy. Do nas pewnie taka moda dotrze za kilka lat. - Kilo kalafiora, pięć kilo ziemniaków, proszek do pranie, och coś się słabo czuję panie doktorze... Kaplica? Swoją ma już od czterech lat centrum handlowe Silesia City Center w Katowicach. Ślub? Ooops za późno Silesia City Center już zorganizowała pierwszy w Polsce ślub w centrum handlowym. Cywilny nie kościelny.   - To nie jest kontrakt z Erą czy plusem - przypominał nowożeńcom w galerii handlowej urzędnik stanu cywilnego. Zresztą na świecie to standard 9 września 2009 roku sieć The 99 Cents Only Stores zaoferowała dziewięciu parom ze stanu Kalifornia ceremonie ślubną za jedyne 99 centów. Okazja. Co następne? Poród? Jak na razie był tylko w internecie na blip.pl 