Zajmuje  jej to zwykle 2,5 godziny. Każdego roku podczas robienia zakupów spala 48 tysięcy kalorii, co przekłada się na wysiłek porównywalny z ponad 246 kilometrowym spacerem!  Panie najczęściej i najdłużej robią zakupy żywieniowe - średnio przez1 godzinę i 22 minuty około 60 razy w roku, czyli w sumie 82 godzin 12 minut. Łącznie wszystkie zakupy (odzież, hobby itp.) zajmują im statystycznie 159 godzin 57 minut rocznie. Badanie zostało przeprowadzone dla brytyjskiej sieci sklepów towarowych – Debenhams. Nadesłała mi je jedna z agencji PR dołączając do tego zasady prawidłowego dźwigania zakupów: 1. Podnosząc z ziemi ciężki przedmiot należy przykucnąć, trzymając tułów prosto. Obciąża się w ten sposób nogi, nie grzbiet 2. Ciężkie przedmioty powinno się podnosić „z kolan”, ponieważ jest to mniej uciążliwe dla kręgosłupa niż   tzw: podnoszenie „z krzyża”. 3. Wkładając torby do bagażnika samochodu należy je powoli podnieść, trzymając obiema rękami przed sobą. Jeśli trzeba się schylić, należy ugiąć nogi w kolanach. 4. W przypadku większych zakupów warto rozłożyć je do dwóch siatek, by w każdej ręce znalazło się tyle samo kilogramów. Pozwoli to na ochronę stawów barków, nadgarstków i kolan przed uszkodzeniami. 5. Odległość między przenoszonym ciężarem a pionową osią ciała powinna być jak najmniejsza, należy też unikać pochyleń na boki i skrętów tułowia. Obciążenie kręgosłupa musi być symetryczne i równomierne. Jakie z tego wszystkiego płyną wnioski? Ano zdaniem agencji PR - zakupy trzeba robić w sieci. 