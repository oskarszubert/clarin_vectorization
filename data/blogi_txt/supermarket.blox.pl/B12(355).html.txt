Wiem, wiem żebrze to bardzo pejoratywne określenie. Niech będzie wobec tego: prosi o pomoc. Do tej pory takie prośby w sklepach wyglądają zazwyczaj tak, że do klienta stojącego na parkingu i ładującego do bagażnika zakupy z wózka podchodzi pan/pani i prosił o możliwość odprowadzenia wózka. Zysk - dla niego jest od 1 zł do 5 zł w zależności od sieci. Na ciekawą odmianę takich próśb zwrócił mi uwagę czytelnik pan Marek. Od pewnego czasu Carrefour daje zniżki swoim klientom za wiek. Generalnie zasada jest taka że klienci powyżej 60 roku życia w każdy wtorek mogą uzyskać do 10 proc. rabatu na zakupy. Warunki? Trzeba wydać w hipermarkecie przynajmniej 50 zł wtedy dostanie się zniżkowy kupon na 5 zł który można dorzucić do kolejnych zakupów. Przy kasie pokazuje się tzw. Kartę Seniora. Pan Marek stał sobie w Carrefourze w kolejce gdy podszedł do niego sympatyczny pan koło 60. - Niech pan mi pomoże jestem biednym człowiekiem. Trzeba tylko pokazać ten dokument przy kasie - emeryt wyciągnął Kartę Seniora. Pan Marek ochoczo się zgodził. Emeryt zarobił 12 zł. Pan Marek przez moment poczuł się z siebie bardzo zadowolony. Aż WTEM! złapały go wątpliwości. - Z jednej strony niech ten człowiek jednego dnia obskoczy parę osób a już ma stówę - tłumaczy. - Z drugiej strony czy to jest uczciwe względem sklepu? Czy można tak pomóc człowiekowi? A może to zwykły cwaniaczek? 