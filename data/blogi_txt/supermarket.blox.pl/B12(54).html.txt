Firmy wolą kusić nowych klientów. Starym proponują dobre warunki dopiero, gdy ci zagrożą odejściem.”Najlepsza promocja to jasne jak słoń. Pakiety Cyfry + 50 proc. taniej przez 12 miesięcy. Pakiet prestiżowy HD + zamiast 160,90 zł - 84,45 zł. Pakiet komfortowy + zamiast 63,90 zł - 31,95 zł. itp. itd.” Zapytacie państwo jak czuje się standardowy abonent CYFRY, który ma tego pecha, że nie jest nowym klientem? Odpowiem w swoim imieniu. Czuje się jak d...a. Przepraszam jak trąba. Prawdopodobnie gdybym zagroził odejściem dostałbym lepsze warunki. Tak było w przypadku sieci Aster (internet plus telewizja kablowa). Tak też było w przypadku telefonu w sieci Orange. Z bankiem już mi nie wyszło. Zabrakło mi konsekwencji i cierpliwości aby przenieść konto do innego. Zachowanie "doceń starego klienta, dopiero gdy chce odejść" to w polskich firmach normalna praktyka. W marketingu istnieje coś takiego jak teoria dziurawego wiadra. Pozyskując nowych klientów, spółka może jednocześnie tracić starych. W krajach gdzie konkurencja jest ostra, wiedzą, że taniej jest utrzymac starego klienta niż zdobyć nowego. W Polsce jednak  łatwiej jest zaczerpnąć i dolać do "wiadra" trochę wody, niż zajmować się zatykaniem dziur. Jak to tłumaczą same firmy? Zapytałem Cyfrę + czy nową promocję należy traktować jako dolewanie wodydo wiadra bez zatykania dziur?Odpowiedziała pani Dorota Zawadzka dyrektor ds. komunikacji CANAL+ Cyfrowy. Odpowiedziała długo, długo i mało konkretnie. Po pierwsze:"Nasi obecni abonenci także mogą sięgnąć po oferty specjalne, np. rabatowe przy zmienianiu pakietów na wyższe czy korzystaniu z opcji dodatkowych. Dla starszych klientów mamy też program lojalnościowy premiujący związanych z nami od dłuższego czasu." Komentując - nie są one nawet w cześci tak korzstne jak program dla nowych abonentów. Łatwiejszą metodą na polepszenie warunków jest zerwanie umowy i zawarcie jej np. na brata albo ciotkę. Po dugie pisze pani Zawadzka: "zdajemy sobie sprawę z tego, jak istotne jest, aby w napełnianym wiadrze nie ubywało wody,dlatego dokładne uszczelnienie go jest jednym z naszych priorytetów  na najbliższy czas. Przygotowujemy się do intensywnych działań w tym zakresie, kolejne ciekawe oferty będziemy mogli zaproponować naszym starszym klientom już wkrótce. Tak, wychodzimy z założenia, że lojalny klient jest dla nas najważniejszy."Czyli zero konkretów i jeden banał na końcu. I dalej:"Ekonomiczne konsekwencje działań promocyjnych są ewidentne, jednak nie uciekniemy od określonych uwarunkowań rynkowych - strategia pozyskiwania klientów poprzez promocje jest obecnie normą w segmencie firm świadczących usługi abonamentowe. Jako platforma cyfrowa działamy na bardzo konkurencyjnym rynku."Czyli: robimy tak, bo tak robi nasza konkurencja i nie mamy innego wyjścia. Jak dwa lata temu pisaliśmy z Tigim o polityce polskich firm jeśli chodzi o traktowanie starego klienta w tekście zacytowaliśmy Petera Armstronga z BMC Software. Opis jego sytuacji zaskakująco pasuje do polskich warunków. - Przez 20 lat płaciłem za ubezpieczenie domu 70 funtów. Gdy zadzwoniłem do mojego ubezpieczyciela i poinformowałem, że chcę zrezygnować z ich usług, usłyszałem, że obniżą mi składkę do 25 funtów. Zapytałem, jak to możliwe, że przez 20 lat płaciłem im 70 funtów, a teraz mogę trzykrotnie mniej? - opowiada Armstrong. W odpowiedzi usłyszał, że to dlatego, że nie mieli pełnej dokumentacji pozwalającej na prawidłową ocenę składki. - Bzdura. Gdyby powiedzieli, że to dlatego, że nigdy wcześniej nie zadzwoniłem, wiedziałbym, że mówią prawdę, a tak w sposób oczywisty tracą moje zaufanie - wyjaśnia. I choć po obniżeniu składki oferta dotychczasowego ubezpieczyciela była korzystna, Armstrong go zmienił. Teraz by powiedziano, że zachował się jak prosument. Ok. - znaczy się dobrze zrobił. A z bajek , które można usłyszeć od Cyfra + wolę takie:       ---------Tutaj pełna odpowie∂ź pani Zawadzkiej:Promocje cenowe to praktyka niemalże powszechna, polscy konsumenci zdają sobie z niej sprawę. Tym bardziej, że - nie zapominajmy - wielu z nich skorzystało już wcześniej z takich ofert. Nasi obecni abonenci także mogą sięgnąć po oferty specjalne, np. rabatowe przy zmienianiu pakietów na wyższe czy korzystaniu z opcji dodatkowych. Trzeba jednak pamiętać, że te oferty - podobnie jak w przypadku nowych kontraktów sprzedażowych - obligują naszych klientów do pozostania z CYFRĄ+ przez dłuższy czas. Dla starszych klientów mamy też program lojalnościowy premiujący związanych z nami od dłuższego czasu.  Nawiązując do teorii, którą Pan przytacza - zdajemy sobie sprawę z tego, jak istotne jest, aby w napełnianym wiadrze nie ubywało wody, dlatego dokładne uszczelnienie go jest jednym z naszych priorytetów  na najbliższy czas. Przygotowujemy się do intensywnych działań w tym zakresie, kolejne ciekawe oferty będziemy mogli zaproponować naszym starszym klientom już wkrótce. Tak, wychodzimy z założenia, że lojalny klient jest dla nas najważniejszy. Oferty promocyjne to dla nas inwestycja w klienta, realizujemy je zakładając, że wiąże się on z firmą na dłużej i w dłuższej perspektywie te nakłady się zwrócą. Przez pierwszy okres, ten objęty promocją, uzmysławiamy pełną wartość oferty, podejmujemy szereg działań, aby klient chciał z nami zostać na dużo dłużej. Ekonomiczne konsekwencje działań promocyjnych są ewidentne, jednak nie uciekniemy od określonych uwarunkowań rynkowych - strategia pozyskiwaniaklientów poprzez promocje jest obecnie normą w segmencie firm świadczących usługi abonamentowe. Jako platforma cyfrowa działamy na bardzo konkurencyjnym rynku. Realia wymuszają takie właśnie działania, aby pozyskać kolejnych nowych klientów. Jeśli któryś z graczy nie dostosuje się do rynku, znajdzie się po prostu poza nim. Z pewnością także i polski rynek dojrzeje do sytuacji, kiedy rywalizacja cenowa jako narzędzie pozyskiwania klienta nie będzie aż tak agresywna.Na razie jednak jest ona traktowana jako nieodłączny element polityki sprzedażowej. Byle, jak Pan sam sugeruje - nie zapomnieć o lojalnym kliencie. 