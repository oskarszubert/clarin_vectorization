Odpowiedź brzmi - 4 miliony zł. Wtedy z samych odsetek ma się do dyspozycji ok. 200 tys. rocznie czyli ok. 16 tys miesięcznie. Wtedy stać i na małże w Almie i na restauracje (czasami nawet na te z przewodnika Michelina nawiasem mówiąc pierwsza restauracja, której została  przyznana gwiazdka w Europie Wschodniej to Allegro w Pradze) i na wakacje na Karaibach.  Tak przynajmniej bardzo efektownie wyliczył mój kolega redakcyjny Tomasz Prusek. Nie jest to jego najlepszy tekst z całą pewnością, ale u nas w dziale najsłynniejszy. Tak więc  proszę wyciąć, zachować i powiesić nad biurkiem. Recepta to jedno, ale teraz trzeba zdobyć środki aby zażyć lek. Innymi słowy owe skromne 4 miliony zł. zdobyć. Jak??? Grę w Lotto wykreślamy. Zgodnie z Wikipedią w Lotto jest możliwych 13 983 816 różnych zestawów 6 liczb. Koszt obstawienia wszystkich kombinacji wynosi 41 951 448 zł.Pierwsza odpowiedź brzmi wobec tego oszczędzać! Odwiedziłem strony kilku doradców inwestycyjnych, którzy przestawiają efektowne symulacje oszczędzania. I tak wkładając 300 zl co miesiąc przez 30 lat (przy absurdalnym i raczej niemożliwym do uzyskania w takim okresie średnim oprocentowaniu 15 proc. a takie sugeruje strona) miałbym nędzne 1,7 mln. zł. Upragnioną kwotę 4 duzych baniek daje dopiero odkładanie 700 zł miesięcznie.  Przez 30 - lat przypominam. Po pierwsze nie wiadomo jaką siłę będą miały te pieniądze za taki czas. Po drugie miałbym wtedy 63 lata. W tym wieku można owszem doskonale cieszyć się życiem, ale obawiam się, że w moim przypadku pieniądze zamiast na palmy i drinki poszłyby raczej na lewatywy i uzdrowisko w Międzyzdrojach. . Jak zdobyć cztery miliony zł wcześniej a nie na emeryturze? Postanowiłem zapytać gościa, który zna odpowiedzi na wszystkie pytania czyli pana Googla. Jak zarobić duże pieniądze panie Google? Co nam wyskoczyło? - Zarabianie na blogu??? Pffff - raczej na pewno nie 4 miliony. - Jak zarabiać duże pieniądze na aukcjach internetowych??? Eeeee... - Milioneuro.tv - telewizja internetowa, która radzi jak zarobić milion euro. Pomysły? Na przykład hodowla czterolistnej koniczyny. Albo założenie portalu społecznościowego o kotach. Najpopularniejsze koty miałyby mocowane kamery internetowe.  W każdej chwili można zobaczyć co taki kot robi.  Obawiam się, że nie mam kompetencji. Ale kycikyci może to rozważyć. - "W szybki i efektowny sposób zarabiasz od 200 do 500 euro dziennie!" To coś dla mnie. Może nie od razu 4 miliony ale przynajmniej w realnej przyszłości.Czytam: "Ta rewolucyjna metoda, w 100% skuteczna, pozwala zarabiać pieniądze w internecie i w prosty sposób powiększy Twoją wygraną o nawet 90%, przekonaj się jak zarobić od 200 do 500 euro na dzień." Napięcie rośnie! "W jaki sposób możliwe jest łatwe zarabianie pieniędzy, stosując tę technikę w kasynach internetowych? Zacznij bezpłatnie grac w ruletkę!" Jaka jest ich sposób? "Zaczniemy od postawienia 1€ na czerwone (tylko jedno euro), jeśli wypadnie czarne, postawimy na nowo 2€ na czerwone (podwójną sumę tej, którą przegraliśmy). Jeśli znowu wypadnie czarne, postawimy 4€ (ponownie podwójną sumę tej, którą przegraliśmy) raz jeszcze na czerwone i tak do momentu kiedy zakład zostanie wygrany (do momentu wypadnięcia koloru, na który stawiamy, w naszym przypadku: czerwony)."Kto opracował ową cudowną metodę? "Jesteśmy grupą ekspertów analityków prawdopodobieństwa, wyspecjalizowanych w grach i już od kilku lat jesteśmy najgorszym koszmarem zarządzających kasynami." A dalej panowie eksperci sugerują aby za ich trud wspomóc ich poprzez Paypal. Wszystko byłoby ok. gdyby nie to, że panowie jak mi się wydaje wciskają jeden z najstarszych systemów hazardowych świata tzw. Martingale. Pies go drapał, że ryzykowny. Przede wszystkim  kasyna zabezpieczają się przed nim ustalając limity w zakładach.  Czyli jak widza Państwo gwarancji szybkiego zarobku w naszym kraju nawet hazard nie daje. Do bani. aha - apropos Lotto w 1995 w Olsztynie ten sam gracz trafił dwie "szóstki" w odstępie dwóch tygodni. 