"5 tys. zl odszkodowania dostanie pan Edward, który chciał zrobić zakupy w OBI w Lublinie"  - pisze Dziennik Wschodni. Historia wyglądała tak: pan Edward podał kasjerce banknot 100 zł. Kasjerka włożyła banknot do testera i... stwierdziła, że jest fałszywy. Poszła do innej  kasy. Tam tester  pokazał to samo.  Pan Edward coś tam tłumaczył, że stówę wyjął z bankomatu ale nikt go nie słuchał. Ochroniarze go zgarnęli, zawlekli na zaplecze. Przyjechała policja skuli go w kajdanki, zabrali  do radiowozu. A później była już klasyka: przesłuchanie, banknot do ekspertyzy.  I tu wybuchła mała bomba: bankno - t co potwierdził Narodowy Bank Polski  - okazał się... prawdziwy. Pan Edward poszedł zaś do sądu skarżąc OBI. I dostał odszkodowanie, wspomniane 5 tys. zł, jako zadośćuczynienie za sposób zatrzymania przez sklepowych ochroniarzy.  Dziennik Wschodni cytuje tutaj sędziego Piotra Jakubca: "można było uniknąć zbędnego zamieszania podczas kontroli. Można było ją przenieść w ustronne miejsce już po pierwszym sprawdzeniu banknotu i pojawieniu się wątpliwości".  Ten niewielki epizod może się okazać przełomowy w sposobie traktowania klienta przez ochronę w sklepach. Jeżeli jest ktoś, na kogo nigdy nie rzucił się z błyskiem w oku sklepowy ochroniarz, podejrzewający, że właśnie wynosimy kradzioną płytę, książkę, mikser i pralkę automatyczną (był taki zawodowiec, który ukradł pralkę w Geancie) w torbie, pod płaszczem bądź w plecaku -  to  palec do góry.  Sam miałem głupią minę, kiedy ze dwa miesiące temu ochroniarz prowadził mnie na  przegląd zawartości mojej torby w Media Markcie. W torbie miałem pudełko z piłkami, kupione parę tygodni wcześniej. Pudełko miało pasek magnetyczny. Chłodziłem z tym pudelkiem od diabla czasu i nigdzie nie piszczał. A w Media Markcie zapiszczał. Dalej jak wyżej.  Dla innych osób czekających w kolejce do kasy musiałem być niezłym przekręciarzem.  Że sklep dba żeby nikt mu nie gwizdnął towarów, które sprzedaje albo żeby nie wciskano kasjerce podrabianych banknotów - to, rzecz jasna, zrozumiałe. Często jest to jednak tłumaczone w zwyczajnie chamski sposób. Przede wszystkim przeszkadza mi, że klienta z góry traktuje się jak potencjalnego złodzieja.  Ot o przykład: do większości marketów nie wolno na przykład wchodzić z torbą. Ochrona każe ją zostawić w Biurze Obsługi Klienta Jeśli klient już wejdzie do hali sprzedaży z torbą, to ochrona przy wyjściu każe mu pokazać jej zawartość. To my na zakupy chodzimy czy rewizję osobistą? 