- W Tesco pracuję 4 lata - pisze czytelniczka pani Ewa. - Jestem zatrudniona na stanowisku specjalisty ds. personalnych i płac. Mam doświadczenie w swoim zawodzie, wykształcenie wyższe z renomowanej uczelni, jestem na bieżąco z przepisami kadrowo- płacowymi. - Jednak: naliczanie wypłat, prowadzenie akt osobowych pracowników, wydawanie zaświadczeń o dochodach, sporządzanie raportów, prowadzenie spraw związanych z ZUS i cała reszta spraw kadrowo-płacowych to nie tylko moje podstawowe obowiązki. Dodatkowo stale: obsługuję klientów pracując na kasie, wykładam towar na półki, pracuję na magazynie, biorę udział w inwentaryzacji sklepu a zdarzyło się mi również parę razy stać za ladą i podawać sery czy wędliny. - Na początku wszystkie te dodatkowe czynności były wykonywane w razie silnej potrzeby (np. braki kadrowe, wzmożony ruch przed świętami) i „po cichu” w ramach poleceń bezpośredniego przełożonego. Teraz jak opisuje pani Ewa owe dodatkowe zadania włączono jej w ramach umowy o pracą. - Średnio w ciągu jednego dnia pracy (8godzin) pracujemy na kasie ok. 1-2 godziny dziennie; przy wykładaniu towaru – 1 godzina dziennie a reszta w zależności od potrzeb. Przed świętami, inwentaryzacją czy innymi „wielkimi” wydarzeniami pracujemy zwykle na sklepie przez cały tydzień po 6-8 godzin dziennie w zależności od potrzeb: na kasie, magazynie czy przy wykładaniu towaru. - Obecnie firma wdraża projekt, który zakłada, że pracownik działu personalnego ma mieć na stałe planowaną pracę na sklepie (kasy, lady, wykładanie towaru itp.) przez jeden dzień w tygodniu. - Do pracy na sklepie nie dostajemy odzieży zmiennej. Pracujemy w sukienkach, garniturach, w butach na wysokich obcasach. Nie muszę chyba mówić jak wygląda nasz strój po choćby dwu godzinnej pracy na sklepie. - Dodatkowo pracę rozbija fakt, że nie znamy godziny, kiedy będziemy musiały „biec” na kasę (nasze biuro znajduje się w innym skrzydle budynku). Wobec tego stale musimy być w gotowości i kiedy tylko z głośników zabrzmi komunikat, lub zadzwoni telefon i usłyszymy: „multiskilerzy proszeni na kasy” –lecimy. A proszę sobie wyobrazić, kiedy takich komunikatów w ciągu dnia jest pięć?! Śmieszne? Może ale niestety prawdziwe. - To dziwne, że tak duża, stale rozwijająca się firma z ogromnym potencjałem pozwala sobie na takie działania wobec własnych pracowników. W Polsce jest pond 300 sklepów firmy Tesco i we wszystkich wprowadza się takie zasady – zasady człowieka do wszystkiego. - Owszem, firma Tesco startuje w konkursach na pracodawcę roku; zajmuje się sprawami społecznymi (np. pomoc powodzianom, tworzenie rodzinnych domów dziecka...); na forum przedstawia nowe projekty mające na celu „ułatwienie” pracy; stara się oferować jakieś świadczenia dla pracowników... Jednak od środka sama praca wygląda inaczej a mój przypadek niech posłuży za przykład, bowiem co druga (jeśli nie lepiej) osoba Tesco staje się maszyną – do wszystkiego. Pozdrawiam Ewa 