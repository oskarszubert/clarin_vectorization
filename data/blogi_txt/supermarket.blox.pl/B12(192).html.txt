Listkowski mercedesa E 270 CDI kupił jesienią 2002 r. za 243 tys. zł. - Po co mi taki samochód? Chciałem się dowartościować - wzrusza ramionami Listkowski. - Kupić raz nowe auto. Nowy mercedes to było marzenie mojego życia. "Marzenie" pierwszy raz w serwisie było już po dwóch miesiącach. - Padły podkładki hydrauliczne. Nie wiem nawet, co to jest. Coś z zawieszeniem.  W styczniu nawaliło zawieszenie. W marcu silnik zaczął wyć. Auto ciężko wchodziło w wysokie obroty. Paliło jak smok. Zamiast 6 litrów ropy - 11. Serwis po pięciu miesiącach odkrył, że zepsuła się pompa i wtrysk. Nawet na felgach po pół roku pojawiły się purchle. - Żona, jak wyjeżdżałem z domu tym złomem, trzymała koło siebie mapę z serwisami, aby zmieścić się w granicach 50 km od serwisu. Wtedy holowanie było gratis. Mercedes w marcu 2003 r. był w serwisie 10 dni, w maju 21, we wrześniu 10, a w grudniu 5. W nowym roku to samo. Maj 2004 - 17 dni, czerwiec - 20, a w lipcu aż 27 dni. W sumie wizyt zdaniem Listkowskiego było blisko 50! Cała historia jest tu. Co o tym wszystkim sądzi sam Mercedes? Klient kupił Mercedesa za 240 tys. Według opinii rzeczoznawcy, który dwukrotnie odbierał razem z p. Listkowskim samochód z serwisu latem 2004 auto jest dotknięte wadami układu kierowniczego, zawieszenia kół przednich, hamulców przednich zagrażającymi bezpieczeństwu jazdy. Bogusław Kowalski, prezes zarządu Mercedes-Benz Warszawa: - Cała sprawa dotyczy nas pośrednio. Nie czujemy się tutaj stroną. Nasza spółka w Polsce pojawiła się w 2004 roku. Przyszedł do nas człowiek z zepsutym samochodem. Naprawiliśmy go i nie chciał go odebrać. Później się okazało, że to auto ma dłuższą historię napraw.  My skierowaliśmy się do Zasady. Rzecznik Zasady odesłał nas jednak do Państwa. - Zasada to nasz dealer. Jeden z naszych wielu dealerów. Ten samochód był zresztą naprawiany w kilku serwisach na terenie całego kraju. W autoryzowanych serwisach Mercedesa. - Tak. Ale powiedzmy sobie szczerze, co przeciętnego człowieka obchodzi jaka jest Państwa struktura? Człowiek kupił Mercedesa za 240 tys. a auto okazało się bublem. - My sprzedajmy dużo samochodów. Nie jest tajemnicą, że każdemu producentowi zdarzają się lepsze i gorsze momenty. Zawsze jeśli pojawiają się problemy staramy się jednak załatwić sprawę z klientem polubownie. Z panem Listkowskim też usiłowaliśmy dojść do porozumienia. Odkupienie samochodu po cenie rynkowej i 12 proc. zniżki na nowe auto. Zgodziłby się pan w jego sytuacji na taka ofertę? - A jaki był przebieg tego auta? 55 tys. po dwóch latach użytkowania. - To znaczy, że z tym wozem nie było tak źle. Żeby przejechać 55 tys. trzeba strasznie dużo jeździć. Poza tym podkreślam nikt się nie uchylał od naprawy samochodu. Domagają się Państwo 61 tys. zł za przechowywanie auta. - Nie przedstawiliśmy rachunku panu Listkowskiemu. Kwota ta została wyliczona na potrzeby procesu. O takie zestawienie poprosili nasi prawnicy. Poza tym parking pojazdu niestety kosztuje. I co będzie dalej? Cała sytuacja nie służy ani nam ani panu Listkowskiemu. Szkoda, że nie dało się załatwić tej sprawy polubownie, jeszcze w 2004 roku. Trudno teraz znaleźć jakieś racjonalne wyjście z sytuacji. Po sześciu latach wartość auta spadła po niemal do zera. Są pewne sprawy które daje się załatwić polubownie. Ta do nich niestety nie należy. Czekamy teraz na wyrok sądu. 