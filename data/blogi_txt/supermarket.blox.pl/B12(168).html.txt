Była już konina w wołowinie, drób w wieprzowinie, trutka na szczury w mleku (nieszkodliwe ilości) teraz idziemy krok dalej. A właściwie idzie Carrefour. - Witam, takie cudo znalazłem w kiełbasie kupionej wczoraj w Carrefour Targówek - napisał do mnie pan Piotr.  Na pytania znajomych dlaczego grilluje tę kiszkę na grzejniku, pan Piotr odpowiada grzecznie: a widzicie co jest w środku? A w środku kiełbasy jest folia.  Postanowiłem zapytać sieć Carrefour skąd tak niekonwencjonalny sposób opakowania produktów - niekonwencjonalny w sensie od wewnątrz. Chyba, że jest to folia specjalnego przeznaczenia. W sensie są jogurty z bakteriami L. casei, Carrefour robi kiełbasę z wkładką foliową poprawiającą trawienie... Oto i odpowiedź: „W nawiązaniu do Pana pytania, chcieliśmy uprzejmie poinformować, że wędliny produkowane w wędzarniach hipermarketów Carrefour to produkty własne Carrefour, wytwarzane bezpośrednio przez placówki sieci. Nie są one produktami marki własnej Carrefour, wytwarzanymi pod logo sieci przez współpracujących z nami dostawców. Produkty wędzarni własnych Carrefour są produkowane na miejscu, w wydzielonych pomieszczeniach na zapleczu sklepu objętych szczególną procedurą sanitarną, z mięsa dostarczanego przez atestowanych dostawców współpracujących z Carrefour. Ma to zagwarantować świeżość i wysoką jakość wyrobu – produkty wędzarni własnej produkowane są bez udziału konserwantów, barwników, dodanej wody i sztucznych wypełniaczy – oraz atrakcyjną cenę. Dostarczane mięso jest zabezpieczone folia przed zanieczyszczeniem oraz w kartonie, aby nie zostało uszkodzone w trakcie transportu. Do opisanej przez Pana sytuacji doszło najprawdopodobniej w efekcie niefortunnego rozcięcia foliowego opakowania mięsa, w wyniku czego fragment foli dostał się do maszyny mielącej mięso. Mamy do czynienia z incydentalnym błędem pracownika, za który serdecznie przepraszamy. Wyrażamy ubolewanie nad tym, że doszło do wspomnianej sytuacji, bowiem dbamy o to, by produkty Carrefour charakteryzowały się wysoką jakością i spełniały oczekiwania naszych klientów. Dołożymy wszelkich starań, żeby podobna sytuacja nie pojawiła się w przyszłości. Jesteśmy zdecydowani zrekompensować klientowi wynikające z tego niefortunnego zdarzenia nieprzyjemności, dlatego zwracamy się z prośba o udostępnienie danych klienta – do wiadomości upoważnionych do zajęcia się sprawą osób. Biuro PrasoweCarrefour Polska” Ktoś powie przypadki się zdarzają? Jasne. Ja jednak jestem ciekaw na ile zostałaby pozwana w podobnym przypadku sieć Carrefour w USA. I jakie odszkodowanie musiałaby zapłacić. ----------Supermarket poleca: Łowcy Milionów.  Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN Łowców Milionów poleca Ania Dziewit Łowcy Milionów w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.”jutrofutro.blogspot.com 