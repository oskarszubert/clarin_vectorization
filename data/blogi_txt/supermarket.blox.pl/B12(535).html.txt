Finowie mówią: pracą zarobisz na życie, a na handlu się wzbogacisz. Tyle, że wychodzi nam to kiepsko. Polacy potrafią budować co najwyżej średniej wielkości sieci handlowe jak np. Piotr i Paweł, w którym nawiasem mówiąc robię zakupy mimo, że mnie wnerwia ale jest zabudowany na rodzimym kapitale.  Duży handel w kraju kontrolują Portugalczycy (Biedronka), Brytyjczycy (Tesco) i Francuzi (Carrefour). Przebicie się przez tę magmę jest bardzo trudne. Tym z większą sympatią przeczytałem wczoraj gigantyczny tekst w FT o sukcesach nasazej sieci Inglot za granicą Dawno nie widziałem tak fajnej promocji Polski i naszego biznesu. - Mamy 145 sklepów za granicą - mówi w tekście Joanna Kobryło wiceprezes Inglota. - O przepraszam 146. W ubiegłym tygodniu otworzyliśmy sklep w Azerbejdżanie W tym roku chcą otworzyć w sumie 70 punktów poza krajem. Całość można przeczytać tu (trzeba się zarejestrować). Ingolt to sieć sklepów i „wysp” w centrach handlowych, gdzie kobiety mogą kupić kosmetyki Taką wyspę jak chwali się sam Wojciech Inglot do którego należy 70 proc. udziałów w firmie można otworzyć w 24 godziny. Budżet firmy na reklamę i marketing? ZERO.  Nie wiem na ile to prawda, bo w sieci znalazłem to:            Jak sieć rozrosła się do takich rozmiarów? Polsko - kanadyjski biznesmen zobaczył w centrum handlowym „wyspę” Inglota: i zaproponował, że coś podobnego otworzy u siebie. I w 2006  sklep Inglota powstał w Montrealu. Kanadyjski punkt zobaczył z kolei inwestor z Dubaju, który stwierdził co? Że coś podobnego otworzy u siebie. I teraz sklepy Inglota są od Instambułu, po Kuala Lumpur i Las Vegas, przez Dublin, po wyspę Aruba. Sceptyk powie, że w globalnej skali to manufaktura. I będzie miał rację. Inglot w Polsce miał w ubiegłym roku przychody ok. 34 mln dolarów, poza granicami 57 mln dolarów. Ale - fajnie jest wejść do centrum handlowego w jakimś zakątku świata i zobaczyć, że jest tam sklep z Polski. Tak dla odmiany. 