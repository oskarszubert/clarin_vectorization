Della rozczuliły moje perypetie z zakupem komputera. Przypomnę - wybrałem sobie niewielki komputerek który chciałem podłączyć do telewizora. Sensowność tej inwestycji pomińmy milczeniem wychodząc z założenia że ludzie mają prawo robić głupie rzeczy pod warunkiem że robią je na własne konto (wchodzi w to zbieranie naklejek z butelk od piwa, kupno gitary elektrycznej na której będzie się grało raz do roku czy używanie windows messengera) Zapłaciłem kartą, Dell potwierdził mailem, że zamówienie zostało złożone. I co? Zaczęło się czekanie. Napisałem więc do Della z pytaniem: co się stało z moim zamówieniem? I co się stało? Karta nie przeszła. Dlaczego nie dostałem informacji że zamówienie zostało anulowane? „Ponieważ dział finansowy w Indiach nie informuje każdego klienta indywidualnie a my jako dział obsługi klienta również nie otrzymujemy raportów o zamówieniach które z różnych przyczyn zostały anulowane. Najlepszym rozwiązaniem dla Pana bedzie złożyć zamówienie ponownie na www bądź za pośrednictwem działu sprzedaży na numer 022 579 55 00 ale nie mogę Panu nic sugerować, decyzja nalezy do Pana.” Ciekawie się zrobiło gdy opisałem sprawę na blogu. Dostałem maila: Szanowny Panie Piotrze, To  o mnie. Otrzymałem informację o trudnościach związanych z zamówieniem, które złożył Pan na naszej stronie internetowej. Ja, ja i jeszcze raz ja. Chciałbym w związku z tym zająć się osobiście sprawą, pomóc w doborze możliwych parametrów i dopilnować żeby zamówienie dotarło do Pana możliwie szybko. Próbowałem się z Panem skontaktować i porozmawiać o tym zakupie, pozostawiłem Panu wiadomość na skrzynce głosowej, jeżeli będzie taka możliwość to poproszę o kontakt. Pozwolę sobie również zadzwonić jeszcze do Pana później, Jak widać Dell jak chce potrafi się o klientów troszczyć (klientów dziennikarzy dodałbym złośliwie ale nie bądźmy małostkowi). Czy ostatecznie kupiłem ten komputer? - o tym będzie niżej. Podziękowałem za kontakt. Zapytałem jednak czy firma Dell ma zamiar naprawić błąd z brakiem powiadomienia, kiedy karta jest odrzucona Dell odpisał tak: Dziękuję bardzo za szybką odpowiedź. Przykro nam, że dotknęła Pana ta sytuacja i żałujemy nie zareagowaliśmy szybciej, i w bardziej adekwatny sposób. Pragę zapewnić, że sprawdzamy przyczynę braku informacji zwrotnej na temat klopotów z Pańskim zamówieniem i dopełnimy wszelkich starań żeby takie przypadki nie powtórzyły sie w przyszlośći. Gdy będzie Pan potrzebował złożyć zamówienie na jakikolwiek produkt Dell w przyszłości, proszę o kontakt bezpośrednio ze mną Della nie kupiłem. Głupio by mi było. 