W końcu jesteśmy w czymś dobrzy. Według przygotowanego przez The Interantional Wine and Spirit Research oraz Wealth Solutions raportu Polska, obok państw takich jak Rosja, Brazylia i Meksyk, jest najszybciej rozwijającym się rynkiem whisky na świecie. W ubiegłym roku sprzedaż tego trunku wzrosła o 30 proc. - Tylko w 2012 r. mamy wypić prawie 15,5 mln litrów whisky. — Według naszych prognoz konsumpcja samej szkockiej whisky w Polsce zwiększy się o 11 mln litrów w latach 2011-2017. Będzie to wzrost o 106 proc. — mówi cytowany w raporcie Piotr Poznański z The Interantional Wine and Spirit. Jak widać mieszkające na Wilanowie lemingi napędzają popyt (żart). Numerem jeden na naszym rynku jest Ballantine’s, numer dwa - Johnnie Walker a trzy Jack Daniels. Co ciekawe numerem pięć stał się Golden Loch czyli whisky sprzedawana przez Biedronkę po bodaj 29,90 zł za 0,7 litra. Szacuje się, że jej sprzedaż mogła osiągnąć poziom 70 tys. skrzynek w 2011 r. Swoją własną markę amerykańskiej whiskey wprowadził też Lidl. Autorom raportu chodzi prawdopodobnie o bourbon– Western Gold Straight Old Kentucky Bourbon Whiskey za 35 zł. Jakość? Taaak. Trudno wymagać od trunku w przedziale 30 - 35 zł jakieś szczególnej jakości. Bo do czego ją porównywać? Do kategorii premium? Bez sensu. Do Ballantine’sa? Też bez sensu. Alkohol z Biedronki i Lidla to dolna półka. W internecie sporo zresztą jest opinii, że jedna i druga smakuje jak płyn do czyszczenia szyb samochodów. Na pocieszenie dla miłośników dyskontów dodam, że z winem też na początku było tak samo. Oczywiście w miarę upływu czasu może to się zmienić i pewnie zmieni. W Wielkiej Brytanii Lidl sprzedawał np. 12 letniego Bena Bracken’a po 15,99 funtów (trunek oceniany był jako przyzwoity). Aldi za 30 funtów 24 letniego !!!! Glena Marnoch’a (zbierał bardzo dobre recenzje a Tesco Bowmore Legend za 18 funtów (również bardzo dobre recenzje, więcej informacji tu). Innymi slowy marki własne nawet w tej kategorii mogą być dobre. - Warto zwrócić uwagę na fakt, że w tym samym czasie zmniejszył się w Polsce rynek tradycyjnej wódki - konkludują autorzy raportu. Czekamy więc na dobrą whisk(e)y z dyskontu? 