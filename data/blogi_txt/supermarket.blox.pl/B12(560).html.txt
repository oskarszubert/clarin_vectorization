Zaczęło się od tego. Przedmiot walki:deska serów hiszpańskich. Poszło o to, że zarzuciłem PiP zdzierstwo. W Makro owa deska kosztuje 24,99 – napisałem. A w PiP aż 39,99 zł!! Jak rozumiem Makro nie prowadzi działalności charytatywnej i na tym serze też zarabia. Piotr i Paweł jednak nie chce zarabiać tylko zdzierać. Plus  15 zł marży na kawałku sera? Niemal 40 proc. różnicy? Ostre przegięcie Panowie i Panie – podsumowałem. Tu odezwał się rzecznik PiP Błażej Patryn. Napisał do mnie maila z prośbą o sprostowanie informacji o cenie Pisząc do Pana chciałbym przede wszystkim prosić o publikację sprostowania przedstawionej przez Pana informacji o cenie produktu Deska serów Hiszpańskich w sieci hurtowni Makro. Podana przez Pana cena tego produktu 24,99 jest jednak ceną netto a to oznacza, iż ceną ostateczną dla Klienta tej sieci jest 26,73. /.../ Przypomnę, iż na jedno z pytań osób wpisujących komentarze potwierdził Pan cenę netto jako brutto.  Przyznaje byłem gotów zacząć szczekać pod stołem. Być może pypeć wlazł mi jakiś do oka. Starzeję się. Kłopoty z pamięcią. Koklusz. Itp. Itd. Już chciałem przepraszać pana Błażeja, ale wcześniej udałem się jednak jeszcze raz na wycieczkę do Makro  I co? Ano to:   Cena jest ewidentnie brutto. Ba nawet niższa niż w ubiegłym tygodniu o 39 groszy! Na tyle nawiasem mówiąc atrakcyjna, że deskożercy deski wykupili.  Tu jednak pojawia się jeszcze jedna kwestia. Kantu na etykiecie. Oto dowód:    PiP przekonuje, że sprzedaje 300 gram sera w opakowaniu w cenie 133, 3 zł za kg.  W rzeczywistości jednak sprzedawany ser ma tylko 250 gramów (pozdrowienia dla prof. Bralczyka)! Oto i dowód (foto zrobione w PiP):    Kilogram wspominanych serów kosztuje więc w PiP niemal 160 zł za kg. A to już jest wprowadzanie klienta w błąd.  Tutaj uwaga. Wiem, że dla części osób jest to czysta filatelistyka. Nie chcesz sera za 39,99 zł? To nie kupuj.  Owszem stać mnie żeby zapłacić za ową deskę 39,99 zł. Nie lubię jednak przepłacać. Nie lubię być też nabierany.  PS. Serdeczne podziękowania dla mojej żony, która wyruszyła na misę szpiegowską do Piotra i Pawła celem sfotografowania gramatury;) 