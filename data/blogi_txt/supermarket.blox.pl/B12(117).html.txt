Witryna www.retail-week.com pisze, że znana również z naszego kraju sieć dyskontowa Aldi otworzyła w Londynie restaurację. Obiekt mieści się przy Portman Square niedaleko Oxford Street. Na garach stanął tam Jean-Christophe Novelli - proszę się nie martwic mi też to nazwisko nic nie mówi, ale po przejrzeniu googla mogę zaręczyć, że to kucharz celebryta jakich mało. Jego restauracje zdobywają gwiazdki Michelin z równą łatwością jak niemowlę mówi: „gu, gu”.  Novelli będzie gotował potrawy ze składników pochodzących z Aldiego. Wbrew pozorom nie jest to aż tak trudne jakby się wydawało, bo dyskont ten w Wielkiej Brytanii prezentuje o niebo szerszy asortyment niż w Polsce (kiedy wszedłem do Aldiego w Raciborzu poczułem się jakbym odkrył maszynę czasu - ziuuuu  i jesteś w połowie lat 90). Kupić tu można np. szampana za 12,99 funtów, steka z polędwicy Angus - 4,49 opakowanie czy ogony homara - 4,99 funta każdy. W restauracji założonej przez Aldiego podaje się cztery dania  - jedno to wydatek £17.90. Aby ostudzić emocje prasy branżowej - nie jest to jednak normalna restauracja tylko tzw. pop - up restaurant. To ciekawy koncept - coś w rodzaju restauracji otwieranej na chwilę, jeśli zaskoczy można ją ciągnąć dalej, jeśli nie - trudno. Czasami pod tą nazwa rozumie się zwykłe budy albo jedzenie sprzedawane z samochodów, czasami żarcie sprzedawane podczas różnego rodzaju festynów, a jeszcze kiedy indziej restauracje urządzanie w domu bądź opuszczonej fabryce. Klienci zwołują się za pomocą mediów społecznościowych. Reasumując modne to niewiarygodnie. Podobny eksperyment zrobiła we wrześniu tego roku sieć Lidl. 13 września otworzyła w Sztokholmie niewielką - na 15 stolików restaurację o nazwie Dill. Też według konceptu pop up. Normalnie podobny obiekt planuje się i wyposaża przez 6 miesięcy. Tu całość prac trwała trzy tygodnie. Szefem kuchni został Michael Wignall na co dzień szef dwugwiazdkowej restauracji w Londynie.  Dziewięciodaniowe menu degustacyjne kosztowało zaledwie 495 koron - czyli ok. 230 zł. Jak na Sztkoholm - wyjątkowo tanio. Dill zamknięto - 3 października - oczywiście wszystkie potrawy gotowano z produktów Lidla, co zdradzano zaskoczonym gościom. Podobne przedsięwzięcia mają na celu jedną rzecz - dyskonty chcą przekonać - konsumentów, że dobre jedzenie może być w dobrej cenie. Ja bym na to odpowiedział: czasami tak, a czasami nie. A jeśli ktoś nie wierzy niech spróbuje choćby oryginalnej szynki parmeńskiej i szynki parmeńskiej sprzedawanej w dyskoncie. To kiedy pop up’a zrobi Biedronka albo Lidl? Amaro chyba się nie zgodzi, ale Kuroń albo Okrasa z Brodnickim - chętnie. -------------- Polecam swoja książkę : Łowcy Milionów.      Z ilu podstawówek Pana wyrzucili? Ośmiu czy dziesięciu?- Chyba z ośmiu.Potem wywalono pana z czterech liceów i czterech uczelni.- A jak. Dzień Dobry TVN "Łowców Milionów" poleca Ania Dziewit "Łowcy Milionów" w TVP w "Kawa czy herbata" „Szczerze przyznaję, że to jedna z najciekawszych publikacji, z jakimi stykałam się od lat. Opowiada o ludziach takich jak my, nasi rodzice i dziadkowie. O ludziach, którzy osiągnęli sukces na gruncie polskim. Którzy mają wpływ na większość z nas, na społeczności, w których żyją, na ludzi, których obsługują.”kreatywa.net „Jakość czytanych książek często określam przez pryzmat tego, jak wiele razy cytowałam z nich coś mężowi. Ile razy przerywałam lekturę, by go dręczyć czytaniem całych stron lub omawianiem wniosków, jakie mi się nasunęły.Fragmenty tej książki cytowałam i opowiadałam wielokrotnie. Nawet wczoraj przy wstawianiu prania.” jutrofutro.blogspot.com﻿﻿ 