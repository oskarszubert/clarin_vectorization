Gazeta nie, ale blog czemu nie? Szlag trafił pralkę Siemensa– odezwała się do mnie pani Agata.Później nastąpił klasyczny bieg na 42 km przez płotki z plecakiem pełnym kamieni. Serwisant z potrzebną częścią wpierw się umawiał na 10 czerwca. Nie dotarł. Później na 12 czerwca – też mu się nie udało trafić.Technik z serwisu przeprosił i zapowiedział że zadzwoni w poniedziałek aby ustalić następny termin.Nie zadzwonił. - Wyjaśnienie braku kontaktu było proste  - technik zapomniał – pisze pani Agata. - Ale żeby jakoś zrekompensować sytuację dostaliśmy propozycję rabatu na część – 30%. - Epilog nastąpił 15 czerwca – kontynuuje opis sprawy pani Agata. - Technik zgodnie z ustaleniami miał się pojawić pomiędzy 13. a 16. Ale dzwoni o 11., że może być za piętnaście minut. Hmm, wolnego w takich godzinach nie przewidzieliśmy, ale mój szef poszedł mi na rękę. Podjechałam do domu, przyjęłam technika, ale okazało się, że nie mogę odebrać tylko części. Mimo że nie chcę montażu, muszę za niego zapłacić. Rabat obowiązuje tylko z montażem. Drugą propozycją kierownika serwisu, bo nie obyło się be kolejnych telefonów, była wysyłka części kurierem z rabatem, ale plus koszty przesyłki kurierskiej – pisze czytelniczka. Pani Agata zła jak osa odezwała się ze skargą do... rzecznika prasowego firmy.- W trakcie rozmowy telefonicznej uznał, że po pierwsze nie on jest adresatem skarg na jego firmę, tylko dział serwisowy. Po drugie, muszę być mocno bezczelna, że w ogóle do niego dzwonię. Jeśli zaś zamierzam o tej sprawie napisać do mediów – jego to nie obchodzi. Nie sądzi, że „jakakolwiek gazeta się tym zainteresuje” (to kolejny cytat). Co na to wszystko Siemens?- Zacznę może od siebie i mojej rozmowy z klientką w dniu 15. czerwca – pisze Andrzej Maślak Public Relations Manager. - Poinformowałem ją, że nie jestem osobą odpowiedzialną w firmie za przyjmowanie skarg odnośnie serwisu i że powinna ją złożyć do kierownika serwisu w Warszawie. Po tym wyjaśnieniu usłyszałem tylko, że to jest skandaliczne zachowanie i od teraz jakoby Pan "jako jej znajmy z Gazety Wyborczej zrobi z nami porządek". Tu moja uwaga Pani Agaty nie znam ale miło mi, że jestem odbierany tak krwiożerczo. A co do samej sprawy? - Niestety z przykrością muszę stwierdzić, że może zdarzyć się ludzki błąd i niestety tak było w tym przypadku. Tak samo, jak zdarza się klientom, którzy zapominają o umówionej wizycie technika w domu – pisze rzecznik. W ramach przeprosin pani Agacie i jej mężowi przywieziono blender za 130 zł i zwrócono koszty montażu – 49,77 zł. 