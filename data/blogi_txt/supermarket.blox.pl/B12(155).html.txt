Celem reformy emerytalnej z 1999 roku nie było wprowadzenie OFE. Była nią duża obniżka emerytur. Emerytury wypłacane naszym dziadkom i babciom są w opinii ludzi niskie. Ale z punktu widzenia budżetu - potwornie wysokie. W 1999 roku - rządzącym udało się przepchnąć przez parlament przepisy które świadczenia dla pokolenia 20,30, 40 latków zetną o 30 - 40 proc. Innymi słowy jak ojciec Tadeusz ma dziś emeryturę w wysokości 1.5 tys. zł tak jego syn dostanie może tysiąc. zł. Rządzący aby społeczeństwu jakoś ową bolesną pigułkę osłodzić: dali ludziom dwie obietnice marchewki. Jedna marchewką było OFE -  „część waszych emerytur będzie inwestowana na giełdzie - dzięki temu zarobicie kupę kasy”. Druga marchewka był tzw. trzeci filar - „odkładajcie pieniądze na emeryturę sami, my damy wam w zamian zachęty podatkowe”. Oczywiście politycy to mają do siebie że obietnic nie dotrzymują. OFE w giełdę i to tylko polską - mogły inwestować tylko część pieniędzy - większość pakowały w obligacje państwowe. Dla polityków było to bardzo wygodne - w końcu obniża koszty obsługi długu publicznego. Mają innymi słowy kogoś kto zawsze obligacje w dużej ilości kupi. Na poważne zachęty do inwestycji w III filar budżetu z kolei stać nie było. Oszczędza w nim zaledwie kilkaset tysięcy osób. Efekt - przyszli emeryci to będą gołodupcy. Teraz do akcji wkracza premier Donald Tusk. Wbrew pozorom nie rozmontowuje on reformy emerytalnej z 1999 roku. Emerytury przecież nadal będą niskie. Premier jednak potrzebuje kilkunastu miliardów zł bo mu się budżet nie domyka. Co robi? Oszczędza? Reformuje? Tnie zbędne wydatki? Nie!!! Przez to można przegrać wybory. Zabiera po prostu pieniądze OFE bo to najłatwiejsze źródło kasy a ludzie i tak nie wiedzą co to takiego te Otwarte Fundusze Emerytalne. Efekt końcowy: 1. Rząd Tuska twierdzi że emerytury po skoku na OFE będą tej samej wysokości co przed skokiem. To oczywiście bzdury bo tego nikt nie wie. A w ramach symulacji to ja tez jestem w stanie udowodnić że jajko jest kwadratowe i znosi je kogut. 2. Realne pieniądze gromadzone w OFE zostaną zastąpione szeregiem cyferek na twardych dyskach serwerów w ośrodku obliczeniowym ZUS 3. Całkowita likwidacja OFE jest tylko kwestią czasu. 4. Kłopot z emeryturami premier Tusk przerzucił na rządy które obejmą władze po 2020 roku. 5. Deficyt budżetowy kraju ciągle rośnie i nie widać aby rząd miał jakikolwiek pomysł co chce z nim zrobić. Poza radosnymi przypuszczeniami że uda się nad nim zapanować jeśli wzrost gospodarczy kraju przekroczy np. 4 proc. PKB. Oj , ciężkie czasy! - powiedział radziecki żołnierz zdejmując zegar, z wieży ratuszowej. 