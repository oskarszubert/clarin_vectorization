Sieci odzieżowe działające w wielu krajach mają taką piękną zasadę, że ceny na metce są w wielu walutach.  A ich przeliczniki, no cóż czasem pozostawiają wiele do życzenia. - Bohater niedawnego wpisu koncern Inditex (Zara, Massimo Dutti itd) przebija wszystkie banki, nad którymi pastwi się Maciej Samcik spreadem walutowym - pisze mi pan Konrad. I wyjaśnia: - Na skarpetkach w sklepie Massimo Dutti mamy dwie ceny - 39 pln lub 6 euro, zależy która para wpadnie w ręce. Niestety, nie chcę przyjąć płatności w walucie ...    W przeliczeniu na złotówki skarpetki w euro kosztują więc 25 zł. A według Inditexu jedno euro warte jest 6.5 zł... Rozumiem, że sieć musi zabezpieczać się przed wahaniami cenowymi,  ale to co wyprawia w tym przypadku to już przesada. Jedynym znanym mi sklepem odzieżowym, gdzie sieć sprzedawczyni sama z siebie proponowała mi płatność w złotówkach albo dolarach jest TK Maxx. A może Państwo znają inne? 