... ale o tym będzie za chwilę. Mystery shopper to taki pan lub pani, który przychodzi do sklepu i na zamówienie centrali podszywając się pod klienta ocenia czy jest w sklepie dobrze czy źle, czy go sprzedawcy dopieszczają i gładzą pod szyją czy może traktują z buta. Mystery shopper dla sprzedawcy jest równie straszny jak dla urzędnika NIK. Dostałem raport o naszych sklepach zrobiony przez firmę Daymaker z wykorzystaniem metody mystery shopping. Tajemniczy klienci byli w 625 sklepach ze 125 sieci. Na jedną sieć przypadało pięć wizyt. Czyli szału nie ma, ale o jakieś wnioski można się już pokusić. Z raportu wynika, że: 40 proc. klientów nie zostaje przywitana przy wejściu do sklepu; do 45 proc. klientów sprzedawca nie podchodzi lub nie nawiązuje kontaktu; 48 proc. klientów nie zadano otwartych pytań dotyczących ich wymagań i potrzeb; 65 proc. klientów nie proponuje się przetestowania produktu; 60 proc. klientów nie proponuje się sprzedaży dodatkowej. Znaczy się jest do kitu. Według raportu Daymaker takie dane świadczą o tym, że nasze sklepy mają po prostu słabych sprzedawców. A gdzie te najlepsze i najgorsze? Będą za moment. Co z tego, ktoś zapyta, że w sklepie sprzedawca powie dzień dobry albo nie powie? Zdaniem badaczy jeśli to zrobi rośnie wskaźnik powracających klientów; spada liczba kradzieży, klient czuje się dostrzeżony i mile widziany; a jego wizyta w sklepie trwa dłużej. Co ciekawe są branże w których sprzedawcy są wyszkoleni dużo lepiej.  I tak generalnie nieźle z klientem sobie radzą salony z biżuterią - liderem jest Yes, operatorzy telefonii komórkowej (numer jeden to T Mobile) oraz drogerie (Body Shop). - Branże, które osiągnęły najniższy wynik to sklepy z materiałami budowlanymi, apteki, sklepy z artykułami dla dzieci i z wyposażeniem wnętrz. Niski rezultat osiągnięty przez apteki jest zaskakujący, ponieważ to także jedna z branż, w której Klient w większym stopniu oczekuje rady i pomocy. W pewnym sensie to samo dotyczy sklepów z artykułami dla dzieci, w których wielu rodziców nabywa przedmioty takie jak wózki, dziecięce foteliki samochodowe itp., produkty przy kupnie których konsultacja jest potrzebna - przeczytać można w raporcie. A gdzie ten ranking? Za chwilę.  W niektórych branżach mocno się też różniły poszczególne sklepy w ramach tej samej sieci - jedne były bardzo dobre, inne bardzo złe.  Ta prawidłowość jest szczególnie widoczna Generalnie najlepsze sklepy to VOBIS, Parfois, T-mobile i Yes. Sklepy z najsłabszymi wynikami to C A, Świat Dziecka, Carrefour i KappAhl. A jeśli chodzi o kategorie produktów? Kawiarnie 1. Grycan         2. Aroma Espresso bar      3. Green Coffe A ostatni jest Starbucks Odzieżowe 1. Etam 2. Top Secret 3. Reebok Najgorszy jest KappAhl, Gap i Reserved RTV - AGD 1. Vobis 2. Sony Center 3. Neonet A najgorszy jest Euro RTV AGD Biżuteria 1. Yes 2. Swarowski 3. W. Kruk Słabo wypadł zaś Apart. Sklepy obuwnicze 1. Kazar 2. CCC 3. Venezia I na ostatnim miejscu Clarks Takie a nie inne wyniki mym zdaniem biorą się z kilku rzeczy: sklepy do wyszkolenia pracowników nie przywiązują większego znaczenia. A ponieważ w handlu płace są słabe to rotacja pracowników jest duża. Na dodatek sieci oszczędzają aby podbić sobie marże. A co się robi jako pierwsze gdy sieć oszczędza? Zwalnia się pracowników. I to co dawniej robiło sześć osób, dziś robią dwie. 