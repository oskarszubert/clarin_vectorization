Polska wódka zaczyna być coraz bardziej znana na świecie, ba w jej przypadku pochodzenie z Polski jest wielką zaletą. Oto reklama Belvedere w jednym z najlepszych i najbardziej luksusowych miesięczników w USA czyli Vanity Fair. Proszę zwrócić uwagę jak mocno na butelce wybity jest kraj produkcji. W kraju jest już na odwrót. Wódka jest raczej w odwrocie. Według prognoz do roku 2016 (włącznie) sprzedaż piwa zmaleje w kraju o prawie 9 proc.  a wódki o 4,4 proc. . Co się będzie za to sprzedawać lepiej?  Whisky, której sprzedaż do 2016 r. wzrośnie o ponad połowę. - Jeszcze do niedawna był to alkohol konsumowany wyłącznie przez niewielką liczbę osób. W pewnym sensie wizerunkowo oznaczało to przynależność do elitarnego grona koneserów - komentuje w podesłanym mi materiale Leszek Wiwała, prezes Związku Pracodawców Polski Przemysł Spirytusowy. - W miarę bogacenia się Polaków, a także popularyzacji  na coraz większą skalę kultury picia markowych alkoholi, to grono zaczęło gwałtownie rosnąć i, jak pokazują szacunki, w przyszłości to zjawisko nabierze jeszcze większego tempa. Rosnąć będą także wódki smakowe  - wzrost o 20,2 proc. i syfiaste, chemiczne napoje ready to drink typu Bacardi Breezer czy Smirnoff Ice (32 proc.)  Sprzedaż alkoholi mocnych (w tys. 9-litrowych kartonów) Kategoria    2012   2013   2014   2015   2016   %     Wódka   30 639   30 232   29 885   29 575   29 303   (-)4,4%     Smakowe alkohole spirytusowe   3 916,7   4 240   4 480,2   4 614,2   4 708,8   (+)20,2%     Whisky   1 531   1 768   1 978,5   2185,8 2 310,8   (+)50,9%      Źródło: ZP PPS na podstawie  IWSR Co ciekawe sprzedaż wina ma w tym czasie wzrosnąć zaledwie o 1,6 proc. To o tyle intrygujące, że w ciągu ostatnich kilku lat dyskonty mocno zainwestowały w promocję tego trunku, który bardzo mocno podwyższa im kwotę średnich zakupów w sklepie. Czyżby miały się na winie sparzyć? Jakoś nie sądzę. Potwierdzacie te dane? Pijecie mniej? Inaczej? 