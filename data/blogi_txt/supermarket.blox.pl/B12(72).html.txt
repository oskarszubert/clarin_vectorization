Do napisania tej notki zbierałem się jak pies do jeża od kilku miesięcy, wychodząc z założenia że może faktycznie zbyt często się czepiam. Bo kogo w końcu interesuje co jest w śmietanie i jakie tam są dodatki??? Ale zmobilizował mnie czytelnik z Facebooka. Pod lupę wziąłem dwie śmietany tzw. liderów rynku i jedną tzw. ekologiczną. I co z tego wynika? Danone - „gęsta śmietana o tradycyjnym smaku”.  Faktycznie gęsta, bo zgodnie z opisem na etykiecie dodaje się do niej... substancje zagęszczające czyli mączkę chleba świetojańskiego. Brzmi ładnie ale cóż to za ustrojstwo? Ano E410 czyli też zagęszczacz. Zwany również pod nazwą guma karobowa. Nawiasem mówiąc karob ma też zastosowanie w przemyśle papierosowym, kosmetycznym i przy produkcji... papieru. To był cios w samo serce, bo do tej pory używałem tej śmietany w kuchni. Piątnica  Tutaj oprócz baterii substancji zagęszczających mamy jeszcze jedną kryjącą się pod nazwą „skrobia modyfikowana kukurydziana”. Chodzi o E 1422. Skrobia zagęszcza produkt dając złudzenie, że jest on bardziej tłusty. No i słodki. I śmietana ekologiczna Ekołukta  Będzie lepiej? Niestety nie. Tu też są substancje zagęszczające plus mączka chleba świetojańskiego. Czy to oznacza, że nie da się kupić normalnej czystej śmietany bez dodatków??? Bo wyprodukować taką smietanę z całą pewnością można. Jak radzi Inspekcja Handlowa: warto porównywać skład podobnych produktów, np. śmietany (może ona zawierać substancje dodatkowe dozwolone bądź nie zawierać ich w ogóle). Tyle opisy składów na opakowaniu. Z badań Inspekcji na śmietanie wynika że w takich produktach zdarzają się również: - nieczysty, kwaśny smak i zapach, − wyższa od deklarowanej w oznakowaniu produktu: kwasowość (np. 33,6 zamiast 15-32 proc.), zawartość tłuszczu (np. 17,5 proc. zamiast 12 proc.), − obecność skrobi niedeklarowanej w składzie produktu. Nieprawidłowości według raportu, który czytałem dotyczą ok. 10 proc. badanych próbek. Tradycyjnie smacznego i czekam na komentarze, gdzie można kupić śmietanę bez dodatków. 