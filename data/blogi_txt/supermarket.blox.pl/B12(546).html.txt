Porozmawiałem sobie ostatnio z panem Józefem  który lubi kupować na raty. Nie dlatego że go nie stać. Po prostu uważa że to dobry interes kupić produkt w ratach 0 proc. Na dodatek  przekonuje że w ten sposób buduje swoją dobrą historię kredytową. Pan Józef człowiekiem jest skrupulatnym. Raty płaci w terminie. W czerwcu skończył spłacać kupioną na raty pralkę. Dostał piękny kwit że kredyt jest uregulowany, zapraszamy ponownie, a tak w ogóle to może by Pan wziął jeszcze u nas jakąś pożyczkę? W sierpniu przyszedł list. Od firmy windykacyjnej. Zdecydowanie mniej grzeczny. Rata nie wpłynęła. Jeśli nie wpłynie to zrobimy Panu jesień średniowiecza z Biurem Informacji Kredytowej i komornikiem. Panu Józefowi para poszła z uszu. Zadzwonił więc do firmy i gryząc się w język zapytał o co chodzi. - Mam dowody wpłat, mam dokument, że kredyt spłacony co mi zawracacie... głowę?! - W Pańskim dobrze pojętym interesie jest to żeby Pan nam przesłał te dokumenty - usłyszał. Pan Józef stoczył wewnętrzną walkę. Kiedy już leżał na deskach kwity wysłał. Firma windykacyjna kilka dni później go przeprosiła. Koniec? Nie! Traf chciał że kilka dni temu pan Józef chciał sobie kupić notebooka. Oczywiście na raty. I co? DOSTAŁ ODMOWĘ!  Trzeba przyznać że było to dla niego spore zaskoczenie. Co się udało ustalić? Ano że firma windykacyjna wpisała go do BIK -u. KURTYNA. 