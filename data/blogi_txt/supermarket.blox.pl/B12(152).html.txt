Na internetowych stronach pocztowej spółki InPost jest info o ekologicznym programie lojalnościowym który ma zachęcić klientów do oddawania blach dołączanych do listów. Uwaga zacytuje fragment - co mniej odporne jednostki ostrzegam mogą się wzruszyć: Wszyscy jesteśmy odpowiedzialni za środowisko i stopień w jaki o nie dbamy. Tylko od nas zależą warunki, w jakich będziemy żyć w przyszłości. Część z naszych opakowań pochodzi z recyclingu, a w dalszych planach chcemy w jak największym procencie korzystać z tego rozwiązania. Ponadto, plomby znajdujące się przy korespondencji dostarczanej przez InPost są poddawane procesowi "odzyskiwania", co zapobiega potrzebie produkowania kolejnych egzemplarzy. Prawda że piękne? Napisał do mnie równie wzruszony czytelnik który miał trochę czasu i się wczytał w zasady tego programu. Zgromadził 50 blach i zaczął się zastanawiać co z tym zrobić. - W zasadzie mógłbym wziąć udział w konkursie ekologicznym gdyby nie warunki i "atrakcyjne" nagrody - pisze. 1. - Udział potwierdzasz dając im formularz zgłoszeniowy. Co jest bzdurą, żeby oddać ich blaszki muszę wypełnić formularz, strata czasu - dziwi się po raz pierwszy czytelnik. 2. „W celu wzięcia udziału w programie należy zebrać odpowiednią liczbę plomb InPost wraz zkopertami, do których plomby były dołączone.  Na zwracanej kopercie nie mogą być czytelne dane adresowe.” - Żeby dostać "atrakcyjną" nagrodę mam im oddać plombę i kopertę - dziwi się czytelnik po raz drugi.   3.  Za 10 sztuk plomb oraz 10 kopert można dostać... długopis. 20 sztuk to smycz na klucze. Czytelnik za 50 kopert dostałby... kubek. - Faktycznie nagrody wskazują, ze konkurs jest ekologiczny i charytatywny - to zdziwienie czytelnika numer trzy. 4. I zdziwienie największe. Program skończył się 31.12.2010r. A klient dowie się tego dopiero... czytając regulamin. Jeśli komuś rzecz jasna się będzie chciało grzebać tak głęboko na stronie. 