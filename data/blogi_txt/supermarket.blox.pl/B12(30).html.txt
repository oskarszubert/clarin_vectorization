Poruszająca historia czytelnika: W skrócie bank domaga się od maszynisty i jego żony księgowej 9 milionów zł za dług zaciągnięty przez spółdzielnię w której pracuje żona.Przyszedł już komornik. - Nie jesteśmy w stanie tego spłacić nawet przez 250 lat - mówią. A zaczeło się tak: Moja żona jest z-cą głównej księgowej i członkiem zarządu małej RSP (rolniczej spółdzielni produkcyjnej, w której aktualnie pracuje 20 osób). Po roku 2000 członkowie RSP postanowili wybudować ośrodek rekreacyjno- turystyczny na swojej działce. W tym celu wystąpili w 2005 roku o kredyt hipoteczny do PKO BP SA w kwocie 7 mln. Dyrektor PKO zmusił cały zarząd do podpisania weksla in blanco. Następnie zostałem zaproszony do RSP, gdyż musiałem podpisać zgodę na udzielenie przez moją żonę poręczenia wekslowego. Przy podpisywaniu w/w zgody zostałem oszukany przez dyrektora banku, który wyraził się, że owo poręczenie ma na celu tylko zmobilizowanie zarządu do jak najszybszego zakończenia inwestycji. Ponad to na pytanie jak długo ten weksel jest ważny, odpowiedział, że tylko czasu do zakończenia inwestycji i wskazał mi odpowiedni pkt. paragrafu umowy kredytowej.Inwestycja została zakończona w lutym 2007 roku. Byłem przekonany, również prezes spółdzielni, że feralny weksel stracił moc prawną. Niestety przekonałem się, że w naszym kraju nic nie jest pewne. Od 2009 roku między innymi kryzys dotknął również RSP. W grudniu 2009 PKO BP SA wypowiedziało umowę kredytową. 04. 10 2010 żona otrzymała zawiadomienie o uzupełnieniu weksla i zapłaty sumy wekslowej tj 9450943,32 PLN. Czysty absurd, weksel który powinien nie mieć mocy prawnej jest wykorzystany przez tak poważną instytucję jak PKO BP SA w Warszawie. Ciekawe jest to, że kredyt był udzielony spółdzielni pod hipotekę a bank żąda spłaty od prywatnych osób.  Kolejnym absurdem w tej sprawie jest to, że przy moich i mojej żony dochodach żyjąc nawet każdy po 250 lat nie jesteśmy w stanie spłacić takiego zobowiązania, które zresztą jest niesłusznie żądane. Dlaczego, dług firmowy jest przenoszony na osobę, która nie jest właścicielem, ani nawet współwłaścicielem??? W dniu wczorajszym przybył z nieproszoną wizytą do mojego domu komornik w celu zabezpieczenia wierzytelności PKO BP SA w Warszawie wg nakazu zapłaty tj.9,45094332 mln. Postaram się ustalić coś więcej w tej sprawie. 