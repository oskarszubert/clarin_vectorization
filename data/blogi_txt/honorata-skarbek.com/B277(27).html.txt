Cześć Kochani! Jakiś czas temu zostałam poproszona o zostanie jednym z jurorów w konkursie Blog Roku 2012. Z racji tego, że w jednej z poprzednich edycji sama brałam udział, propozycja bardzo mnie ucieszyła i od razu ją przyjęłam. Miałam przyjemność oceniać blogi w kategorii TEEN. Bardzo ucieszył mnie fakt, że moja kategoria byłą jedną z tych, które miały najwięcej zgłoszeń. Ocenianie Waszych blogów nie było łatwym zadaniem, ponieważ wiem, że większość blogerów, poświęca swoim blogom bardzo dużo czasu, uwagi i zaangażowania. Sama pamiętam, kiedy ja, jako 14-latka założyłam swojego pierwszego bloga. Z 10 blogów, które zdobyły najwięcej głosów od internautów, musiałam wybrać trzy, które najbardziej przykuły moją uwagę. Pierwszy blog dotyczył podróżowania, drugi muzyki, a trzeci literatury. Są to trzy główne pasje w moim życiu. Finalnie, miejsce pierwsze zajął blog Zosi "Cztery Żywioły" na temat podróżowania. To niesamowite z jakim zaangażowaniem i pasją ta dziewczynka prowadzi swojego bloga i ile wspaniałych miejsc zdążyła odwiedzić, sfotografować i opisać. Będąc w jej wieku, jeszcze nie miałam możliwości podróżowania, ze względu na brak pieniędzy, natomiast bardzo o tym marzyłam. Z tego co zdążyłam wywnioskować po jej blogu czy wystąpieniu na gali, to bardzo mądra i odważna dziewczynka, pomimo tego jaka jest młodziutka. Mam nadzieję, że wygrana da Zosi możliwość poznania jeszcze wielu wspaniałych miejsc!  Poniżej przedstawiam Wam zdjęcia z gali Blog Roku 2012. To pierwsza moja publiczna impreza od kilku miesięcy. To wspaniała ulga nie uczęszczać już na te wszystkie medialne eventy, które przysparzały mi tylko jakiejś chorej presji, a żadnej przyjemności. Czuję się wspaniale z tym, że teraz w żaden sposób nie interesują mnie takie wydarzenia, o ile nie są one częścią mojej koniecznej pracy bądź nie łączą się ściśle z moimi zainteresowaniami. Muzyka, koncerty, płyta, fani - to przede wszystkim.                  bluza- loveitshop.pl, buty- Jeffrey Campbell, legginsy- Butik z NYC  makijaż- Wiktoria Sadowska  włosy- Hair Definition Studio by Kulesza      Życzę Wami miłego dnia. Trzymajcie się ciepło, tym bardziej, że wróciła do nas zima :(  KISS, LOVE  Hon. 