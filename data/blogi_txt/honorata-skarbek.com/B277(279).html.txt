Cześć! Po niekończących się godzinach powrotu w końcu (lub też i nie...) jestem w domu. Postanowiłam, że dodam Wam trochę zdjęć ze swojego aparatu cyfrowego, które są beznadziejnej jakości... Te piękne dostane dopiero za kilka dni, ale obiecuję, że też Wam co nieco pokażę. Cały teledysk do piosenki Runaway dzieli się na dwie części- rzeczywistość i sen. Na przedstawienie każdej z nich poświęciliśmy po kilkanaście godzin. Przez dwa dni ciężko pracowaliśmy (to nie zabawa, tylko naprawdę ciężka praca wymagająca niekiedy potu, krwi i łez- uwierzcie mi, u nas było to wszystko :p), nawet od 5 rano ze załzawionymi oczami, bosymi stopami i grymasem na twarzy. Jak zwykle na mnie przystało musiałam co jakiś czas dawać upust swoim emocjom w celu sprostowania realizacji wymyślonej przeze mni wizji na scenariusz klipu. Taki ze mnie mały krzykacz, który buntuje się przeciwko jakimkolwiek zmianom podejmowanym bez mojej wiedzy, które dotyczą mojej osoby. Mój porywczy temperament, bezpośredniość i brak umiejętności pohamowania się wykończy kiedyś wszytskich do okoła, a na końcu mnie samą. Chociaż z drugiej strony po prostu chcę czuć się dobrze w tym co robię, aby odbiorca mógł wyczuć w tym prawdę. Dzisiaj część zdjęć ze sceny rzeczywistości kręconej w centrum Warszawy:Kocham ludzi z mojej wytwórni, są dla mnie jak rodzina- Monika, Hania, Paulina- dziękuję Wam za te dni i za dbanie o mnie na najwyższym poziomie! OCZYWIŚCIE najlepszego managera na świecie- Jakuba, który tańczy breka tylko w czwartki od 17:00 i robi zdjęcia butów, petów i innych małoistotnych rzeczy :DDziękuję ślicznie tym, którzy byli odpowiedzialni za to, abym była piękna, zgrabna i powabna- Ania i Michał :)Oczywiście całej ekipie odpowiedzialnej za nagrywanie teledysku, a teraz za jego montaż!Serdecznie podziękowania należą się również FNF Dance Studio za pomoc przy tworzeniu już drugiego mojego teledysku i dostarczanie przystojnych i zdolnych mężczyzn ;)Napisałabym jeszcze parę dodatkowych zdań, ale patrząc na ten fioletowy pierścionek z trzema księżniczkami na obrazku i błyszczykiem w środku, doszłam do wniosku, że zostawie to tyko dla nas.A Wy, Kochani, spodziewajcie się już niedługo teledysku, trzymajcie się cieplutko, dziękuję za wsparcie i zrozumienie. 