Hej Skarbeńki :) Uffff Dzisiejszy dzień od rana był już niesamowicie ekstremalny- co oznacza u mnie spóźnianie się zawsze i wszędzie (tak wiem, okropna przypadłość). Nie mogłam zamknąć drzwi od mieszkania mojego brata we Wrocławiu, wyjście składa się z dwóch drzwi z wielkimi zamkami gerdy, do których kluczę są identyczne. Co więcej siłowałam się z nimi bitą godzinę czasu, stojąc na klatce schodowej w koszulce, ściągając z siebie kolejne części garderoby od czapki, szalik, przez kurtkę, po sweter. W końcu drzwi nie zamknęłam, ale na szczęście ktoś przyszedł mi z wybawieniem. Warto wspomnieć, że słowa, które padały z moich ust podczas walki z drzwiami i kluczem zaliczały się do najbardziej obraźliwych, wulgarnych i niedozwolonych z ust "delikatnej kobiety". Podobną sytuację miałam przy powrocie do domu, znów pół godzinne szarpanie się z zamkiem. Zdecydowałam już nawet, w stanie zenitowej desperacji, że spanie na klatce schodowej to coś co muszę dodać do swojej kartoteki przeżyć ekstremalnych... mimo to spróbowałam jeszcze raz, nie zauważając, że użyłam tym razem innego klucza (CHOLERA WYDAWAŁO MI SIĘ, BAAA DAŁABYM SOBIE RĘKĘ UCIĄĆ, ŻE TEN KLUCZ Z WYKRZYWIONĄ KOŃCÓWKĄ JEST OD TYCH PIERWSZYCH DRZWI!!) o dziwo, usłyszałam przyjazny odgłos otwierającego się zamka. No cóż, straciłabym rękę, Gratuluję sobie głupoty, nadgorliwości, braku cierpliwości, szybkiego wyprowadzania z równowagi i paru innych cech, o których nie warto wspominać. Poza tym małym incydentem... Spędziłam połowę dnia w pociągach, a połowę w studio nagraniowym, gdzie pracowaliśmy nad kolejnym kawałkiem na moją debiutancką płytę. Podkreślam, że w wyborowym towarzystwie!! :) Jutro przyjeżdża do mnie Dredi! Can't wait!Buziaki, dobranoc. 