COMET 2010, OBERHAUSEN, RELACJA DZIEŃ 2 część 1: W tym dniu tak dużo sie wydarzyło, a ja desperacko łapię każdą sekundę wspomnień i próbuję schować do magicznej szuflady, aby móc wracać do tych myśli za każdym razem kiedy będą się lekko przecierać. Tak jak pisałam wcześniej pobudka była o 4:20, pierwsze dźwięki Phantomridera dały o sobie znać, a my pełne motywacji zaczęłyśmy sie ogarniać. Po 30 minutach byłyśmy gotowe do wyjścia. Na dworze było już widno, temperatura była również zadowalająca. Szłyśmy z walizkami przez jedną z ulic w Oberhausen przy której były wywieszone plakaty reklamujące Comety, główna gwiazda na żywo- Justin Bieber. O TH nie wspomnieli, ale tak czy inaczej to jasne dla kogo głównie przyjechało tego dnia tysiące fanek. Od 5 rano czekanie na czerwony dywan, na szczęście o 8:00 zaczęli wpuszczać już bezpośrednio pod barierki gdzie mogłyśmy usiąść. Po otwarciu jakieś 100 fanek rzuciło się na pierwsze miejsca. Udało nam się zdobyć genialne miejsca zaraz obok schodów, na których miałby rozłożony czerwony dywan. Zaczęło się kolejne 10 godzin czekania. ciąg dalszy:Siedziałyśmy pod barierkami, a słońce pięknie świeciło nad naszymi głowami. Obok nas były Włoszki i Niemki, ale nie udało się z nimi dogadać, ponieważ nie do końca władały językiem angielskim hah. Udało mi się zasnąć na jakieś 2 godzinki, pozostały czas wypełniałyśmy rozmowami, zdjęciami, filmikami oraz typową głupawką. Około godziny 14:00 poszłam sie przebrać w sukienkę, ponieważ musiałam coś w końcu ze sobą zrobić. Toaleta przy hali w centrum handlowym była pełna. Wszystkie dziewczyny prostowały włosy, robiły makijaże itp. Ja na spokojnie założyłam sukienkę, zakola nówki i byłam prawie gotowa. Wróciłam do dziewczyn, które robiły sobie w tym czasie zdjęcia z VIVY, które następnie dostały wydrukowane i oprawione. Oczywiście poleciałam zrobić sobie podobne. Spotkałam tam dwie fanki TH, które kojarzyły mnie z photobloga, pozdrawiam Was dziewczyny! Zostały ostatnie 4 godziny oczekiwania i nawet nie pamiętam jak zleciały, mimo tego iż nie robiło się tam zupełnie nic… Kiedy kilka osób powstawało około godziny 15:00 wtedy fala fanek jedna po drugiej zaczęły wstawać. Nie było już mowy o siedzeniu chociaż do otwarcia zostało aż 3 godziny w dużym słońcu. W tłumie ponad dwóch tysięcy lub więcej fanek nie udało się doprowadzić porządku… W końcu nadszedł wielki moment…Dobranoc Skarby. Jutro najpiękniejsza część relacji czyli czerwony dywan i masę zdjęć 