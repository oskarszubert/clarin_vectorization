Z jednej strony jestem człowiekiem, który stara się wierzyć we wszelkie istniejące ideały, przynajmniej staram się tak żyć. Ale kiedy myślę o tym wszystkim co przeżyłam i czego doświadczyłam w życiu ze strony ludzi to boję się wygórowanego określenia jakim jest "ideał". Idealna miłość, idealna przyjaźń czy w ogóle idealny człowiek. Już dawno zdałam sobie sprawę z tego, że nic nie jest wieczne. Nie powinnyśmy używać w ogóle stwierdzenia "na zawsze", przynajmniej ja nie powinnam, bo za każdym razem, kiedy mam w głowie słowo "na zawsze" mam gdzieś głęboko w sobie tą cholerną świadomość, że jest to nietrwałe i przy najmniejszym podmuchu niepowodzenia może rozpaść się jak domek z kart. Oczywiście chodzi mi tutaj o ludzi. Człowiek niesamowicie mnie fascynuje, chciałabym nauczyć się rozumieć każdego z osobna, móc wejść w jego psychikę i poznać przyczyny jego zachowań. Już wiele razy miałam "przyjaciółki na zawsze", "przyjaciółki na śmierć i życie", a finalnie kończyło się to jednym wielkim bólem, żalem i zadrą na sercu i w głowie. Ostatnimi czasy bardzo zdystansowałam się do ludzi, zwłaszcza, kiedy widzę, że nagle tak dużo osób chce zostać moimi przyjaciółmi (chociaż nie mam pojęcia dlaczego...). To nie jest tak, że blokuję się na innych, bo jestem bardzo otwartą osobą, ale wolę bezpiecznie podchodzić do ludzi z lekkim dystansem, coby nie musieć znów wylewać hektolitrów łez. Kocham swoich przyjaciół, kocham każdą chwilę spędzoną z nimi. Mogę tylko mieć nadzieję, że będziemy to pielęgnować co jest między nami i nie zatracimy tej magicznej więzi jeszcze przez dłuuugi, dłuuuugi czas. na zdjęciach : Paulynshen, Patryś x3 love. A czy Wy wierzycie w bezinteresowną, prawdziwą przyjaźń na zawsze? Napiszcie co na ten temat sądzicie, proszę.Życzę Wam udanego sobotniego wieczoru. 