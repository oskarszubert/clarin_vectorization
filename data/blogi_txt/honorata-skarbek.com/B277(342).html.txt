Hej Skarby moje! Pamiętacie jak ostatnio wspominałam Wam, że wybieram się na dzień otwarty do schroniska w Korabiewicach? Otóż to był wyjątkowy dzień! Spędziłam kilka godzin w otoczeniu niesamowitych zwierząt, które aż lgną do miłości i ciepła, które mogą dać im ludzie. Oczywiście większość czasu spędziłam przy koniach, a ten z większości zdjęć stał się moim ulubionym! Obiecałam sobie, że przy następnej akcji wykupię jednego konia z targów wiodących ich na rzeź. Niemniej jednak zwracam się do Was z wielką prośbą, ale to poniżej. Teraz zapraszam do oglądania tych uroczych zdjęć i tych na których można dostrzec smutek w oczach psów... przez który pękało mi serce... fot. WBF / koszulka- www.karmimypsiaki.pl !!     Kochani Moi!! Schronisko w Korabiewicach potrzebuję pieniędzy oraz chętnych wolontariuszy. Jest tam około 400 psów i kotów, dwa niedźwiedzie i około 20 koni. Utrzymanie tych wszystkich pociech w dobrym stanie to niesamowity wysiłek i koszt. Teraz jednym z głównych celów jest uzbieranie 25 000 na odbudowę wielkiej, zrujnowanej stajni mieszczącej te wszystkie cudowne konie. Jeśli każdy z moich dziennych czytelników z osobna przelałby chociaż 1 zł- to w ciągu jednego dnia zebrałoby się 60 000! Wierzę w Was bardzo i w to, że wartości które staram się przekazywać, czyli m.in. pomoc potrzebującym, trafiają do Was. Ja już pomogłam i będę to robić co miesiąc- teraz Wasza kolej. Poniżej na ulotce macie numer konta, na który można wpłacać jakiekolwiek sumy, na które możecie sobie pozwolić. Tytuł przelewu: "KORABIEWICE". Możecie też pisać lub dzwonić (kontakt na ulotce poniżej) do osoby, która odpowiedzialna jest za przyjmowanie chętnych wolontariuszy. Pamiętajcie też, że tak czy inaczej najważniejszą opcją dla schronisk i zwierzaków jest adopcja. Jeśli marzycie o przyjacielu w postaci zwierzaka- serdecznie Was tam zapraszam, bez wątpienia każdy znajdzie dla siebie odpowiedniego psiaka, kociaka bądź konia, któremu może podarować szanse na nowe, ciepłe życie pełne miłości od właściciela.       Z góry dziękuję za wszystkie wpłaty, adopcje czy za wolontariuszy w imieniu swoim, fundacji Viva! oraz wszystkich tych czworonogów! Nie bądźcie obojętni... Love you all, Hon. 