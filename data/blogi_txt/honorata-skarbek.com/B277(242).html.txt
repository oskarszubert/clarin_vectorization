Cześć Kochani! Ostatnio w końcu znalazłam chwilę, aby wybrać się do mojej koleżanki Ani (www.meetmyfashion.pl). Spędziłam u niej świetne trzy dni i zdecydowanie częściej potrzebuję takich wypadów. Teraz kiedy panuje przeszywający mróz tylko marzę o wyjeździe, gdzieś gdzie jest ciepło... Nie do końca się na to zapowiada. Moja budowa startuje już w maju, a ja mam w związku z tym mnóstwo formalności do załatwienia. Dzisiaj zacznę już działać ze wszelkimi pozwoleniami... Czeka mnie baaaardzo intensywny rok, ale uwielbiam wyzwanie, więc bardzo się cieszę z tego powodu.  Podczas mojego krótkiego wyjazdu do Tarnowa, razem z Anią zrobiłyśmy szarlotkę z jabłkami, ja osobiście nie przepadam za słodyczami, ale Anula odpowiednio zaopiekowała się ciastem :D Poniżej przedstawiam Wam przepis oraz zdjęcia "krok po kroku":    Składniki na ciasto:  - 3 szklanki mąki  - 1 kostka margaryny  - 5 żółtek  - 3 łyżki cukru  - 1 łyżeczka proszku do pieczenia  +   - kisiel truskawkowy  - 1 kg jabłek - 1 szklanka cukru  - 5 białek    Zagnieść ciasto, 3/4 dać na blaszkę, resztę schować do zamrażalnika. Na ciasto na blaszce rozłożyć jabłka, pokrojone w ósemki. Ubić 5 białek z jedną szklanką cukru, dodawanego porcjami. Do ubitego białka dodać kisiel (proszek prosto z opakowania), dobrze wymieszać. Wylać ubitą miksturę na blaszkę z jabłkami. Na górę zetrzeć 1/3 ciasta z zamrażalnika. Piec ok. 1 godz. w temperaturze 170-190 stopni. Smacznego! :)  Wielkie buziaki dla Was, trzymajcie się ciepło w te przeraźliwie mroźne temperatury :(  LOVE, H. 