Cześć! Od dawna polowałam na jeden z najgorętszych trendów S/S 2012 czyli białe buty ze szpicem. Marzyły mi się takie na obcasie, jak np. z pokazu S/S 2012 Louis Vuitton, ale od miesiąca nigdzie nie mogłam ich znaleźć. Wpisując na allegro "białe szpilki" jedyne co mi się wyświetlało to brzydkie i tandetne buty ślubne z cekinami czy kokardami. Kilka dni temu natrafiłam na swoją, mniej więcej przybliżoną do tych "wymarzonych" parę w sieciówcę Mango. Obcas zastąpiła koturna, ale myślę, że to nawet lepiej, ponieważ w końcu jakiś inny krój butów niż zwykle.          Mój poprzedni wpis na blogu oraz na facebooku wywołał niemałe oburzenie z powodu butów. Podsumowując reakcje: Miałam buty z metalicznym szpicem- były BLE, teraz po miesiącu czasu pokazują sie w nich na salonach m.in. Joanna Horodyńska czy Ada Fijał i już są okrzyknięte mega trendem 2012 roku... Teraz mam białe buty ze szpicem- to BLE, ale i tak zaraz jedna po drugiej będzie prezentować podobne na swoich stopach :) Niemniej jednak- otwieramy szeroko oczy i uszy na informację, że białe buty nie są już dawno oznaką tandety, co więcej jest to jeden z największych hitów tego sezonu, który królował na pokazach najlepszych projektantów, m.in. u  Louis Vuitton, Vera Wang, Calvin Klein, Diane von Furstenberg czy Altuzarre. Jak dla mnie boskość w czystej postaci. Podobna sytuacja jest z butami ze szpicem. Wiadomo, że nie mówimy tu o 10 cm szpicach, które karykaturalnie niszczą każdą stylizację i jakby nie było już chyba nigdy nie powrócą do łask, ale o tych delikatnych, które pięknie wyszczuplają nogi i dodają im smukłości. Jeszcze niedawno sama byłam przeciwniczką "szpiców", natomiast kiedy porównałam jak kobiece nogi wyglądają w zaokrąglonych czółenkach (+3 kg), a jak w delikatnych szpicach (-3 kg) to na dobre się do nich przekonałam. Po drugie są teraz zupełnie wszędzie, co mnie bardzo cieszy- każdy pokaz, każde modowe pismo czy portal i zdaniem wieul- jest to esencja klasy i kobiecości. Wszystkie miłośniczki mody, do sklepów! Ten trend na dobre wrócił czy nam się to podoba czy nie :) Nie uważam, że to co modne musi się wszystkim podobać, ja sama nie potrafię przypasować do siebie kilku "must have" tego sezonu, dlatego szanuję wszystkie opinie :) Z resztą moda jest po to, aby się nią bawić i podchodzić do niej z lekkim dystansem.  Miłej soboty! KISS. 