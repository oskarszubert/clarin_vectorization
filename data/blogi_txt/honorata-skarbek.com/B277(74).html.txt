Cześć! EMA, EMA i po EMA ! Co za emocjeeee ! Jeszcze jak leżałam chora w domu, bez głosu i wyczerpania, bałam się tego jak wystąpię na Esce, ale po kilkuset komentarzach od Was ze słowami motywacji i wsparcia, to wszystko minęło i musiało być dobrze!! Zero stresu, tylko chęć wyjścia na tą scenę i poczucia tego co jest niezapomniane. Kocham to i z dnia na dzień coraz bardziej zdaje sobie tego sprawę. Może nie do końca ten cały zaszczuty świat w klatce, bo ja od tego odbijam w inną stronę, ale to uczucia kiedy mogę dla Was śpiewać, kiedy stoję na scenie ze światłami we wszystkich kolorach tęczy, ze mną wspaniali tancerze (ale miałam gorących tancerzy, damn!!), wspaniała publiczność (dziękuję!!!). To jakaś czysta abstrakcja wiecie? Rok temu oglądałam EMA 2010 i rozmyślałam wpatrzona w ekran jakie to wspaniałe musi być uczucie wystąpić na takiej imprezie. Wczoraj tam byłam, to nieprawdopodobne. Fani, autografy, zdjęcia- to wszystko zaczyna stawać się rzeczywistością. Dziękuję wszystkim, którzy się do tego przyczynili. Miałam przepiękne stylizacje, fryzury i makijaże, czułam się wspaniale tego wieczoru. 10 minut przed wyjściem na scenę, wychodząc z garderoby rozcięłam sobie nogę na kilka cm długości, na moje nieszczęście w jakimś bardzo ukrwionym miejscu i krew nie chciała przestać płynąć... Nie mieliśmy już czasu, dlatego wyszłam na scenę ze strumyczkami krwi na nodze, ale o ile dobrze patrzyłam na filmik na youtube to wcale tego nie widać :P Miałam oczy we łzach 2 minuty przed wyjściem na scenę, nie wierzyłam w to co się dzieje. Moi ludzie pokładali we mnie wszelkie nadzieje, moi fani chcieli zobaczyć dobry występ, a ja nie mogłam ich i samej siebie zawieźć. Wydaję mi się, że zawsze mogło być lepiej, ale jestem z siebie zadowolona jak na pierwszy raz! Z każdym razem będzie coraz lepiej, obiecuję! :)Nie zgodziłam się na śpiewanie z playbacku z nagrania radiowego, którego wersje wszyscy znają. Poprosiłam o wizytę w studio, żeby nagrać studyjną wersję na żywo bez żadnych obróbek wokalnych. O 8 rano w dzień gali pojechaliśmy do studia nagraniowego w Katowicach, niestety mój głos wciąż nie był taki jaki być powinien, ale po wypiciu wielu litrów gorącej herbaty, wielu przerwach i chwilowej utraty głosu, zaśpiewałam na żywca przed mikrofonem studyjnym piosenkę NO ONE, do której później wystąpiłam. Oczywiście nagrywanie co 30 sekund przerywaliśmy, bo co tyle mniej więcej tracę głos podczas śpiewania. Po prostu jakbym nie miała głosu, nie mogę wydobyć z siebie ani jednego dźwięku, również jeśli chodzi o mowę. Przeraża mnie ta niemoc w robieniu czegoś co kocham :( Ale choroba to siła wyższa. Możecie usłyszeć tam wiele nieczystości i chrypkę w głosie, aczkolwiek to było najuczciwsze wyjście. Nie mogłabym zaśpiewać sztucznej wersji radiowej z efektami na wokalu. Miałam tego nie pisać, bo nikt nie wyraził na to zgody... ale jak wiecie- szczerość wobec fanów ponad wszystko. A tak sobie Nołanowałam na EMA 2011, zapraszam do oglądania:Buziaki, czas wracać do siebie, a już od środy Sopot i próby do TOP TRENDY. Wciąż moje gardło jest w strasznym stanie, szczególnie po tym jak wczoraj musiałam dużo pracować głosem, mam kilka dni na to aby w Sopocie wystąpić w 100% na żywo (na tym festiwalu nie ma innej opcji), dlatego kuracji uzdrawiającej ciąg dalszy. Pamiętajcie moi Kochani, że można ciągle na mnie głosować w kategorii NAGRODA INTERNAUTÓW pod linkiem:www.toptrendy.pl/Artysta,5228/Honorata_Honey_Skarbek ,1265574/index.htmlWINGS UP! 