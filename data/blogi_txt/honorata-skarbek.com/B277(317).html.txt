Cześć Kochani! Witam Was baaardzo serdecznie w Nowym Roku 2014! Zacznę od tego, że w między czasie, w natłoku zajęć i obowiązków, umknął mi tak bardzo ważny fakt, jakim były 4 urodziny mojego bloga!!! 29/12/2009 roku napisałam tu swoją pierwszą notkę i od tego momentu zaczęło się zmieniać moje życie. Zaczęłam przyciągać coraz więcej WAS- czyli nieodzownego elementu mnie i mojego życia. Dziękuję z całego serca za każdego fana, czytelnika, obserwatora. To Wy dajecie mi siłę i motywację do działania. Jesteśmy już razem 4 lata, a mam nadzieję, że przed nami jeszcze wiele wspaniałych lat, a tym samym rocznic. Dziękuję przede wszystkim tym, którzy są od początku i którzy ze mną dorastali przez te 4 przełomowe lata, również dziękuję tym, którzy ciągle dochodzą, przekonują się do mnie, poznają mnie i moją muzykę. Mam nadzieję, że Was nie zawodzę i chcę abyście pamiętali, że jestem tutaj dla Was i dzięki Wam. Do tej pory napisałam 1100 postów, dostałam 162045 komentarzy, a mój blog został odwiedzony 86 938 597 razy... DZIĘKUJĘ za każdego z WAS !! Kocham Was !! :)    Swojego Sylwestra spędziłam w "pracy", już kolejny, czwarty rok z rzędu. Zdążyłam się już do tego przyzwyczaić i wcale nad tym nie ubolewam, że nie mogę witać w szampańskim stylu nowego roku :) Świetnie bawiłam się na koszalińskiej scenie z koszalińską publicznością, która rozgrzała sylwestrową atmosferę do czerwoności. Pozdrawiam serdecznie cały Koszalin i mam nadzieję, że wrócę do Was, kiedy będzie nieco cieplej, bo palce przymarzały mi do mikrofonu, no i nawet nie zdjęłam grubej kurtki i moje sylwestrowe kreacje na nic się nie przydały :P Tak czy inaczej, było świetnie :) Po koncercie razem z moją ekipą, zrobiliśmy sobie mały after i po 2 godzinach leżałam już w łóżku, aby następnego dnia znów zapakować się do auta na 7-godzinną podróż powrotną do Warszawy. Niestety na wyspanie się nie miałam co liczyć, bo z samego rana o godzinie 7:00 obudził mnie budzik, informujący, że dziś mam rozmowę w DD TVN (jeśli chcecie zobaczyć rozmowę ze mną to link do nagrania tutaj: http://dziendobry.tvn.pl/wideo,2064,n/postano wienia-2014-obietnice-2013,109968.html ). Wróciłam do domu i rzuciłam się ponownie na łóżko... Dzisiaj cały dzień sprzątam i leniuchuję na zmianę :)            Z okazji Nowego Roku 2014, życzę Wam przede wszystkim tego, abyście byli szczęśliwi, bo mimo tego, że to banalnie brzmi, jest bardzo ciężkie do osiągnięcia- przynajmniej dla mnie. Realizujcie swoje cele i pasje, czujcie się spełnieni i usatysfakcjonowani. Bądźcie dobrymi ludźmi i dzielcie się samymi dobtymi uczuciami. Pamiętajcie, że to co od siebie dajemy, do nas wraca. Otaczajcie się pozytywnymi ludźmi i zakończcie toksyczne relacje. Nie dajcie sobie wmówić, że czegoś nie możecie, odkryjcie w sobie wyjątkowość i pielęgnujcie ją. Każdemu życzę szczerej miłości, prawdziwej przyjaźni, dobrej atmosfery w rodzinie. Spełniajcie swoje marzenia i.... zostańcie ze mną :) Macie jakieś noworoczne postanowienia? Czego sobie życzycie na Nowy Rok? Jak spędziliście Sylwestra, Opowiadajcie o wszystkim w komentarzach :) Love you all. H. 