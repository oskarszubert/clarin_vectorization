Witam Was Kochani :) Obecnie siedzę przed telewizorem, którego co prawda nie oglądałam ponad 2 miesiące i śledzę powtórkę Gali rozdania nagród EMA 2011. Wiąż trzymam kciuki i łudzę się, że może za rok odbędzie się w Polsce... ;) Poza tym męczę się cholernie z moimi włosami, ponieważ nie jestem w stanie ich rozczesać (efekt spania dwóch dni w rozpuszczonych), umyłam już trzeci raz nakładając ogromne ilości odżywki i nic... Teraz siedzę z głową w dół, a mama szarpie się z moimi kudłami już od pół godziny, JAKIŚ KOSZMAR!! Znacie jakąś dobrą odżywkę na rozczesywanie włosów? A teraz uciekać przejrzeć moje szafy czy mogę coś wystawić, żeby czymkolwiek się tu zająć.. Pytacie o osobę, która wygrała pobyt na planie mojego teledysku. Oczywiście takowa była i pozdrawiam ją bardzo serdecznie. Konkurs nie był organizowany przeze mnie tylko przez moją wytwórnię w celach akcji promocyjnych, dlatego nie jestem w stanie powiedzieć na ten temat nic więcej. Wiem, że były fotki, a nawet jakiś filmik, ale gdzie to wszystko się znajdzie to nie mam zielonego pojęcia. Buziaki! 