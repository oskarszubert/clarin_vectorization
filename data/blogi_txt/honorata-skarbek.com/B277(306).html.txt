Cześć Kochani! Ostatnio pojawiłam się na pokazie Łukasza Jemioła, który zaprezentował swoją kolekcję na wiosnę/lato 2013. Na tę okazję wybrałam niezwykle elegancką i efektowną suknię by Rina Cossack. Kreacja idealnie podkreślała atuty figury, no może poza moim biustem, którego nie mam. Natomiast zdobienia na przodzie zakryły to, czego nie lubię pokazywać. Kocham wyważoną elegancję i czasami staram się to pokazać w moich stylizacjach, poprzez klasyczne kroje sukienek (zazwyczaj do kolan) i klasyczne, z reguły jednolite kolory. Wiele osób zarzuca mi, że na siłę się postarzam, ale Wy- czytelnicy mojego bloga, wiecie, że mój styl na co dzień jest zazwyczaj diametralnie inny. Moda to zabawa, więc korzystajmy z tego, wciąż szukając nowych odsłon samych siebie ;-) Co mnie cieszy to fakt, że stylizacja została doceniona przez portale modowe. Mam nadzieję, że Wam również się spodoba.            tunika, spódnica - Rina Cossack, special thanks za makeup- Asia Tomaszycka   Skarby, może macie jakieś domowe sposoby na to, aby poprawić koloryt skóry? Wiem już o sokach marchewkowych, ale polecicie mi coś jeszcze? Kiedyś miałam ładną, ciemniejszą karnację po tacie, natomiast obecnie jestem przeraźliwie blada, mimo tego, że na każde wakacje staram się łapać jak najwięcej słońca... Jakie rady? Trzymajcie się cieplutko, buziaki. H. 