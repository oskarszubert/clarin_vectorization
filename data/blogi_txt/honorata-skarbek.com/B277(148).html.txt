Nie wiem czy macie ochotę to czytać czy nie, ale muszę coś napisać, bo chyba niedługo zwariuję sama ze sobą. Cholera, to jest ciężkie, bo ja już sama nie wiem na co mogę sobie "publicznie" pozwolić, a na co nie. Zastanawiam się czy takie publiczne obnażanie swoich emocji i uczuć jest czymś dobrym... Przecież ludzie, tak czy inaczej, interpretują wszystko na swój sposób... A z drugiej strony, obiecałam sobie i Wam, że będę kimś zupełnie autentycznym, dlatego to robię.Jak ja siebie czasem nienawidzę.. Nienawidzę tego co czasem robię, czego się dopuszczam, o czym myślę i jakie słowa padają z moich ust. Patrzę dziś w lustro i sama siebie z obrzydzeniem nazywam pieprzoną hipokrytką. Często jest tak, że nie potrafię spełnić tego, czego sama oczekuję od innych ludzi. Nie daję ludziom tego, co chciałabym aby oni dawali mi. Nie myślcie, że jestem grzeczną, idealną dziewczynką. Nie oczekujcie ode mnie, że będę pod każdym względem wzorem dla młodszych, w moim wieku bądź starszych osób. Nigdy nie kreowałam się na kogoś takiego. Próbuję ze sobą walczyć, z tą nieposkromioną naturą człowieka, ale czasami nie potrafię wygrać.Przykładowo- temat, który był głośny, to ten, że jakieś pół roku temu nawrzucałam jakiejś dziewczynie i zaraz zrobiła się wielka afera pt. "Jakim prawem Honey mogła dopuścić się takiego czegoś?!". Oj, oczywiście, że mogłam. Proszę Was, nie mówicie mi, że Wy nigdy nie powiedzieliście czegoś złego, obraźliwego, raniącego drugiej osobie... Jeśli nie- nie uwierzę. Tacy już jesteśmy, to nasz biologiczny instynkt, a przynajmniej większości z nas. Oczywiście, że głoszę tą oklepaną już zasadę "peace love", ale czy nikt z nas nie popełnia błędów? Zwłaszcza, kiedy jest prowokowany przez drugą osobę. Popełniamy je codziennie, ale to dobrze, dobrze dla tych, którzy potrafią się na nich uczyć i wyciągać wnioski. Nie tłumaczę się i wcale tego nie żałuję. Bo przecież niektórzy z Was poniżają mnie, wyzywają, życzą źle i szydzą ze mnie codziennie, a co najlepsze jeszcze mają taki tupet, aby negować za to samo mnie. Człowiek to niesamowicie paradoksalna istota. Nawet jest takie stare powiedzenie- "Jak Kuba Bogu, tak Bóg Kubie". Nie chcę być mściwa, zawistna, bo to nie doprowadzi nas do niczego dobrego, ale czasami taka jestem i właśnie najbardziej tej hipokryzji pragnę się wyzbyć. Pociesza mnie tylko fakt, że uczymy się i doskonalimy przez całe życie.Dzisiaj otworzyłam się trochę, rozmawiając z pewną bliską mi osobą i wyrzuciłam z siebie większość myśli, które od dłuższego czasu mnie męczą.. Dobrze jest czasem popłakać, myślałam, że już nie potrafię. Na pewno w jakiś sposób pomogło, poukładało parę kwestii.. Może nie jest mi łatwiej, ale takie coś na pewno w jakiś sposób pomaga. Wniosek, taki jak chyba zawsze, podczas takich rozmów- CHCĘ BYĆ LEPSZYM CZŁOWIEKIEM, ale w dzisiejszych czasach ciężko nim być. Ciężko jest nie mieć sobie nic do zarzucenia. Ale zarzucam sobie, sama siebie neguję za te wszystkie moje zwroty w zły kierunek, nie chcę iść w tą stronę...Dla mnie największym lekarstwem jest to, że mogę ubrać swoje zagmatwane myśli w słowa, przez co samoistnie porządkuje mi się mój świat, to co jest wokół mnie i to co mam w głowie. To nie jest pieprzona paplanina, aby namieszać Wam w głowie, aby Was do siebie przekonać czy zmanipulować umysły małych dziewczynek (co nie raz mi zarzucaliście). Wyciągnijcie swoje wnioski, o ile macie ochotę. Ja musiałam napisać coś od siebie.Czasami czuję się mega samotna, nawet sama ze sobą, mimo tego, że mam wielu znajomych, bardzo bliskich mi osób, na których mogę polegać. Tu coś dla nich, bo pewnie to czytają- nie bierzcie tego do siebie, tu nie ma niczego złego w Was, to we mnie tkwi chyba ten problem, że ostatnimi czasy niesamowicie zdystansowałam się do ludzi. Przepraszam Was za tą izolację. Jestem zbyt naiwna, zbyt szybko wybaczam i zbyt ufna, na czym wielokrotnie się przejechałam. Są takie chwile, kiedy czuję się jak jakiś typowy dla epoki romantyzmu bohater, zagubiony sam w sobie i skłócony ze sobą wewnętrznie, który czuje się jak wyrzutek społeczeństwa, od którego nie znajduję akceptacji. Kurde, mam nadzieję, że to nie brzmi jak jakieś użalanie się nad samym sobą, ale myślę, że słowa piosenki "Jedna droga", którą kiedyś napisałam są tutaj idealne - "Jestem sama ze sobą, mimo tłumów tu".Moje życie jest piękne, jestem niesamowicie wdzięczna za każdy piękny moment, który miałam okazję przeżyć i doceniam to naprawdę mocno, ale musice wiedzieć, że są też te złe strony, których nie będę tutaj przecież dokładnie opisywać, bo nie oczekuję jakiejś wymuszonej litości od inncyh. Każdy kij ma dwa końce. Chyba każdy tak ma, dlatego nie zarzucajcie mi proszę, że mam w ogóle czelność narzekać na cokolwiek, bo to może tylko z boku wyglądać tak pięknie. Kocham to miejsce, bo tu, dla Was i dla samej siebie nie mam żadnych oporów, aby pokazać jaka jestem naprawdę, czego na co dzień czasami nie potrafię.Trzymajcie się cieplutko. Dziękuję za to co mi dajecie.Wasza na zawsze już Hon.PS Bardzo kocham moją mamę, która jest najlepszą mamą na świecie, czego też czasami nie potrafię docenić. Kocham Cię nad życie i jesteś dla mnie najważniejszą osobą na tym świecie, dla której byłabym w stanie zrobić wszystko.A teraz pozwólcie mi na krótką przerwę, żebym odżyła sama w sobie. 