Hej! W sobotę pojechałam do Trójmiasta, gdzie głównym celem wycieczki był koncert Rihanny. Oprócz wydania fortuny na taxówki, korzystaliśmy z przepięknej pogody nad Bałtykiem, wygrzewając się przez 2 dni na plaży. Sam koncert Rihanny moim zdaniem był świetny. Każdy jęczy z powodu godzinnego spóźnienia, ale ja jeżdżąc na duże koncerty od 15 roku życia, przyzwyczaiłam się do tego, że punktualność w takich przypadkach jest rzadkością. Kolejny zarzut- słaby wokal na żywo i nagłośnienie. Nie wiem jak nagłośnienie było odbierane we wszystkich częściach "płyty", natomiast ja, stojąc kilka metrów od sceny słyszałam wszystko znakomicie. Rihanna zrobiła niezaprzeczalny progres wokalny od czasu z początku swojej kariery. Śpiewała na żywo kilkanaście piosenek, na których były nagrane partie wokalu np. na chórkach itp. Co w tym dziwnego i z jakiego powodu pojawiła się bulwersacja publiczności? Według mnie, pod tym względem wypadła naprawdę dobrze. Powiedzmy sobie szczerze, że nie jest to wokal na miarę Beyonce i jakby 100% artystów miało takie same możliwości to było by nudno i bezbarwnie, ale charyzmą, błyskiem w oku, pazurem, moim zdaniem wygrywa. Poza tym jej barwa głosu i maniera są nie do zastąpienia i robi całą robotę, nie raz miałam na całym ciele ciarki! Tu nie ma o czym polemizować, bo chcąc, nie chcąc Rihanna jest naprawdę dobrą składanką wszystkich cech prawdziwej gwiazdy pop. Skąd w ogóle wziął się wniosek, że była pijana lub zjarana? To jeden wielki bullshit. Najbardziej lubię opinię osób, których w ogóle tam nie było, a kierują się zdaniem innych ludzi, którzy z powodu jej spóźnienia nie zostawiają na niej suchej nitki. Trochę to żenujące i chore, ale w takim już żyjemy społeczeństwie. To fakt, że ani razu się nie przebrała, a na innych koncertach robi to kilka razy, ale czego można było się spodziewać, jak od godziny 22:00, kiedy planowo miała wejść na scenę, kilkadziesiąt tysięcy ludzi próbowało ją wygwizdać... To bestia sceniczna, wystarczy, że się lekko uśmiechnie i przymruży oczy, a masz ochotę się w niej zatracić. Wzbudza podobne emocje u facetów jak i u kobiet. Jest prześliczna, ma idealną figurę, coś z anioła i diabła. Jest hipnotyzująca. Ma niezaprzeczalne hity, przy których świetnie bawi się publiczność i dobrą oprawę wizualną całego show. To jeden z koncertów, do którego w pamięci będę wracać z uśmiechem na twarzy i rozmarzeniem na temat Riri w myślach. Mrrrrrr....   Kilka zdjęć z tego wypadu:                      Podzielcie się proszę swoimi wrażeniami na temat koncertu Rihanny.    Pozdrawiam Was serdecznie, H. 