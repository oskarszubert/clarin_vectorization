Hej... Jestem sama w domu i leżę w łóżku z laptopem na kolanach i to jeden z tych stanów wyciszenia, które lubię najbardziej. Jest mi przykro... Po prostu źle i przykro. To smutne, że mimo tego, iż w tak młodym wieku "uciekłam" z domu, przez co musiałam się bardzo szybko usamodzielnić i dojrzeć wewnętrznie, wciąż nie we wszystkich sytuacjach mogę decydować sama o sobie i o sprawach, które mnie dotyczą. Mam silną potrzebę odczuwania ciągłej niezależności, a kiedy coś mi w tym przeszkadza, czuję się bezsilna i zdemotywowana do granic możliwości. To ciężkie do przyjęcia, kiedy staram się o coś, dając całą siebie, poświęcając każdą chwilę, oddychając tym i planując wszystko dokładnie- wciąż to ostatnie zdanie niekiedy nie zależy do mnie. Pociesza mnie tylko fakt, że wciąż uczę się i poznaję każdą sferę życiową, że sama wiem jak krnąbrny i ciężki mam charakter, co do niektórych kwestii. Natomiast czy warto wciąż patrzeć na siebie krytycznym okiem, a tym samym pobłażliwym na innych? Nie chcę mi się już wyszukiwać błędów u siebie. Chciałabym nauczyć się bronić silniej swoich decyzji i stron, które obieram. Czasami nie można, są takie sytuacje, w których nie mam zbyt wiele do powiedzenia. Niepotrzebnie łudziłam się, że jest inaczej. Wiem, że jeszcze wszystko przede mną i wiem, że czasami chcę czegoś "już", "natychmiast", ale dzięki swojej silnej postawie, wyznaczaniu sobie celów i trzymaniu się swoich racji jestem dzisiaj na tym miejscu, na którym się obecnie znajduję. Ja dopiero teraz wsiadłam na mój mały statek i stąd widzę zarys horyzontu, do którego planuję dobić. Mimo tego, że po drodze, spotyka mnie wiele sztormów, a fale często zalewają mój pokład, jestem przekonana o tym, że mam w sobie tyle siły, że uda mi się pokonać wszystkie przeciwności losu.        Trzymajcie się, wierzcie, realizujcie, spełniajcie, a również ujrzycie swój wymarzony horyzont. Trzymam kciuki.  Lots of love, Hon. 