Cześć :) Jak ja bym chciała, żeby doba miała więcej niż 24 godziny, a tydzień dłużej niż 7 dni... Wczorajszy wieczór spędziłam na urodzinach mojego producenta i road managera, a co za tym idzie dobrego przyjaciela. W końcu wyszłam gdzieś z domu i nie był to mój koncert, ani przymusowe wyjście... Zdałam sobie sprawę, że mocno się zmieniłam... Teraz naprawdę trzeba się nagimnastykować, aby wyciągnąć mnie na jakąkolwiek niezobowiązującą imprezę. Kiedy mam wolne, najlepiej całymi dniami siedziałabym w domu. Pamiętam takie czasy, kiedy tylko odliczałam dni, godziny czy minuty, kiedy miałam wyjść na imprezę lub spotkanie ze znajomymi na mieście, a teraz uciekam od tego, jak tylko mogę. Wiem, że to jest złe i nie powinnam tak robić, w końcu mam dopiero 21 lat, a izolowanie się od ludzi finalnie nie prowadzi do niczego pozytywnego. Chyba się zestarzałam, rzeczywistość, w której żyje mnie do tego zmusiła, życie w ciągłym stresie i pod ciągłą presją sprawiło, że uwielbiam swoje cztery ściany, mogłabym ciągle gotować, sprzątać, oglądać TV w kapciach i głaskać psa. Nawet kiedy ostatnio dla żartu zrobiłam sobie test umysłowy, który wskazywać miał mój wewnętrzny wiek, wyszło mi 36 lat, czyli o 15 więcej niż mam. To by się w 100% zgadzało. Czy ktoś z Was czuje się podobnie? Opowiedzcie mi o tym w komentarzach. sweterek- www.sheinside.com, spodnie- Armani, pierścionki- H M, buty- www.stylowebuty.pl        Idę dalej układać swoje życie, składające się z miliona porozsypywanych części. Życzę Wam miłego dnia. Trzymajcie się ciepło. H. 