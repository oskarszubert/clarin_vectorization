Witajcie Moi Drodzy. Pamiętacie jak jakiś czas temu wspominałam Wam, że czytam książkę, która zupełnie mnie pochłonęła? W końcu mogę Wam o niej napisać. Kiedy próbowałam przebrnąć przez pierwsze strony moje odczucia były naprawdę mieszane... Myślałam, w jaki sposób może zainteresować mnie życie nastolatki, będącej mechanikiem w środku zatłoczonego chińskiego targu? Co więcej, dlaczego tak właściwie ona ma mechaniczną stopę? Nie poddałam się i czytałam dalej. Nawet nie wiem kiedy książka stała się moim kilkudniowym uzależnieniem. Wracałam do niej w każdej możliwej wolnej chwili. Historia kopciuszka, która rozgrywa się w dalekiej przyszłości, wciągnęła mnie tak bardzo, że nie chciałam kończyć jej czytać, a ostatnie kartki przewracałam z wielką niechęcią. Wewnątrz siebie zdołałam zaprzyjaźnić się z Cinder, która jako dziewczyna-cyborg musi zmagać się z brakiem akceptacji, przeciwnościami życia, podrywami młodego i zabójczo przystojnego, przyszłego cesarza oraz śmiertelną plagą nieuleczalnej choroby, na którą okazuje się być odporna. Z każdym rozdziałem dowiadywałam się czegoś nowego, co coraz bardziej składało się w jedną, niesamowicie intrygującą całość. Książka kończy się na fragmencie, który tak naprawdę dopiero otwiera nam bramę do dalszych przygód Cinder. Na szczęście to dopiero pierwsza część historii, a ja już z niecierpliwością czekam na kolejne. Polecam ją Wam bardzo serdecznie, bez żadnej komercyjnej ściemy. Naprawdę warto. UWAGA, UWAGA! Teraz wielka niespodzianka dla Was!! Jeśli chcecie wraz ze mną wyjechać do Chin, a dokładniej do Pekinu śladami głównej bohaterki książki Cinder, zapraszam do wzięcia udziału w konkursie. Konkurs jest związany z modą, także wiele moich czytelników powinno się w nim idealnie odnaleźć. W konkursie udział brać mogą przedstawiciele obu płci ;-) Laureat konkursu dostanie również tablet Samsung Galaxy. Pamiętajcie, że ten kto nie próbuję- niczego nie osiąga. Mam nadzieję, że każdy kto marzy takim wyjeździe, weźmie udział w konkursie! Wszelkie szczegóły dostępne pod tą aplikacją: http://apps.facebook.com/SagaKsiezycowaCinder              Już nie mogę doczekać się wyjazdu i tego, że spotkam się z jedną z Was! Powodzenia ;-) 