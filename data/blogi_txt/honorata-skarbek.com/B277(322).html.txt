Cześć Kochani! Piszę ta notkę z samolotu, ponieważ okazało się, że w Pekinie nie działał serwer, na którym umieszczony jest mój blog. Niedostępny był także Facebook, Twitter oraz YouTube. Z racji tego miałam z Wami ograniczony kontakt, który mam zamiar teraz nadrobić. Zacznijmy od początku... Na pierwszy ogień idzie Teneryfa, gdzie kręciłam teledysk do drugiego singla z płyty MILLION, pt. "Nie powiem jak". Na plan zdjęciowy przewidzieliśmy 3 pełne dni. Niestety po problemach w podróży związanych z opóźnieniem lotów i utknięciem na jedną noc w Barcelonie, ostatecznie mieliśmy tylko 1,5 dnia na nagranie całego materiału. Z początku wydawało się to niemożliwe, ale po odpuszczeniu sobie snu, jedzenia i odpoczynku, daliśmy radę. Już po raz trzeci powierzyłam swój teledysk duetowi Grymuza Lewicka. I jestem przekonana, że o efekt nie muszę się martwić! warunki kręcenia były nieco gorsze... Szczerze- najgorsze jakie miałam okazję w życiu przeżyć. Spanie po dwie godziny lub wcale, zero przerw na jakikolwiek posiłek, kilka łyków wody, mnóstwo stresu, a także kilku godzinne błądzenie po wyspie sprawiło, że byłam totalnie zrezygnowana. Z racji tego, że jestem perfekcjonistką, do samego końca dawałam z siebie maximum! Zdążyłam już zapomnieć o wszystkim, to co złe i czekam tylko na efekt końcowy teledysku. Jak na razie przedstawiam Wam niepublikowane dotąd nigdzie zdjęcia z Teneryfy oraz zmontowane na ich podstawie lyrics video z piosenką "Nie powiem jak". Mam nadzieję, że Wam się podoba. Watch   enjoy:                   dziękuję za prześliczną bluzę do teledysku www.loveitshop.pl !!  Możecie już głosować na piosenkę "Nie powiem jak", która znajduje się w propozycjach w radiu: ESKA https://www.eska.pl/goraca20   RMF FM https://www.rmf.fm/au/poplista.html  RMF MAXXX http://www.rmfmaxxx.pl/listy-przebojow/hop-bec-propozycje  Z góry dziękuję za wszystkie głosy! Jestem przeszczęśliwa, że ten utwór tak bardzo przypadł Wam do gustu. Jako ciekawostkę, zdradzę Wam, że to była ostatnia piosenka, którą nagrałam na płytę "MILLION".      Życzę Wam miłego dnia - kolejna notka już niebawem!! 