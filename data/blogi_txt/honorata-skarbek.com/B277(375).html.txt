Cześć! Niby mam wolne, niby wakacje, ale moje życie i tak pędzi do przodu w zawrotnym tempie. Wczoraj jeszcze w Gdyni, dzisiaj już w drodze do Krakowa, a pomiędzy zaliczona Warszawa. O tych podróżach w następnych notkach. Tym razem chciałam napisać coś o moim niedawnym koncercie w rodzinnym mieście- Zgorzelcu i pokazać Wam trochę zdjęć z tego wydarzenia. Od dawna, to właśnie na ten koncert czekałam najbardziej. Nigdy nikomu nie staram się niczego udowadniać, ale to właśnie tam, chciałam pokazać, co udało mi się osiągnąć przez te 3 lata, od momentu kiedy ostatni raz stałam na zgorzeleckiej scenie. Amfiteatr wypełniony był po same brzegi, ludzi było mnóstwo. Na szczęście bawili się ze mną od początku do końca, a ja sama już wariowałam na tej scenie od przypływu energii, którą dostawałam od publiczności. Koncert trwał ponad godzinę, zaśpiewałam 13 piosenek, w tym 2 bisy. Na scenie tańcowali moi tancerze, a cudnie przygrywali moi muzycy. Zdążyłam przebrać się 3 razy, a przy piosence "Her song", którą napisałam dla mojej mamy, zaprosiłam na scenę swoich rodziców oraz brata i wręczyliśmy im 50 pięknych, czerwonych róż. To był najbardziej wzruszający i emocjonalny koncert w mojej karierze. Każdy jest na swój sposób wyjątkowy, ale chciałabym, aby każdy wyglądał tak jak ten. Teraz dalej ruszamy w trasę, najbliższe koncerty:   13/07 - Przemyśl, Klub Neo, start: 22:00, wstęp: 18 zł, brak ograniczeń wiekowych 14/07 - Słubice, Lat Zet, plener, wstęp wolny 3/08 - Szczecin, Eska Music Awards, plener 17/08 - Łabunie, Klub Gorzelnia, start 23:40, brak ograniczeń wiekowych 17/08 - Tomaszów Lubelski, Klub Lwowski, start: 1:30, brak ograniczeń wiekowych 15/09 - Skierniewice, plener, wstęp wolny Poniżej zdjęcia z koncertu w Zgorzelcu: zdjęcia: Hubert Kamieniew, https://www.facebook.com/DreamDesignPhotography?fref=ts    Jak wakacje? Opowiadajcie. Love, H. 