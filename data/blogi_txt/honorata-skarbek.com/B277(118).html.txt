Hej!! Sama w to nie wierzę, że już jest... 3 miesięczna praca i ciągłe, męczące poprawki w końcu doszły do skutku. To mój najbardziej czasochłonny dotychczasowy projekt, niemniej jednak jestem z niego najbardziej zadowolona. Miałam wolną rękę co do wizji artystycznej teledysku, sama zrobiłam stylizację i wybrałam ekipę do zrealizowania mojego pomysłu. No właśnie... bez nich nie byłoby niczego. Grymuza Lewicka, bo o nich tu mowa znosiły wszystko bardzo dzielnie. Wersji teledysków było... uwaga... 8 !! Z czego, dla mnie najlepsza była jakoś tak hmmm 3? Natomiast decyzja o ostatecznej zapadała z tygodnia na tydzień przez 2 miesiące, kiedy ciągle dochodziły jakieś nowe aspekty, które trzeba było wziąć pod uwagę. Teraz już kasuję to ze swojej pamięci. Natomiast jest jeszcze wiele rzeczy, które bym poprawiła i rozegrała zupełnie inaczej... Np. to, że na oficjalnych kanałach VEVO nie można oglądać teledysków polskich artystów np. w USA, Niemczech i paru innych krajach, poblokowane są również na smartfonach, iPhonach czy iPadach, ponad to mają jakieś dziwne zastrzeżenia co do jakości obrazu i wrzucili mój klip w jakości 480p, co jest dla mnie lekkim żartem, ponieważ na wersjach próbnych wrzucanych na prywatny kanał na youtube jakość była HD. Niemniej jednak trochę nie miałam już siły walczyć i nie chciałam Was zwodzić kolejny miesiąc. Jak na te wszystkie perturbacje i tak sukcesem jest, że LALALOVE ujrzało światło dzienne ;-)  Teledysk już wyszedł i ma się dobrze       Może teraz trochę o pomyśle. W czasach, gdy scenariusze teledysków i ich fabuły są tak pogmatwane, że odbiorca często, tak naprawdę nie jest w stanie zorientować się, co ich autor miał na myśli, zdecydowałam się na prosty, czysty wizerunkowo przekaz, do którego każdy może dopisać sobie swoją indywidualną historię, wsłuchując się w słowa piosenki. Chciałam napisać piosenkę o miłości, która nie będzie w banalny sposób przekazywała emocji i uczuć między dwojgiem ludzi nasączona balladowym, smutnym brzmieniem. Zaplanowałam mocny, energiczny utwór, ukazujący siłę i niezależność dziewczyn/kobiet (może też być interpretowana w drugą stronę- do mężczyzn), które jak wiadomo, czasami same nie wiedzą czego chcą. Jedno jest pewne- chcemy być kochane, szanowane, dowartościowywane i traktowane jak księżniczki, a jeśli ta druga strona nie spełnia naszych oczekiwań, ciągle nas zawodzi lub nie docenia tego co ma- same bez nich poradzimy sobie doskonale, a oni będą prędzej czy później żałować swojej niewykorzystanej szansy i straty, której nie będzie dało się już odzyskać. Chciałam, aby każdy kto przesłucha "LALALOVE", poczuł się silniejszy i pewniejszy siebie, po zerwanym związku, nieudanym budowaniu relacji, bądź po zdradzie czy oszustwie. Doceńmy samych siebie i zostawmy daleko w tyle ludzi, którzy na nas nie zasługują. Każdy z Was jest wyjątkowy i na każdego czego wyjątkowa druga połówka, na którą kiedyś trafi. To dla mnie największa satysfakcja, kiedy tak wiele osób zdążyło utożsamić się z piosenką LALALOVE. Dostaję mnóstwo wiadomości od Was, że przedstawia ona dokładnie sytuację w Waszym życiu. W czasach kiedy kupowane są odtworzenia na youtubie, mam nadzieje, że teledysk LALALOVE w uczciwy sposób zyska swoją rzeszę sympatyków :)              Dzisiaj (sobota, 15/12/12) ok. godz. 18:00 zapraszam wszystkich przed telewizory na muzyczny kanał EskaTV, gdzie odbędzie się telewizyjna premiera teledysku do LALALOVE. Uwierzcie mi, że warto zobaczyć na większym ekranie, niż ten od komputera :) LALALOVE YOU ALL. Hon.  PS Mam dla Was świąteczną niespodziankę, a szczególnie dla osób z Krakowa i okolicy. Na hasło rabatowe "HONEY" otrzymacie -10% zniżki na zabiegi w NZOZ PERFECT MEDYCYNA ESTETYCZNA (http://www.facebook.com/NZOZ.Perfect) Kraków al. Grottgera 22/1 www.gabinetyperfect.pl oraz w sklepie internetowym www.givenday.pl. Oba rabaty ważne są tylko do końca roku, także warto skorzystać już teraz, jeśli nie macie pomysłu na prezenty dla bliskich lub chcecie sprawić sobie jakiś prezent ;-) Ja po nowym roku wybieram się tam na zabieg mezoterapii na skórę, dzięki której mam nadzieję, że moje włosy będą zdrowsze, gęstsze i mocniejsze. Może ktoś z Was przechodził już mezoterapię skóry głowy i podzieli się w komentarzu swoimi doświadczeniami?; 