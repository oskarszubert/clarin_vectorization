Cześć Skarby! Dzisiaj są moje 20 urodziny... Specjalnie wyłączyłam przypominajkę facebookową, żeby nie dostać zmasowanego ataku spamu. Kto pamięta sam z siebie, ten pamięta :) 20 lat minęło jak jeden dzień. Tak wiele cudownych rzeczy udało mi się zrobić przez ten czas. Spełnić tak wiele marzeń. Stać się silną i świadomą swojej wartości osobą. Równie wiele się zweryfikowało- priorytety, wartości, przyjaźnie... Cieszę się, że od najmłodszych lat sama uczyłam się życia i jestem wdzięczna moim rodzicom, że nie dawali mi dużych ograniczeń. Od najmłodszych lat pracowałam sama na siebie, wstawając o 5 rano na zbieranie wiśni, kolędowaniem po osiedlu czy sprzedawaniem owoców z działki mojego dziadka... Na każdą zachciankę musiałam zapracować sobie sama. Piszę o tym dlatego, bo ostatnio zastanawiałam się, co przyczyniło się do tego, że udało mi się odnieść sukces w młodym wieku. Bardzo się cieszę, że nigdy nie miałam niczego podstawianego pod nos na tacy. Dzięki temu nauczyłam się wytrwałości i determinacji. Chciałam również podziękować wszystkim osobom, które spotkałam na swojej drodze życia. Każdy z Was jest dla mnie inspiracją i czegoś mnie nauczył. Dzisiaj wkraczam w nowy etap życia, bez "naście" ;-) 20 lat!! Życzę sobie przede wszystkim zdrowia, które wydaje mi się coraz gorsze :( (znów jestem chora...). Szczęścia i satysfakcji, robiąc to co kocham, czyli wszystko związane z artystyczną stroną mojego życia. Dużo prawdziwych i szczerych ludzi i uczuć. Waszego wsparcia.   Zdjęcia z imprezy urodzinowej w kolejnej notce, jak na razie prezenty, za które serdecznie dziękuję moim kochanym znajomym.                                 Już niedługo, jutro tj. 24/12/12 mój blog będzie obchodził swoje 3 urodziny! Czy jest tu ktoś, kto jest ze mną od początku istnienia tego bloga? Dajcie znać w komentarzach :)   Przesyłam Wam wielkie świąteczne buziaki, jutro postaram się nagrać dla Was jakiś świąteczny filmik. Kiss     PS Zapraszam Was serdecznie do oglądania/słuchania mojego najnowszego wywiadu sprzed kilku dni :) m.in. o najnowszym klipie LALALOVE i problemach przy jego powstawaniu, znajomości z Zombie Boy'em, blogerkach modowych oraz największym muzycznym marzeniu. Polecaaaam, bo naprawdę bardzo fajnie wyszło :) 