Jutro wyjazd o 5:25, w Katowicach będę o 13:45, o 16:00 mam pierwszą próbę w spodku, a później parę spotkań... Dzisiaj płakałam przez cały dzień, moje gardło wciąż jest w tragicznym stanie. Nie oszukujmy się, po prostu nie mogę mówić, a co dopiero śpiewać. Nie wiem co powinniśmy zrobić, mój managament i nauczycielka śpiewu radzą, że mam zaśpiewać z playbacku, ale ja do końca będę z tym walczyć i nie dopuszczam do siebie nawet takiej myśli. Chcę połączyć się z moimi fanami tym, co pochodzi bezpośrednio ode mnie, a nie sztuczną taśmą, lecz kiedy nie będzie już innej opcji, to nic innego mi nie pozostanie. Z resztą śpiewając po raz pierwszy w telewizji i przed tak dużą publicznością i robić to za pomocą playbacku, nie wróży dobrze. Mimo tego, czasami jest to konieczne. To siła wyższa, której nikt nie jest w stanie przezwyciężyć. To żaden wstyd, kiedy coś mnie po prostu przerasta... Obiecuję, że zrobię wszystko co w mojej mocy, a już na pewno będę szczera wobec swoich fanów i słuchaczy. Najgorsze jest to, że chciałam w końcu pokazać na co mnie stać, naprawdę długo przygotowywałam się do tego występu, a tu niespodziewanie spadła na mnie choroba. Mój organizm jest strasznie słaby pod względem układu immunologicznego i gdyby nie leki, które biorę codziennie od kilku lat tak naprawdę mój organizm nie miałby siły sam bronić się przed bakteriami. Dlatego też, jak na pewno zdążyliście zauważyć, na moim blogu często narzekam na to, że znów mam anginę, grypę czy zapalenie oskrzeli. Mam tak od 5 lat i żaden lekarz nic nie może na to poradzić. Jest mi teraz tak cholernie przykro, czuję się jakbym miała oszukać samą siebie i Was śpiewając z playbacku. Może dla innych wokalistek/wokalistów to nie jest problem i nawet wolą i łatwiej im jest kiedy mają możliwość śpiewania z taśmy, co więcej, największe gwiazdy czasami tak po prostu robią, ale ja w najgorszych snach nie przewidziałabym tak swojego pierwszego tak dużego publicznego występu.Oczywiście już były domysły, że specjalnie piszę o chorobie, bo nie potrafię śpiewać i chce się wybronić chorym gardłem... Co do tej kwestii nie jestem w stanie tego udowodnić, nie będę przecież skanowała zaświadczenia od lekarza. Z resztą nie będę przecież pisać przed każdym moim występem, że jestem chora to niedorzeczne. Zagrałam już mnóstwo koncertów na żywo i jeszcze więcej występów, na których mój głos był w normalnym stanie...Wiecie, jestem między młotem, a kowadłem. Śpiewając na żywo, nie dam rady wydobyć z siebie głosu, to nie będzie jakiś fałsz, czy nieumiejętność śpiewania, tylko gardło zawalone chrypą, co brzmi tragicznie. Z drugiej strony- śpiewanie z playbacku dla niektórych będzie przypieczętowaniem, że nie potrafię śpiewać. Nie wiem co mam robić. Albo zdarzy się cud i odzyskam głos, albo zbłaźnie się głosem, albo zaśpiewam z playbacku. Wszystko okaże się w ciągu najbliższych dwóch dni.Może to chore, że się tak przejmuje. Wiele osób z branży pisało mi, że nie ma czym, że to tylko jeden z moich setek innych występów, które mnie czekają - to piękne, dziękuję za wiarę i za każde słowo wsparcia. Naprawdę liczyłam na ten występ, naprawdę chciałam pokazać, że jestem warta uwagi i miało to być formą podziękowania dla wszystkich, którzy dali mi kiedykolwiek jakąś szansę. Mimo tego, z playbacku czy na żywo, obiecuję, że dam z siebie wszystko, co w mojej mocy.Miałam o tym nie pisać, ale jestem z Wami w 100% szczera od początku do końca, dlatego nie będę niczego ukrywała. Każdy ma gorsze chwilę, problemy i czasami pod górkę, nie będę na siłę się uśmiechać jak właśnie tracę kolejną chusteczkę wycierając łzy.Kocham Was, wiem że i tak ze mną będziecie, jakąkolwiek podejmę decyzję. 