Zapewne wiecie, że jestem ogromną miłośniczką tatuaży. Kocham je w każdej postaci i w każdych ilościach. Jest to genialna forma sztuki na ludzkim ciele, która zazwyczaj niesie ze sobą jakiś przekaz i historię, a czasami są robione zupełnie spontanicznie i bez głębszych refleksji. Ja wolę te pierwsze. Pierwszy tatuaż zrobiłam sobie mniej więcej rok temu, jakoś w kwietniu i był to przyozdobiony kolorowymi kwiatkami klucz wiolinowy na nadgarstku, następnie w sierpniu dorobiłam do niego pięciolinie, trzy nutki i napis "make dreams come true", a w listopadzie do kolekcji doszedł napis "never say never" na karku. Szanuję to, że są różne zdania na temat tatuaży, a zwłaszcza na temat tatuaży u dziewczyn/kobiet, ale ja od najmłodszych lat czekałam na to aż będę mogła zrobić sobie swój pierwszy tatuaż, a później jeszcze kilka razy przyozdobić swoje ciało. Zdaję sobie sprawę, że mogę tego żałować za kilkanaście bądź kilkadziesiąt lat, ale jeśli miałabym ograniczać się z każdej strony, to prędzej żałowałabym, że czegoś nie zrobiłam, aniżeli na odwrót ;) Przez ostatnie kilka miesięcy zastanawiałam się nad tym co kolejnego trafi na moje ciało, myślałam nad diamentami, kokardkami, serduszkami, ale to raczej forma ozdobna, a jak wcześniej wspominałam- dla mnie liczy się przekaz. Zdecydowałam, że będą to ptaszki. Ptaki, które symbolizują wolność, wzbicie się ponad podziały, walkę z grawitacją, swobodę. To piękna forma ucieleśnienia wolności, a umieszczając to na całe życie na swoim ciele, przypieczętuję swoje pragnienie pozostania wolną na zawsze.Jeszcze nie wiem ile będzie tych ptaszków i w jakim miejscu, ale myślę mniej więcej o trzech w różnych kształtach, znalazłam kilka zdjęć w necie:A ja smarkająca, kichająca, kaszląca uciekam zaraz spać...Dobranoc. 