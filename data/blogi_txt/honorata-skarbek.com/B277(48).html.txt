Cześć :) Nawet nie wiecie jak jest mi miło, kiedy pod notkami, w których poruszam bardzo istotne dla mnie kwestie, znajduję w Waszych komentarzach tyle zrozumienia i wsparcia. To sprawia, że wiem, że nie jestem sama na tym popieprzonym świecie z takim, a nie innym usposobieniem. Bardzo Wam za to dziękuję.   Dzisiaj dla Was kilka zdjęć i filmików Happy. Piesek rośnie jak na drożdżach, dzisiaj kończy 3 miesiące i waży już 1,6 kg - kawał chłopa :D Uwielbiam to uczucie, kiedy wracam do domu i niezależnie od godziny przy drzwiach stoi kłębek czarnej sierści, który tak szczerze i prawdziwie cieszy się, że Cię widzi, a Ty czujesz, że na Ciebie czekał.               a teraz kilka filmików z udziałem tej czarnej, puchatej kulki: Sama słodycz, prawda? Tak bardzo jaki jest słodki- tak niegrzeczny, wyszczekany i wymuszający wszystko na wszystkich, ale wystarczy że spojrzy się na mnie tymi wielkimi oczami i wszystko mu wybaczam :) Moje małe szczęście, nie bez powodu ma na imię Happy. Pozdrawiam Was serdecznie, trzymajcie się ciepło. H. 