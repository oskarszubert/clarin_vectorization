Cześć Skarby moje :) Jak minął Wam piątek ? Ja, jak już wspominałam we wcześniejszych notkach, miałam swoją premierową imprezę dotyczącą teledysku do piosenki SABOTAŻ. Miałam na sobie dwie cudowne sukienki- pierwsza w kolorze pudrowego różu z koronki od Sebastiana Szrajbera, a druga ze złotymi cekinami i długim trenem od Lany Nguyen + buciki DeeZee. O godzinie 00:00 pod mój dom podjechała przepiękna biała limuzyna Lincoln Excalibur i razem z koleżankami pojechałyśmy pod klub GLAM. Tam, właściciel klubu przywitał mnie bukietem białych róż. Klub był po brzegi wypełniony ludźmi, z racji tego, że bywam tam bardzo często, to rzeczywiście wczoraj była to jedna z rekordowych liczb. Na koncercie śpiewałam 4 piosenki, co mnie ucieszyło to to, że ludzie bardzo pozytywnie reagowali i byli chętni do zabawy, mimo uderzającego gorąca, które biło z głównej sali. Zaczęłam od piosenki "Runaway", którą śpiewałam na huśtawce i aż mnie ścisnęło w sercu kiedy ludzie śpiewali refren głośniej ode mnie :) Na ostatniej piosence "We Found Love" do góry wystrzeliło konfetti, a ja szczęśliwa zeszłam ze sceny. Mam dla Was kilka zdjęć ściągniętych z internetu i 3 prywatne: A tych co jeszcze nie widzieli teledysku, zapraszam serdecznie do oglądania:   Dzisiaj spędzam spokojny dzień z moim mężem :) Kiss. 