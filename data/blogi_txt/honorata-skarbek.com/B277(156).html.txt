czeeeść! Pływamy sobie po oceanie atlantyckim, z góry świeci na nas cudowne słońce, a wokół nas przepiękne krajobrazy i klimatyczne wysepki karaibskie. Zatrzymujemy się na tych najbardziej interesujących i jestem naprawdę pod wrażeniem tego jak tu jest inaczej... Rozwój cywilizacji stanął w miejscu. Idąc uliczkami każdej z wysp spotyka się mnóstwo straganów ze świeżymi owocami czy rybami. Dzisiaj kupiłyśmy sobie naszyjniki z muszelek, ponieważ urzekł nas malutki murzynek stojący przy straganie, na którym pracowała jego mama. Gratisem do łańcuszków było zdjęcie z tym przesłodkim maluchem, któremu defakto spodobało się zadawanie mi ciosów. Później z Patiną uczyłyśmy się nurkować. Oczywiście szybko nam się to znudziło (zwłaszcza, że byłyśmy całe w glonach) i zaczęłyśmy biegać po plaży i rzucać w siebie czarnym piaskiem wulkanicznym. Była poważna bitka... Tak o to wyglądając, jak morskie stwory, ociekające czarnym piaskiem, mułem i glonami, skroplone cholernie słoną wodą, wróciłyśmy na jacht, gdzie czekała na nas kolacja. Warto jeszcze wspomnieć, że znalazłyśmy kilka muszli, wielkości ludzkiej głowy.Co najgorsze to to, że dzisiaj spaliłam się na całęgo, moje nogi z tyłu wyglądają jakbym pomalowała je na czerwono i pieką, parzą, palą, płoną niesamowicie.. Płonące michały. Szkoda gadać, ale u mnie to standard. Pociesza mnie fakt, że Patina zrobiła to samo z twarzą.Wczoraj, chcąc dojechać pontonem z jachtu do pubu na jednej z wysp, w połowie drogi na wodzie złapała nas karaibska ulewa, jakiej jeszcze nigdy w życiu nie widzieliśmy... W 10 sekund byliśmy tak przemoczeni jakbyśmy dopiero co wyszli spod prysznica. Gdy już dobiliśmy do brzegu i rozpaczliwie pokonywaliśmy drogę z mostku pod najbliższy dach w barze, wszyscy tubylcy powitali nas gromkimi brawami.... A dzień wcześniej zabrakło nam paliwa w pontonie na środku morza i gdyby nie dwóch rybaków, którzy wracali z łowów, to pewnie byśmy dodryfowali do Jamajki.... Aaaaa jeszcze tylko wspomnę, że wczoraj, przechadzając się po jednej z plaż, napotykając na swojej drodzę wielką skałę i próbując ją przejść, poleciałam jak długa na piszczel, prawie go sobie łamiąc, ale na szczęście skończyło się tylko raną na pół nogi :) Przygód jest dużo, śmiechów dużo, foszków też parę poleciało, ale wszystko jak najbardziej pozytywnie!Do poczytania za jakiś czas jak znów złapię neta.Love yall. 