Cześć! W końcu przyszedł czas na mnie... Pośród panujących wirusów jakoś udawało mi się przetrwać, natomiast wczoraj obudziłam się z zupełnie zawalonym gardłem :( Na szczęście od razu włączyła mi się "akcja-reanimacja" i po 24h leczenia domowymi sposobami, witaminkami i przepysznym rosołkiem, poczułam się jak nowonarodzona. Miejmy tylko nadzieję, że kaszel przejdzie mi jak najszybciej. Podsumowując, dwa ostatnie dni spędziłam w domu, wygrzewając się w łóżku i oglądając filmy. W poniedziałek wybrałam się na siłownie, po której jeszcze mam zakwasy! W piątek, o ile będę już zdrowa, również planuję się nieco pomęczyć. To rzeczywiście się sprawdza, że człowiek czuje się o niebo lepiej po wysiłku fizycznym.   Poniżej kilka zdjęć ze znajomymi + zimowa i domowa stylizacja: buty- Guess, czapka- CTT Label, sweterki- http://myred.pl/, spodnie, szalik- Zara, legginsy- H M, płaszcz- http://www.sheinside.com/, torebka- Sabrina Pilewicz     Życzę Wam miłego wieczoru, a ja wracam do pracy mailowej i organizacyjnej co do koncertów, których szykuje się już coraz więcej. Cudownie!!     PS Czy ktoś z moich czytelników będzie w Nowym Jorku w dniach 11-18/02 ? Dajcie znać :) Chociaż najwyżej nakręcę dokument zatytułowany "HONEY sama w NOWYM JORKU". Co do zwycięzcy konkursu dla głosujących to chcę tylko zaznaczyć, że zupełnie nie mam nic wspólnego z wyborem drugiej osoby. Głosowanie odbyło się spośród kilku tysięcy głosujących z całego świata i zapewne sama dowiem się dopiero na miejscu, z kim będę miała przyjemność dzielić swój pobyt w NYC. 