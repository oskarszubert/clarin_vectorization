Cześć Kochani! Tym razem o filmie. Osobiście jestem maniaczka kina i kiedy pozwala mi na to czas co najmniej raz w tygodniu wybieram się na jakąś filmową nowość. Ostatnim razem zauważyłam, pewien film, którego zwiastun zwrócił moją uwagę. Nosi tytuł "Czas na miłość". Film, za którego scenariusz i reżyserie odpowiedzialny jest Richard Curtis, opowiada o chłopaku- Tim'ie, który potrafi przenosić się w czasie, dzięki czemu trafia na swoją miłość życia Mary. Tim nie może zmienić biegu historii, ale ma umiejętność wpływania na to, co się dzieje lub zdarzyło wcześniej w jego własnym życiu. Dzięki swoim nadprzyrodzonym zdolnościom Tim jest w stanie oświadczyć się w sposób perfekcyjny, uratować swoje przyjęcie weselne od najgorszego toastu drużby oraz uchronić swojego najlepszego przyjaciela przed zawodową katastrofą. W miarę jednak jak  fantastyczne życie Tima nabiera tempa, chłopak przekonuje się, że jego „dar” przenoszenia się w czasie nie jest w stanie uchronić go przed smutkami oraz wzlotami i upadkami dnia codziennego, które są udziałem każdego zwykłego śmiertelnika. A w dodatku, podróże w czasie niosą ze sobą nie tylko same korzyści, ale również poważne ograniczenia i zagrożenia. „Czas na miłość” to komedia o uczuciu i przenoszeniu się w czasie, która pokazuje, że koniec końców do korzystania z życia pełnymi garściami nadprzyrodzone umiejętności nie są tak naprawdę potrzebne. Premiera w Polsce odbędzie się 20 września. Kto ma zamiar się wybrać do kina? W związku ze zbliżającą się premierą tego filmu, ogłaszam konkurs. Zadanie konkursowe, to napisać, dlaczego chcesz się wybrać na ten      film do kina? Odpowiedzi piszcie w komentarzach wraz ze swoim adresem mailowym. Autorzy 10 najciekawszych komentarzy otrzymają podwójne zaproszenia na przedpremierowy seans, który odbędzie się 16 września w Warszawie w Galerii Mokotów w Cinema City o godz. 20:15 w sali 1. Zapraszam do wzięcia udziału w konkursie, osoby które są z Warszawy, okolic, bądź mają możliwość dojazdu do stolicy. Regulamin konkursu „Czas na miłość” dostępny tu: http://gadzetomania.pl/regulamin-konkursu-czas-na-milosc Pozdrawiam Was bardzo serdecznie. H. 