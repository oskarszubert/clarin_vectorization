Hej! Wczoraj spędziłam świetny dzień, na spotkaniach służbowych i ze znajomymi. Pod wieczór wybrałam się na koncert zespołu HURTS. Nigdy nie byłam ich fanką, a jedyne piosenki, które znałam to single, natomiast po koncercie jestem zupełnie oczarowana! Zespół zrobił na mnie ogromne wrażenie! Co istotne, panował świetny klimat z racji tego, że był to prywatny event, na którym było zaledwie 200 osób. Hipnotyzujący wokal i charyzma + złapanie białej róży od wokalisty- bezcenne. Podsumowując świetny koncert, tego było mi trzeba! ;) Poza tym jestem bardzo pozytywnie zaskoczona reakcją pewnej osoby. Mimo swojej permanentnej naiwności, myślę, że często wyczuwam prawdziwe intencje ludzi i ich dobre lub złe aury. Już odbiegając od tej sytuacji- pamiętajcie, aby nigdy w życiu nie sugerować się opinią innych ludzi lub złudnie oraz błędnie opiniotwórczych środków masowego przekazu. To wszystko jest takie zakłamane, nieprawdziwie i sztucznie nadmuchane... przykro mi, że ludzie nie potrafią na tyle samodzielnie myśleć i ślepo podążają za tłumem. Najistotniejszy jest w tym wszystkim dystans- z jednej i z drugiej strony.  Poniżej przedstawiam Wam stylizację z czwartkowych urodzin magazynu ELLE. Na niektórych zdjęciach mam ewidentną "ciążę", ale sos z grzybów prosto z lasu o cudownym zapachu i smaku, był tego wart! :)           Sukienka- TOMAOTOMO, buty- sheinside.com  Dzisiaj wprowadzam ostatnie poprawki do gotowego już teledysku "LALALOVE". Dostałam już również wypieszczona piosenkę po finalnej obróbce- brzmi rewelacyjnie. Nawet nie wiecie jak już bardzo chciałabym Wam ją pokaazać, niestety jestem zależna od wielu innych czynników, na które nie mam wpływu. Obiecuję, że efekt finalny będzie wart oczekiwań! KISS, trzymajcie się ciepło! 