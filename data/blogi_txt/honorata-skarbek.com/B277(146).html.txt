Cześć Kochani!! Jak już więcie, bądź też jeszcze nie wiecie, w środę 11/01/12 odbyła się telewizyjna premiera mojego teledysku do SABOTAŻ / SABOTAGE na kanale VIVA Polska. Przez 2 tygodnie tylko na tym kanale będziecie mogli go oglądać. W drugiej połowie stycznia klip pojawi się na moim oficjalnym kanale HoneyVEVO, także nie martwcie się- już niedługo każdy z Was będzie mógł go oglądać ile tylko dusza zapragnie ;) Dzisiaj napiszę Wam moją interpretację teledysku, który przez jakiś czas powstawał w mojej głowie. Cały wizualnie przekazywany obraz klipu ma dla mnie ogromne znaczenie, które odzwierciedla powstanie całej piosenki i historii, która za nią stoi. Piosenka dedykowana jest dla wszystkich tych, którzy próbowali kiedykolwiek wprowadzić SABOTAŻ w moje życie, chcieli podejmować za mnie decyzje, nie biorąc pod uwagę moich potrzeb czy sugestii, kierować mną i mówić co mam robić, nie patrząc w ogóle na to czy jest to zgodne z moimi wartościami i z tym co chcę osiągnąć bądź zrobić. To właśnie z tego powodu to najważniejsze piosenka na moim albumie, z dnia na dzień staje się coraz bardziej świadoma swojej drogi muzycznej i zauważam wiele błędów, które popełniłam, ale to tylko nauczki na przyszłość. Ma też drugie dno- powinna dodawać siły, otuchy i wiary we własne możliwości.  Każdy z nas ma w sobie swoistego rodzaju "wewnetrznego krytyka", który sabotuje nasze marzenia, dążenia itd. Po myśli "chciałbym coś zrobić" pojawia myśl "ale na pewno mi sie nie uda- nie mam dość szczęścia, wiedzy, zapału czy pieniędzy". Jest również w okół nas wiele ludzi, którzy stają na naszej drodze, próbują podcinać nam skrzydła, starają się nas ograniczyć. Takie jednostki sabotują nasz świat, nasze pomysły, ale nigdy nie wolno się poddawać i trzeba walczyć o swoje marzenia. Każdy z nas jest panem swojego życia. W teledysku Zombie Boy uosabia postać przeciwnika napawającego zwątpieniem, który pojawia sie niespodziewanie w różnych trudnych momentach i sprawia, ze tracimy wiarę w siebie, we własne moźliwości - to taki symboliczny wróg. Teledysk pokazuje, że trzeba znaleźć w sobie siłę, samodzielnie lub z pomocą najbliższych, żeby stawić mu czoła, i wyjść na przeciw! Taniec symbolizuje metaforyczną walkę. W video występuje również wiele symboli oznaczających poznanie "wroga" i oswojenie go. Zwątpienie "czai się" na nas (tajemnicze ujęcia Zombie Boya w ciemnej scenerii), a my czujemy się niezdatni do wykonania jakiegokolwiek ruchu (skrępowanie nóg i rąk linami), następnie podskakiwanie Zombie Boy'a w kolorowej marynarce przedstawia przezwyciężenie nieuchwytnego wroga,  a my po uwolnieniu się od strachu (rozwiązywanie liny, wypuszczanie białego gołębia- symbol pokoju) i po oczyszczeniu się z niego (deszcz, woda) odczuwamy siłę, pozytywną energię i chęć do działania, patrzymy pozytywnie w przyszłość (huśtawka). Finał teledysku - pękanie szyby dzielącej mnie od jej Zombi Boya, po tym jak przestałam się go bać, podkreśla uwolnienie się od wszystkich problemów, rozbicie zwątpienia, oznacza siłę. Teledysk opowiada o walce w własnymi słabościami, strachem, o tym że nie można się im poddawać i rezygnować ze swoich marzeń, nie wolno tracić nadziei "Od jutra będą znów nowe dni, lepsze dni. Wierze w to z całych sił"; 'Nigdy więcej nie chce się bać, teraz wszystko mogę przetrwać". W piosence pojawiają się symboliczne zwroty "Czym prędzej zmyć muszę to z całej siebie" stąd w klipie woda, która ma zmyć wszystkie negatywne aspekty z naszego życia, z którymi chcemy skończyć. Przedstawienie walki z własnym lękiem i słabością jest pokazane jako prawdziwa wojna "życie na linii ognia", "strzały" itd. Wywołało to u mnie"wojskowe" skojarzenia - stąd przygotowania do walki wyglądają troche jak wojskowa odprawa, wybrana mroczna lokalizacja ma się kojarzyć z bunkrem, a stylizacje mają nieco militarnych akcesoriów (wojskowe buty, nieśmiertelniki, barwy wojenne). Teledysk jest tak skonstruowany, że trzeba obejrzeć go kilka razy żeby wyłapać te wszystkie detale, żeby się za szybko nie znudził. Podzielony jest celowo na dwie zupełnie inne części- to konfrontacja wojny (niszczenie swoich słabości) z pokojem (życie w harmonii z samym sobą). Po szczególnym objaśnieniu, mam nadzieję, że teraz zrozumiecie co chciałam przekazać oglądającym mój najnowszy teledysk. Myślę, że słabości przedstawione w piosence/ teledysku dotyczą wszystkich ludzi. Niezależnie od wieku, często boimy się działać, marzymy o wielkich rzeczach, ale coś wstrzymuje nas przed postawieniem pierwszego kroku. Ja przezwyciężyłam już własne słabości oraz zwątpienie ze strony innych ludzi. Życzę Wam z całego serca tego samego, pnijcie się do góry, trzymam kciuki!!  A przed Wami świeżutki jeszcze, dodany przed sekundą oficjalny making of nr 1 z kręcenia teledysku:     Pozdrawiam serdecznie, HSH. 