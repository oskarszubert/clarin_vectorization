Cześć Kochani! Jak zapewne mogliście zauważyć od ponad roku, konsekwentnie nie pojawiam się na żadnych imprezach medialnych, których tematyka odbiega od muzyki. W tym roku mogliście zobaczyć mnie tylko na festiwalach, rozdaniach muzycznych nagród czy ogłoszeń nominacji do nich. Z perspektywy czasu sama przestałam poważnie postrzegać osoby bijące ściankowe rekordy. Swego czasu sama poszłam na kilka bezsensownych imprez, których tematyka w ogóle mnie nie interesowała, ale myślałam, że tak trzeba. Byłam świeżynką w tym biznesie, nie wiedziałam co powinnam robić, a czego nie. Każdy popełnia błędy, szczególnie kiedy ma się naście lat. Nigdy w życiu moim celem nie były blaski fleszy. Uważam to za próżne i bezcelowe- szczególnie w naszym kraju i w naszym show-biznesie. Myślę, że ranga osób zaliczających kilka imprez w tygodniu spada bardzo nisko. Cieszę się, że dojrzałam do tego, aby skupić się tylko na mojej karierze w formie muzycznej, czyli takiej, w której chcę się realizować. Nie muszę robić wokół swojej osoby sztucznego zamieszania, mój blog cieszy się ogromną popularnością, zagrałam już w tym roku kilkadziesiąt koncertów, łącznie moje płyty sprzedały się ponad 20 tysięcy razy. Wszystko dzięki moim wspaniałym fanom i mojej konsekwencji w dążeniu do celu. Wyjątki robię dla imprez o tematyce dla mnie wyjątkowej. Tym razem wybrałam się na 3000 wydanie Pop Listy RMF FM. Ta stacja radiowa jest dla mnie ogromnym wsparciem od początku mojej kariery. Piosenka "NIE POWIEM JAK" znalazła się na płycie wydanej z okazji 3000 Wydania Pop Listy i bardzo dziękuję za to wyróżnienie! Kilka zdjęć z tej imprezy: naszyjnik- New Look, top, spódnica, pasek- Zara, buty- Kazar make-up: Karolina Trębacz  Wielkie buziaki dla Was. LOVE  PS Nike Air Max trafiają do właścicielki/a maila: dedoem@hotmail.com 