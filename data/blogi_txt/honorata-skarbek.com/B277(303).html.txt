Witam Was w ten piękny, słoneczny poranek. Czy macie dla mnie jakieś rady, aby pozbyć się przeszywającego kaszlu? Gardło już mnie nie boli, aczkolwiek pozostał (jak zwykle) okropny kaszel, który zazwyczaj utrzymuje mi się 2 tygodnie, a KONIECZNIE musi on zniknąć w ciągu 3 dni. Jakiś złoty środek? Z góry dziękuję za rady. Jestem coraz bardziej podekscytowana występem na Esce, a po południu napiszę Wam coś jeszcze bardziej ekscytującego... :)Jak na razie mam dla Was wywiad, który został ze mną przeprowadzony przez stronę http://honey.cyf.plMateusz: Kiedy to po raz pierwszy na poważnie zaczęłaś myśleć o muzyce ?Honey: W pierwszej klasie gimnazjum, kiedy po raz pierwszy wygrałam konkurs talentów, wtedy doszło do mnie, że jest to coś, co kocham robić najbardziej i z czego czerpię niesamowitą satysfakcję. Mateusz: Kto Cię najbardziej wspierał w dążeniu do wyznaczonych sobie celów ?Honey: Najbardziej wspierali mnie moi fani, na których zawsze mogę liczyć. To dzięki nim i dla nich udało mi się osiągnąć to co do tej pory, Tworzymy razem jedność i mam nadzieję, że nasza symbioza będzie trwać wiecznie.Mateusz: A kto rzucał Ci przysłowiowe kłody pod nogi ?Honey: Było wiele takich osób i wciąż są. Staram się nie skupiać nad tą „złą stroną mocy” i wciąż robić swoje. Teraz po tym czasie wiem, że nie mogę ufać wszystkim, tak jak robiłam to kiedyś.Mateusz: Jak to się stało (za czyją namową/pomocą) nagrałaś płytę ?Honey: Z pomocą mojego managera, z którym podjęłam współpracę w kwietniu 2010 i od razu zaczęliśmy pracować nad materiałem demo, a później, po podpisaniu kontraktu z wytwórnią, już nad właściwą debiutancką płytą. Wiele mu zawdzięczam.Mateusz: Czy spotykasz się na ulicy z komentarzami ? Jakiego typu są tokomentarze ?Honey: Jasne, coraz częściej. Co wcale nie oznacza, że to dobrze… Zdarzają się różni ludzie o różnym nastawieniu. Czasami krzyczą za mną szyderczo „Noołaaaaan”, a czasami proszą o zdjęcie i o autograf, co zdecydowanie należy do tych milszych reakcji na moją osobę.Mateusz: Jak odkrył Cię Twój manager ?Honey: Zobaczył mój profil na jednym z portali muzyczno- społecznościowych, po czym napisał do mnie z propozycją współpracy.Mateusz: Czy koncertujesz bądź planujesz zacząć koncertować ?Honey: Planuję zacząć koncertowanie w okresie jesiennym. Jak na razie przygotowuje się na festiwale i promocję płyty.Mateusz: Chodzą w sieci plotki o tym, że wszystko zawdzięczasz swoimbogatym rodzicom. Jak się do tego odnosisz ?Honey: Moi rodzice nigdy nie byli bogaci, nie mieli wpływowych kontaktów czy nie rozpieszczali mnie do granic możliwości, dlatego już kilka lat temu musiałam nauczyć się jak radzić sobie sama pod względem finansowym. Mam za sobą już zbieranie wiśni, truskawek czy rozdawanie ulotek. Zawsze byłam obrotną dziewczyną, sprzedawałam owoce z działki mojego dziadka, bądź pracowałam jako 12-latka w małym sklepie mojego taty. Jestem wdzięczna moim rodzicom, że wcześnie musiałam nauczyć się dbać sama o siebie. Nigdy mnie nie ograniczali, nie walczyłam ze słowem „NIE” z ich strony i zawsze miałam wolną rękę do spełniania swoich marzeń.Mmonnster: Czy Honorata Honey Skarbek zamierza wyjechać do Londynu na stałe?Honey: Kiedyś na pewno chciałabym zasmakować życia za granicą na dłużej niż zazwyczaj trwa wyjazdowy fun, dlatego też, nie mówię „NIE”. Zobaczymy co przyniesie mi los, jak na razie nie wybiegam tak daleko w przyszłość.Jack: Czy ma w planach trasę koncertową?Honey: Tak! Mam nadzieję, że jeszcze w tym roku będę mogła dzielić się pozytywną energią i wolnością, którą niesie muzyka ze swoimi słuchaczami i fanami na swoich koncertach.fannka!: Czy Honey ma chłopaka?Honey: Muzyka jest „my perfect lover” Mateusz: Mogłabyś napisać coś o stosunku swoich rówieśników ze szkołyodnośnie Twojej rozwijającej się kariery ?Honey: Moja kariera zaczęła się rozwijać na całego przez ostatni rok mojej szkoły, czyli przez 3 klasę liceum, którą kilka tygodni temu skończyłam. Szczerze mówiąc ludzie z mojej szkoły znali mnie już bardzo długo i nie było nagłej, szczególnej reakcji na to czym się zajmowałam. Zdarzały się głupie przyśpiewki „nooo łaaan, nooołaaaan” na korytarzach i śmieszki, aczkolwiek więcej rzeczy działo się za moimi plecami bądź podczas mojej nieobecności w szkole. Nie odczuwałam tego braku akceptacji zbyt dotkliwie, ale bez wątpienia można było to zauważyć.Mateusz: Zdradzisz swoim fanom Twoją datę urodzin ?Honey: 23.12.1992Mateusz: Jakie jest Twoje najskrytsze marzenie ?Honey: Wystąpić na MTV Europe Music Awards lub na stadionie Wembley w Londynie.Mateusz: Czy żałujesz czegoś z przeszłości ?Honey: Staram się niczego nie żałować. Podchodzę do życia jako do nauki, uczymy się przez całe życie, również na swoich błędach. Czasami dobrze jest spaść troszkę na dół, by zaraz po tym mieć siłę i motywacje do wniesienia się dwa razy wyżej. Żadnych porażek, same nauczki ;)A oryginał możecie przeczytać na: http://honey.cyf.pl/wywiad-dla-honey-cyf-pl/I LOVE YALL. 