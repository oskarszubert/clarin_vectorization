Cześć Kochani! Mam teraz trochę wolnego czasu, ale choruję, więc rozbijam się po lekarzach i aptekach... W czwartek gram na prywatnej imprezie Radia Gra w Toruniu. Niestety event jest zamknięty, więc nie będę miała jak się z Wami spotkać. Po raz pierwszy zagram tam materiał z akustycznej płyty, której premiera przewidywana jest na listopad. Wydawnictwo będzie dwupłytowe, jako reedycja mojej płyty MILLION, która będzie zawierać drugą, odrębną płytę akustyczną. Włożyłam naprawdę sporo serca w nagranie tego materiału i mogę stwierdzić, że jest najlepszy jaki do tej pory nagrałam. Nie ma tam żadnej ściemy, pojedynczy wokal, pianino i gitara. Żadnych elektronicznych udziwnień, żadnych komputerowych dźwięków, bez wielu podejść. Proste, prawdziwe i z samego środka. Bardzo mi zależy, aby każdy usłyszał ten materiał, niezależnie od tego czy jest moim fanem czy nie, czy jestem mu obojętna, czy uważa, że jestem do bani. Polecam go każdemu. Mam nadzieję, że udało mi się pokazać tam moje umiejętności. Aranżacje idealne na ta porę roku- gwarantuję!  PS LAUREATKA OSTATNIEGO KONKURSU: aleksandra2008_98@tlen.pl  Prosiliście o coś modowego, także bardzo proszę. Moje najnowsze nabytki z WWW.BUU.PL. Moje ulubione to czarne botki ze złotymi klamrami oraz czarne muszkieterki z ozdobną klamrą na obcasie.               Które Wam się najbardziej podobają?  PS Jak ktoś ma fajne zdjęcia z ostatniego, świetnego koncertu w Częstochowie to wysyłajcie mi na maila mynameismillion@gmail.com Uciekam pić pyszną, owocową herbatkę z miodem. Trzymajcie się ciepło, a przede wszystkim zdrowo! H. 