Cześć! Od rana walczę z lenistwem i alergią. Niemniej jednak jestem z siebie dumna, z racji tego, że wczoraj odpisałam na ponad 40 służbowych maili, porobiłam zaległe przelewy, ogarnęłam umowy, rachunki i inne papierkowe roboty, które zawsze mnie odstraszają i które odkładam na ostatnią chwilę. Jedyne co muszę jeszcze dzisiaj zrobić to udać się na pocztę. Na 16:00 mam zajęcia wokalne, także zaraz uciekam pod prysznic.Marzę o kawie, której mimo szczerych chęci nigdzie nie mogę znaleźć.   Do dzisiejszej notki dodaję zdjęcia z koncertu na Złotej Górze koło Kartuz. Niestety większość koncertu odbyła się w przeraźliwej ulewie, co było przyczyną ucieczki wielu ludzi :( Najważniejsze jest jednak to, że wiele z nich zostało i to pod samą sceną, a ja- żeby się z nimi solidaryzować wyszłam spod swojego zadaszenia na scenie i śpiewałam w deszczu. To był mój pierwszy koncert obejmujący cały materiał z pełnym bandem i byłam baaardzo zadowolona, bo energia jest zupełnie inna! Pozdrawiam wszytskich tych, którzy byli obecni na koncercie i bawili się razem ze mną! :)                            sukienka- TopShop, buty- DeeZee, pasek- H M  Teraz tylko czekam na skręcony materiał video z tego koncertu. Powstanie z tego kolejny epizod z cyklu "IT'S ALL ABOUT HONEY". Myślę, że w następnym tygodniu go dostanę. Niestety będę na nim wyglądać jak zmokła kura, niemniej jednak mam nadzieję, że poczujecie chociaż namiastkę tego co dzieje się na moich koncertach :) Kiss, love. 