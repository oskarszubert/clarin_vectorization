Cześć Kochani! Właśnie wróciłam z koncertu w Szczecinie. Co prawda z moją podróżą powrotną związanych jest dużo ciekawych przygód, ale myślę, że je sobie oszczędzimy :) Dziękuję wszystkim tym, którzy pojawili się na wczorajszym mini koncercie. Tydzień temu odbywała się podobna impreza w tym samym miejscu i ponoć było puuusto, a wczoraj? Organizatorzy byli naprawdę miło zaskoczeni. Osobiście nie lubię koncertów w klubach, ponieważ o wiele lepiej czuję się na dużej scenie, gdzie mam możliwość manewru nogą, ręką czy głową (wczoraj chyba dwa razy uderzyłam nią w telewizor wiszący nade mną), ale  było miło, m.in. dzięki kilku osobom, które pojawiły się na występie. Dziękuję Wam- o takich fanach marzyłam!                Outfit nr 1: bluzka- Romwe.com naszyjnik- TopShop ramoneska- Nelly.com Outfit nr 2: jeansowa kurteczka- Reserved body- Monashe buty- Jeffrey Campbell zegarek- D G zlotewyprzedaze.pl/  Te moje małe podróże z miejsca do miejsca, sprzyjają refleksjom... To jeden z nielicznych, dłuższych momentów w moim obecnym życiu, kiedy mogę porozmawiać sama ze sobą, tak szczerze i wewnętrznie... Odgłosy jadącego pociągu wprawiają mnie w stan uzależniającej nostalgii, podczas której odnajduje siebie taką, jakiej nie mam czasu zauważać siebie na co dzień. Dobranoc! 