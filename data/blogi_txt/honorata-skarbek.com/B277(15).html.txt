Cześć Skarby! Jak ja lubię wracać do domu! Już od wejścia mama uraczyła mnie przeróżnymi pysznościami. Zamiast trzymać formę na występ sylwestrowy przybędzie mi kilka kg, ale warto!! Ponad 5-godzinna podróż na trasie Warszawa-Wrocław minęła mi w błyskawicznym tempie. Planowałam swoją imprezę urodzinową, ponieważ już za kilka dni kończę 20 lat. Jak ten czas szybko mija!! Z wielkim smutkiem rozstaję się z wiekiem nastoletnim, niemniej jednak każdy etap w życiu nas rozwija i czegoś uczy, co jest bez wątpienia fascynujące. W pociągu porozsyłałam ponad 30 zaproszeń, spisałam listę rzeczy niezbędnych i zrobiłam rezerwację w klubie. Jestem przekonana, że będziemy się świetnie bawić! Nad całą imprezą będzie czuwał mój fotograf, także szykujcie się na obszerną relację! Mam nadzieję, że sukienka, którą zamówiłam na tę okazję dojdzie na czas! Ostatni dzień w Warszawie, między obowiązkami zawodowymi, poświęciłam na zaopatrzenie się w prezenty dla bliskich. W efekcie skończyłam obładowana z każdej strony torbami, ale przynajmniej wszystko mam już gotowe, co możecie zobaczyć na jednym z poniższych zdjęć. Inne zdjęcia przedstawiają np. mój singiel LALALOVE na iTunes, który możecie pobrać na swoje telefony, iPady, kmputery itp. klikając w ten link https://itunes.apple.com/pl/album /lalalove-single/id583920388,  książkę, którą dostałam na urodziny od koleżanki i mojej tancerki, kalendarz adwentowy, który tradycyjnie dostaję od rodziców co roku odkąd pamiętam, prezent od głównej siedziby Tally Weijl z Francji (słuchawka do iPhone), moje duck fejsy (kacze twarze), czarną kociambę Lusię i moich znajomych.             PS Prosiłabym o uszanowanie prywatności mojej i moich bliskich podczas mojego pobytu w domu. Poprzednim razem bardzo niemiło wspominam walenie w okna, drzwi, łapanie samemu za klamkę drzwi wejściowych itp... Mam nadzieję, że tym razem obędzie się bez takich incydentów.   PS2 Serio...? W niecały tydzień ponad 900 000 wyświetleń teledysku "LALALOVE" http://www.youtube.com/watch?v=cBQqnvz7iz0     Jeszcze kiedyś czekałam na to miesiącami... Bardzo dziękuję każdemu, komu klip się spodobał i polecił go innym lub udostępnił go w jakikolwiek sposób u siebie. Jestem wdzięczna za każdego jednego słuchacza i widza. We're getting stronger day by day... ;-) LalaLOVE you all. 