Cześć! Wczoraj dotarła do mnie cudowna informacja... a mianowicie dostałam się na najlepszy festiwal w Polsce- TOP TRENDY w Sopocie !! Pojawię się tam 5 czerwca podczas koncercie TRENDY. Zostałam wybrana spośród ponad 400 zgłoszeń. To niesamowite wyróżnienie, do tej pory nie mogę w to uwierzyć. Wystąpię tam już ze swoim nowym singlem RUNAWAY, zaraz po ESCE zaczynam ostro pracować. Niestety angina dalej się mnie trzyma, ale robię wszystko co w mojej mocy. Mam jeszcze 3 dni. Nie może być inaczej, damy czadu!! ;) Nie spodziewałam się aż takiego sukcesu mojego debiutu, ponieważ ciągle miałam wokół swojej internetowej działalności ludzi, którzy od początku wątpliwi we mnie, moją muzykę i to czym się zajmuję i za każdym razem próbowali mnie zrównać z ziemią, poniżając mnie i to co robię przy każdej możliwej okazji. Były momenty, w których już sama powoli zaczynałam wierzyć w to, że jestem zwykłym nieudacznikiem i że nigdy w życiu nic nie uda mi się osiągnąć. Teraz już wiem, że nikt i żadne słowa nie są w stanie mnie powstrzymać. Pragnę udowodnić, że mimo tego zwątpienia, słów, które słyszałam od najmłodszych lat z każdej strony, że nigdy nie znajdę się tak wysoko jak udało mi się dotrzeć na chwilę obecną, dzięki determinacji można zrealizować wszystko. Chcę pokazywać młodym ludziom, że można zdobyć każdą górę. Kochani, udowodnimy jeszcze nie raz piękne rzeczy. Dziękuję za zaufanie, szansę, wsparcie. Zostańcie ze mną za zawsze!! Marzenia się spełniają- naprawdę. Nie wiem czy w ogóle na to zasługuję, czy jestem gotowa i czy jestem na tyle dobra, aby tam być. Ale stojąc na tych wielkich, przepięknych scenach, o których marzyłam od dziecka, chcę czuć siłę od osób, które też marzą o wielkich rzeczach oraz żeby one poczuły moją moc niosącą nadzieję, że pewnego dnia to wszystko może się spełnić. Jestem zwyczajnym dzieciakiem, z małego miasteczka, z blokowisk, który teraz zaczyna rozumieć znaczenie "american dream", co prawda- w naszych, nieco cięższych, polskich realiach.  5 czerwca będę również walczyć o następujące nagrody: statuetkę dla artysty „trendy”, przyznawaną przez widzów Polsatu w głosowaniu SMS-owym, nagrodę jury festiwalowego, nagrodę internautów oraz nagrodę dziennikarzy.Już dzisiaj możecie na mnie głosować w kategorii "NAGRODA INTERNAUTÓW", Kochani wszystko zależy od Was:http://www.toptrend y.pl/Artysta,5228/Honorata_Honey_Skarbek,1265574/index.htmlPS Po oddaniu głosu, na maila przyjdzie Wam link potwierdzający, w któy trzeba kliknąć :)Dziękuję za każdy głos! Miłego wieczoru! 