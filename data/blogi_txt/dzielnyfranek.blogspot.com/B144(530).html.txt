To Natka  Po pierwsze rodzina zdecydowanie wykorzystuje moją obecność w domu. Co drugi dzień muszę coś piec! Ale jaką frajdę ma Franula - na hasło ciasto leci po mikser, szuka mieszadełek i misek i z radością nie do opisania pomaga w pieczeniu:)   Po drugie - termin hospitalizacji Frania znowu został przełożony. Miał być luty, potem kwiecień, teraz...czerwiec. A owe "przekładanki" z powodu 1 badania - jakieś perturbacje z NFZetem, finansowanie itd. (czyli..ten sam cyrk co zawsze - nie będę się wyrażała).      ...a to pani Ewelina z PZG  Po trzecie - od wczoraj Franula ma nowe wkładki do uszek. Pani protetyk z PZG w Opolu przywiozła nam je sama do naszej zainfekowanej chałupki. Tak dobrze to my jeszcze nigdy nie mieliśmy!:) Wybór koloru wkładek miał miejsce tydzień przed świętami (wszystko na relacji fotograficznej). Dziś rano z kolei do Krasnalka przyjechała pani logopedka z PZG, p. Ewelina, co Franula przyjął z dzikim entuzjazmem. Radość Krasnalka z zajęć jest po prostu bezcenna:)       Po czwarte - w chwili natchnienia zrobiłam dla Frania piktogramy oznaczające dni tygodnia (dumna jestem z tego niesłychanie), teraz trzeba je tylko wydrukować, zalaminować i przygotować nowy plan tygodnia. To zadanie na dzisiejszy wieczór.     Czy w żółtym mi do twarzy? W sumie tak, ale żółte wkładki w uszkach mogłby być zbyt "kontrowersyjne";-)  Po piąte - w poniedziałek lecimy (tzn. jedziemy) do Warszawy. Postanowiliśmy ten wyjazd połączyć z wizytą lekarską w Katowicach. Tym sposobem rano jedziemy do Katowic, gdzie będzie miała wizyta lekarska (nie piszę narazie jaka, gdzie i po co, bo mam nadzieję, że nic nowego nie przyniesie i w ogóle nie będzie trzeba tu o niej wspominać), potem z Katowic polecimy do Warszawy.   Po szóste- mama ma się lepiej, za to Francyś jakiś niepewny dzisiaj rano wstał. Sterydy lecą. I mamy nadzieję, że to jakiś taki chwilowy franiowy kryzys spowodowany maminym kryzysem. Nic ponad to.  Ciąg dalszy rozważań kolorystycznych: Następne wkładki będą niebieskie (o ile tylko w Poznaniu da radę je wykonać z miękkiego silikonu). W końcu artyzm Krasnalka zobowiązuje;-)      Tym razem ponownie stawiamy na kolor malinowy:)     I już. Wkładki gotowe:) Franula podziwia w łazienkowym lusterku nowy-stary kolor swoich uszek   Po siódme - Franula nauczył sie mówić po makatońsku proszę i dziękuję! Pękamy z dumy:) Oto nagranie sprzed 5 minut.  Specjalnie dla Franiowych Ciotek, Wujków i Prababki:) 