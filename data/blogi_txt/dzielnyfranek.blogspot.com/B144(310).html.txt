- Od dziś kicanie jest passe - powiedziała Natalka dziś na placu zabaw przy CZD biorąc Frania za rękę:)    Franuś od wczoraj ma fazę na chodzenie! Męczy się biduś, chwieje jakby chodził po pokładzie statku na pełnym morzu, ale... on tak bardzo chce!:)Pada wieczorem ze zmęczenia godzinę wcześniej niż zazwyczaj - dla niego musi to być istny maraton. Aż dziwnie mi jakoś tak, gdy pomyśle sobie, że...Franula jednak będzie chodził!!:) Chyba powolutku zaczyna to do mnie docierać:) Wczoraj był cudowny dzień - spełniły się dwa marzenia Natki - wizyta w Łazienkach i w Muzeum Techniki. Jutro Centrum Kopernika:) Wieczorem wylądowaliśmy u jednej z naszych ukochanych ciotek-czarownic. Skutkiem tej wizyty jest decyzja o...adopcji kotka! Znaleźliśmy już nawet takiego cudnego kocurka, który skradł nasze serca:) Jest teraz w domu przejściowym we Wrocławiu. Ma na imię Boluś i jest cudny. Natka już kompletnie zwariowała na jego punkcie. Wszystko wskazuje więc na to, że niedługo nasza rodzina powiększy się:) A teraz krótki fotoreportaż   Lodożercy:)    Zdrowie Wasze...;-)    Taki uśmiech nie schodził Natce z buzi przez cały spacer w Łazienkach. Nie, kłamię, - po ok. 3 godzinach chodzenia zaczęła marudzić. Podobnie zresztą jak i mama:)    Idziemy sobie.Tak po prostu:)      Z mamą:)    :)     Natulka w Muzeum Techniki Ps. Niestety nie obyło się bez niemiłych niespodzianek - w okolicach Częstochowy, w drodze do Warszawy, zgubiliśmy bieg. Dziś Radek siedział w warsztacie do 14. Mechanicy twierdzą, że powinniśmy dać radę wrócić do domu, ale zaraz po powrocie auto musi wylądować w serwisie. Skrzynia biegów do wymiany. Złośliwość rzeczy martwych i tyle. Ale żebyśmy tylko takie zmartwienia mieli. Na wszelki wypadek puściliśmy dziś totolotka..:) 