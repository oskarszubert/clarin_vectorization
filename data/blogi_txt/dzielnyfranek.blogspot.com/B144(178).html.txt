Kiedyś serce mi pękało, bo krasnalek nie reagował, gdy wracałam z pracy do domu.  Zero emocji, jakbym w ogóle nie zniknęła z jego świata na kilka długich godzin.  Jakieś 3-4 tygodnie temu, gdy wróciłam do Opola z pracy, z Jeleniej Góry, krasnalek z całej siły przytulił się do moich nóg. NIe było etapu przejściowego - delikatnego przygotowania na tę eksplozję uczuć. Od razu był Wielki Wychuch Emocji. W ogóle nie byłam przygotowana na takie przywitanie, więc nawet nie kucnęłam, żeby przytulić Franiutka. Stałam jak skamieniała i jedyne co mogłam zrobić, to spytać męża: - Czy ty też to widzisz?? Od tego czasu Franiowa radość na moje powroty stała się normą. Najpiękniejszą na świecie i bardzo wyczekaną, ale i jest ogromnie trudną..   Od dwóch tygodni dołączył nowy wieczorny objaw franiowy - po kilkunastu minutach od położenia spać krasnalek płacze. Chce iść do pokoju, do nas... chce zasypiać tutaj, na sofie, leżąc obok mnie. Taki zapłakany mały ludek pokazuje łapkami znaki..chce do nas. Kuka wodna! Powoli zaczynam czuć, że rozstania stają się coraz trudniejsze..  ***   Niedawno dostaliśmy od Franiowej Cioci przecudne pisanki wielkanocne do wystawienia na aukcjach charytatywnych Allegro na rzecz Frania. Aukcje wystawiałam w nocy w Jeleniej, zdjęcia wcześniej zrobione przez Natkę przesłał mi mailem Franiowo-Natkowy Tata.  Zdjęcia przyszły, oglądałam je z każdej strony i...kurcze blade..na dwóch zobaczyłam, co chciałam.  I tak oto, na franiowych aukcjach pojawiło się kilka pisanek, w tym dwie z dość kuriozalnym tytułem.. Zamiast babki wielkanocnej zmęczona mama zobaczyła...lampę..  Trochę mnie zastanowiło przy wystawianiu aukcji, co lampa ma wspólnego z Wielkanocą, ale stwierdziłam, że jest późno, więc pewnie nie widzę drugiego dnia. Ba, nawet pierwszego nie dostrzegłam!:) Muszę zacząć wystawiać aukcje ciut wcześniej:) A oto obie przepiękne pisanki z BABKĄ WIELKANOCNĄ - pierwsza i druga:) I reszta: z bratkami nr 1, z bratkami nr 2, z kameami, z portretem kobiety i z zajączkami. Przepiękne, prawda?  Cudowna Ciocia Franiowa nie obraziła się na mnie ino obśmiała:)  Kochana kobieta:)  Tylko proszę, przynajmniej Wy się ze mnie nie śmiejcie..;-) 