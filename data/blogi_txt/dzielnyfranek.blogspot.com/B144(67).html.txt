Tyle się dzieje, że niedoczas stał się niedoczasem ekstremalnym. Dziś będzie więc krótki wpis. W 100% medialny. Starym indiańskim zwyczajem zgłosiłam (wczoraj w nocy) blog Frania do konkursu Blog Roku 2013. Konkurs startuje 30. 01.2014 r. - w tym czasie będę już z Franiem w klinice na Litewskiej w Warszawie. Przed wyjazdem przygotuję więc "wpis z opóźnionym startem" z prośbą o głosy, żebyście pamiętali o nas;-)  W tym roku start w konkursie ma podwójne dno.  Pierwsze - jak co roku będziemy się cieszyć z każdej nowej Franiowej Ciotki i nowego Wujka Frankowego, którzy zechcą kibicować naszemu Krasnalowi.  Drugie -  każdą osobę, która zajrzy na blog Frania dzięki konkursowi, bardzo prosimy o spojrzenie na lewą stronę ekranu - jest tam wizytówka z FB przekierowująca do strony naszej książki na FB. Taaak, cały Team Książkowy bardzo liczy na Wasze wsparcie i kciuki w słusznej sprawie.  Dziś rano byłam w Radiu Opole opowiedzieć o książce, jutro zaś przyjeżdża do nas TVP i z tej okazji odbędzie się u nas zlot Teamu Książkowego!:) Franula od rana będzie piekł ciasta! Obiecuję relację z całego dnia. To jest zdecydowanie absolutne szaleństwo. Kosmos do sześcianu!:)  Z tej okazji miał tu być filmik z Franiem migającym WOW (taaaak, da się zamigać WOW:) Ale nie dziś - następnym razem. Będzie i WOW i masakra. To ostatnie jest zdecydowanie częściej używane ostatnimi czasy, przeze mnie przynajmniej;-) 