W związku z rozpoczęciem księgowania 1% za rok 2012 nasza Fundacja poprosiła rodziców o przesłanie zdjęć dzieci, podopiecznych Fundacji, trzymających kartki z napisem Dziękuję. Zdjęcia te zostaną wykorzystane w kampanii, w której Fundacja będzie dziękować za przekazanie 1%. Oczywiście postanowiliśmy odpowiedzieć na tę prośbę. Natka wykonała napis, tata usadził Franulę w fotelu, mama chwyciła aparat a dzielny podopieczny miał "tylko" pozować.  Pstryknąć fotkę Franiowi z kartką w ręku - nic prostszego, prawda? Bynajmniej:) 60 zdjęć! I z tych 60 wybraliśmy 1 nadające się do wysłania do Fundacji:) A tak wyglądała sesja:    Bardzo radośnie dziękuje Franio:)      Przy tej okazji z całego serca dziękujemy wszystkim, którzy zdecydowali się wesprzeć Franulę w jego drodze ku samodzielności.  Żadne słowa nie wyrażą naszej wdzięczności. 1% ma sens, naprawdę. I naprawdę trafia do dzieciaków - nasza Fundacja nie pobiera prowizji ani od prowadzenia subkont ani od wpłat. Każda złotówka wpływająca na subkonto dziecka jest przeznaczana na jego potrzeby. Najpierw rodzice muszą ponieść wydatek, następnie przesłać fakturę do Fundacji, która jest tam sprawdzana pod kątem formalnym i zasadności wydatku, dopiero potem pieniądze przelewane są rodzicom. Cały proces trwa ok 1,5-2 miesięcy. W przypadków dużych lub stałych wydatków możliwe jest przesłanie faktury bezpośrednio przez jej wystawcę, wtedy Fundacja przelewa pieniądze bezpośrednio do niego. Tu też należą się ogromne podziękowania naszej Fundacji i wszystkim jej pracownikom za ich pracę i ogromną życzliwość. Naprawdę nie wiem, jak byśmy dali radę bez 1%, darowizn i aukcji charytatywnych Allegro. Nie dalibyśmy. Mimo najszczerszych chęci nie moglibyśmy zapewnić krasnalkowi całego niezbędnego leczenia i rehabilitacji a Franula nie byłby tym dzieckiem, którym jest teraz. Z całego serca dziękujemy jeszcze raz.  *** Wczoraj zauważyliśmy COŚ NIESAMOWITEGO. Franio próbuje skakać!!!!!!!!!!!!!!!!!!!!!!!!!!!!!!!!!!!!!!!! Vivat rehabilitacja!!!:)       Widać, że chłopak chciał od razu przejść do stepowania, ale niedomyślni rodzice mu to uniemożliwili;-)  ***  Dzisiaj na aukcję trafiło różane pudełeczko na drobiazgi wykonane przez Natkę. Wprawdzie z tej okazji przez pokój Natki przewaliła się prawdziwa twórcza burza dekupażowa (z gradobiciem i trąbą powietrzną w jednym), kilka razy niemal zeszłam byłam na hercklekoty, ale uwierzcie - dałam z siebie wszystko, by zachować (względny) spokój.  Naprawdę.  W imię wyższego celu :)      A jutro...jutro Franio idzie do przedszkola na pierwsze 2-3 godziny. Dorosłego syna mamy już w domu..;-)   Ps. Dziękujemy za niesamowity odzew w sprawie franiowego Miśka Zdziśka. Trzy egzemplarze lecą już w naszym kierunku od franiowych ciotek:) Będziemy mieć teraz dwie ..."kopie zapasowe":) 