Choroba chorobą, ale nowe szczyty zdobywać trza Zadzwoniłam dziś do domu ok. godz 13, aby się dowiedzieć w jakim stanie jest Francik. W słuchawce usłyszałam  jego straszny kaszel. Decyzja była szybka - trzeba jechać z młodzieżą do lekarza, nie ma co czekać dalej. Najpierw jednak pojechaliśmy do laboratorium, żeby pobrać krasnalkowi krew. Chciałam iść do lekarza z wynikami, żeby było wiadomo czy to bakterie czy wirus.    Biedny Franulcia zwymiotował ze zdenerwowania zaraz po wejściu do laboratorium. Poprosiłam o wyniki na cito. Morfologię dostaliśmy po 10 minutach, po CRP miałam zadzwonić po upływie godziny. Wróciliśmy do domu zgarniając po drodze Natkę ze szkoły. Krótko po godz. 15 zadzwoniłam do laboratorium.  - Dzień dobry, miałam zadzwonić po wynik synka, CRP, Franio K. - Tak, już sprawdzam (pani sprawdza) - Mam, wynik 48. - O choroba, czyli bakterie. Dziękuję, do widzenia. Zadzwoniłam na komórkę naszej dr, mówię, co się dzieje, że CRP 48. Dr: - Przyjedźcie po 18. Oki. Po jakiejś godzinie zaczęłam się zastanawiać czy babeczka z labu powiedziała mi CRP 48 czy 40 przecinek 8. Postanowiłam na wszelki wypadek zadzwonić i dopytać się. Zadzwoniłam, mówię w czym rzecz, pan miły po drugiej stronie słuchawki: - To po co pani dzwoni, skoro zna pani wynik? - Tłumaczę panu, że w tle był szum i mam wątpliwości czy dobrze zrozumiałam - 48 czy 40,8. - Zaraz sprawdzę (pan sprawdza) - Wynik 1,2 - Słuuucham???? To jakiś żart? - Nie, wynik jest 1,2. Kto pani powiedział ze 48 czy 40,8?? - Pana koleżanka! - Gdzie pani te krew w ogóle pobierała! Mało materiału było! - Jak to gdzie pobierałam??? U was! - I kto to pobierał? - Nie wiem, niech się pan koleżanek spyta! (ciśnienie matki 150/200) - To ja dam koleżankę. (Ktoś sobie jaja ze mnie robi??? ukryty mikrofon czy jaka cholera??) Koleżanka przeprosiła za zadymę, powiedziała, że mieli dwoje dzieci z CRP na cito, POMYLIŁY im się próbki, ale 1,2 to na bank krew Frania. Nosz do jasnej anielki!!! To sobie mam wybrać, który wynik mi bardziej pasuje??? A jak bym ponownie nie zadzwoniła???? Ostatnio jak pobierano Frankowi jonogram, część wyników wyszła taka, że Franula powinien znajdować się w szpitalu w stanie ciężkim. Zadzwoniłam wtedy z prośbą o wyjaśnienie (do labu mamy ok 20 km), pani powiedziała mi przez telefon, ze oni mogą pobrać ponownie za darmo krew na badania. Podziękowaliśmy. Po trzech próbach kłucia Frania i "jejku, jak go tu zakłuć" nie chcieliśmy fundować krasnalowi powtórki. A na koniec pani mówi do mnie: - No i własnie z tego powodu mówimy, żeby nie podawać wyników przez telefon. - Ale to chyba uwaga nie do mnie? Same panie mówiłyście, żeby zadzwonić. Paranoja jakaś.. Szkoda było w ogóle dzieciaka kłuć.  Celowo nie pojechaliśmy do szpitala, bo nie chcieliśmy narażać Francia na kontakt z innymi ludźmi, ale po tych dwóch wpadkach labu, postanowiliśmy, że więcej tam nie pójdziemy.   Pojechaliśmy ok 18 do przychodni. Fraulcia kaszlał, wymiotował...biduś straszny:( Ale mimo wszystko (czytaj: kilkoro dzieci) krasnal był bardzo dzielny i cierpliwy, trzymał się dzielnie. Naprawdę byliśmy zdumieni, że tak fajnie dał sobie radę. Na poczekalni rozegrało się kilka ciekawych scenek, kiedyś chyba napiszę o tym osobny post   Dr postanowiła dać Franciowi szansę do środy.  W środę kontrola. Jeśli zwiększone dawki leków do inhalacji nie pomogą plus leki p wirusowe, to pewnie będzie antybol.  Ale może jednak się uda. Niestety środowa wizyta w PZG i spotkanie z p psycholog wypada:( Franiutek nauczył się dziś nowego słowa.."kuj-kuj".. Pokazywał paluszkiem na wierzch dłoni, gdzie był zakłuwany ostatnie dwa razy a potem na paluszek (dzisiejsze kłucie), robił taką biedną minkę i mówił "kuj-kuj". Dzielny i kochany ten nasz mały chłopaczek.. 