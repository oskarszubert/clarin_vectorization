Świętujemy!:) My, ludzie małej wiary, kompletnie nie przygotowaliśmy się do świętowania sukcesu:) W domu było jedynie 1 ptasie mleczko i 1 biszkopcik. Franiu był zdegustowany ogromnie:) Obiecuję publicznie, że nadrobimy świętowanie i z tej wyjątkowej okazji Franula wciągnie dzisiaj jeszcze 2 ptasie mleczka. W sumie będą 3, bo i trzecie miejsce od końca w pierwszej dziesiątce zajęliśmy. Dość skomplikowany algorytm wydzielania dziecku słodyczy;-)        8 miejsce z 3602 zgłoszonych blogów!   8 miejsce to dla nas ogromny sukces. W naszej kategorii ostatecznie uplasowaliśmy się na miejscu 3. Zgłaszając bloga do konkursu nawet nie śmiałam o tym marzyć! Chciałam jedynie, by więcej osób dowiedziało się o naszym dzielnym synku i żeby krasnalek zyskał nowych Przyjaciół. Gdzieś w głębi duszy myślałam sobie, że może znajdzie nas też jakaś mama wcześniaczka potrzebująca otuchy i wiary, że wcześniactwo nie musi być wyrokiem..   Kolejny raz dziękujemy za głosy na bloga Frania, dziękuję za wszystkie cudowne maile i słowa wsparcia w komentarzach.  W najśmielszych marzeniach nie przypuszczaliśmy nawet, że Franula ma tylu Przyjaciół. Zaglądajcie do nas i kibicujcie Franiowi także teraz po zakończeniu konkursu, bo Wasze wsparcie jest nam nadal bardzo potrzebne. Przed Franulą i nami jeszcze długa droga.   A teraz czas wrócić z kolorowej rzeczywistości konkursowej do codzienności.  Chociaż...niech jeszcze dzisiaj nasza codzienność będzie kolorowa!  Świętujemy ptasim mleczkiem:)  A co tam:) Łasuszek pokazuje paluszkami fonoznak oznaczający "jeszcze". Będzie jeszcze synku dzisiaj, będzie:)   Ps. Obliczyłam, że w obu etapach wysłano na Frania ciut ponad 700 smsów. Zobaczcie ile pieniędzy dzięki Wam na turnusy dla niepełnosprawnych!:) 