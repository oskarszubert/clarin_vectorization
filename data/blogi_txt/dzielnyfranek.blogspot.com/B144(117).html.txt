Wszystkim dzieciom życzymy przede wszystkim duuuużo zdrowia, miłości,  zrozumienia,  radości  i pięknego beztroskiego dzieciństwa.  Mamy nadzieję, że  Wasz 1 czerwca był piękny a dorośli - w przeciwieństwie do pogody - stanęli na wysokości zadania.   Nas dzisiaj odwiedziła Franiowa ciocia Aga wraz z całą rodziną - fantastyczne są takie spotkania, gdy możemy poznać ludzi zza drugiej strony ekranu - dzień zaczęliśmy więc od pogańskiej ilości ciasta. Po około godzinie stwierdziliśmy że niebo na tyle się przetarło, że zaryzykujemy wyjście z domu. Nasi goście postanowili nam pokazać niesamowite miejsce - zamek w Mosznej (ciotka Aga z urodzenia jest Opolanką, więc świetnie zna okolice). I tym sposobem dowiedzieliśmy się, że mieszkamy nie tylko w przyjaznym Frankowi ale i bardzo ciekawym zakątku kraju. Przed nami jeszcze dużo do odkrycia.    Zamek w Mosznej U nas było dziś wszystko, co w Dniu Dziecka być powinno - lody, słodycze, goferki, bańki mydlane, spacer, spotkanie z istotami z innej epoki (a może i planety) i prezenty.  Franulka dostał bardzo przemyślany prezent przedyskutowany z 'wujkiem Radkiem' - rowerek biegowy. Ile my modeli przetestowaliśmy!:) Wygląda jednak na to, że wybór był trafny - jest bardzo lekki, ma regulowane siodełko i kierownicę i przede wszystkim posiada hamulec. Tylko naklejka z krokodylem Franiowi się nie spodobała, więc trzeba ją było usunąć.     W ubiegłym roku rowerek biegowy jakkolwiek zalecany przez rehabilitantów był kompletnie poza motorycznymi możliwościami Frania. W tym roku jest już inaczej. Chłopaczek usiadł nań, zanucił pod nosem 'Nas nie dogoniat' i z piskiem opon ruszył przed siebie:) Udało nam się w sumie około dwie godziny pospacerować z dziećmi zanim deszcz nie zmusił nas do wejścia do zamku. Podczas obiadu ciotka Aga powiedziała mi: - Gdybym nie poznała Was rok temu, gdy Franek był jeszcze zupełnie innym dzieckiem, pomyślałabym, że się go po prostu czepiacie. Ciotka Aga wraz z rodziną faktycznie pierwszy raz odwiedziła nas jeszcze w naszym starym domu dokładnie rok temu. Od tego czasu nie widzieliśmy się. Te słowa sprawiły, że i my, starzy, mieliśmy dziś nasz prywatny dzień dziecka:)  Koniec gadania, czas na fotorelację.                No, wreszcie zaczyna się prawdziwa zabawa:)    Piątka, wujek:)    Ale czaderskie zabawki! Aaaaaaaaaaaaa, moc jest z nami!:)       Tym także mogę się tym pobawić?A na parkingu też?..     - Czekajcie fajni wujkowie, idę z wami.. 