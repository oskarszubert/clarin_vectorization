Sen to czy jawa..?.. - Rzeczy niemożliwe stają się możliwymi w naszym kraju...;-)   Dobra dusza wrzuciła w komentarzu do poprzedniego wpisu link do tej oto radosnej informacji: MAC chce wycofania kontrowersyjnych poprawek ws zbiórek "Ewidentnie szkodliwe" Oby chęci czynami się stały:)  Z franiowego poletka wieści będą krótkie: Mailowa reakcja pani Alinki, Franiowej logopedki z PZG, na nagranie z 'LA' była taka: "ale czad, kumaty gość :)" Bardzo nam się podoba ton tej wypowiedzi:) Wczoraj krasnal nauczył się kolejnego znaku "koniec" (!!) Teraz to rodzice muszą zacząć się dokształcać, bo repertuar znaków powoli nam się kończy. Z nami krasnal dogaduje się średnio, za to z kierowcami jakoś nie ma tego problemu - jego oczy mówią wszystko, tu mu znaków nie potrzeba do komunikacji:)    Żaden pan kurier przejeżdżający obok naszego domu nie może czuć się bezpieczny. Wystarczy, że Franula zrobi minę jak na tym zdjęciu i.... kto będzie miał tyle siły, by odmówić pokręcenia kierownicą?..:)   Jutro wyjazd do Wrocławia - mam nadzieje, ze Franula powita stolicę Dolnego Śląska w nowym, bezpawiowym, stylu:)   *** Kochani, pamiętacie o Aleksie i jego rodzinie? Oni szukają już nie tylko w Rudzie ale i Chorzowie. Gdyby ktoś słyszał o mieszkaniu do wynajęcia w kamienicy prywatnej, dajcie proszę znać. Czas nagli... 