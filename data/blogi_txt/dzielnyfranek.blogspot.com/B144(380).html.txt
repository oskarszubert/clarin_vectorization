jedziemy na badania  Badania w trwały w sumie 3 godziny. Najpierw dr przeprowadził wywiad i obejrzał wyniki Frania (na wizycie byli obecni studenci, więc przy okazji słyszałam obszerne tłumaczenia każdego zagadnienia, mało fajnie mi się zrobiło, gdy dr przeszedł do wyników TSH Frania i objaśniał studentom czym grozi podwyższony poziom TSH). Dr zbadał Frania i wysłał nas na badanie krwi. Wartości trochę spadły jednak nadal są nieprawidłowe.  Dr stwierdził, że mały ma poliglobulię wtórną. U tak małych dzieci nie występuje  poliglobulia prawdziwa. Pojawia się gdzieś dopiero w wieku nastoletnim. Powiedział też, że wyniki Frania nie są jakieś bardzo nieprawidłowe, ale są nieprawidłowe, dlatego trzeba badać dalej, żeby niczego nie przeoczyć.Zostaliśmy wysłani na usg jamy brzusznej i rtg klatki piersiowej. Usg nie udało się wykonać w całości, ponieważ Franula ma oklejony brzuch. W życiu mi do głowy nie przyszło, ze hematolog może chcieć zlecić usg dlatego nie ściągałam mu tap'ów (trzeba je dobrze nasmarować oliwką na noc, żeby odeszły). Sprawdzone zostały tylko najważniejsze narządy - nerki i wątroba. Są w porządku.Na rtg Franek stwierdził, że ma już dość i dostał ataku histerii. Jakoś udało się nam go przytrzymać, ale w chwili, gdy pani technik robiła zdjęcie, młody wierzgnął z całej siły. Pani technik wręczyła mi płytę ze zdjęciem i powiedziała, że zdjęcie jest 'w miarę' i że pan dr powinien móc tam wypatrzyć to, czego szuka. Z opisem usg i rtg na płycie wróciliśmy do pana dr. Nie oglądał zdjęcia, stwierdził, ze poczeka na jego opis. W środę mam dzwonić na komórkę do niego, wtedy mi powie, co wyszło w rtg i co dalej. Według dr podejrzanych jest 3: nerki / płuca / serce. 1. Na usg nerki wyszły ok, nasza dr Dorota z IMiDz (rozmawiałam z nią po badaniach) powiedziała, że wg niej samo usg nie wystarczy, że należy jeszcze zrobić badanie krwi i sprawdzić parametry nerkowe. 2. Dr hematolog obstawia, że problemem są płuca. Będziemy to wiedzieć po opisie  rtg. Dr uważa że płuca Franka nie pracują dobrze. Organizm w reakcji obronnej  produkuje zwiększone ilości HGB i RBC. Generalnie  wskaźniki czerwonokrwinkowe są podniesione. Na dzień dzisiejszy nie  wiem tak naprawdę co to dla małego oznacza. Jeszcze późnym wieczorem mam ponownie dzwonić do naszej dr Doroty, bo rozmyśla nad "teorią płucną". 3. Jeśli nie płuca, to trzeba sprawdzić serce. Pytałam naszej dr Doroty czy możliwe jest, że nagle z sercem zaczęło się coś dziać (hematolog tłumaczył mi coś o zaburzonych przepływach). Powiedziała, że tak. Tak samo jak z krwią.. Nasza dr Dorota jest generalnie zdziwiona całą sytuacją (nie tylko ona zresztą). Tyle trwała walka z niedokrwistością Frania - mały ma za sobą przecież 6 transfuzji - a tu nagle skrajnie odmienna sytuacja.. Hematolog nie wyznaczył nam terminu kolejnej kontroli, powiedział, żebym zadzwonił do niego na komórke w środę, wtedy porozmawiamy i ewentualnie ustalimy, co dalej. Jeśli chodzi o Natkę i 1.12, to sytuacja kryzysowa jest zażegnana. Przyjedzie moja siostra z mężem i córką.Jak powiedziałam to Natce to była eksplozja radości- Ale fajnie! Ale będzie luzik!!ehm.. tja:)No i dumna jest niesłychanie, że ciocia z wujkiem i Mają przyjadą ze Szczecina SPECJALNIE na jej koncert:)Uff...udało się..    W kwestii aparatów i zbiórki, postanowiłam, że poczekamy do 10.XI i do kolejnych badań słuchu. A może okaże się, że jakimś cudem słuch Frania "się naprawił"? Przecież cuda się zdarzają, prawda? 