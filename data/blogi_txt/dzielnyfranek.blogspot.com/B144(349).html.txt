Franc wszedł był dziś na wyższy poziom kulinarnego wtajemniczenia i dopuszczony został do samodzielnego wykonania pierogów, które otrzymały dumne miano   'pieroggi a'la Franekk'. Nie była to w żadnym razie pierwsza wprawka Francysia, tę pierwszą krasnal opisał TU.   Nie wiem, czy Wam się uda powtórzyć Frankowy kulinarny wyczyn. Zachęcam jednak do wypróbowania swoich sił:)    Najpierw trzeba wykonać farsz - ważne: nie wolno zwracać uwagi na to, by był jednolity, zaś rączką maszynki można kręcić w każdą możliwą stronę.  Uważać jeno należy na to, by  kawałki farszu spadnięte-na-podłogę nie trafiły z powrotem do miski. A nawet jeśli trafią, to ... trzeba po prostu wziąć to na klatę i tyle.     Ciasto może się kleić do wałka. Im bardziej się klei, tym fajniejsza zabawa, bo wałkowanie trwa dłużej.  Tym razem należy uważać, aby wałkowanie nie przeszło ze stolnicy na koszulkę.  A jeśli przejdzie, wiadomo - luuuzzz.      Nie ma takiego do-wałka-ciasta- przyklejonego, którego nie dałoby się odkleić - to podstawowe prawo kuchenne Franka.     A jak się znowu będzie chciało przykleić, trzeba dodać mąki.  Generalnie im więcej mąki, tym fajniejsza zabawa.  Czy ktoś powiedział, że ciasto na pierogi musi być miękkie??? Twarde też smakuje. Inaczej, ale smakuje;-) ﻿  Potem trzeba wykroić kółeczka z ciasta.  Tu także dopuszczalna jest absolutna, wręcz bezgraniczna dowolność ilości, formy i jakości.     O, tak też jest fajnie. Zadanie za milion punktów - jak znaleźć to kółko właściwe...   ﻿  No jak to jak??? Trzeba dodać mąki.  Wtedy samo się znajdzie;-)     Mamy już kółko z ciasta, przechodzimy więc do nadziewania pierogów. A kto w ogóle powiedział, że pierogi trzeba nadziewać?? Franio jest autorem pierogarskiej innowacji - ciasto należy z całej siły wcisnąć do farszu  a następnie zrobić miszen-miszen i..... ....taaa-daaaammmmm - pierógg a'la Franekk gotowy:)       Tylko taki kształ pierogga jest uznawany za w 100% oryginalny. Wszystkie inne to podróba. Zdjęcie nie jest niestety w stanie oddać stopnia twardości. Moje słowa także;-)      Smacznego:) Ps. Przy takim zamiłowaniu do mąki lepiej nie zakładać dziecku aparatów słuchowych. One nie zawsze dobrze znoszą kulinarne szaleństwa Franka:)﻿ 