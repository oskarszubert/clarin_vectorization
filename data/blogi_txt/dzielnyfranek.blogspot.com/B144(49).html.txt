Na wizycie kontrolnej wczoraj pani dr zdecydowała, że antybiotyk musimy utrzymać jeszcze 5 dni. Chce mieć stuprocentową pewność, że   wszystkie mikroby uda się wybić w pień i że po tym leczeniu ponownie nie odrodzi się jakieś choróbsko.    Ponieważ osłuchowo młodzież już nie furczy, nie trzeszczy i nie rzęzi możemy schodzić z atomowych dawek sterydów i wrócić do "codziennego poziomu nieatomowego”.  Chociaż tyle. Od kilku miesięcy zastanawiam się, jak to możliwe, że przy takiej ilości leków zęby Frania są tak cudnie białe. Krasnal nie zaliczył też ani jednego zapalenia jamy ustnej chociaż niemal bez przerwy przyjmuje wziewy ze sterydów.Normalnie cuda panie.   28.02 - pierwszy w 100% samodzielny posiłek!! Mimo że antybol leci, zdecydowaliśmy się pojechać dziś do Wrocławia do Polskiego Związku Głuchych.   Najpierw poszliśmy do p. psycholog. Powiedziała nam, że skoro Francik będzie miał diagnozę w Opolu, to ona nie będzie już robiła Schoplera, lecz zrobi małemu DSR (Dziecięca Skala Rozwojowa).  Dziś przeprowadziła z krasnalem część testów. Za tydzień powinno się udać skończyć badanie. Po ostatnim zadaniu spytałam p. Łucję, co może powiedzieć po dzisiejszym dniu. Odpowiedziała m.in, że niepokojący jest schematyzm w działaniu Frania. To jest taka cecha, którą wykazują dzieci z zaburzeniami autystycznymi... To, co jest natomiast dobre i bardzo pozytywnie zaskoczyło p. psycholog, to fakt, że krasnal całkiem fajnie radzi sobie z naśladownictwem. A po jedzonku trzeba posprzątać:)  Dzisiejsze zadania, które otrzymywał Franio, uporządkowały trochę mój obraz krasnala. Potwierdziły to, co sami zauważaliśmy w jego zachowaniu. Mały np. potrafi bez problemu identyfikować dwie konkretne rzeczy (np. pokazujemy psa, potem 3 zwierzaki wśród których jest taki sam pies i Franio wskazuje tego psa bez problemu). Nie potrafi jednak wskazać takiego samego koloru, a ścislej mówiac – raz to robi, raz nie. Nie wiadomo więc czy jest to kwestia losowo dobrego wyboru.  Rozróżnianie wielkości jest dla Franuli kompletną abstrakcją. Nie raz widzieliśmy w domu jak malec próbuje włożyć dużą piłę przez otwór dla małej. Denerwował się, wściekał i nie rozumiał dlaczego NIE PASUJE. Przecież powinno pasować. Co jeszcze... gdy np. p. psycholog pokazała Franiowi jednego psa, a potem cztery różne psy, wśród których był ten jeden wskazany wcześniej, to Franula kompletnie nie widział różnic między psami. Pies to pies. Stuprocentowe generalizowanie. Rysowanie leży i kwiczy. Ale tego spodziewaliśmy się od zawsze – Franuś mając 18 mies nie potrafił jeszcze nawet utrzymać kredki w rączce.Zobaczymy jakie będą ogólne wnioski po wykonaniu wszystkich zadań z DSR.   Yh, jak ja kocham tę moją siorkę!!! P. Aldona (p. protetyk słuchu) obejrzała wyniki latencji Frania. Powiedziała, że faktycznie największym problemem wydaje się być ucho prawe, w którym bodźce przewodzone są przez nerw słuchowy z dużym opóźnieniem w stosunku do ucha lewego. Powiedziała nam, że takie latencje widziała np. u dzieci z ZD czy MPD. Krótko mówiąc potwierdza się to, co powiedziała mi kilka dni temu w rozmowie telefonicznej dr Ewa, której także przesłałam latencje do analizy – Franulek ma i centralne i obwodowe uszkodzenie słuchu. I chyba czas najwyższy to zaakceptować, coo?Ano czas najwyższy, mamuśka..  Aniołeczek:) Dobrze, że choć oczka po laserowym przyklejeniu siatkówki funkcjonują dobrze.Pani Aldona obniżyła Franciowi wysokie częstotliwości w programie głównym i ustawiła mu program drugi, na okazję wizyt w skupiskach ludzkich, gdzie jest bardzo dużo dźwięków. Ten program wycisza krasnalkowi tło. Trzeba go jednak samodzielnie włączyć - na aparatach jest taki mini-maciupki guziczek. Okazało się jednak,  że podczas styczniowych testów ekstremalnych aparat, po którym przejechał samochód, stracił ów guziczek w ferworze walki o przetrwanie. Program trzeba więc włączać...wykałaczką:) Szwajcarska elektronika za grubą kasiurę uruchamiana wykałaczką:)Pani protetyk powiedziała też, że dźwięk w aparatach nie jest tak klarowny jak powinien być, na pewno podczas Franiowych testów do środka dostało się jakieś zanieczyszczenie. Do serwisu wyślemy Franiowe Phonaki dopiero po badaniu w Opolu, które już za dwa tygodnie.  Cicho, czytam czy w składzie soli drogowej nie ma Pani protetyk sprowadzi na przyszły tydzień dla nas takie czarodziejskie pudełko na osuszania i dezynfekcji aparatów słuchowych na UV. Kosztuje to cudo 300-coś zł, ale przy tak kreatywnym dziecku taki wydatek to mus. No i nie trzeba będzie kupować tabletek osuszających. Super jest też to, że w tym cud-pudełku aparaty są osuszane i dezynfekowane w ciągu 5 minut! W pudełku z tabletką osuszającą samo osuszanie trwa całą noc. Dezynfekcji nie ma w pakiecie. Po całym dniu wkładki silikonowe wymagają porządnego wyczyszczenia. Po wizycie w PZG wpadliśmy z krasnalkiem na szybki obiad do Ikei (a jakże, tradycji musiało stać się zadość) i było naprawdę ok:) Ufff...nie ma:)  Skoro już tak się rozpisałam, to napiszę jeszcze o tym, co nas w ostatnim czasie bardzo niepokoi u Frania. Dodatkowo, oprócz tego, co już mamy w pakiecie.Są to problemy z regulacją napięcia mięśniowego. Coś się Krasnalek posypał nam w napięciu obwodowym:( Poza tym zaczął dziwne rzeczy wyczyniać z palcami u stóp - paluszki podwija a paluch czasem idzie do góry a czasem razem z paluszkami. Nie są to kompletnie nowe problemy - już kiedyś je przerabialiśmy, ale nie były one tak nasilone jak teraz..Jutro rano ruszamy ostro do pracy z naszą cudowną p. Natalią.Tak wygląda obecnie leżenie Frania na brzuchu (nogi są tak napięte, że aż unoszą się nad podłogą): No to się dzisiaj napisałam.300% normy. 