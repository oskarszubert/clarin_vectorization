Grzeczne zabawy kochanego rodzeństwa;-)  Dojechaliśmy szczęśliwie na miejsce. W trakcie rozpakowywania się usłyszałam na korytarzu znajome głosy. Aniołki dojechały!! Mam ogromną nadzieję, że w najbliższych dniach znajdziemy z Anią okazję do spokojnej rozmowy. Po rozpakowaniu się poszliśmy na obiad. Krasnalek bez problemu wszedł na stołówkę i cierpliwie czekał przy stole na posiłek. Po dłuższym namyśle zjadł 4 łyżki kapuśniaku i niemal całe drugie danie:) Zaraz po obiedzie byliśmy wpisani na konsultacje - ja rozmawiałam z terapeutką na temat oczekiwań, problemów itd. zaś Franula poszedł z inną ciocią terapeutką trzy piętra wyżej pobawić się. Po okołu 15 minutach od wyjścia krasnala zadzwoniła Natka: - Mamooooo, a dlaczego Franio chodzi po korytarzu za rękę z jakims obcym panem i płacze?      Konsultacje skończyły się ok. godz. 15. Wyciągnęłam robaczki na spacer. Zejście z górki, na której znajduje się nasz hotel nie było trudne. Po około godzinie zarządziłam powrót.  I tu zaczęły się schody. Krasnalkowi brakło sił. Wejście pod górę odbywało się więc kilkoma stylami     styl boczny       styl modlitewny     styl grzbietowy       styl pasozytniczy     styl alpejski mieszany pchano-podciagany    O 23 wiatr wyłączył prund (w końcu w górach jesteśmy) i ogłosił koniec pisania. Musiałam iść o tak pogańsko wczesnej porze spać:) Dzis zaczyna się prawdziwa praca. Jesteśmy już po śniadaniu (Natki reakcja na pobudkę o 8 rano - bezcenna), o 10 bierzemy się do roboty.    W konkursie Blog Roku 2012 spadlismy na 11 pozycję a tylko 10 blogów liczy sie w III etapie konkursu. Jeśli ktos z Was nie oddał głosu na blog Frania a chciałby to zrobić, będziemy wdzęczni:) TU napisałam jak mozna głosować. Teraz kończę, lecę porozmawiać z mamami turnusowymi i przepraszam za chaos:)  Edit, godz. 10:20 Franula ma zajecia a mi kazali sobie iść! Mam sie relaksować, np poczytać. Ale jak czytać z takim okiem?:) Ten "obcy pan" z opisu powyżej to wujek terapeuta wezwany na odsiecz.  Przed dzisiejszymi zajęciami krasnalek pokazywał cały czas symbol 'dom'.. No i płakał, choroba. Siły fachowe powiedziały, żebym była spokojna, ze będzie dobrze itd. Faktycznie po kilku minutach po zamknięciu drzwi sali, w której odbywają się zajęcia, płacz krasnalka ucichł. Nasz kochany krasnalek  jest bardzo bardzo dzielny. 