Kochane ciocie, kochani wujkowie,     mama powiedziała mi, że dostaliśmy od trzech cioć naraz wyróżnienia w zabawie blogowej – od mamy Aleksa, mamy Emilki i mamy Wiktorka.  Mama powiedziała, że weny nie znalazła i żebym sam napisał tego posta. To piszę:) Luuubię do Was pisać:)   Mam fajoską siostrę        A zasady zabawy są takie, że trzeba: - umieścić link do bloga osoby nominującej, - wkleić logo zabawy, - napisać o sobie w 7 zdaniach, - nominować 10 osób -blogów.      Do 7 nie umiem jeszcze liczyć, do 10 też nie, ale przynajmniej krowę od słonia odróżniam (nie to co mama);-) Jak za dużo napiszę, albo za mało, to mi powiecie, dobrze?     To piszę najpierw o sobie: Nazywam się Franio i mam 2 lata i 8 miesięcy.  Mam fajoską siostrę Natkę, która mnie uczy dużo fajnych rzeczy (ostatnio plucia). Mam fajoskich rodziców (chociaż trochę mało spontanicznych). Mam fajoską ciocię Natalię, która też mnie dużo uczy, ale plucia nie (szkoda, bo zdolna jest, to mogłaby mnie pewnie nieźle nauczyć pluć, rodzice mówią, że przy cioci Natalii to ja mega postępy robię).  Mam w ogóle dużo fajoskich cioć i wujków internetowych, którym kiedyś żółwika i piątkę przybiję (a korespondencyjnie lepszej techniki plucia nauczyć się nie da? trochę cioć nauczycielek mam, może by sie dało, cooo?...)  Lubię kotleciki, „Michałki”, biszkopciki, serki Danio, wdrapywać się na stół i lubię też moich kumpli z turnusów, którzy też mnie uczą dużo fajoskich rzeczy.  Jeśli chodzi o urodę to nie wiem, nie znam się na tym, w każdym razie malować się nie muszę tak jak mama.  Kiedyś będę eksperymentatorem aparatów słuchowych w Szwajcarii albo prezydentem w Warszawie albo pękacielem balonów jak Kubuś Puchatek - tego też jeszcze nie wiem.     Luuubię kotleciki:)      A teraz to bym chciał, żeby o sobie napisali: Stefcio cioci Żelki  Franio cioci Ani  Madzia cioci Ani chłopaki cioci Lasche  Kinga i gAgatka cioci Ani  Grzesio cioci Gosi  As-pik cioci MamaAsPika  Maciuś cioci Doroty  Iga cioci Patrycji  Zuzia cioci Anity  Szymek i Janek cioci Doroty Wojtuś cioci Ewy Martynka cioci Magdy Kubuś cioci Karoliny    I wiecie co, nic im nie będę mówił, zobaczymy, czy ciocie do nas zaglądają:)    Już kończę, bo mama mówi, że muszę iść spać, bo jutro trudny dzień przed nami. Mama i tata muszą nas pakować na wyjazd. Mam nadzieję, ze nie zapomną pozytywki, inaczej będzie paw.    Całuję Was  Franio   Ps. Trzymajcie za mnie kciuki. 