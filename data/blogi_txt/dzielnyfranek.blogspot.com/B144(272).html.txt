Szkolenie było rewelacyjne! Ogromnie się cieszę, że na nie pojechałam - dowiedziałam się dużo nt. metodyki wprowadzania komunikacji niewerbalnej, systemów AAC, możliwości ich stosowania i co najważniejsze poznałam ok. 240 znaków Makatonu. Dziś wpisałam się już na kolejny stopień!:) Warto, naprawdę! Wczoraj wieczorem Natulka spytała mnie: - Mamusiu, a jak jest po makatońsku 'tata'? Padliśmy:) Tak więc u nas w domu nie stosujemy znaków  i symboli Makatonu lecz rozmawiamy z Franiem PO MAKATOŃSKU!:)   W szkoleniu brało udział 41 osób w tym tylko 2 mamy, reszta to specjaliści pracujący na co dzień z dziećmi niepełnosprawnymi. Było to dla mnie bardzo ciekawe doświadczenie. Jedną mama byłam ja, druga zaś brała udział w szkoleniu wraz z terapeutką prowadzącą jej dziecko w przedszkolu. Tylko pozazdrościć - to dopiero idealny tandem! Dziś Franuś migiem nauczył się dwóch nowych znaków. Jednym z nich jest kawa - baaaaaaaaardzo potrzebny znak o poranku;-)  Z wieści pozamakatonowych - uszkodził się dźwiękowód w jednym aparacie Franiutkowym:( Jutro po terapii w Prodeste musimy lecieć do Wrocławia i robić nowe wkładki do uszek Franiowych. Do czasu ich przyjścia z Poznania mały będzie niestety bez aparatów. Niedobrze:( I znowu strzał budżetowy, choroba. Nie lubimy takich "niespodzianek". Ale obyśmy tylko takie problemy mieli, prawda?:)      Ps. Niezmiennie dziękujemy za wszystkie głosy na Franiowy blog:) 