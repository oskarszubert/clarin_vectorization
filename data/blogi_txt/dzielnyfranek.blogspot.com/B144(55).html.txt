Czas najwyższy napisać, o co chodziło z poniedziałkowymi kciukami.   Po napisaniu tutaj, że postanowiliśmy kupić Franiowi tablet, dostałam na skrzynkę mailową duuużo rad, instrukcji i wyjaśnień. Dziękuje za wszystkie serdecznie (bo to dla nas naprawdę była terra incognita). Otrzymałam także dwie oferty od dobrych dusz - dwie rodziny chciały nam pożyczyć pieniądze, abyśmy mogli szybciej kupić małemu tablet... Ludzie, którzy znają nas tylko przez internet! Przyznam, że te oferty strasznie nas zestresowały. Bo jak tu odmówić ludziom, którzy bardzo chcą pomóc Frankowi? Dla nas taka pożyczka nawet na okres dwóch miesięcy była dużym stresem - a co jeśli nie uda nam się zebrać w tym czasie całej sumy? Rozmyślaliśmy więc intensywnie, co tu kurka robić?.. Pomógł przypadek - kolega w pracy powiedział mi, że bardzo okazyjnie kupił używany tablet. Ha!! To była myśl!! W poniedziałek miałam zamiar odwiedzić jeden sklep, we wtorek kolejne dwa i zobaczyć, co można tą drogą załatwić.      Jak się okazało na podobny pomysł wpadała Frankowa Ciocia:) Jeszcze w pracy dostałam w poniedziałek smsa: "znalazłam dla Was tablet, pierwszy wypust, używany, lekko uszkodzona obudowa, za niewiarygodnie małe pieniądze. Musisz tylko podjąć decyzję". Mało nie padłam:) Uszkodzenie obudowy okzało się tak nieznaczne, że ja w pierwszym momencie w ogóle go nie zauważyłam:) Fakt, że jest to pierwszy model iPada ma dla nas znaczenie zerowe - wiadomo w jakim celu jest on "nam" potrzebny. Decyzja była szybka i jedynie słuszna:) Za naprawdę niewielkie pieniądze Franiutek ma już swój tablet! Jeszcze tylko czekamy na zamówione etui i folię zabezpieczającą - znalezienie ich nie było proste, bo w sprzedaży są już niemal tylko akcesoria do nowych modeli. Ale w jednym sklepie internetowym udało się nam jeszcze coś znaleźć - kupiliśmy ostatni egzemplarz folii i zamówiliśmy etui zabezpieczające:) Od wtorku tablet jest w domu. Wczoraj ustawiliśmy małemu kilka aplikacji a dziś wieczorem będziemy wgrywać piktogramy. Rano pokazaliśmy Franiutkowi to cudeńko. Swoją przygodę z tabletem krasnal zaczął od puzzli czteroelementowych. Jaka to była praca dla małych niewprawnych łapek! Jakie odgłosy Franula wydawał:) Jakby co najmniej fizycznie pracował:) A radość po ułożeniu obrazka była po prostu bezcenna:)    Po przyjechaniu z pracy dowiedziałam się, w jak pomysłowy sposób tata wykorzystał dziś tablet podczas smażenia kotletów. Ponieważ krasnal zawsze wtedy lubi być  blisko kuchenki i tata tym faktem się stresuje, włączył małemu tablet i ...otworzył puzzle z najmniejszych elementów (cios trochę poniżej pasa, trzeba przyznać). Tata smażył, Franio wzdychał, główkował i pracował, puzzli nie ułożył, ale tata spokojnie usmażył kotelety:) Nie wiem czy to zastosowanie tabletu jest pedagogiczne bardzo, na bank jest jednak praktczne:)     Jeszcze raz ogromnie dziękujemy Wam za wskazówki i za udział w aukcjach, Frankowej cioci dziękujemy za zaangażowanie w poszukiwania i wynalezienie tago cudeńka (bez Twojej pomocy, Aga, akcja 'tablet' nie zakończyłaby się tak szybko), dwóm cudownym rodzinom, które obdarzyły nas tak niewiarygodnym zaufaniem także ogromnie dziękujemy. Nawet nie potrafię Wam opisać, jak bardzo się cieszymy, że się udało. Bardzo, bardzo, bardzo:) Wasze kciuki mają ATOMOWOWĄ MOC!!!:)  W planach mamy zakupienie kilku aplikacji dla dzieci z autyzmem - za te trzeba płacić. Zdecydowana większość aplikacji edukacyjnych jest jednak darmowa.  Kończę, bo za pół godziny lecę z Natką na rolki. aaaaaaaaaaaaaa Kamil Stoch mistrzem świata!!!!:)   Ps. Franulek zdrowieje w ekspresowym tempie:) 