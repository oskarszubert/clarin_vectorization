Ależ zafundowaliście nam gigantyczną porcję wzruszeń! Nigdy nie pytałam, dlaczego jesteście z nami, dlaczego czytacie blog o Franiu. Sądziłam, że jesteście tutaj ponieważ po prostu interesujecie się losami Francika. W życiu nie przypuszczałam, że po zadaniu w środę pytania Co Wam daje czytanie bloga o Franiu? przeczytamy tak niezwykle wzruszające wypowiedzi. Wydrukuję je sobie i będę do nich wracała w każdej trudnej chwili. Dziękujemy Wam za każde słowo. Nie jestem w stanie napisać, jak ważne są dla nas Wasze komentarze, ile dają wiary w drugiego człowieka i jak bardzo umacniają nas w przekonaniu, że to, co robimy, ma sens. Naprawdę jesteśmy zaszczyceni, że tak niezwykli ludzie zgromadzili się wokół Franuli. Dziękujemy, że jesteście.   I PRZEZ WAS (taaaaaaaaaaaaaaaaak, ktoś musi być winny;-) odpowiedziałam pani Agnieszce z TVNu Tak, przyjadę na nagranie. Gdy tylko to zrobiłam przez głowę przegalopowały mi dwie myśli:   1. Jezus Maria, co ja robię?? 2. Nie mam co na siebie włożyć!! :) Pomyślałam sobie, że myśl druga jest tak ...pozbawiona ekhm..głębi, że wstyd się do niej przyznawać;-). Tego samego dnia jednakże otrzymałam maila od ciotki Lasche (jedzie ze mną!) DOKŁADNIE takiej samej treści!!!:) Raźniej mi z tym:)  Do rzeczy - jutro jedziemy z ciotką Lasche do stolicy, nagranie będzie we wtorek między godziną 10.30 a 11:00. Najpierw zostanie wyemitowany materiał o Franiu, potem zaś będzie rozmowa z nami. Całość ma trwać około 7 minut - to ponoć dużo. No nie wiem...ja dziś rozmawiałam z panią Agnieszką z TVNu przez 45 minut! Jest jednak opcja, że stres porazi mi ośrodek mowy i będę mniej wylewna;-)        A wiecie, co jest najzabawniejsze? Umówiłam się z Lasche już jakieś dwa tygodnie temu, że we wtorek wsadzę Franulę do auta i przyjadę do niej z krasnalem. Miałyśmy w planach omówienie naszego projektu - książeczki dla dzieci. Pomysł zrodził się w tym roku, w tym roku musi więc zostać zmaterializowany. Dzięki naszemu wspólnemu wyjazdowi będziemy miały dużo czasu na rozmowy. Nie tylko o książce.   O matko...sssstresssssss:) Trzymajcie kciuki, proszę. 