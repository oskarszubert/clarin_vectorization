Franuś i Mikołaj - oiomowi kumple:)  Ależ pogoda nam prezent na weekend zrobiła!Postanowiliśmy wykorzystać piękne okoliczności przyrody i wyjść z Franiem do ludzi. W sobotę zabrałam dzieciaczki do Cieplic na spacer po Parku Zdrojowym (franiowy tata kleił chłodnicę w srebrnej strzale - prawo serii, czy cooo?). Umówiłam się na spacer z mamą pewnego przystojnego dzielniachy, którą poznałam na OIOMIe. Chłopcy leżeli bardzo krótko obok siebie, ale między nami powstała mocna nic sympatii. Wreszcie mogłyśmy się spotkać - po 2,5 roku:)        "Czekoladka dla ciebie, Franiu":) Ile my się nagimnastykowałyśmy, żeby chłopcom zrobić wspólne zdjęcie, naważniejsze, że się udało. Natula biegała za krasnalkami a my mogłyśmy przez chwile porozmawiać.       Wczoraj mały pochłonął pierwszego loda w życiu. I to jak jak!:) Śmiało mogę stwierdzić, że w tym zakresie krasnal wyrabia 400% normy wiekowej:) W teście DSR na bank brakłoby skali!:)       Najlepsza siostra na świecie i jej najdzielniejszy na świecie brat:)   Dziś z kolei byliśmy z dziećmi na zaporze w Karpaczu. Po drodze mijaliśmy karetkę. Panowie sanitariusze akurat skończyli wizytę u chorego i wracali do pojazdu. Franek oczywiście nie dawał się odkleić od karetki:) Poprosiłam pana doktora, aby dał Franiowi cześć, bo to wielki fan służby zdrowia. A co, kłamię??:) Pan doktor wykazał się dużą znajomością duszy małego człowieka i zaprosił Frania do karetki. Myślałam, że krasnal już z niej nie wyjdzie:) Na pożegnanie mały dostał dużą strzykawkę, panowie włączyli światła i pognali dalej w trasę.      Czasem przy chodzeniu jeszcze mnie zarzuca, ale generalnie nieźle już daję radę:) Strzykawka pomaga mi złapać balans:)       A za rok naszym celem będzie Śnieżka! 1,5 godziny chodzenia po trudnym terenie tak wykończyło krasnalka, że padł dziś godzinę wcześniej niż zwykle. Biduś kochany:)       Dziecko zobaczyło zaporę..     Dziadku Karkonoszu, musimy wracać już do domu, bo nas nogi bolą   Fajny mieliśmy weekend. Taki..normalny:) 