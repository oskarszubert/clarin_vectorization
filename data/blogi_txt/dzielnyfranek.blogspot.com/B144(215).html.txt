Jutro rano ruszamy z Krasnalkiem do Warszawy.  Przyznam się, że bardzo się stresuję tą hospitalizacją. Ufam w 100% lekarzom z Litewskiej, którzy zajmują się Franulą na oddziale - ordynator oddziału prowadzi Francia od chwili, gdy mały pierwszy raz trafił do Instytutu Matki i Dziecka w Warszawie i zna go doskonale - ale stres i tak jest. Przyplątał się taki gość nieproszony i iść precz nie chce. Tabliczka czekolady z orzechami też nie pomaga, kurka wodna.    Mam nadzieję, że mały zniesie dobrze ten pobyt w szpitalu i że...po prostu będzie dobrze. Niech lekarze ustalą najlepsze leczenie dla Francika i obyśmy szybko wracali do domu.  Oby.   Nie ma co więcej pisać. Postaram się odzywać ze stolicy.    Teraz kilka słów powie Francik.           Przy okazji wyjazdu do stolicy czeka mnie jutro spotkanie z naszymi książkowymi grafikami. Cieszę na nie, choć przyznam, że przez szpital myślę "na pół gwizdka". Mam nadzieję jednak, że uda mi się przekazać to, co mam do przekazania i że będzie konstruktywnie i kreatywnie. 