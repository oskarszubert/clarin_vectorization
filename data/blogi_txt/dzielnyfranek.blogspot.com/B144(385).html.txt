Nasza cudowna mała sąsiadeczka, Zuzia (ta, której udało się Franiowi zaimponować nie tak dawno) obchodziła dziś swoje 1 urodziny. Zostaliśmy na nie zaproszeni. Nasi cudowni sąsiedzi wiedzą, jak to z Franiem bywa (czyli że nigdy nic nie wiadomo), więc wszyscy byliśmy psychicznie przygotowani na to, że impreza dla nas może skończyć się po minucie.    Nic z tego! Całe dwie godziny balował nasz imprezowicz!! Z godzinę z tego spędził przy stole, nasz kochany łasuszek:) Franuś chodził swoimi ścieżkami, ale dał radę! Fakt, że na swoim gruncie i fakt, że nie było muzyki, dzieci nie krzyczały, ale był to najnormalniejszy kinderbal ogrodowy:) Dzisiejsze popołudnie było po prostu FANTASTYCZNE:) No i wszyscy byli oczywiście pod wrażeniem Frania: ale zobacz jak pięknie daje radę / jak super już chodzi / jaki to mądry chłopczyk...a mamuśka puchła i puchła z dumy (i od bitej śmietany:) Nie ma co dużo pisać, zdjęcia mówią same za siebie:)                  Po dwóch godzinach Franiutek zrobił w tył zwrot do domu. Widać było już po nim duże zmęczenie. Poszedł spać o 19 i usnął dosłownie po przyłożeniu kochanej łepetynki do poduszki. Kolejny raz było tak...normalnie.    Aniu, Dominiku, Bożenko, dziękujemy za zaproszenie i za fantastyczne popołudnie. Zuzinko kochana, żyj sto latek w zdrowiu i szczęściu, kruszynko kochana:) 