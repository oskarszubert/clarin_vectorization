Najnowsza pasja Frania - mierzenie  Napisałam długalaśny tekst, wywnętrzniłam się piknie a następnie stwierdziłam, że twardym trzeba być, nie miętkim i wykasowałam byłam go.  A teraz myślę - a może trzeba było nie kasować?.. Proszę nie komentować;-) Napiszę więc w jednym zdaniu - w ten weekend Wielka Rewolucja finiszuje. Ostatnia przeprowadzka.  I koniec tematu.  A wywnętrzniłam się byłam, bo mimo wszystko trochę mi jakoś tak niebałdzo na wątrobie i sercu i wątpliwości milion..      Czy aby rozstaw śrub w tym aucie jest zgodny z normami UE?..  Jutro o 4 rano Franiowo-Natkowy tata leci do naszego "starego" domu po rzeczy i przywozi je do Opola. Teraz to już naprawdę koniec. Na amenta. No i na wspomnienia mnie wzięło. I czy my dobrze robimy, i czy dla Frania to naprawdę najlepsze wyjście itd itd. Czyli "100 pytań z serii dłubanie szydełkiem w bolącym zębie". Kompletnie nieproduktywna sprawa. Więc żeby się nie rozkleić napiszę ino, że Francio puszcza nosem wzorcowe bańki z gili i kaszle przepięknie. A jak się wkurzy, jak to tylko Franca potrafi, to się w mig odśluzowuje sam. Nie dla wrażliwych oczu i uszu to widok i odsłuch.  Ale ekologiczny. Odsysać przynajmniej nie trzeba.  A czy pisałam, że nasz kolekcjoner diagnoz ma kolejną? Astma dziecięca. Powikłanie po dysplazji oskrzelowo- płucnej. Tak sobie myślę, ze nasz facecik przegina już lekuchno. Dbamy o Franiowe ząbki, żeby ich sterydy i antybole nie zżarły.I dlatego Krasnalek kochany tak pięknie się szczerzy:)   Ps.1. Na kilka dni odmeldowuję się. Mam nadzieje, że nie spotka nas kartonowa śmierć;-)  Ps.2. Dziękuję, że codziennie głosujecie na nasz blog! Jeśli przetrwamy ten ostatni etap rewolucji, obiecuję zaległy wpis o konkursie;-)     Na koniec zdjęcie wspominkowe z XI.2010 r. ze spaceru kilkanaście minut od naszego "starego" domu. Karkonosze są przepiękne i już.Więcej wspominków nie będzie. 