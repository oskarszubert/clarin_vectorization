Gdy lekarz powiedział mi bodaj w 18 tygodniu ciąży, że Frankohelenka będzie na bank Frankiem, poczułam, że przytłacza mnie kilkutonowy ciężar odpowiedzialności. Jezus Maria.  Będę miała syna. Syna! On będzie miał kiedyś żonę. Muszę go wychować na fajnego faceta (tak, wiadomo, że musiMY, jest nas dwoje, ale męża jakoś ciężar odpowiedzialności nie przygniótł tak jak mnie). Ja się znałam tylko na Barbie i Polly Pocket...      W chwili więc, gdy tylko wiek Franka na to pozwolił, wdrażam plan wychowania fajnego faceta i jeszcze fajniejszego męża;-)  1. Gotowanie - pikuś.  Franc ma 4 lata i 4 miesiące i robi pyszne ciasto drożdżowe i pieroggi a'la Franek (wszystko opisane tu zostało ze szczegółami). 2. Prasowanie - zobaczymy (narazie sama jeszcze do tego dojść nie mogę, prasowanie się nie liczy). 3. Sprzątanie - pracujemy nad tym, ale bez brawury; w życiu są wszak ważniejsze rzeczy. 4. Tańce - jak wiadomo pierwszy taniec z dziewczynką (w przedszkolu) Franula ma już za sobą. YEAH! To wszystko to jednak "małe Miki". Dziś (tzn. już wczoraj) Franek udowodnił , jak pełne wyzwań jest wychowanie małego faceta. Odwożę synia po porannej terapii do przedszkola, zatrzymujemy się na skrzyżowaniu na czerwonym świetle, kątem oka (czasem jeszcze działa) widzę, że na prawy pas wjeżdża duży żółty pojazd i w tej samej chwili słyszę odgłos świadczący, że Franio także ujrzał kupę żelastwa. - U! Brrrrrrrrr! - Jaka wielka koparka! - NIE!!!! - Spychacz! - NIEEEEEEEE!!! - Franek! Nie wiem jak się nazywa ta kupa żółtego złomu!!! WRZASK. Nie wiem.  Kurka wodna, nie mam pojęcia co to za glebo-gryzarka!!!!!!! Ruszamy, synuś dość szybko się uspakaja (nawet się zdziwiłam), ale po chwili już wiem, dlaczego. - BI PI. - Tak, stacja benzynowa. - BIIIIIIIIII PIIIIIIIIIII!!!!!!! Już wiem, czego chce - mam powiedzieć, co to za "BiPi". - Franio, to był Orlen. - NIE! - StatOil - NIEEEEEEEEE! !~@#$%^ *() - VIVA!! - NIEEEEEEEEEEEEEEEEEE!!!!!!!!!!!! Kąt oka najwyraźniej nie zawsze u mnie działa prawidłowo.  Sprzątanie, prasowanie, gotowanie, nawet nauka migowego to małe miki w porównaniu z nazwami wszystkich żółtych qp złomu, marek samochodów (a spróbuj się tylko pomylić człowieku!), stacji paliw, autkami na brzegu wanny (tak że szamponu nie ma gdzie postawić), autkami w łóżku i na szafce nocnej.  Wychowanie prawdziwego mężczyzny jest pełne wyzwań;-) 