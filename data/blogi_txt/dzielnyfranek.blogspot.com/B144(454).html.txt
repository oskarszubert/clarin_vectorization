Taaaak, chłopaki bawili się na całego;-) Ale żarty na bok, trzeba pisać poważnie - jak zwykle zresztą;-).  Gdy panie wolontariuszki zajęły się Franciem w poniedziałek, Franiowy Tata poleciał do Poradni Psychologiczno- Pedagogicznej złożyć wniosek o ponowne wydanie Opinii o konieczności wczesnego wspomagania rozwoju (bo stara nie ma nic wspólnego z Franiem-prawie- czterolatkiem) oraz Opinii o kształceniu specjalnym. Ten drugi dokument da nam stuprocentową pewność, że Francik zostanie przyjęty od września do przedszkola integracyjnego. Akurat tata trafił na panią psycholog, która zajmuje się Franiem. Rozmowa "troszkę" trwała (półtorej godziny) - w życiu nie posądzałabym męża mego o TAKIE gadulstwo:) A zawsze mówił Idź ty, bo ja to nie wiem co mówić". Jak to Franiowy Tata w tym tygodniu swe nowe oblicze ujawnił;-)    Wczoraj chłopaki odkopali wreszcie karton z kolejką.  Chcieliśmy Krasnalkowi kupić w prezencie na  3 urodziny kolejkę w Ikei. Zanim jednak jeszcze zdążylismy o tym porozmawiać z matką Visą i ojcem Maestro, napisała do nas jedna z cioć Franiowych. Powiedziała, że jej dzieci chciałby dać Franiowi w prezencie urodzinowym swoją kolejkę, która już od roku leżała spakowana na strychu. W tym miejscu jeszcze raz dziekujemy za ten fantastyczny podarunek dla Krasnalka.Kolejka WRESZCIE została rozpakowana:) Dzięki temu tata pozbył się synia wczoraj na pół dnia.  W związku z kolejką przydarzyła się największa niespodzianka tego miesiąca.  Proszę włączyć głośniki!:) (wizja się nie liczy, liczy sie tylko fonia). Pierwszy raz w zyciu Franiowi udało się powiedzieć takie piękne T-T. Druga ważna rzecz - nasz artysta rewolucjonista naśladuje pociąg!  Otwieranie się szlabanu ćwiczymy już jakieś 1,5 roku (to znaczy D ćwiczymy). Ale czy warto? Cóż za niemądre pytanie:) A dzisiaj krasnalek tak rozmawiał ze mną podczas rozkładania kolejki:     Prawda, że pięknie?  I wiecie co..Franula pięknie je od kilku dni, chodzi do łazienki myć ząbki, ekspresowo przestawia sterownik od pieca, garsciami wymuje ziemię z wiaderka, w którym stoi choinka, jest taki..cudny po prostu. Zbój, psotnik co rusz wybuchający śmiechem. I jak pomyslę, że 4 lutego mamy wyladować w szpitalu w Warszawie to niedobrze mi się robi. Dzwoniłam dziś na oddział - sale są tylko 3- i 4-osobowe. Od razu zadzwoniłam do naszej dr Doroty z IMiDu z prośbą o pomoc. Absolutnie nie wyobrażam sobie pobytu krasnala w trzy- czy czteroosobowej sali. Z jego chodzeniem spać o 19, rytuałem wieczornym, problemami z akceptacją nowych miejsc i osób.. Mam nadzieję, że nasza niezawodna dr Dorota pomoże nam i tym razem . Edit: Zapomniałam dopisać, że zrobilismy porządek na Franiowych aukcja Allegro. Okazało sie, że mamy ok 50 aukcji zdublowanych a dużo przedmiotów pochłonęła głębia internetu. Na wystawienie czekają trzy kartony ubrań. Czas najwyższy sklonować się;-) 