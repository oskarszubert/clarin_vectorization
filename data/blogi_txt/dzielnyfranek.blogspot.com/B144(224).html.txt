Klocki dźwiękowe - super sprawa. Ostatnie dwa miesiące przeleżały schowane w kartonie. Franio znowu chętnie się nimi bawi  Ten tytuł to bardziej dla mnie aniżeli dla Franka. Krasnalek cały czas dzielnie pracuje - nie ma zmiłuj się. Wczoraj podczas rehabilitacji Francik odniósł kolejny sukces - obrócił się wokół własnej osi!! Do tej pory musiał uklęknąć i na kolankach wykonywał obrót. Wczoraj zrobił to na stojąco! Ciocia Natalia musiała go przy tym asekurować, ale udało się!!  Jazda na rowerku też łatwizną nie jest. Nóżki Frania protestują przeciw takiej pracy. Kiedyś jednak przestaną protestować;-) Coś nie mam weny do pisania, chyba synio będzie musiał przejąc pióro. Głowę mam zajętą kwestią domu, nie mogę się coś skupić na innych sprawach. Niestety u Francika pojawiają się nowe symptomy, które powodują, że każdy dzień czekania na kupca zdaje się mi być tygodniem. Tak byśmy już chcieli, żeby krasnalek miał dostęp do wszystkich niezbędnych terapii.. Za dwa tygodnie mamy wizytę w Opolu. Muszę napisać maila do terapeutki Frania i opisać wszystkie nowe zachowania. Może czegoś nie dostrzegamy, co dla fachowca jest oczywiste? 