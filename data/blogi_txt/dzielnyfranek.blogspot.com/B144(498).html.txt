Część ostatniego kursu języka migowego w Polskim Związku Głuchych w Opolu poprowadził Franio.  Niezły z niego nauczyciel, prawda?:)      - Hm... od czego by tu zacząć? Najlepiej chyba od tego, co tygrys lubią najbardziej...     - Kto zgadnie, co powinno być podstawą wyżywienia każdego dziecka? Podpowiedź mam w ręku;-)        - I co jeszcze lubią dzieci?     - Ktoś czegoś nie rozumie??   To tak pół żartem pół serio w nawiązaniu do nadal toczącej się dyskusji wokół diety i jej rzekomego wpływu na "uleczenie" z autyzmu.  Żaden cud nie wyleczy Frania z autyzmu, bo autyzm nie jest chorobą. W cuda nie wierzę, wierzę w rzeczywistą pomoc krasnalkowi - pomoc poprzez terapie, naszą świadomość i wiedzę o tym, czym jest autyzm, jak Franio myśli, jak postrzega świat, z czego wynikają jego deficyty itd. Jeśli nie będziemy rozumieli zachowań Frania, jak będziemy mogli mu pomóc?? W sobotę wzięłam udział w warsztatach dla rodziców osób z zaburzeniami ze spektrum autyzmu zorganizowanych przez Fundację Prodeste; temat spotkania brzmiał "Centralna koherencja. System poznawczo-percepcyjny". Kolejny raz dowiedzieliśmy się, jak pomagać Franiowi w codziennym życiu i lepiej rozumiemy Franiowy świat. Wychodząc ze szkolenia w sobotę pomyślałam sobie, że to jest tak nie fair, że każdy rodzic dziecka z autyzmem nie ma możliwości wzięcia udziału w takich warsztatach. Taka wiedza jest naprawdę bezcenna.   Skoro o jedzeniu ten wpis - nie tak dawno Franula dostał fantastyczny prezent od Laury i jej mamy - miał to być prezent pod choinkę, ale...kto by wytrzymał tak długie oczekiwanie?? My nie daliśmy rady;-) Dzięki koparkowemu zestawowi do jedzenia obiad jest prawdziwą męską samochodową przygodą.  Przy okazji z dumą chciałabym napisać, ze w sobotę Franula zjadł...SZPINAK!!!!!!!!!:) To jest wręcz niewiarygodne rozszerzenie kulinarnego repertuaru bardzo wybiórczego Frania. Yeah:)      Ps. Pamiętajcie proszę, że bardzo liczymy na Wasze wypowiedzi dotyczące niepełnosprawności TU. Bardzo dziękujemy za dotychczasowe komentarze. Są dla nas bezcenne. 