Dostałam przed chwilą maila od bardzo dobrego Człowieka.    Ilu już cudownych, wyjątkowych ludzi poznaliśmy dzięki Franiowi, dzięki blogowi Frania, aukcjom charytatywnym Allegro... Nie sposób zliczyć po prostu.    Tak, tak, Wy do tej grupy należycie.    To o Was piszę!:)  Kochani, kolejny raz dziękujemy.  Za każde słowo wsparcia – w mailach, komentarzach, wpisach na forach, za wsparcie leczenia i rehabilitacji Frania – 1%, zakupy na Allegro, udział w zbiórkach publicznych dla Francika, za ... wszystko. Dziękujemy, że pamiętacie też o Natalce. Nawet sobie nie wyobrażacie jaką radość sprawiają jej Wasze słowa kierowanie do niej w komentarzach na blogu! Dziękujemy za wszystko.     Przy okazji zbiórki na aparaty słuchowe dla Frania pewien cudowny człowiek napisał: „dobroć jest cicha".  Zgadza się.  Ale ja i tak kiedyś Was wszystkich tutaj, kochane Franiowe Anioły, z imienia i nazwiska wymienię. Zobaczycie!:)     W ostatnim czasie do Waszego grona dołączyła między innymi Babcia Gosia, ów bardzo dobry Człowiek, o którym piszę w pierwszym zdaniu tego posta.  Cudowna, wyjątkowa, ciepła, mądra, kochająca osoba.  A jakże waleczna!       Nie, nie potrafię napisać nic sensownego – poczytajcie i posłuchajcie sami:  Blog Babci Gosi  Babcia Gosia pisze bloga - Polskie Radio Babcia Gosia napisała książkę. Pieniądze z jej sprzedaży w całości przeznaczane są na rehabilitację jej ukochanego wnuczka Kubusia.  Tak napisała mi o tej książce:  „To nie tylko tematyka autyzmu...to walka o tolerancję, ABC jak żyć, żeby nie oszaleć. Ile człowiek znieść może,  jak sobie radzić w tym labiryncie....”  Na pewno warto wesprzeć walkę babci i rodziców Kubusia o jego zdrowie.     Wierzę, że Kubuś wygra. Tak jak Franio, Aleks, Paulinka, Julka, Sandra, Martynka, Emilka, AsPik, Madzia, Zosia, Franek Franklin, Marysia, Maciuś, Antosia, Wojtuś, Igunia...i setki innych walczących dzieci.  Kajuś, Ty wiesz, że Stefek już wygrał, prawda? Bo ma Ciebie..     Tak, dobroć jest cicha, ale dziękować za dobroć trzeba głośno. DZIĘKUJEMY!! 