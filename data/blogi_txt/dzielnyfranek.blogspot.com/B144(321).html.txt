Trzymamy kciuki z całych sił jutro o godz. 9:00, bo Natalka zaczyna pisać test szóstoklasisty. Pierwszy ważny egzamin w jej życiu.  Hm...czy faktycznie pierwszy? Nasza dziewczynka w ostatnich 4 latach zdała kilka zdecydowanie trudniejszych i ważniejszych egzaminów. Brak skali, by ocenić ich wynik. Dziś mogę napisać, że ogromnie się obawialiśmy, jak Natka odnajdzie się w Opolu, jak da sobie radę w kompletnie nowym środowisku. Dała radę. Oczywiście swoją cenę za to płaci codziennie, ale o tym napiszę kiedy indziej. Krótko mówiąc jutro trzymamy kciuki za Natkę i wszystkich szóstoklasistów!:)     ***   Franiutek rozpoczął dzisiejszy dzień wizytą u pana doktora. Zmiana leków i...oby tym razem pomogło. I żeby apetyt wrócił, bo nasz chudzina nie ma już za bardzo z czego chudnąć. *** Bardzo ważna Franiutkowa sprawa, za którą prosiłam abyście trzymali kciuki przed świętami miała dziś swoją drugą odsłonę - wszystko jest na dobrej drodze! Mam nadzieję, że już niedługo będę mogła napisać, że jest finał najlepszy z możliwych i wreszcie opiszę, o co chodzi. 