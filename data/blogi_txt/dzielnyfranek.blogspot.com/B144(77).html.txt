Miałam pisać o atomowym wymiarze Waszych kciuków (następnym razem napiszę), jednak będzie o mikrobach. Wczoraj dopadło krasnalka choróbsko. Dziś mały odbył wizytę lekarską wraz z tatą (tata spisał się na medal podczas mamy nieobecności, mama przyznaje się że z nerwów pół nocy nie przespała, bez sensu w ogóle, jakby nie wiedziała, że tata da radę). Nowy pan doktor sprawił się cudnie. Tylko na początku niepewny jak są ustawione aparaty Frania, zaczął do niego tak głośno mówić, że krasnal mało z gabinetu nie uciekł. Tata szybko pana dra poinformował, że aparaty są super i można mówić do małego normalnie;-)   Dziś wracałam do Opola tak szybko jak tylko w tych warunkach atmosferycznych było możliwe. Krasnalek wtulił się we mnie i.. dopiero kilka minut temu wybył do swojego łóżeczka. Franiowy tata powiedział mi dziś, że Franio...tęskni za mną.. I tak samo jak mnie to cieszy (bo do niedawna moje powroty do domu po trzydniowej nieobecności były mu kompletnie obojętne) tak samo jest też trudne. No nic to.  Trzeba mieć nadzieję, że obędzie się bez antybiotyku. Sterydów narazie też nie włączamy. Lecą inne wspomagacze. W razie pogorszenia pan doktor czeka na Franiutka. 