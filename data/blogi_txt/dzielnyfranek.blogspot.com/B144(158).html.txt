Kochane Ciocie, kochani Wujkowie,     mama poszła zjeść kolację, więc korzystam z okazji, żeby do Was napisać.     Tata wyjechał na dwa dni. Powiedział, żebym pilnował dziewczyn. Ale one się mnie w ogóle nie słuchają!!! Jak tata daje radę pilnować mamę i Natkę? Może jego słuchają się bardziej?  Wczoraj Natalka rozmawiała z mamą. Słyszałem jak na koniec rozmowy Natka powiedziała:  - Małżeństwo to koniec wolności.     Przecież mama i tata są małżeństwem. Czy to znaczy, że oni nie żyją na wolności?    Czy nasz dom jest wiezieniem? Czy to tata więzi mamę czy mama tatę?    Czy ja i Natalka jesteśmy więźniami rodziców? Ojej...to by oznaczało że jesteśmy łobuzami! Noooo... zawsze to ja taki grzeczny nie jestem, ale dlaczego mam iść od razu do więzienia??    A może to tata jest łobuzem? Eeeeeee, chyba nie, bo przecież tata pilnuje dziewczyn... Czyli to mama i Natalka są łobuzami!!!  O jejku....czy nasza rodzina to jakaś patologia??  Może Wy mi to wszystko wyjaśnicie, bo dla mnie to jest zbyt skomplikowane.      Natka uczy mnie nowych znaków - ten oznacza zwycięstwo. Noooo wiem, mama Wam już pisała, ze udało mi się zjeść samodzielnie troszke deserku:) I mama powiedziała dziś, że jutro ostatni dzień dostaję antybola. Ale ja chce jeszcze! Mówiłem mamie to dziś sto razy, ale się mnie w ogóle nie słucha! Najpierw mama narzeka, że prawie pawiłem jak zjadłem tego antybola. To jak się już przyzwyczaiłem i nawet go polubiłem, to mówi, że więcej nie będzie!  W ogóle z moimi rodzicami baaardzo trudno się dogadać (Natka mówi to samo).  Najpierw mówią:    - Boże, żeby on jak najszybciej wyzdrowiał.  Jak zdrowieję, mówią:  - Boże, dlaczego on tak rozrabia.  Kiedyś mówili:    - Boże, żeby on kiedyś chodził..  Teraz:    - Dlaczego on wszędzie włazi..  Najpierw: -Brawo Franiu, jeszcze kroczek!  teraz:    -Nie wolno, gdzie ty idziesz??!! Fraaaaaaaaaanek!!!!!!!!  Zwariuję, zwariuję z własnymi rodzicami..  Naprawdę.  Chyba dzieli nas zbyt duża różnica wieku.  Natka ma lepiej. Między nią a rodzicami jest mniejsza różnica wieku.  Mówię Wam, najmłodszy w rodzinie zawsze ma najtrudniej.      "Nie-nie-nie, nie wolno Franiu" - ha ha! Już to umiem!!:)       Ostatnio studiuję książki o architekturze Byłem w środę z rodzicami u pani Aldonki. Coś mi pomajstrowała przy aparatach.    I wiecie co? Mama wcale się tak nie stresowała jak wtedy, kiedy ja robiłem eksperymenty z aparatami! Nawet śmiała się razem z panią Aldoną! To nie jest sprawiedliwe! Po powrocie do domu oglądałem na babyTV bajkę o japońskich robaczkach – one mają takie malutkie domki. Te domki malutką kubaturę (ale to nie jest to brzydkie słowo na „k”, o którym Natka mówi, ze nie wolno go używać??) i wszyscy chcą takie mieć. To sobie pomyślałem, że zamiast eksperymentować z aparatami zajmę się projektowaniem takich domków.    Oto mój pierwszy projekt:          To bardzo praktyczny i ekonomiczny domek. Tylko muszę w nim jeszcze znaleźć miejsce dla Bolka.  A ubikacji nie musi być. Siusiu i kupkę można przecież robić w pieluchę. Kończę, bo już słyszę, że  mama wraca.     Całuję Was mocno Franio 