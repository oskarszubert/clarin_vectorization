Dzisiaj rano rozmawiałam z panem dr.  Powiedział mi, że dla niego najważniejsze jest to, ze nie ma zmian nowotworowych w płucach. W opisie jest także stwierdzenie 'zmiany pasmowate przywnękowe'. Poza tym opis jest dość długi. Nic niestety poza ta informacją, ze 'jest długi' nie wiem. Umówiłam się z lekarzem, że podjedziemy w najbliższą środę do Kliniki i skserujemy opis zdjęcia, żeby pokazać go pulmonologowi oraz przesłać naszej dr Dorocie. Dr Dorota prosiła też, żeby spróbowała wydobyć zdjęcie Frania z RTG. Może się uda.Poza tym przed maluszkiem jeszcze seria badań z krwi w celu sprawdzenia nerek i wątroby i w najbliższy czwartek wizyta we Wrocławiu u kardiologa. Jedziemy do dr, która już dwukrotnie konsultowała Frania.Dzisiaj po południu pojechaliśmy też osłuchać Frania i sprawdzić uszka. Osłuchać, bo od dwóch miesięcy po ostatnim zapaleniu oskrzeli mały nie może zejść z inhalacji (berodual, pulmicort) a uszka, bo mały coś zaczął namiętnie wiercić w nich paluszkami. Już miałam obawę, że nie daj Boże coś się zaczyna dziać. Dobrze, że nasza dr w przychodni ma dla mnie morze zrozumienia i cierpliwości i zawsze, absolutnie zawsze przyjmuje nas bez rejestracji z marszu. Kochana kobieta. Podczas tej wizyty dr zadecydowała, że nadal nie ruszamy ze szczepieniami. Czekamy na wszystkie wyniki badań i wyjaśnienie sytuacji. No i podtrzymujemy inhalacje.  Dr spytała czy mamy w domu stetoskop, że może nauczyłabym się osłuchiwać Franka. Kurczę, nie wiem, kompletnie nie czuje się na siłach. Nie wiem czy potrafiłabym nauczyć się. Musze o tym porozmawiać z naszą dr Dorotą. Narazie wiemy więc niewiele więcej niż tydzień temu. 