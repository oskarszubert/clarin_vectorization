Dziś wysłaliśmy formularz zgłoszeniowy na turnus psychoterapeutyczny dla dzieci z autyzmem w wieku 2-6 lat. Mamy zamiar pojechać tam wszyscy, całą rodziną. Podczas turnusu będą miały miejsce bowiem nie tylko zajecia dla małych kosmitów, lecz także dla rodziców - warsztaty, grupa wsparcia, konsultacje indywidualne i in. Nie bez znaczenia jest też fakt, że turnusie będą brali udział terapeuci z Prodeste. Mam ogromną nadzieję, że turnus ten pomoże nie tylko Franiowi, ale i nam. Przede wszystkim Natce. Ona ma chyba największy problem z zaakceptowaniem "kosmicznego wymiaru życia" brata. Próbowaliśmy podsuwać jej książeczkę "Kosmita", ale przeczytała może jedną kartkę. Gdy delikatnie ją zachęcalismy, tłumaczyliśmy, odpowiedzią było krótkie "nie". Zaakceptowaliśmy, że dla niej to jeszcze nie ten czas.  Musimy chyba jednak coś z tym zrobić. Musimy o tym porozmawiać z terapeutką Frania. Wcześniej Natce bardzo pomagały przyjazdy na turnusy. Widziała, że inne rodziny żyja podobnie jak my, że nie jesteśmy sami tacy "inni".  Musimy jej jakoś pomóc.  Franuś zaś znowu jest w super formie. Dzis nawet cały obiad zjadł. To było po prostu niesamowite. Kotlet, ziemniaki i mizeria - wszystko na jednym talerzu. Cuda panie:) I tak bardzo próbuje się z nami komunikować ten nasz mały skrzat. Niech ta zwyżka formy trwa jak najdłużej. 