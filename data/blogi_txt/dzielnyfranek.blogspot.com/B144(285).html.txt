Miałam plan, by w ten weekend spróbować opisać kilka kolejnych miesięcy z życia Frania, ale jakoś kompletnie nie mam do tego głowy. Cały czas myślę tylko o jutrzejszej wizycie w Bielsku- Białej, o tym, co powie lekarz itd. Czytam od dwóch dni forum 'zaburzenia słuchu i mowy' i...jestem zła na siebie, że tak łatwo dałam się zmylić 1 pozytywnemu wynikowi badania. Przecież widziałam, że pielęgniarka robiła je dość szybko, kilka razy nie mogła dopasować zatyczek do uszu i nagle: - ooooooooooooooo, jest, wszystko dobrze.Chciałam wierzyć, że jest dobrze, dlatego nie drążyłam tematu. Było sto innych problemów z krasnalem w tamtym czasie.. Niby tak, ale i tak zła jestem na siebie strasznie. I na cały ten chory system, na region (przepiękny zresztą), w którym mieszkamy, ze nie ma tu żadnego OWI, że nikt nie kieruje leczeniem i rehabilitacją dziecka, że trzeba za wszystkim jeździć tyle kilometrów, samemu finansować rehabilitację i terapie. To nie tak powinno być! Matka powinna być tylko od tego by kochać i tulić swoje dziecko a nie przy okazji pełnić funkcje koordynatora finansowo-medycznego!No dobrze, teraz tego już nie zmienię. Trzeba skupić się nad tym, jak pomóc krasnalowi. I pomyśleć, że gdyby nie problem z nadwrażliwością słuchową Frania, w ogóle bym się tematem nie zajęła.. Fakt, Franiu nie reagował i nie reaguje na wiele poleceń, pytań, ale zawsze składano to na karb jego przejść, że z taka historią itd to musi dojrzeć, trzeba mu dać czas bla-bla. Sama tak tez zaczęłam sobie to tłumaczyć. Gdy zadawałąm małemu pytanie, on patrzał na mnie szeroko otwartymi oczkami nie reagując, mówiłam z uśmiechem:- Oho, Franiu przetwarza dane.A krasnal pewnie nie rozumiał pytania bo nie słyszał go dobrze..Prosty przykład, nasz dzisiejszy dialog poranny:- Franiu, chcesz coś zjeść?  Zauważyłam dziś, ze każde pytanie muszę upraszczać, aby otrzymać odpowiedź. I tak dalej było:  - Chce Franiu mniam?  - Franiu dać mniam?  - Dać mniam? I mniej więcej po tylu pytaniach otrzymuję odpowiedź: 'da' lub 'mam' (czyli 'daj'/'jeść'). I miałam coś jeszcze napisać, ale pisząc o 'mniam' przypomniałam sobie, że obiad muszę zrobić póki krasnal śpi:) 