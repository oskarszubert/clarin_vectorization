'Myśleć' - tu wyszło Franiowi troszkę zmodyfikowane. Prawidłowo paluszek powinien dotykać skroni.W sumie jednak ma chłopak rację - niekiedy trzeba i tak 'myśleć' pokazywać;-)  Od razu napiszę, że Wasze interpretacje Franiowego przekazu były naprawdę niezwykłe. Wykazaliście się niesamowitą kreatywnością.  Zupełnie jak Franek:) Muszę chyba częściej takie wpisy tutaj umieszczać:) Jednogłośnie głosami rodziny i Franiowych Ciotek i Wujków wygrywa ciotka Kajka swoją interpretacją wypowiedzi Frania.  Oto ona:   Msza święta!!!:)Największe zaskoczenie:)Chyba Frankowy uśmiech zmylił wszystkich:)Nie mam pojęcia jak jest 'Msza św.' po makatońsku a Franula jak nie zna znaku to po prostu stara się odwzorować to, co jest na piktogramie:)    Jak myślałeś, że ja jestem inny niż ty, dlatego, że mam autyzm, to się stuknij w pusty łeb. Jestem suuuper chłopak i wszyscy mnie taaaaak kochają! A o ciebie się pomodlę, by Pan Bóg dał ci więcej rozumu.    Największy problem był z Mszą świętą - zaleca się wszystkim Ciotkom i Wujkom (Prababce również) głębokie przemyślenie tematu;-)  Ale w sumie z taaaaaaakim Frankowym uśmiechem nie dziwię się, że większość z Was interpretowała to jako 'kocham':-)       'Modlić się' - pełne skupienie. Krasnal patrzy na rysunek i pięknie pokazuje:)  A teraz czas na wyjaśnienie, skąd te zdjęcia. Przeglądanie piktogramów to od jakiegoś czasu jedna z ulubionych czynności Frania.  Trzeba mu oczywiście mówić, co dany obrazek oznacza, krasnalek za to próbuje po swojemu pokazać znaczenie obrazka. Jeśli zna znak Makatonu, to używa znaku, jeśli nie, po prostu stara się pokazać to, co jest na obrazku.  Znaku 'jeść' już chyba nie uda się nam nauczyć Frania po makatońsku, chyba na zawsze pozostanie krasnalowi piktogramowe jeść - gładzenie się rączką po brzuszku z błogim uśmiechem.  Jakże sugestywne:)     Najedzooony:) Franulka dziś wreszcie doczekał się kolejnego spotkania z kolegą zza ściany. Krasnal kolegę uwielbia - co rano pokazuje znak: 'chłopiec' a zaraz po nim 'auto'. Dlaczego? A dlatego: Karolek ma po prostu super furę, na punkcie której Franio zwariował:)  O pozostałych Franiowych sprawach będzie następnym razem. Nazbierało się tego już trochę.  *** Natalka była dziś znowu u lekarza. Trzeba było zmienić antybiotyk, bo skutki uboczne były zbyt silne. Na tyle, że mogłyby jej kompletnie uniemożliwić podejście jutro do egzaminu.. Ja nie wiem, jak ta nasza bida da jutro radę.  Co za pech, kurka wodna.  Szkoda nam jej strasznie.. Że też te wstrętne bakterie nie miały kiedy zaatakować naszej dziewczynki. Wielu z Was pytało, co to za szkoła, że są do niej egzaminy, Całkiem normalna, publiczna, tyle że nierejonowa, dwujęzykowa. I właśnie ten dwujęzykowy profil jest marzeniem Natki. No nic, jutro trzymamy kciuki za Natkę. Z całych sił. A potem w czwartek. 