Z okazji rozpoczynającego się Europejskiego Tygodnia Autyzmu Bogdan, tata dziecka a autyzmem, stworzył przepiękny, wzruszający film. Wykorzystano w nim zdjęcia dzieci z Klubu Autyzm Help by JiM, także naszego Franulę. Obejrzyjcie, proszę. Czy poznajecie tego młodzieńca na plakacie?      Autorką tego plakatu i wielu innych jest p. Joanna Ławicka, szefowa Fundacji Prodeste. Oto kilka słów od autorki:   Nie przedstawiają one "diagnostycznych" objawów autyzmu, nie służą do autodiagnozy. Wręcz przeciwnie - pokazują, jak wiele łączy osoby z autyzmem z ich otoczeniem. Są antidotum na myślenie o "wyleczeniu z autyzmu". Można realizować się w życiu, można być bardzo podobnym do sąsiada i mieć autyzm. Czasem taki, którego nie widać "gołym okiem". Ale to nie oznacza, że jest się z autyzmu wyleczonym.W opisach plakatów użyliśmy świadomie słowa "autyzm" nie różnicując, czy mamy do czynienia z autyzmem dziecięcym, Zespołem Aspergera, czy innymi klinicznymi zaburzeniami ze spektrum autyzmu. To naprawdę bez znaczenia - wszystkie osoby z całościowymi zaburzeniami rozwoju borykają się z tymi samymi trudnościami wynikającymi z innego wzorca rozwoju komunikacji, percepcji i relacji z otoczeniem.                (więcej plakatów na stronie Fundacji na FB)  Plakaty te są jednym z efektów protestu rodziców dzieci z autyzmem na rozpowszechnianie informacji na temat rzekomej możliwości "wyleczenia" dziecka z autyzmu przy pomocy restrykcyjnej diety. Przy tej okazji chciałabym opublikować stanowisko Fundacji Prodeste z 17.XI.2013 w tej sprawie (źródło).  Szanowni Państwo,W związku z narastającą debatą społeczną na temat materiału prezentowanego w programie "Zwykły bohater" opowiadającą historię Pani Renaty Radomskiej i jej Córki pragniemy stwierdzić, że:1) Autyzm dziecięcy i inne zaburzenia ze spektrum autyzmu nie są chorobami;2) Autyzm dziecięcy NIE JEST chorobą metaboliczną;3) Autyzm dziecięcy jest zaburzeniem neurorozwojowym, którego nie można wyleczyć, gdyż nie jest procesem chorobowym lecz rozwojowym;4) U osób z autyzmem mogą współwystępować choroby somatyczne różnego typu - alergie, nietolerancje pokarmowe, choroby metaboliczne, pasożytnicze, infekcje i.in. Podobnie jak w wypadku wszystkich ludzi na świecie - osoby z autyzmem powinny być leczone, jeżeli na drodze dostępnej w uznanych, medycznych ośrodkach diagnostyki stwierdzono u nich jakąkolwiek chorobę. Należy jednak podkreślić z całkowitą jasnością - leczenie chorób współwystępujących nie powoduje "wyleczenia z autyzmu".5) Jako, że autyzm jest zaburzeniem rozwojowym - istnieje możliwość skutecznego wpływania na ów rozwój poprzez terapię i adekwatne do potrzeb danej osoby, dostosowane do jej specyfiki, oddziaływania wychowawcze i edukacyjne.6) Wczesna diagnoza i terapia dziecka z autyzmem pozwala wypracować w bardzo wielu wypadkach efekt pod postacią skompensowania negatywnych procesów rozwojowych i osiągnięcia przez osobę z autyzmem całkowitej życiowej samodzielności, możliwości realizowania własnych zainteresowań, pasji, nawiązywania satysfakcjonujących relacji społecznych i poziomu rozwoju komunikacji pozwalającego na swobodne funkcjonowanie w życiu.Jednocześnie, Fundacja Prodeste protestuje przeciwko używaniu wobec osób z autyzmem i ich rodzin określeń godzących w ich dobrostan emocjonalny - diagnoza autyzmu u dziecka nie jest wyrokiem. Jest swego rodzaju drogowskazem, pozwalającym skutecznie pomagać dzieciom i osobom dorosłym z autyzmem. Z punktu widzenia społecznej świadomości problematyki autyzmu niezwykle szkodliwe jest także propagowanie postaw sugerujących, że za pomocą diety można "wyleczyć dziecko z autyzmu". Fascynacja tego rodzaju podejściem może spowodować niekorzystną, z punktu widzenia potrzeb rozwojowych dziecka z autyzmem, koncentrację na działaniach, które prowadzić będą do nierealnych oczekiwań i braku akceptacji zaburzenia rozwojowego dziecka. Jesteśmy zaniepokojeni narastającą po publikacji materiału w programie "Zwykły bohater" falą ofert kierowanych do rodziców osób z autyzmem od licznych firm i organizacji oferujących "leczenie autyzmu" dietą.Serdecznie pozdrawiamy wszystkich rodziców osób z autyzmem, którzy każdego dnia kochając i akceptując swoje dzieci uczą je jak szczęśliwie żyć z zaburzeniem rozwoju.dr Joanna Ławicka - prezes Zarządu Fundacji Prodeste, pedagog specjalnyPaweł Lizurek - wiceprezes zarządu Fundacji Prodeste, ojciec Hani - dziewczynki z autyzmem wysokofunkcjonującym i stwierdzoną wadą genetyczną;mgr Karolina Krukowska - Szylkiewicz - członek zarządu Fundacji Prodeste - pedagog specjalny, nauczyciel osób z autyzmem;  Tak leczyliśmy swoje dziecko z autyzmu - strona na FB I jeszcze tylko cytat z artykułu w "Rzeczpospolitej" - Autyzm zapisany w genach"Wyniki najnowszych badań nad genetyką osób autystycznych wskazują, że mechanizm powstawania tej choroby jest bardzo złożony. Nie jeden, dwa lub nawet kilka defektów przyczynia się do pojawienia się tzw. spektrum autystycznego – trudności w komunikacji, zachowaniach społecznych czy zaburzeń mowy. Jak twierdzą naukowcy, autorzy trzech niezależnych analiz publikowanych dziś w piśmie "Neuron", za uaktywnienie się autyzmu odpowiadają dziesiątki, a może nawet setki różnych mutacji genetycznych.[...]" ***  Zdiagnozowanie autyzmu u Franuli przeraziło nas.  Nie wiem, jak potoczyłyby się losy Francika, gdybyśmy od razu nie trafili do Prodeste. Nie wiem, w jakim miejscu życia (i Polski) bylibyśmy teraz.   Po 1,5 roku naprawdę ciężkiej i mozolnej pracy Frania, terapeutów i nas możemy tylko powiedzieć    DZIĘKUJEMY   Dziękujemy wszystkim terapeutom z Prodeste prowadzącym zajęcia indywidualne i grupowe, Ewie i Martynie, wolontariuszkom Fundacji a obecnie nauczycielkom wspierającym Frania, wszystkim pozostałym członkom zespołu Poradni biorącym udział w turnusach, konsultacjach, diagnozowaniu i rediagnozowaniu krasnala, "pozaprodestowym" członkom Franiowego Guru-Teamu:  p. Radkowi Rogozińskiemu,  p. Patrycji Pięcie (psycholog, Fundacja Dom z Opola),  p. Ewelinie Kapłon (logopeda Polski Związek Głuchych w Opolu) za to, że zawsze możemy liczyć na Waszą pomoc i wsparcie, że dzięki Wam nasz Franio codziennie przekracza granice, których przekroczenie nie tak dawno wydawało się nam niemożliwe i za to, że codziennie dajecie nam nadzieję, że krasnal będzie samodzielnym człowiekiem.     *** W naszym saloonie zawisł dziś Mikołajowy Kalendarz, żeby Franula wiedział dokładnie, za ile dni będą wyczekiwane prezenty. Krasnal nie może się już doczekać 6.XII:) 