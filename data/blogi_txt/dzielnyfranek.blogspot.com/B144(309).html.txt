Nie śniła się zapewne fantastyczna rodzina z Mamą Lasche na czele.  Podziwiam ją za niezwykłą kreatywność i absolutnie nie- śniącą-się-filozofom miłość do synów.   Bezgraniczną, niesztampową... taką...laschową.  Dwa dni temu otrzymałam od Mamy Lasche maila:     "Aga,  W dniu urodzin chłopcy spytali mnie czy mogłabym napisać książkę. Zdziwiłam się, ale oczywiście dopytałam o jaką książkę im chodzi.  - Dookoła Polski z Kubą i Kacprem - powiedział natychmiast Kuba. I od tego momentu nie mogę spać :)) Bardzo mocno chciałabym pokazać chłopcom, że chcieć to móc tylko trzeba zaangażowania i determinacji. Chłopcy zgodzili się sprzedać część zabawek na ten cel, żeby mieć swój udział.   Ja też kombinuję jak koń pod górę :)) [...]  [...] nie chciałabym, żeby ta podróż, którą będziemy relacjonować na specjalnym blogu (14 dni dookoła Polski z dziećmi), była tylko zwykłą wycieczką. Chcielibyśmy dedykować ją Franiowi i jego uśmiechom. [...] Czy miałabyś coś przeciwko?    Naprawdę mam ogromną nadzieję, że książka powstanie, bo spełni się marzenie małych chłopców. Ale na razie musimy się bardzo spiąć.  [...]" Siadłam z wrażenia i...jeszcze nie doszłam do siebie.   Podróż dedykowana Franiowi?... Franiowym uśmiechom?..  Matko jedyna.. Kochana Lasche Family,    czujemy się zaszczyceni i ogromnie wzruszeni.  Chyba nie wiecie nawet, ile Wasza dedykacja dla nas znaczy.  Dziękujemy Wam za to niezwykłe wyróżnienie. Ten gest jest tak niezwykły, że po prostu nie wiem, co napisać. Zobaczcie - blog Dookoła Polski z Kubą i Kacprem.   A tu FILM (z bloga Lasche), na którym chłopcy opowiadają o podróży i Franiu. Kibicujemy Laschkom z całych sił.  Będzie podróż, będzie książka.. Inaczej być nie może. 