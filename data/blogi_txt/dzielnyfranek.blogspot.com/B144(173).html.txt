Jestem w raju. Tyle autek w jednym miejscu...   Franio, jak każdy mały mężczyzna z przeszłością, musi mieć wyjątkowo często robione obowiązkowe przeglądy gwarancyjne. Ostatnio na tapecie był absolutnie-niesadystyczny-przegląd stomatologiczny. Nauczeni doświadczeniem postanowiliśmy zdać się na radę zaprawionych w boju rodziców.  Po krótkim wywiadzie doszliśmy do wniosku, że najprzyjaźniejszym miejscem do odbycia tegoż przeglądu będzie Klinika dr Borczyka w Katowicach. Klinike poleciła nam mama Justynki. Potwierdzamy - dzieci są tam traktowane naprawdę fantastycznie. Z drogi, którą dla Frania obrała pani doktor, też jesteśmy zadowoleni. Mamy nadzieję, że to się nie zmieni.     Relaksik przed wejściem do gabinetu Pierwszy raz byliśmy w Klinice w dniu, w którym jechaliśmy do Warszawy na wręczenie nagród.  Po wejściu do gabinetu Franulowy dżi-pi-es natychmiast naprowadził krasnala na pudła z prezentami dla dzielnych pacjentów. Franek nie chcąc czekać na finał wizyty, od razu wziął sobie ...dwa prezenty.  Co tam jeden. Za TAKĄ odwagę należą się dwa;-)     A właśnie że nie otworzę! Przed kolejną wizytą, która miała miejsce w ubiegły piątek, ściągnęliśmy krasnalowi na tablet aplikację 'Dentist'. Franula rwał zęby, czyścił je, mył, prześwietlał mając przy tym niezłą zabawę. Polecamy - aplikację, nie rwanie zębów, oczywiście;-) Po przybyciu do Kliniki Franek jak książę rozwalił się na białej (!) skórzanej (!!) sofie, pokazał łapką na gabinet, powiedział stanowczo: - Nie, nie (z odpowiednim gestem). Po chwili wstał i poszedł się bawić. Dopiero po jakimś czasie zdecydował się wejść do gabinetu (bo tam są prezenty!!).     Miszczu norrrmalnie!Ale i pani dr mistrzynią cierpliwości jest.  Znając przebieg wizyty narysowaliśmy krasnalowi odpowiedni plan, z którego to pani doktor mało nie umarła ze śmiechu. Najważniejsze jednak, że dzieło nasze było skuteczne:) Podczas wizyty dowiedzieliśmy się, że od ponad roku robiliśmy dla Frankowych zębów coś, co je najpewniej uratowało przed rozwojem galopującej próchnicy - raz w tygodniu nakładamy małemu na noc już po myciu zębów odrobinę pasty GC MI Paste Plus firmy Recaldent na wszystkie zęby (można ją kupić tylko w gabinetach stomatologicznych, droga jest, ale bardzo wydajna i skuteczna) . Używanie pasty poleciła mi moja pani stomatolog z Jeleniej Góry, gdy tylko zauważyłam u Krasnala pierwsze plamki na zębach.        Kolejna wizyta dopiero po wakacjach. Franuli zęby są zabezpieczone, my nakładamy dalej pastę i mamy nadzieję, że uda się utrzymać ząbki w stanie, w jakim są teraz. Alternatywą jest leczenie, do którego Franula musiałby mieć narkozę. Sprawa jest więc jasna - stajemy na uszach, żeby jej nie było. Franio nawet nie był w stanie patrzeć na "urządzenia wiertnicze" - trzeba było je zakryć, nie pozwolił podnieść fotela (pani dr musiała siedzieć skręcona jak paragraf, żeby zajrzeć do franiowej buzi). Fakt, że Franio dał sobie majstrować w buziaku jest naprawdę ważnym wydarzeniem. Tu trzeba złożyć podziękowania na ręce pani neurologopedki. Odruch wymiotny pojawiał się u Frania dość szybko, ale mimo to, pani dr dała radę zrobić wszystko, co zaplanowała. A Frankowi należą się owacje na stojąco:)     3 sekundy z otwartą buzią = 1 autkoPod koniec wizyty autka nie mieściły się na Franiowych kolankach;-)W nagrodę Krasnalek wybrał sobie jedno, które zabrał do domu:) Przy okazji piątkowej wizyty w Klinice w Katowicach kupiliśmy Franuli buty. Wreszcie! Od razu umówiliśmy krasnala na wykonanie wkładek - termin 10. maja. Jeśli zaś chodzi o kolejne przeglądy, to w najbliższym czasie czeka Krasnalka wizyta u okulisty, dość nerwowo także poszukujemy gastroenterologa, w tym tygodniu wyjaśni się sprawa diagnostyki neurologicznej (chyba jednak będzie IMiD a nie Litewska) i gdzieś w międzyczasie trzeba jeszcze wcisnąć neurootologa (to dłuższa historia na osobny wpis).  W lipcu przed turnusem czeka Frania jeszcze tylko wizyta u endokrynologa we Wrocławiu.     Od czterech miesięcy usiłujemy jakoś wymyślić termin na wizytę w poradni genetycznej w IMiDzie i..nie wychodzi nam (mieliśmy się zgłosić w grudniu ub. roku do poradni). Prawda jest taka, że widzimy coraz mniej sensu w wizytach u genetyków. Dotychczasowe badania genetyczne wypadły dobrze, diagnoza kliniczna wyjaśniła nam jasno, skąd u Frania jego zaburzenia, zaś problemy natury czysto fizycznej wynikają, jak mi się wydaje, po prostu z wcześniactwa i ciężkiego leczenia w pierwszych miesiącach życia. Musimy sprawę omówić z naszą dr Dorotą z IMiDu.    Ale może jeszcze troszkę ponegocjujmy, pani doktor, coooo?;-)Może do puzzli i autka dałoby radę dorzucić jeszcze jedno autko?...     Przy okazji rozstrzygnęliśmy nasz prywatny konkurs na poczekalnię najbardziej przyjazną dziecku. Po niemal już czterech latach jeżdżenia z Franiem po szpitalach i przychodniach mamy zwycięzcę - właśnie Klinikę dr Borczyka w Katowicach. W swoim domowych archiwum mamy zdjęcie najmniej przyjaznej poradni. Chyba jednak nie będę tu zmieszczała tego zdjęcia, żeby nie psuć dobrej atmosfery.. 