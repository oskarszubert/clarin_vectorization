W 29 tyg. poszłam na kolejne "usg genetyczne", tym razem z badaniem przepływów w tętnicach macicznych. Wypadło fatalnie.. Dziecko rozwinięte na 26 hbd.. Dwa dni po tym badaniu, 1.08.2009, trafiłam do szpitala ze skurczami.. Włączono tokolizę, skurcze uspokoiły się. Lekarze postanowili walczyć o każdy dzień Frania w moim brzuchu.  W piątek, 7.08.2009, na wieczornym obchodzie powiedziałam lekarzowi, że dziwnie się czuję. Nie wiem co się dzieje, nic mnie nie boli, ale dziwnie się czuję. Wziął mnie na badanie, wypadło dobrze, tylko..dziecko malutkie.. hipotrofia.. - Wie pani, jeśli się teraz urodzi, to szanse niewielkie.. Zrobimy o godz. 22 ktg. Na wszelki wypadek. Ktg wykazało całkowite odklejenie się łożyska..  Cięcie cesarskie na cito.  I tak urodził się ten mój hipotroficzny kilogram szczęścia..z pojedynczymi uderzeniami serca..reanimowany zaraz po urodzeniu.. Dopiero po 2-3 godzinach przyszła lekarz dyżurna i powiedziała, że mały żyje, ale stan jest bardzo ciężki, że na pewno wylewy są, że trzeba czekać.. Rano zjawiła się ordynator OIOMu Noworodkowego za słowami: - Pani wie, co pani urodziła. Dziecko z sepsą, z wrodzonym zapaleniem płuc, z RDSem, z...  - Ale skąd sepsa?? Skąd zapalenie płuc?? - No ja nie wiem co pani w ciąży robiła?! Można dziecko ochrzcić, jeśli pani chce, u nas pielęgniarki chrzczą. Bo ja nie wiem, co to będzie. To wie pani, to szanse są niemal żadne.  Rozpacz..czarna dziura.  Pustka..Czy to się dzieje naprawdę?..Moje dziecko umiera..Moje dziecko..      ***Kilka miesięcy po urodzeniu się Frania przeczytałam wpisy na forum, na którym pisałam kilka lat.. Tyle znajomych i nieznajomych mi osób modliło się za Frania..za nas w tym trudnym okresie.. Jeszcze raz dziękuję wszystkim życzliwym duszom za wsparcie, jakie wtedy otrzymałam.. Dziękuję wszystkim, którzy wtedy i dzisiaj są przy nas.  Bez Was nie bylibyśmy tu, gdzie jesteśmy. Dziękujemy.. Wpis z 9.08.2009 autorka: DomPodSosnami Dobry Panie Boże, wiesz, że często nie potrafię się tak pięknie modlić, jakby należało. Ale Ty jesteś samym Dobrem i Miłością - jeśli więc nie jest to wbrew Twoim planom, proszę Cię - przywróć zdrowie Agnieszce i Jej maleńkiemu synkowi. Tyle nas tutaj czeka i ma nadzieję na dobre wieści, nie rób nam zawodu, dobry Panie Boże. To taki prosty list do Ciebie, żeby nie zawracać Ci głowy za długo. Bardzo, bardzo prosimy - daj zdrowie Agnieszce i Franusiowi... 