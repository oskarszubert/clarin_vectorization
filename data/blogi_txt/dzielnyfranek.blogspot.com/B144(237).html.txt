Praca nad książką weszła w bardzo decydującą fazę.  W związku z tym chcielibyśmy prosić Was, rodziców dzieci niepełnosprawnych, abyście w komentarzach do tego wpisu, wypowiedzieli się na następujące tematy:   Co byście chcieli, aby dziecko zdrowe (nie mające kontaktu z osobami niepełnosprawnymi) wiedziało o problemach zdrowotnych Waszego dziecka? Jakie informacje o dziecku z danym problemem zdrowotnym/zaburzeniem rozwoju, powinny się znaleźć w książce? Jakie zachowanie jest, z Waszego punktu widzenia, typowe dla dziecka z danym problemem zdrowotnym / zaburzeniem rozwoju, którym dotknięte jest Wasze dziecko? Bardzo proszę, abyście koniecznie zaznaczyli o jakiej niepełnosprawności piszecie.  Piszcie wszystko, co Wam przyjdzie do głowy, proszę.   Celowo nie piszę tutaj jaka jest koncepcja książki, aby nie wpłynęło to z żadnym wypadku na Wasze wypowiedzi.  Zanim zapadnie ostateczna decyzja odnośnie treści, chcielibyśmy wysłuchać jak najwięcej Waszych wypowiedzi. Będą one także ogromnie ważne dla ilustratorów książki. Muszą oni doskonale czuć temat, aby zrobić ilustracje jak najlepiej oddające istotę tego, o czym będzie mowa. Sami oczywiście także czytamy, konsultujemy, maglujemy, przegadujemy - chwilami książkowemu teamowi mózgi się gotują. Ale jakie pomysły padają!! Cały proces twórczy dokumentujemy, by kiedyś zaprosić Was za kulisy tego przedsięwzięcia.  Teraz bardzo liczymy na Waszą pomoc. 