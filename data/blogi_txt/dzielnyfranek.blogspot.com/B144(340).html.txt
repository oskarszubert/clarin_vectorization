1. Franio pobił rekord huśtawkowy - 50 min bujania bez przerwy! Ergo - zaburzeń przedsionkowych nasz chłopak na bank nie ma:) 2. Matka w ostatnich dniach mało na zawał nie zeszła była, gdy zobaczyła jak synio częstuje się tatową kromką z kotletem schabowym posmarowanym sosem czosnkowym!! Ergo - synio nam mężnieje:)    3. Przed nami wyjazdowy tydzień - środa Wrocław, czwartek, piątek Opole. Ergo - czas zacząć grać w totka;-)   4. W czwartek mam także dostać informacje z Warszawy od Franiowej dr neurolog, jakie podejmujemy dalej kroki. Czy jednak MRI, czy może dr zdecyduje się położyć małego na neurologię? Zobaczymy. 5. W długi weekend odwiedziła nas internetowa ciocia Franiowa z rodziną. Spotkanie było bardzo bardzo udane.  Franula zaprezentował całą skale swoich zachowań - na powitanie gości było pa-pa, potem płacz, bo goście sie nie dostosowali do zaleceń, w końcu Franio odwrócił się i poszedł do domu zostawiając nas na zewnątrz. Posiedzilieliśmy około godziny na zewnątrz dając czas młodzieży na oswojenie przybyszy. W końcu Franula zaakceptował gości:) Pod koniec spotkania dzieci cioci poprosiły o włączenie ich ulubionej bajki - Maszy i Niedźwiedzia. Ciekawi byliśmy reakcji Frania, który z wielkim trudem akceptuje nowości bajkowe (niezmiennie królują u nas Teletubisie i Świat Małego Ludwika).  Jakież było nasze zaskoczenie, gdy się okazało, że Franula nie tylko łyknął bajkę w mig, ale śmiał się przy niej w głos!!! Polecam wybróbowanie jej niezwykłego śmiechotwórczego działania na Waszych pociechach - oto link do jednego z odcinków: Masza i Niedźwiedź.  6. W kwestii domu pojawiło się baaardzo wyraźne światełko w tunelu. I na bank nie jest to pociąg;-) Uprasza się więc o megamobilizację kciukową:)    Mały człowiek padł;-) 