Czas najwyższy na napisanie listu do św. Mikołaja, jeśli ma dojść do Laponii do 6.XII;-) Praca nad listem rozpoczęła się wczoraj.     Dziś przed południem list został wyklejony. Trochę zawiodła mamina drukarka, ale mamy nadzieję, że Mikołaj da radę odczytać list.     Kochany Święty Mikołaju, w tym roku byłem grzeczny, uśmiechnięty i mądry. Proszę o: auto z rogami, traktor, motocykl, wieżowiec, balon, tort, nową poszewkę, plac zabaw, zabawki (ale najważniejsze jest auto), stację benzynową, księżyc, trampolinę i ciężarówkę.  Franio    Franio poleciał na bogato i ze wszystkimi szykanami:) Mam pewne obawy tylko odnośnie własnej stacji benzynowej (nie będę nawet pisała o jaki koncern synio poprosił), wieżowca i księżyca. Resztę chyba da się załatwić bez większego problemu?;-) Mikołaju, wierzymy w Ciebie!!!:)    Krasnal włożył list do koperty zaadresowanej przez tatę,       pobiegł na pocztę, o tak:        i wrzucił list do skrzynki.        Teraz pozostaje czekanie (i ewentualnie skreślanie totka;-)      Ps. W temacie książkowym dzieje się, oj dzieje:) W piątek wsiadam w srebrną strzałę i mknę do Moniki. To jakieś szaleństwo nie do opisania po prostu:) 