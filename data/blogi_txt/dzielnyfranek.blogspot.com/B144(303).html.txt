Już w domu.. I pomyśleć, że jeszcze przedwczoraj powiedziałam sobie, że chyba skończę pisać franiowego bloga, bo jakoś mało odporna jestem na dziwne komentarze...już nawet nie chcę pisać o tym.  Kto czyta bloga naszego, wie o co chodzi. Ja już zapominam.  Jak to napisała mądra ciocia franiowa - TEGO NIE MA. Jest Franio.   I gdybym nie napisała o wizycie w IMiDz, gdybym nie wspomniała o problemach Frania, gdyby nie było bloga,  nie otrzymałabym przed chwilą cudownego maila.   Grono Franiowych Aniołów powiększa się:)   W mailu przeczytałam:    Droga Ago :) po dzisiejszym Twoim wpisie na blogu (w komentarzach), o poszukiwaniu psychologa dziecięcego napisałam do mojej koleżanki dr psychologii zajmującej się autyzmem; jest świetną terapeutką, prowadzi fundację, terapie itp. Przeglądnęła Twojego-Waszego bloga i prześle mi namiary na terapeutkę z Dolnego Śląska, tylko pierw pokaże jej Waszego bloga, by od razu ona miała pojęcie o Kogo chodzi :) Zacytuję też kawałek odpowiedzi mojej koleżanki: "Powiem tak - on wymaga bardzo kompleksowego podejścia, szczegółowej diagnostyki rozwoju i intensywnego, wielokierunkowego wspierania. Psycholog dziecięcy nic tu nie da. Jego lęk jest uwarunkowany poznawczo i sensorycznie, a nie jest formą zaburzeń emocjonalnych." pozdrawiam ciepło :) Kinia...dziękujemy z całego serca.Nawet nie wiesz ile to dla nas znaczy.Jeśli znajdzie się ktoś, kto będzie potrafił Franiowi pomóc...  Normalnie oczy jakieś takie wilgotne mi się zrobiły.. Dziękuję 