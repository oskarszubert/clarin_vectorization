Ale mi Grzesiu fajoskie magnesiki przysłał!   Francik ma fajnego kumpla - Grzesia.  Grzesiu ma fajna mamę - Gosię:) Poznałyśmy się dzięki Allegro. Napisałam do Gosi maila przed rozpoczęciem naszych aukcji charytatywnych z prośbą o wprowadzenie mnie w allegrowy świat. I tak jakoś kontakt między nami jest do dziś:) Gosia podpowiedziała mi w ciągu naszej znajomości wiele fajnych rzeczy. Dobrze jest znać taką zaprawioną w boju mamę (link do grzechutkowego bloga jest u nas w panelu po prawej stronie). Po powrocie z turnusu czekała na nas miła niespodzianka w domu - magnesiki z apelem o 1% dla Francia. Takie magnesiki robi Gosia dla swojego Grzesia. Fantastyczny pomysł! Grzesiu kochany, Francik prosił, abym Tobie i Twojej supermamie podziękowała za niespodziankę:)     *** Franiutek powoli dochodzi do siebie. Dziś rano pierwszym słowem po przebudzeniu było mam (czyli jeść). Dostał leki i po pół godzinie jedzonko (tyle musi być przerwy po podaniu Euthyroxu na niedoczynność tarczycy). Zjadł tylko 1/4 kromki z masełkiem, ale zjadł. Wreszcie. W ciągu dnia rozbrykał się kurdupelek, tylko raz dostał lek p/gorączkowy. Wieczór nie był jednak już taki piękny - 2 razy wymioty, gorączka.. Teraz śpi kurczaczek, zobaczymy jak będzie w nocy. Na pewno jest lepiej niż wczoraj. Jutro rozstrzygnie się czy w przyszłym tygodniu pojedziemy z Franiem do Warszawy. Mamy dwie bardzo ważne wizyty - neurologiczną i konsultacje genetyczną. Z neurologiem chciałabym porozmawiać o terapii Tomatisa i ewentualnej konieczności wcześniejszego mapowania mózgu (Franuś miał swojego czasu drgawki i zmiany w eeg) i o jeszcze kilku sprawach, natomiast genetycy mają mieć już wyniki badań genetycznych krasnala. Oczywiście bardzo nam zależy na obu wizytach, ale zdrowie Frania jest najważniejsze. Jutro po południu zapadnie decyzja czy jedziemy.     Franiutek powolutku wraca do zdrowia. Dzisiaj już bawił się swoimi ukochanymi klockami:) 