Najlepsza Siostra na Świecie zawsze podzieli się jajkiem niespodzianką:)  Dojechaliśmy do domu szczęśliwie. Za szybko minęły te dni świąteczne. Jutro środa, więc znowu w auto i lecimy na terapię słuchu do Wrocławia.  Wiele osób prosiło mnie o napisanie kilku słów o programie terapeutycznym Frania. Zamieszczę poniżej skan dwóch pierwszych stron programu. Cały opis programu to 6 stron. Do tego otrzymaliśmy opisy sekwencji edukacyjnej i sekwencji stymulacyjnej. Nie umieszczę ich tutaj jednak, ponieważ w stopce każdej z sekwencji jest napisane: "Sekwencja jest ułożona dla konkretnego dziecka w oparciu o indywidualny program terapeutyczny. Prosimy nie udostępniać jej osobom trzecim. [...]". Sprawa jest więc oczywista.    Program terapeutyczny jest sformułowany dość ogólnikowo (szczegóły znajdują się w obu sekwencjach do pracy z Franiem, które będziemy otrzymywali na comiesięcznych spotkaniach). Myślę jednak, że program da pewne wyobrażenie o kierunku pracy z Franiem. Najogólniej rzecz ujmując musimy dokonać pewnych zmian w sposobie zwracania się do Frania, wprowadzić plany aktywności, pracę z pcs'ami i piktogramami oraz stosować 2 sesje stymulacyjne dziennie. 