Kochani,chciałabym Was dziś znowu prosić o pomoc. Aleks, kumpel Frania, dzielny tygrysek zmagający się z czterokończynowym mózgowym porażeniem dziecięcym, i jego rodzina znaleźli się w bardzo trudnej sytuacji życiowej. Mieszkają oni w Rudzie Śląskiej, w mieszkaniu spółdzielczym po dziadku Aleksa . Niestety spółdzielnia nie dała rodzinie prawa do użytkowania lokalu po śmierci dziadka. 12 lipca wchodzi do mieszkania komornik – rodzina musi się wyprowadzić. Od miasta dostali mieszkanie socjalne, na 2 piętrze, 45 m2 (37,5m2 powierzchni mieszkalnej), 2 pokoje z czego jeden wytyczony w kuchni. W mieszkaniu nie ma łazienki ani toalety. Aleks ma jeszcze czterech braci. On sam nie chodzi i nie wiadomo czy kiedykolwiek będzie chodził.Ponad tydzień temu mama Aleksa znalazła ogłoszenie – mieszkanie do wynajęcia od zaraz, w prywatnej kamienicy, na parterze, ponad 100 m2, czynsz 500 zł/miesiąc, odstępne 12 tysięcy. To była okazja jak z marzeń! Szybki kredyt w banku. Udało się! Wszyscy ogromnie się cieszyli. Mama Aleksa wycofała prośbę od Rzecznika Praw Dziecka, aby interweniował w sprawie mieszkania dla nich. Była pewna, że mają już piękne mieszkanie, w dodatku na parterze, więc wreszcie będzie mogła bez problemu wychodzić Aleksem z domu! Niestety... gospodarz kamienicy doszedł do wniosku, ze nie chce u siebie rodziny z dziećmi, w dodatku z dzieckiem na wózku...  Przez czas ustaleń w sprawie tego dużego mieszkania, ktoś wynajął inne mieszkanie na parterze, w innej kamienicy prywatnej, które też mieli na oku. Mają tylko miesiąc czasu i jeszcze nie znaleźli żadnego mieszkania do wynajęcia, cały czas szukają. Oczywiście w rachubę nie wchodzi wynajem od osoby prywatnej za np. 1000 zł – całą rodzinę utrzymuje tylko tata, mama jest na zasiłku pielęgnacyjnym, musiała zrezygnować z zatrudnienia ze względu na Aleksa.Kochani, rodzina Aleksa nie prosi o jałmużnę, prosi „tylko” o pomoc w znalezieniu mieszkania. Idealnie by było, gdyby to było mieszkanie na parterze. Ale niekoniecznie - obecnie mieszkają na 4 piętrze bez windy i tez dają radę. Najważniejsze, żeby było w Rudzie Śląskiej, aby Aleks nadal mógł uczęszczać do świetnego Ośrodka Wczesnej Interwencji a jego bracia nie musieli zmieniać szkół. Jeśli wiecie o jakimś mieszkaniu, które byłoby dobre dla rodziny 2+5, w tym jednego dziecka na wózku, dajcie proszę znać tutaj w komentarzach lub napiszcie do mnie czy mamy Aleksa (beatas333@op.pl). Wierzę,że tak jak pomagacie nam rozpowszechnić informację o sprzedaży naszego domu, tak pomożecie tez w poszukaniu mieszkania dla Aleksa i jego rodziny.Z góry serdecznie Wam dziękuję   Edit, 17.06. Dzisiaj mama Aleksa dodała wpis na blogu o poszukiwaniu mieszkania. 