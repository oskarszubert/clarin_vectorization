Jak już wielokrotnie pisałam, Franio potrzebuje uporządkowanej, przewidywalnej przyszłości.  Od czasu wprowadzenia piktogramów i rysunków Krasnelek funkcjonuje zupełnie inaczej - jest spokojniejszy, nie reaguje lękowo, nasze życzie zdecydowanie znormalniało, uspokoiło się.  Plany te obejmują nie tylko kilka najbliższych godzin, cały dzień, lecz czasem także kilka dni. Dziś będzie więc kilka słów o planowaniu. Oto plan tego tygodnia made by tata:       Taki plan na kilka dni stosujemy wtedy, gdy w ciągu tygodnia zdarzają się dni inne niż zwykle. W tym tygodniu są to dwa wyjazdy.  wtorek   Rano Franiutek miał zajęcia z panią logopedką z Polskiego Związku Głuchych w Opolu. Chyba jeszcze nie pisałam o najnowszej "cioci"? Pani Ewelina przyjeżdza do nas do domu raz w tygodniu na terapię słuchu. Każda wizyta trwa godzinę. Podbiła ona serce krasnala do tego stopnia, że gdy tydzień temu oznajmiła Franiowi, że już koniec zajęć, była prawdziwa rozpacz - zbyt fajna ta nowa Franiowa "ciocia":)  Zaraz po moim dzisiejszym powrocie do Opola pognaliśmy do PZG, żeby zrobić Franiutkowi wyciski do nowych wkładek do uszek. I tu, mimo, że krasnal był przygotowany, wiedział, co go czeka, nowe miejsce trochę Frania wystraszyło. Do tego jeszcze inna "ciocia" do uszek zaglądała.. Całe szczęście pani Ewelina przybyła z pomocą i jakoś udało się zażegnać kryzys. Po pobraniu wycisków Franula odkrył autko i dźwig na korytarzu i w rezultacie ciężko było Krasnalka wyciągnąć z PZG.        środa   Te dwa ludki to "ciocia Ewelina" z Prodeste i "wujek Radek". Spotkanie z panią Eweliną będzie smutne, bo ostatnie (napiszę o tym jutro), zaś u wujka Radka zapewne będzie szał.  Jak zwykle;-)        czwartek   Wyjazd do Wrocławia, do pani dr endokrynolog. Zobaczymy co pani dr powie o Franiowej tarczycy. Oby same dobre rzeczy.           piątek Jedziemy do Szczecina, na Święta!!!! W tym wyjeździe najatrakcyjniejsza jest dla Frania niedziela - PREZENT:) Dziś spytałam Franuli, co chciałby dostać w prezencie. W odpowiedzi krasnalek zaczął ruszać rączkami jak robot. - Robota??? - Tiiiiiiii. A dlaczego robota? Bo Franiowo-Natkowy Tata wpadł w ubiegłym tygodniu na genialny pomysł - A może pojedziemy z Franiem na Politechnikę Opolską i pokazać mu roboty humanoidalne?? (Natka chodzi na Dziecięcy Uniwersytet Opolski, wykłady są raz w miesiącu). Jak powiedział, tak zrobił. Ledwie krasnal przekroczył próg sali, jego oczom ukazały się dwa obiekty porządania - Franula wystrzelił w ich kierunku jak z procy. Pan doktor tylko zdążył krzyknąć: - Jedna sztuka kosztuje około 60 tysięcy!!!!!! Tata więc pojmał młodzieńca w żelazny uścisk - na taki wydatek nas nie stać:) Tym sposobem mamy w domu od tygodnia erę robotów.      wtorek Powrót do domu ****  Dziś w TVP2 o godz. 22:50 będzie emitowany dokument "Autyzm - miłość ponad wszystko".  Jeśli tylko znajdziecie czas, obejrzyjcie, proszę. Dla tych, którzy nie zdążą lub nie mogą obejrzeć dzisiaj filmu, link do niego: FILM  **** Ps. Dziękujemy za kciuki - ważna sprawa Franiowa pięknie się klaruje się. Można być ostrożnym opymistą. Napiszę, gdy się ostatecznie wyklaruje. 