kocham cię.. Walentynki są u nas świętem całej rodziny. Zawsze obdarowujemy się jakimś (słodkim oczywiście) drobiazgiem, frankowo-natkowy tata kupuje róże dla swoich dziewczyn i...wieczorem przygotowuje kolację!  Gdy Natka była młodsza, przed kolacją zawsze serwowała nam deser. To był najtrudniejszy element programu dnia:) Nie zapomnę bananów z ptasim ten-teges* polanych sosem truskawkowym i posypanych cukrem. Natka patrzała na nas taaaaka szczęśliwa, czekała aż zjemy do końca co chwilę pytając: - I co, dobre? Całe szczęście deseru dzisiaj nie będzie:)     Jak już Franula pójdzie spać (jak zawsze z zegarkiem w ręku o godz. 20.00), frankowo-natkowy tata zacznie przygotowania do kolacji.  Fajny z niego facet. Dużo napisać nie mogę, bo...skończy się rozwodem:) Nie, żadne służby specjalne, oddziały ścisle tajne, ino zawsze słyszę:  - Tylko nic nie pisz o mnie. Ja tam się do tego nie nadaję. :) Dzisiaj łamię tę zasadę mając nadzieję, że okazja mnie tłumaczy;-) Natkowo- frankowy tata, jak napisałam, fajnym facetem jest.  Uzasadnienia nie będzie, bo jest nim po prostu nasza rodzina. Jesteśmy razem (Boże, ile to już lat..) i wierzę, że będziemy. Wierzę też, że stworzyliśmy dla naszych dzieciaczków (w miarę) bezpieczny świat i że wyrosną na dobrych ludzi. Koniec, bo się wzruszę:) Ps. Pisze ptasie ten-teges, bo jak się dowiedziałam z bloga piwowarki Agi, jeśli używa się tej nazwy bez errr w kółeczku, to mogą za tym pójść poważne konsekwencje. Aż znielubiłam PM. Cóż za idiotyzm.. Tu można poczytać sobie: http://wyborcza.biz/bizne s/1,100896,11121973,Ptasie_mleczko_bylo_bez__reg___Prawnicy_wyst raszyli.html 