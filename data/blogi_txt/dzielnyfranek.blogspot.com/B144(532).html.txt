Franiu od trzech dni jest na etapie kroku wstecz.  Znowu nie chce wychodzić z domu, rzuca zabawkami, uderza głową w podłogę itd itd. Rozmawiałam na poprzednich wizytach z terapeutką Frania w Prodeste o przyczynach takiego zachowania. Usłyszałam, ze przyczyn mogą być miliony - jakiś bodziec, coś, czego my nie widzimy, nie słyszymy, co w danej chwili krasnalowi nie odpowiada. Przy części tych zachowań sami jesteśmy w stanie wykoncypować, co małemu się nie podobało, część jest jednak dla nas mega zagadką. Franula siedzi, bawi się, wszystko niby ok, nagle jest krzyk, uderzanie głową o podłogę i zrzucanie aparatów z uszu. Wczoraj na przykład nie dał sobie w ogóle założyć aparatów. Wszystko go drażniło, nawet przypięcie kids klipa do ubrania.   Franula zaczął mylić gesty 'pomóż mi' i 'koniec'. Rozmawiałam o tym dziś z naszą rehab Natalią, szukałyśmy przyczyny. Doszłyśmy do tych samych wniosków co ostatnio - planowanie ruchu leży i kwiczy u Frania. W związku z problemami z Makatonem  i tym, ze my nie potrafimy nauczyć Frania gestów jak to robią fachowcy, zapisałam się na kurs Makatonu (21-22.09). Trzeba zabrać się za sprawę naukowo:)  Mamy za sobą wiele etapów pt "krok wstecz". Za każdym razem jest to ogromnie frustrujące. mam nadzieję, że ten etap będzie krótko, bo stresu nam obecnie więcej już nie trzeba.  *** Wspomnieniowo - stare nagranie z Franiem  Franio w wieku 14 miesięcy czeka na rehabilitację z ciocią Natalią. I tak sobie oczekując ogląda auta jeżdżące cieplickimi uliczkami          Zdecydowanie dojrzeliśmy do urlopu. Maaaaaaarzy nam się doba bez dzieci. Dłużej i tak penie byśmy bez naszego kochanego robactwa nie wytrzymali. 