Kilka minut spaceru od domu i ... inny świat:)  Przed południem postanowiliśmy wybrać się na spacer do lasu koło naszego domu. Całą noc padał deszcz i wreszcie pogoda zrobiła się ludzka - cudowne 21 stopni:) Spacer trwał całe dwie godziny, bo Franula musiał poklepać po pupci każdy napotkany na drodze kamyczek.  To był naprawdę fantastyczny wypad.    Nawet troszkę na rowerku udało się krasnalkowi pojechać - bez rowerka Franio teraz z domu się nie rusza:)  Po południu zadzwoniła z obozu Natulka - cała szczęśliwa i rozemocjonowana. Zameldowała, że jest fantastycznie, nie ma czasu na nudę i że nas kocha:)  Fajnie ją taką słyszeć.           Booo wam ucieknę!:)        Chwila odpoczynku na kamieniu     O rajuuu!! Jaka wielka drabinka!!!:) Wieczorem Franula postanowił poćwiczyć dmuchanie świeczki! Ale mieliśmy ubaw z krasnala! Chyba chłopaczek nasz czuje, że trzecie urodziny zbliżają się duuużymi krokami. Poniżej trzy filmiki - wszystkie monotematyczne:) Franula oglądając je zaśmiewał się do łez:) My też:) Nie potrafię zdecydować, który fajniejszy, więc zamieszczam wsystkie tsy:) Miłego oglądania Nasz spokój mącą zawieszania się krasnalka. Rozmawiałam na ten temat z naszą dr z IMiDu - powiedziała, że są one bardzo niepokojące. Poprosiła o przesłanie nagrania, które dalej przekaże dr neurolog prowadzącej Frania. Nagranie obejrzała także franiowa ciotka, dr Ewa, która również była bardzo zaniepokojona tymi zawieszeniami. Na czym polega problem? Taką postać może przybierać także epilepsja (krótkie napady do 20 sek. - petit mai). Franiutek miał swojego czasu drgawki i zmiany w eeg. Wiemy, że był zagrożony epilepsją. Nasza dr z IMiDu powiedziała, że u dzieci z tak dramatycznym startem w życie niestety często z czasem pojawia się epilepsja:( Myślę więc, że zbliża się diagnostyka na oddziale neurologicznym. Jesteśmy zdania, że trzeba koniecznie i jak najszybciej wyjaśnić podłoże owych zawieszeń. Jeśli to epilepsja, to trzeba jak najszybciej pomóc krasnalkowi.  Boże...ale może jednak to nie to?..  Nie chcę kończyć smutno. Więc na koniec zdjęcie znalezione dziś w komórce - wakacyjny agroturystyczny Franciszek jeszcze raz:) Będzie dobrze!    Ps. Aukcja Aniołka osiągnęła już 182,50 zł! Za tę kwotę możemy już opłacić krasnalkowi 3 godziny rehabilitacji (3 x 60 zł) lub 1 spotkanie w Prodeste (180 zł). Ten wynik to już ogromny sukces!:) 