Fundacja Dzieciom "Zdążyć z Pomocą", której podopiecznym jest krasnalek, postanowiła nam pomóc.  Dwa dni temu umieściła na swoich stronach informację o naszym domu, dzisiaj zaś ukazał się na blogu fundacyjnym wpis o Franiutku i naszej rodzinie. Dziękuję pani Gabrieli Głażewskiej z Fundacji za napisanie wzruszającego tekstu o nas.   Serdecznie dziękujemy Fundacji  za pomoc:)  Moc jest z nami;-)   ***   Franio krótkowłosy - dziś rano się to wydarzyło   Poniżej wyjaśnienie długości naszych spacerów z Franiem - długoczasowych lecz krótkodystansowych, czyli jak krasnal wystawia cierpliwość naszą na próbę. To zapis minuty naszego dzisiejszego spaceru (także w lesie nieopodal naszego domu):      *** Z diagnostyką w kierunku epilepsji musimy poczekać na powrót naszej dr. Okazało się, że sprawa nie jest taka prosta jak się mi początkowo wydawało (tu dziękuję Franiowej ciotce, dr Ewie, za uświadomienie w czym rzecz). Czekamy więc cierpliwie jeszcze tydzień - do przyszłej środy. 