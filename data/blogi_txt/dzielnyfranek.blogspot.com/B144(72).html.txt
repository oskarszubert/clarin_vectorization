Ćwiczenia "na intelektualistę";-)  Znamy ich już kilka. Dziś rano podczas wizyty u neurologa poznaliśmy kilka kolejnych - zespół piramidowy i encefalopatia niedotlenienno- niedokrwienna.Inne brzydkie słowa słyszeliśmy już wcześniej - wygórowane odruchy, problemy z napięciem mięśniowym, zaburzona integracja sensoryczna itd. Te brzydactwa nie robią już na nas wrażenia. Dwa nowe zrobiły. Yh..dlatego tak nie lubię wizyt u neurologów. Jakoś tak nieładnie się o naszym krasnalu wyrażają. Zniesmaczona wyrażeniami napisałam po powrocie do domu do Franiowej Ciotki, dr Ewy. Odpisała w swoim stylu mniej więcej tak: "Nic nowego, wszystko wiedziałaś, tylko teraz zostało to nazwane". I dalej, że Francyś świetnie sobie z tymi brzydactwami radzi i mam się nie martwić.    Franula przed zajęciami u wujka Radka pokazał, co sądzi o zespołach - zaprezentował jednoosobowy zespół pieśni i tańca "Na Frankową nutę":)      W domu z kolei udowodnił, że te-tam-niedotlenienia-niedokrwienia, ale Franio to jest Franio i już.        A wieczorem..wieczorem..cały świat dowiedział się, że Franki wielkimi ludźmi są!:) Ha!  Nasi górą!:) Cały wieczór odbieramy gratulacje jakby to nasz Franula papieżem został:) Ale my kolejnej przeprowadzki (przynajmniej narazie) nie mamy w planach;-)          Ps. Po południu zaliczyliśmy z panem mężem wizytę na policji. Opole serwuje nam wrażenia, których nie zebraliśmy przez kilkanaście lat mieszkania w pięknych Karkonoszach (tu podziękowania dla naszej cudownej pani wolontariuszki, że w tym czasie zajęła się Francikiem:*). Już nam emocji wystarczy, naprawdę.  Wnioskujemy o trochę nudy;-) 