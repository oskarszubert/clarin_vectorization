Kochane Ciocie, kochani Wujkowie,zapraszam Was dziś na krótką fotorelację z wizyty tefałenu u nas.      Najpierw telewizja pojechała do 'wujka Radka',Słyszałem, że tak zawsze robią - zaczynają od najważniejszych gwiazd.    Po mądrych rozmowach pojechaliśmy na spacer.Bawiłem się w berka z panem kamerzystą.Ja zadyszki nie miałem;-)       Potem pojechaliśmy do nas do domu.Panowie wyciągnęli wszystkie swoje super zabawki, ale niestety nie pozwolili mi się nimi bawić tak, jak mi się marzyło.Pan kamerzysta często z niepokojem spoglądał na to, co robię..Dorośli zdecydowanie zbyt często się stresują.         Ja się bawiłem (na ile mogłem) a pani Monika uczyła się na pamięć scenariusza.     Potem pan dźwiękowiec coś dał pani Monice. Chyba Supermoc, żeby pięknie zaśpiewała 'Starego niedźwiedzia';-)I zaśpiewała. Przepięknie.Mam nadzieję, że też będziecie mogli to usłyszeć;-) Mama supermocy nie dostała i fałszowała falsetem dramatycznym - mam nadzieję, że tego nie usłyszycie;-)    A potem się bawiłem z panią Moniką i migałem.Ale nie mogłem się w na tym w ogóle skupić, bo pan kamerzysta sam bawił się najfajniejszą zabawką na świecie a ja dostałem tylko plan aktywności!Do bani z taką sprawiedliwością dorosłych!;-)     Potem było najfajniej, bo miałem coś jeść. A jak ja mam coś jeść, to musi to być coś ekstra - najlepiej ciasto. Więc rodzice MUSIELI mi dać ciasto:) Wykorzystałem okazję i od razu wciągnąłem trzy kawałki.To był najlepszy trzydaniowy obiad w moim życiu:)    NA koniec WRESZCIE ekipa się nade mną zlitowała i dostałem kamerę do zabawy!!!!Rezygnuję z bycia testerem aparatów słuchowych, pękacielem balonów i prezydentem. Chcę być kamerzystą!!!!!!!!!!!               *** Dziękujemy pani Marcie Buchli za wizytę i za chęć opowiedzenia o Franuli. Z niecierpliwością (i przeogromną tremą) czekamy na materiał filmowy tym bardziej, że już nie pamiętamy, co mówiliśmy. Na bank nie to, co zaplanowaliśmy:) Wiecie jaka to jest trema i ile mózgu człowiekowi nagle przestaje pracować, gdy trzeba spojrzeć w szklane oko kamery? Dobrze chociaż, że przedstawiciele Frankowego Guru-Teamu mądrze mówili (w nich cała nadzieja) i że Franula zachował stuprocentową przytomność umysłu i - jak zawsze - świetnie się bawił:) 