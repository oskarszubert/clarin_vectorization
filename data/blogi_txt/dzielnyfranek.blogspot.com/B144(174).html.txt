Jakiś czas temu rozmawiałam z p. Eweliną z Prodeste o moim postrzeganiu autyzmu (jeszcze zanim popełniłam wpis na blogu), o tej "gadzinie, której trzeba skopać tyłek". W poniedziałek bodaj dostałam maila: Chciałabym się z Państwem spotkac w środę. Sprawa była jasna - skoro pani Ewelina wzywa, to wszystko inne jest mniej ważne;-)  O godzinie 9 rano czekaliśmy już w  Poradni niepewni, co spotkanie przyniesie. Zaraz po powitaniu pani Ewelina poinformowała nas, że chciała porozmawiac o postrzeganiu autyzmu Franka przez nas. Jak powiedziała, bardzo jej zależy, abyśmy nie wychodzili z Prodeste z "nieprzepracowanym problemem".  Maaatko jedyna...jak to usłyszałam, zrobiło mi sie słabo.. Już wiedziałam, że czeka nas kolejne "rycie beretu";-) Na wszelki wypadek p. Ewelina przygotowała pudełko chusteczek. (dziś na zajęciach u wujka Radka)   Hm..chwilami naprawdę łatwo nie było..  Pani Ewelinie udało się przerobić zaledwie 3/4 zakładanego "rycia". Reszta w piątek. Nie wiem, czy wejdę na poziom autyzm mój przyjaciel. Pewnie nie.  Choroba..nie wiem... W każdym razie, trzymajcie kciuki za piątek. Mam nadzieję, że po spotkaniu piątkowym będę w stanie coś napisać. Powiem Wam, że mamy niesamowite szczęście, że trafiliśmy na takich fantastycznych terapeutów.  Naprawdę Musimy zrozumieć Frania i jego świat.  Nie, nie musimy. Chcemy. Wiem, że powtarzam to do znudzenia, ale taka jest prawda.       Po terapii w Prodeste załatwialiśmy jeszcze kilka ważnych i ważniejszych franiowych spraw. To był bardzo intensywny dzień.  Podsumowanie dnia - dobre. Udało się załatwić wszystkie sprawy. A Franiutek - matko jedyna - ja nie wiem w jakim kierunku idzie edukcja werbalna naszego syna.  Scenka popołudniowa: - Franio, powiedz "dwa". - Pi-pa. - DWA! - PI-PA! - DDWWAA!! -PPPIII-PPPAA!!! ..... Piszecie tu, że 'k' jest najtrudniejszą głoską, a Franc zaczyna od ko-ko i ku-ku. Teraz pi-pa. Co będzie następne???  Boję się nawet myśleć;-)   *** Edit, 9:30 Nigdy tego nie robię, ale poradzono mi, abym edytowała wpis - wykasowała to, co tutaj było napisane. Kasuję więc z bólem serca. Napiszę tylko, że wydarzyło się coś fantastycznego i zostawiam końcówkę tekstu.    No i jak tu nie wierzyć w Ludzi? Przyjaciół?? Takich prawdziwych, dobrze życzących.. No jak??   Mimo wszystko..      Matka ściera gile z ekranu i idzie spać. Czas najwyższy. 