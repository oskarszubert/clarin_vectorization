Czas zacząć się odpowiednio odżywiać!    Kochane Ciocie, kochani Wujkowie,     od roku słyszałem od rodziców, że trzeba skończyć te moje nocne karmienia. Ciocie logopedki też to mówiły.   I co?   Nic.    Za każdym razem, gdy się w nocy budziłem, rodzice od razu dawali mi butelkę z mlekiem. Tylko ja nie budziłem się dlatego, że byłem głodny, lecz dlatego, że tata tak głośno w nocy chrapie! Norrrmalnie człowiek w tym domu nie ma szansy się wyspać..  Skoro rodzice dawali mi mleko, to piłem. Co innego miałem robić?    Trzy dni temu zdenerwowałam się i odmówiłem jedzenia (ktoś musiał podjąć tę męską decyzję). Aaaaaale tylko w nooocy. Spoooksik (to nowe słówko od Natalki). Nie martwcie się:) Wczoraj słyszałem jak mama pytała tatę czy ja chory nie jestem. Boszsz...czy ja wyglądam na chorego??? Ja po prostu nie jestem już małą dzidzią!      Chłopaki na turnusie mówili mi już w styczniu, że tylko małe dzidzie piją mleko w nocy!  Powiecie to mamie? Wiecie, żeby nie panikowała. Proszę. Natalka mówi, że to normalne, że dzieci rosną a rodzice panikują. Powiedziała mi też, że dzieci kiedyś wyfruwają z gniazda. Jeszcze nie widziałem, żeby Natalka fruwała, czyli ona jeszcze chyba nie jest dorosła?   No chyba nie, bo nie widziałam też, żeby szukała drugiego dna. I zawsze się bawi ze mną spontanicznie. Nie to co rodzice.  I dobrze. Smutno by mi tu było bez niej.    Myślicie, że ciocia Natalia niedługo zacznie mnie uczyć fruwania? Pewnie tak, bo już coraz lepiej chodzę. To wiecie co, powiedzcie cioci Natalii, żeby mnie od razu nauczyła latać z turbo doładowaniem (jak nie ma mamy, to oglądam z tatą TVN Turbo, dlatego znam takie fajoskie słowa). Jak już będę to potrafił, wtedy pofrunę do każdego z Was żeby przybić piątkę! I żółwika:)  Teraz muszę już kończyć. Mama każe mi iść spać, bo mówi, że jutro pobudka o 6, bo jedziemy do Wrocławia. Pojutrze też. Obiecuję, że postaram się nie pawić. Ale ciocia Aldonka musi mi oddać moje aparaciki. Jak nie odda, nie ręczę za siebie.    Całuję Was mocno  Franio 