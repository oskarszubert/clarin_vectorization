Dziś w przedszkolu  Wczoraj jedna z Frankowych Ciotek napisała mi nawiązując do wyczynów Frania na lodowisku:  - To co będzie następne? Nie zastanawiając się zbyt wiele odpowiedziałam jej: - Telewizja. :) Dziś około godziny 13 zadzwonił mój telefon.  - Dzień dobry, dzwonię z Fundacji Dzieciom Zdążyć z Pomocą. Dzwoniła do mnie osoba z TVNu i prosiła o kontakt do pani. Czy mogę go podać? - TVN?    - A nie wnioskowała pani o dofinansowanie z Fundacji TVN? - Nie. - To nie wiem.. Ale mogę podać kontakt? - Taaaaaaaak. Zobaczymy, o co chodzi. Po 10 minutach mój telefon zadzwonił ponownie. Pani reporterka po drugiej stronie przedstawiła się, upewniła że rozmawia z mamą Frania i spytała, czy wyrazilibyśmy zgodę na nakręcenie materiału o Franuli. - Taaaaaaaak. - No dobrze, to my przyjedziemy do państwa jutro i będziemy kręcić. Gonitwy myśli w mojej głowie, która miała miejsce po tej informacji, nie jestem w stanie przytoczyć:) Wróciłam do pana męża i powiedziałam tylko: - Jutro przyjedzie do nas TVN. Takiej miny pana męża nie widziałam jeszcze w czasie 15 lat naszego małżeństwa.  Warto było czekać:)  To jest jakieś kompletne szaleństwo. Trzymajcie za nas kciuki jutro, proszę:)  *** A na koniec tego (myślę dla wszystkich zaskakującego) wpisu nagranie Franuli z wczoraj - planowałam je zamieścić dziś, więc zamieszczam. Niezależnie od tego, że miało ono się znaleźć pod tekstem o przedszkolu:) Kilka nowych znaków: Franio (czyli w języku migowym 'wesoły, pogodny'), Natalka (czyli 'rodzeństwo'), wariacja Franiowa nt. znaku 'koń', coś słodkiego i ciasteczko:)     Ps 1. Matko jedyna...jak tu nie osiwieć w tydzień????:)  Ps 2. W związku z proroczymi zdolnościami zaczynam grać w totka;-) 