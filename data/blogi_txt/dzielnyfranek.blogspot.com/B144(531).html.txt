Dzisiejszy spacer nieopodal domu   ASD/CZR czyli zaburzenia ze spektrum autyzmu – jedna z Franiowych przypadłości.  Jak zrozumieć świat dziecka z CZR? Codzienność nie jest prosta. Wiele zaburzeń trudno jest opisać a jeszcze trudniej zrozumieć osobom, które nigdy wcześniej nie miały styczności z tym zaburzeniem. Bo jak dźwięk może boleć? Biegające dzieci wywoływać panikę, zaś nowe miejsce tak duży stres, że dziecko aż wymiotuje? Dlaczego Franio je tylko ziemniaki pokrojone w równą kostkę a nie weźmie do buzi papki? Dlaczego krzyczy „bez powodu” (ale jakie „bez powodu”?? Powód jest, tylko my go nie widzimy/nie słyszymy/nie czujemy)..      Widzimy jak krasnalek się zmienia. Czasem na minus – jakieś zaburzenie pogłębia się, jak choćby ostatnio wybiórczość pokarmowa czy pocieranie rąk, częściej chyba jednak na plus. To nam dodaje wiary i nadziei. Wiary w to, że kiedyś będzie samodzielnym człowiekiem, że Natulka będzie mogła sobie układać życie tak jak będzie chciała. TERAZ dodaje nam wiary, że dobrze robimy opuszczając to miejsce, sprzedając nasz dom...       Jeśli macie 7 minut czasu, jeśli chcecie lepiej zrozumieć dzieci z ASD  - zapraszam do obejrzenia filmiku Akademia Specjalistów     Nie wiemy, co będzie kiedyś domeną Frania w Akademii Specjalistów.  Teraz jest Mistrzem Uśmiechu.  I ten jego szczery głośny śmiech wynagradza wszystko. 