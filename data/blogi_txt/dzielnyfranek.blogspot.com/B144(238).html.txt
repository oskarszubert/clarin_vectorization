Gdy zaczynaliśmy zbiórkę na portalu polakpotrafi byliśmy pełni obaw o to, czy  w ciągu 45 dni uda się zebrać zakładaną kwotę 10 tysięcy. Oprócz obaw była w nas jednak przede wszystkim wiara w powodzenie naszego przedsięwzięcia. Gdyby nie ona w ogóle byśmy się nie porwali się na ten projekt.    Dziś, po 18 dniach trwania zbiórki, zera na koncie projektu zakręciły się i przekroczyliśmy niewyobrażalne 10 tysięcy!!!  18 dni, 150 Darczyńców, 1953 polubienia strony książki na FB - to się dzieje naprawdę!:)  Oddychamy już więc z ogromną ulgą, bo wiemy, że dzięki osiągnięciu zakładanego pułapu zebrane pieniądze zostaną przeznaczone na wydanie książki (taaa-daaam, taa-daam) :)  Co teraz - zbiórka trwa w końcu jeszcze 27 dni. Ano nic, działamy dalej - ślemy wieści o książce w świat i cieszymy się z kolejnych wpłat, bo każde kilka złotych więcej oznacza możliwość wydrukowania kolejnego egzemplarza książki.   Dziękujemy Wam wszystkim za przekazywanie informacji  w sieci, za wsparcie, ogromne zaufanie i wiarę. Jesteście WIELCY!!:)      Od kilku godzin tak biegamy:)   (autorką rysunku jest Aneta Lewandowska) ***  Z książkowego archiwum.  "Rewiry kultury", Radio Opole, luty 2014 r., rozmowę prowadziła p. red. Małgorza Lis. 