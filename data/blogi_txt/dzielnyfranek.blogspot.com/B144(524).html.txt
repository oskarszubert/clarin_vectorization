Nie potrafię opisać dwóch pierwszych lat życia mojego synka oddając przy tym cały strach o jego życie i zdrowie, nadzieję, że będzie dobrze, chwile załamania czy damy radę, zwątpienia czy Franiu da radę.. Nie będę pisała o przepłakanych i przemodlonych nocach, lecz muszę choć słowem wspomnieć o wielu wspaniałych ludziach, dzięki którym przeżyliśmy to piekło.. Kolejny raz dziękuję Wam, kochani. Myślę, że wystarczy odrobina empatii, by sobie wyobrazić nasz strach i ból. I ból Franeczka.. Malutkiego człowieczka, który przeszedł tyle w swoim życiu, ile czasem i 100 ludzi nie doświadczyło.Postaram się w miarę krótko i rzeczowo opowiedzieć o tych ostatnich latach (czy mi się uda?) a wierzę, że empatia Czytelników i widok Frania na zdjęciach obok sprawią, że czytelne będzie także to, co niewypowiedziane. Muszę tutaj tez napisać, że dopiero teraz, po dwóch latach, dojrzałam do oglądania i opublikowania zdjęć Frania z OIOMu.  Zacznę od pierwszych miesięcy w szpitalach   7.08.09-1.10.09 Szpital Wojewódzki Jelenia Góra, OIOM Noworodkowy Z karty informacyjnej leczenia szpitalnego:Rozpoznania:wcześniactwo 30 hbd, RDS II/III, zespół zaburzeń oddychania, niewydolność oddechowa, przewlekła choroba płucna, zaburzenia metaboliczne, IVH II st., niedokrwistość wcześniaków, retinopatia wcześniaków, przepuklina pachwinowa lewostronna, znamię naczyniowe wrodzone. Leczenie:Augmentin (8 dni), Biodacyna (8 dni), Meronem (24 dni), Vankomycyna (10 dni), Klacid (11 dni), Targocid (12 dni), Curosurf (9.08, 2.09), Diflucan, Dormicum, Dobutamina, Gardenal, Cyklonamina, Fentanyl, NaHCO3, Adrenalina, Dexaven, Luminal, Insulina Actrapid, Pentoksyfilina, Furosemid, Cocarboksylaza, Ambrohexal, Biodacyna sol, Paracetamol, Aminofilina, 10% Glukoza, 20% MgSO4, 20% albuminy, 10% Primene, 15% KCl, 10% Calcium, Clinoleie, Vit. C, Vit. E, Lakcid (…). Intraglobulin F. Gdy Franuś leżał w szpitalach, prowadziłam mały zeszycik. Z zeszycikiem tym stałam codziennie pod drzwiami gabinetu ordynatora...notowałam wyniki maluszka drżąca ręką a po przyjściu do domu, wieczorem, dopisywałam kilka zdań od siebie. Zapiski z sierpnia są dość skąpe. Dopiero uczyłam się oswajać nową rzeczywistość..   7.08.2009 O 22.50 urodził się Franuś1.010 grOrdynator mówi, ze liczy się tylko 1 pkt Apgar za pojedyncze uderzenia serca  8.08Chrzest z wodyNie było nas przy tym. Ale mówią, ze Franiu umiera..   10.08kwasica  11.08Jelita nieruchome, lekarze boja się martwiczego zapalenia jelitwzmożone napięcie mięśnioweglukoza za niska  14.08waga 1110 grcała biochemia dziśpłytki spadły   15.08waga 1160problemy z karmieniem, jelita pracują bardzo leniwie   17.08Krasnoludek walczy dzielnie, przybiera na wadze  Ładna gazometria  Czekamy na jutrzejsze wyniki usg   18.08Waga 1120 grFraniu dojrzewa do transfuzjiusg – główka ok, jelitka ok!Karmienie – 7 x 5 ml 19.081180 grkarmienie – 7 x 8 ml   20.087 x 10 mljutro przetoczenie masy erytrocytarnejFranuś zrobił duuużą kupę. Wreszcie!  21.081240 grPo RTG – prawe płuco oklewe – zmiany niedodmowe   22.081265 grTransfuzje krasnal zniósł dobrzeTrzeba zmniejszyć ilośc płynów  23.081285 grPrzeintubowany (większa rurka, bardzo przeszkadza maluszkowi)Franiu przeżył załamanie, pierwsze po urodzeniu. Niewydolność ukł. oddechowego i krążenia. Konieczna jest stopniowa redukcja masy ciała. ponieważ układ krążenia (oddechowy tak czy inaczej) nie daje rady.  Karmienie: 7 x 15 mlTlen: rano 90%, w południe 7-%, wieczorem 60% 24.081320 grTlen – 70%II/III stopień RDSDuże ilości wydzielinyWstrzymano mój pokarm.Czekamy na wyniki z krwi 25.081275 grWychodzę ze szpitalaDziś był już 40 gramów lżejszy niż wczoraj, jutro kolejny ubytek wagi.  Clacid – 5 doba 26.081270 grLekarz powiedział mi, ze mały urodził się w skrajnej zamartwicyBrzmi to strasznie  27.081320 gr  28.081320 grDzisiaj waży dokładnie tyle, co w poniedziałek (1320 gr). Pooowoluteńku poprawia parametry oddechowe, ale do stanu z soboty tydzień temu jeszcze mu daleko. To był baaardzo trudny tydzień.Tak sobie myślę, że może malutek musiał sięgnąć dna, żeby się od niego odbić? Dziś miał piękną gazometrię. Od 90% tlenu na respiratorze w poniedziałek doszedł do 60% dzisiaj.Dziś, jak co dzień, byłam u niego 9 godzin. Był cudnie spokojny (są dni, że koszmarnie męczy go respirator i bardzo cierpi..). Pod koniec zaczął robić takie minki, że aż zaczęłam się śmiać z niego. Chyba wysłuchał mojej prośby, żeby wziął się w garść i zaczął się poprawiać, bo mamuśce grozi niedługo leczenie psychiatryczne.. Przestraszył się?  29.081370 grPróba przejścia na CPAP   30.08Nie udało się. Około godz. 12 trzeba było przełączyć krasnoludka na respirator (70% tlenu).  Tak się zmęczył oddychaniem w ciągu doby, że po kilkunastu oddechach przestawał oddychać w ogóle. Gazometria fatalna. Głaskałam go dziś, prosiłam by walczył robaczek dzielnie.. Mówiłam, że tylu ludzi za niego się modli..Jeszcze troszkę czasu najwyraźniej mu potrzeba.Ale kiedyś nadejdzie dzień, że wezmę go wreszcie na ręce..  31.08 1430 grO 18.30 druga transfuzjaWzrost CRPRTG płuc – szczyt prawego płuca – śladowe ognisko niedodmy, środkowy płat i dół pięknie rozprężone. Ogniska zapalne więc 2 nowe antybiotyki 