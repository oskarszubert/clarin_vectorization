Gdy Franio miał trochę ponad rok usłyszeliśmy od lekarza w CZD, że krasnalowi przydałaby się mata do hydromasażu, żeby poprawić jego napięcie mięśniowe. Okazało się, że koszt profesjonalnej maty jest kosmiczny. Za radą znajomych rodziców zwróciłam się z prośbą o sfinansowanie zakupu maty do WOŚP - wysłałam prośbę wraz z kompletem dokumentów od lekarza z CZD i orzeczeniem o niepełnosprawności Krasnala. Któregoś dnia zapukał do naszych dni kurier z ogromnym pudłem, w którym była mata Balsan Futura Vitaplus. Najpoważniejsze problemy z napięciem mięśniowym Krasnal ma już za sobą, mata od dawna leży nieużywana u nas, pomyśleliśmy więc, że to jest kompletnie bez sensu, bo mogłaby teraz służyć innemu dziecku. Zwróciłam się z pytaniem do WOŚP, czy możemy przekazać ją dalej. Otrzymałam odpowiedź, że decyzję taką musi podjąć Zarząd Fundacji. Odpowiedź przyszła w piątek - jest zgoda na przekazanie maty.   Mata jest w stanie bardzo dobrym. W poprzednim miejscu zamieszkania mieliśmy bardzo miękką wodę z ujęcia górskiego, mata była regularnie czyszczona i dezynfekowana. Z ogromną radością przekażemy ją dalej, aby służyła kolejnemu dziecku, które jej potrzebuje. Dodam tylko, że nowa mata kosztuje obecnie ok. 5,5 tys. zł. 