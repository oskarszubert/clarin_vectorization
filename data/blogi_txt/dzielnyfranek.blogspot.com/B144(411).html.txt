Franiutek powoli wraca do nas. Ranek powitał nas jeszcze krzykiem, płaczem, potem było uderzanie głową.  Koło południa zauważyliśmy już, że mały się wycisza. Około godz 14-15 Franio dał już sobie założyć aparaty słuchowe i wyszedł na dwór. Siadł na rowerek i pozwolił się obwieźć po osiedlu. Myślę, że pogoda nam bardzo dziś pomogła - było 20-21 st, bez wiatru, deszczu, słońca. Po prostu idealnie.  Ostatnie 4-5 dni dały nam ostro w kość - szczególnie dzień wczorajszy. Tak źle jak wczoraj naprawdę jeszcze nigdy nie było.. Franiowy tata był autentycznie przerażony.  Nie wiem, co było przyczyną tego kilkudniowego kryzysu. Nie mam pojęcia i nie wiem czy ktokolwiek jest w stanie to zgadnąć. W styczniu jedna z terapeutek powiedziała mi, że z Franiem jest dość trudna sprawa, ponieważ jego deficyty nakładają się na siebie i trudno rozgraniczyć czy dany problem jest skutkiem zaburzenia A, B  czy C.      opolskie poranne robaczki  Ktoś pisał w komentarzach do poprzedniego posta o ustawieniach aparatów. Nie sądzę , żeby to była ich wina. I przed tym ostatnim kryzysem i już dziś od popołudnia Franio nosi je bez problemów. Czasem jak nadchodzi cięższy okres, przeszkadza mu wszystko. Dosłownie WSZYSTKO. Łącznie z ubraniem na jego ciele. Nie daje się wtedy ubrać, przebrać sobie pieluchy itd. Aparaty to też wkładki silikonowe - najpierw trzeba je umieścić w małżowinie usznej. Wczoraj mały nie dawał sobie nawet przypiąć kid's klipa do ubrania jak pisałam.   Bardzo możliwe że tak Franiutek odreagował ubiegły tydzień - wyjazd do Wrocławia i badanie okulistyczne, które bardzo przeżył, potem szczepienia, trzy dni w Opolu. Tym bardziej przeraża mnie, że może nam się nie udać sprzedać domu. Nie wyobrażamy sobie kolejnego roku życia w takim wariactwie. Z czegoś trzeba będzie zrezygnować. Z terapii słuchu we Wrocławiu???? Ale jak.. Jak pozbawiać go terapii słuchu???  W kwestii domu ciągle coś się dzieje, chwilami nawet bardzo stresująco się dzieje. Ciągle jednak zero konkretów. W poniedziałek dom ma oglądać kolejny zainteresowany kupiec. Może tym razem?... My wiemy, że krasnalkowi trzeba spokoju, stabilizacji, rytmu, stałości. Mamy absolutną świadomość, że tutaj nie jesteśmy mu tego zagwarantować. Pozostaje więc mieć ciągle nadzieję.   Wczoraj doszliśmy do wniosku, że dobrze by było znowu przewietrzyć mózgi u ciotki DPS. Chcielibyśmy wyskoczyć w następnym tygodniu na trzy dni. Mamy nadzieję, że akurat ten  wyjazd nam wszystkim dobrze zrobi. Natulka w poniedziałek w nocy jedzie na obóz harcerski nad morze na trzy tygodnie. Oby ta zmiana klimatu spowodowała, że pozbędzie się swojego koszmarnego kaszlu. W tym tygodniu miała kompleksowe badania w Centrum Pulmonologii i Alergologii w Karpaczu, które zaordynowała jej nasza dr pulmo-alergo. Jutro ostateczne wyniki.   Chcielibyśmy jutro albo pojutrze wyjść z robaczkami w góry. Wszystko zależy od pogody i kondycji Frania. Cel: Samotnia. Ha ha...ambitnie podchodzimy do sprawy:) ciekawe czy choć na Polankę uda nam się dojść:)  I to wsio na dziś. Jeszcze ino Allegro obrobię i zamykam lapka. Głowa mi pęka. Starość...;-)  A Franio własnie zasypia...  Ciiiiiiii...:) 