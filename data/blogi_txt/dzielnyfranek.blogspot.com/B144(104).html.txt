W imieniu całego naszego książkowego teamu serdecznie zapraszam do udziału w konkursie plastycznym.      Wiek uczestników 0-100 lat (a jeśli znajdzie się ktoś poza limitem wiekowym, chętnie zrobimy wyłom w regulaminie).    Zadaniem konkursowym jest wykonanie pracy ilustrującej hasło    DUŻE SPRAWY W MAŁYCH GŁOWACH.    Technika wykonania prac dowolna.    Minimalny format to pocztówka, maksymalny - A4.    Należy wysłać nam jedynie zdjęcie pracy w jak najlepszej rozdzielczości (prosimy o zachowanie oryginału, o który poprosimy w przypadku zwycięstwa). Prace należy przesłać na adres:    duze.sprawy@gmail.com    do 15 marca 2014 r.    Przesyłając prace prosimy o podanie imienia, nazwiska i wieku twórcy pracy. Prosimy także o wyrażenie zgody na publikację tych danych na FB i stronie www, która powstanie zaraz po napisaniu książki.    Członkowie jury nie mogą oceniać prac swoich dzieci (ani swoich własnych;-)      Nagrody: Team książkowy w składzie 9 osób wytypuje 9 prac, które zostaną wydrukowane jako pocztówki promujące naszą książkę*.    ZATEM DO DZIEŁA:)     Nie bójcie się hasła (że trudne itd).    Wcale nie jest trudne - dzieci same wiedzą,   jakie duże sprawy w ich małych głowach siedzą.  Piknie się rymło;-)      * Dziś jeszcze nie możemy Wam napisać, co to będzie za promocja książki przy pomocy zwycięskich prac, ale obiecujemy, że już niedługo się tego dowiecie i że jest to coś bardzo ważnego dla naszej książki. Cały czas w pocie czoła pracujemy nad tym CZYMŚ:) Twórzcie więc swoje prace a kończynami niezaangażowanymi w prace plastyczne trzymajcie kciuki za nasz team:) 