Dostałam na maila kilka pytań dlaczego nie umieszczam na blogu numeru konta do wpłat na aparaty.Postaram się wyjaśnić:) Fundacja ma 3 lub 4 konta do wpłat złotówkowych. W zależności od formy zbiórki, pieniądze trzeba wpłacać na konkretne konto (tak stanowią przepisy). Czyli w ulotce z apelem o wpłaty jest inny nr konta, na aukcjach Allegro inny a tutaj tez musiałby być inny. Taki apel w mediach elektronicznych byłby już zbiórką publiczną (podobnie jak wystawianie skarbonek w sklepach) a te podlegają osobnym przepisom.Za każdym razem wpłacając pieniądze na Frania podaje się jednak jego imię, nazwisko i nr w Fundacji, lub sam numer i odpowiednią formułkę (formułka podana jest zawsze przy numerze konta). Nie wolno wpisać np 'na aparaty' bo nie będzie wiadomo na czyje aparaty.. Dopiero z tych kont pieniądze są przeksięgowywane na subkonto dziecka.Ufff:) Dzwoniłam dziś do Fundacji. Zbiórka publiczna przez media elektroniczne nie jest obwarowana tyloma przepisami co ZP w sklepach np. Napisałam już odpowiedni apel, który umieszczę wkrótce tutaj a także na NK i FB, czekam teraz na jego zatwierdzenie (apele do rozsyłania do firm mam już zatwierdzone, teraz ino dobre dusze obrabiają go w Corelu, potem drukarnia i ślemy dalej). Po zatwierdzeniu znowu uśmiechnę się do dobrych dusz, aby go w Corelu opracowały i apel będzie tu umieszczony:) Trochę to skomplikowane, ale tak musi być. Wszystko to służy weryfikacji. Dzięki temu, że Franiu jest podopiecznym Fundacji wiem, jak takie zbiórki funkcjonują. Niestety sieć jest pełna naciągaczy:( Wpłata na subkonto dziecka w Fundacji jest zawsze gwarancją dla każdego ofiarodawcy, że pieniądze zostaną wydane tylko i wyłącznie na leczenie i rehabilitację dziecka.   W jaki sposób otrzymujemy pieniądze z subkonta? Musimy najpierw dokonać zakupu, następnie wysyłamy fakturę do Fundacji a ta zwraca nam pieniądze za zakup. To dopiero po sprawdzeniu faktury i zasadności wydatku. W naszej Fundacji czas oczekiwania na refundację trwa 6-8 tygodni. Niektórzy sprzedawcy usług sami wysyłają faktury do Fundacji a ta wpłaca pieniądze na ich konto. To jest rewelacyjne rozwiązanie, bo rodzic nie ponosi wydatku z własnej kieszeni (w końcu trzeba mieć pieniądze, żeby je wyłożyć). Tak robi np wielu organizatorów turnusów rehabilitacyjnych. Jak jestem z Franiem w Centrum Zdrowia Dziecka to też nie płacę z własnej kieszeni za noclegi (70 zł/noc), lecz proszę o przesłanie faktury do Fundacji. Chyba, że na subkoncie pustki, wówczas trzeba zapłacić z własnej kieszeni i czekać na wpływ środków. Dopiero wtedy wysyła się fakturę do Fundacji.  Tak to funkcjonuje. A skąd będę wiedziała, ze na subkoncie pojawią się wpłaty na aparaty? Jeśli zaczną się pojawiać wpłaty od firm, to będzie jasne na jaki cel, jeśli od osób prywatnych spoza Allegro, to tez sprawa będzie prosta. Nie będę miała wiec żadnego problemu z aktualizacją danych o zbiórce na aparaty. Przy okazji - pieniądze z 1% za 2010 będą na subkontach dzieci w okolicach listopada. Długi wywód, ale - mam nadzieję - wyjaśniłam wszystkie wątpliwości:) 