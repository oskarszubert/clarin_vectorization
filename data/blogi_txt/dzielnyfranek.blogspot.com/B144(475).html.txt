W swoje urodziny Franiutek był w bardzo dobrej kondycji - to był chyba taki jego prezent dla nas:)  Świętowanie zaczęło się dość wcześnie, bo dla cioci i wujka był to normalny dzień roboczy. Śniadanie było tuż po godz. 7 zaś świeczka urodzinowa na torcie została zgaszona przez Frania ok. 8 rano (wujek potem cierpiał w pracy okrutnie, bo jak twierdził tort o tej porze zaraz po śniadaniu nie był najlepszym pomysłem..:) ). Trudno. Wyjątkowy chłopak świętuje w wyjątkowy sposób:) Franulka jako Pogromca Ognia zdmuchnął świeczkę z ogromnym zaangażowaniem (prawdę mówiąc w pewnym momencie musieliśmy mu trochę pomóc bo baliśmy się, że jeszcze chwila a cały tort będzie zapluty;-).   Potem było zajadanie wręczenie prezentów i zajadanie tortu:) Krasnalek dostał w prezencie od Fundacji Sawanti bardzo profesjonalny zestaw samochodzików i helikopter straży pożarnej a ciocia z wujkiem sprezentowali mu tor dla samochodzików. Młodzieniec był niezwykle kontent. Dziękujemy Fundacji za prezent urodzinowy dla krasnalka:)          Jasne Błonia SzczecinKrasnalek wybrał sobie autko z numerem...3:)Inteligentna bestia:)  Tego pięknego dnia udało nam się osiągnąć jeszcze coś - Franio nauczył się pokazywać na siebie:) Pięknie to prezentuje na filmiku. To, że przy okazji mówi na siebie 'mama', to norma. Standardowa odpowiedź Frania:) Wszystkiemu winna mama:)  Wieczorem coś mnie podkusiło i zadałam Franiowi pytanie: - Franio, jak Franio mówi 'kocham cię'? I wiecie, co krasnal wtedy zrobił? Podszedł i przytulił się do mnie...  Piękne, najpiękniejsze na świecie 'kocham cię' to było..       Urodzinowy spacerek. Na rowerku i z lodzikiem.OCZYWIŚCIE:)    Wieczorem nasz kochany trzylatek sprawił nam kolejną niespodziankę. Bez słowa protestu poszedł do łazienki i dał się rozebrać. Poprosiłam krasnalka, aby wyrzucił pieluszkę do śmieci. Polecenie musiałam powtórzyć w sumie chyba dwa czy trzy razy, ale najważniejsze, że Franulka sam wyniósł pieluszkę i ją wyrzucił!! Nasz mądry krasnalek:)  Bardzo nam było potrzeba tych kilku dni w (moim) rodzinnym Szczecinie. Zbyt szybko one minęły.  O trudniejszych chwilach i poważnych przemyśleniach teraz nie chcę pisać. Innym razem będzie o tym. TOOORT:)      Franio wieczorem zmęczony świętowaniem:)    Ps. Ciocie i Wujkowie, pamiętacie o głosowaniu na Frania w konkursie Fundacji Sawanti?;-) 