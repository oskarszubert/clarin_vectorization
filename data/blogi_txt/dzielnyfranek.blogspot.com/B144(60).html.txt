Jakiś czas temu skontaktowała się ze mną przesympatyczna pani redaktorka. Pisze artykuły na zlecenie różnych pism. Miała napisać reportaż o czterech kobietach, które kimś się opiekują. Spytała, czy nie chciałabym opowiedzieć historii Frania. Początkowo wahałam się, ale pomyślałam, że może nam to (chyba) tylko pomóc – więcej osób dowie się o Franiu.. Zgodziłam się. Niestety nie spełniliśmy kryteriów magazynu. Bohater nie mógł mieć problemów z chodzeniem, musiał być sprawny.No trudno.Cała sprawa jednak siedziała mi w głowie. Byłam z panią Beatą w stałym kontakcie. Spytałam czy nie dałoby rady napisać czegoś o Franiu. Super by było, jeśli przy tym udałoby się umieścić apel o 1%. Odpowiedź była brutalnie szczera: nikt nie chce dziś już publikować historii chorych dzieci. Ludzie nie chcą o tym czytać..Pani Beata jednak stale o nas pamiętała – napisała mi, że historia Frania bardzo ją poruszyła i chciałaby nam jakoś pomóc. Miesiąc temu znowu napisała do mnie – tym razem propozycja do „Naj”. Też nie przeszliśmy.W ubiegłym tygodniu pani Beata napisała mi, że ma pomysł na przemycenie historii Frania.. Czy się zgadzam na ten wybieg, bo inaczej nie da się po prostu.. Zaproponowała mi artykuł o...mnie i moim mężu... Ma to być artykuł o przyjaźni w małżeństwie. Przyznam się szczerze, że podeszłam do tego baaaardzo sceptycznie... Nie chciałam żadnego artykułu o nas, lecz o Franku. Poszłam porozmawiać z Radkiem (bo musi się zgodzić na zdjęcie, Natka zresztą też), Radek moje pytanie skwitował jednym zdaniem:- No skoro jestem twoim przyjacielem to chyba nie mogę się nie zgodzić, co?I zaraz dodał, że dla Franka to wiadomo...wszystko.O rany... wczoraj odpisałam pani Beacie, że się zgadzamy. Warunki są dwa: w artykule ma być link do bloga i mam dostać artykuł do autoryzacji. Nadal czuję się z tym trochę dziwnie, ale tak sobie myślę... Boże, brutalnie napiszę, dobrze? - jeśli wejdzie na ten blog więcej ludzi, jeśli więcej ludzi poruszy los Franka, jeśli zechcą nam pomóc i przeznaczyć swój 1% podatku na Frania, zajrzą na nasze aukcje na Allegro, to...chyba warto? Mam nadzieję, że warto..   Franio ogrodnik:) 