Placki na zsiadłym mleku -  rarytasik z dzieciństwa mamy. Zastosowaliśmy ją po raz pierwszy ponad rok temu dając się namówić Franiowej ciotce DomPodSosnami na wizytę. Tym razem postanowiliśmy pojechać na wieś, do rodziny, gdzie jako dziecko spędzałam każde wakacje. Byliśmy tam bodaj czterokrotnie z Natką i ona także pokochała to miejsce. Dzieci nie potrzebują tam żadnych fiszerprajsów, bo najlepsze-zabawki-na-świecie są wokół nich, jedzą placki na zsiadłym mleku, biegają boso po trawie i ... nie ma tam też internetu. Tym razem dodatkową zachętą do resetu poszpitalnego była perspektywa poznania Franiowej blogowej Prababki - okazało się, że mieszka ona zaledwie godzinę jazdy autem od wioski, do której się udawaliśmy.    Franio i żabka  Udało się nam spotkać!  Pisać dużo o tym spotkaniu nie będę, powiem tylko, że było naprawdę niezwykłe. Ponownie dziękujemy, Prababko, za zaproszenie:*  Udało nam się także wpaść na chwilkę do Olusia i jego rodziny, z którym swojego czasu jeździliśmy na turnusy rehabilitacyjne a z którym nie widzieliśmy się już dwa lata. W drodze powrotnej zastanawialiśmy się, ilu fantastycznych ludzi poznaliśmy dzięki Frankowi i blogowi.  Nie daliśmy rady zliczyć.  Wielu, bardzo wielu. Czas na wspomnienia z naszej rodzinnej terapii wietrzenia mózgu. U Prababki   Natalka przypominała sobie utwory wyuczone w szkole muzycznej w Jeleniej Górze     Piątka z Prababką Wieczorne rodzeństwa rozmowy     Najlepsza-fura-na-świecie:)   ﻿ Dawno nie było u Frania zagadki. Czas to zmienić;-) Oto pytanie: Jaką najlepszą-zabawę-na-świecie przedstawia poniższe zdjęcie? Odpowiedź w kolejnym wpisie:)         Ps. Kolejny dłuższy wyjazd dopiero pod koniec września - szpital w Warszawie. Do tego czasu mamy ambitny zamiar nie oglądać naszych walizek. Jutro w samo południe spotkanie w przedszkolu. Sprawy przedszkolne Frania nabierają kształtu:) 