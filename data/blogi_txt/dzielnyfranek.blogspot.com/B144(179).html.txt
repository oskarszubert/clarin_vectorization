Hurra! Na pojemnik od klocków tez już wchodzę!  Każda nowa głoska czy sylaba to u nas prawdziwe święto.  W związku z tym każdy dzień, w którym u Francia pojawi się nowy odgłos paszczą, ustanawiamy Franiowym Dniem Nowej Sylaby / Nowego Wyrazu (z naciskiem na to drugie, syniu). Franuś uwielbia oglądać swoje zdjęcia na lapku. Dzisiaj rano zajrzałam na bloga, mały szkodnik błyskawicznie wdrapał się na moje kolana. Zobaczył swoje zdjęcie i powiedział „MAMA” . To, jak już pisałam, Franiowe określenie na wszystko, co jest mu znajome a czego jeszcze nie potrafi określić. Co ciekawe, w reakcji na pytanie „Gdzie jest mama?” bezbłędnie wskazuje palcem na mnie, ale nie woła mnie w ten sposób. Gdy chce czegoś od kogoś z nas, podchodzi i bierze za rękę. Wtedy zaczyna się zgadywanka pt. czego mały człowiek chce od dużego człowieka.Dzisiaj więc oglądaliśmy sobie zdjęcia na stronie głównej naszego bloga. Pokazałam Franiowi na laleczkę na zdjęciu aukcji Stefka i mówię do Frania:- Franiu, co to?- MAMA- Nie Franiu, to nie mama, to lala. Powiedz "lala".- LA!!!!!!!Mało z krzesła nie spadłam:)LA to bardzo trudna sylaba, bo wymaga spionizowania języka, u Francia do tej pory to się nie udawało! Robiłam z nim ćwiczenia łasuszkowe - smarowałam skórę nad górną wargą czekoladą lub miodkiem i mały łasuch próbował zlizywać. Ćwiczenia najwyraźniej przyniosły skutek!!:)Potem pokazałam na zdjęcie Aleksa i mówię:- Franiu, a kto to?- MAMA- Nie to nie mama, to dzidzia. Powiedz „dzidzia”.- DijaI cały dialog od początku. Co ciekawe, na lalę Franio mówił poprawnie za każdym razem „LA”, natomiast na dzidzię w 90% MAMA, dopiero jak mówiłam „Powiedz dzi-dzia”, mówił swoje „dija”. Na chwilę obecną Franula ma w swoim repertuarze 9-11 (częściowo zniekształconych) słów. 1. pa / papa – lampa2. pa-pa – to wiadomo, na pożegnanie3. tija + fonogest – jeszcze4. bo-bo – Bolek5. mam – jeść6. nie – też wiadomo7. ta – tak8. da – daj9. la - lala10. mama – wszystkie znane Franiowi osoby11. dija – dzidzia (nie używa sam spontanicznie, trzeba prosić żeby powtórzył)Nie wiem czy logopeda zaliczyłby dwa ostatnie wyrazy, ponieważ Franuś nie używa ich samodzielnie (dzidzia) i nie odnosi tylko do jednej i tej samej osoby (mama) dlatego piszę, ze mały zna 9-11 wyrazów.Do tego należy doliczyć kilka onomatopei (brrrrrr – auto, kląskanie – konik i ryk w lwim stylu).   Dla chcącego...:) Do momentu zaaparatowania we wrześniu ub.r. Franiu używał tylko 5 słów. Po zaaparatowaniu pojawiły się samogłoski – mały potrafi powtórzyć podczas ćwiczeń praktycznie większość głosek. Postęp jest więc znaczący. Dzisiaj wyczytałam sobie, że dziecko w wieku 2 lat powinno mówić ok 300 słów a w wieku 3 lat ok 1000. Trochę pracy nas więc jeszcze czeka;-) Franiowe ciotki internetowe przepowiadają, że kolejnymi słowami po LA będą LA-kukaracza i LA-seczki. Zooobaczymy ;-) Jutro ruszamy z rehabilitacją ruchową. Tak długa przerwa nie jest dobra dla Frania. Znowu zaczął kicać na potęgę jakby zapominał chwilami, że przecież ma nogi do chodzenia. Poza tym wydaje mi się, ze kurdupelek troszkę inaczej pracuje nóżkami. Jedna noga jest jakby mniej sprawna. No ale może fiksuję;-) Zobaczymy, co powie jutro nasza rehabilitacyjna guru. Pisałam ostatnio o najnowszym osiągnięciu ruchowym Franca – o wejsciu na ławę. No to mamy kolejny szczyt – krzesełko do karmienia. Wczoraj franiowy tata mało zawału nie dostał jak wszedł do pokoju a synio siedział sobie rozwalony w krzesełku. Teraz krzesełko jest maksymalnie opuszczone. Dziś z kolei kurczaczek odsunął krzesło od stołu jadalnego, przysunął je do blatu kuchennego i wszedł na nie! Gdy spojrzałam na kurdupelka już zadzierał nogę, by wdrapać się na blat. Kaskader normalnie. Tym razem ja mało zawału nie dostałam. Ale w sumie ucieszyłam się (po chwili), bo...kombinuje chłopak! Skoro kombinuje, to jest szansa na wczasy w Szwajcarii za 20 lat;-) Ssssmakowita Issssaura I na koniec trochę auto- kryptoreklamy;-)Po roku niemal od otrzymania od znajomej mamy przepisu na ciasto Isaura, który sprzedaję na aukcjach charytatywnych Allegro dla Frania, zdecydowałam się upiec je. Rany jaka to pychota!!!!!!!!!! Czuję, ze już co weekend będę musiała piec moim łasuchom Isaurę;-) I w ten oto (oczywiście absolutnie nienachalny) sposób zachęcam do rzucenia okiem na nasze aukcje;-) 