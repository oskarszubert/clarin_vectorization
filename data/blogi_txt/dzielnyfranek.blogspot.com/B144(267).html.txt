Jako, że dzieci były bardzo grzeczne, św. Mikołaj przyszedł do nich dziś z samego rana. Franio dostał dwie książeczki i coś słodkiego (ścisłą dietę zaczynamy po świętach). Natulce święty przyniósł książkę, o której marzyła i  ulubioną czekoladę w rozmiarze XXL:)      Około godz. 7 poszłam z Franiem do pokoju Natalki, aby sprawdzić czy i jej Mikołaj przyniósł prezent. Natka nasze okrzyki radości z powodu obecności prezentu skwitowała naciągnięciem kołdry na głowę i mało zadowolonym:  - Jest siódma!!!! (do szkoły miała dzis na godz. 9).   Po około 15 minutach z pokoju dobiegł mnie okrzyk radości:  - Mamoooooo, skąd wiedziałaś??????  - Ja nic nie wiedziałam, to Mikołaj.  - Super, będę miała znowu co czytać. Tylko najpierw muszę skończyć "Dramaty Szekspira".   No i tym zdaniem moje dziecie mnię zabiło..;-)     Mikołaj to wie, co małe tygryski lubią najbardziej;-)    Jak ten czas szybko leci... Jeszcze niedawno przybycie Świętego było jednym z najwazniejszych dni w roku w życiu Natki. Oto list Najlepszej Siostry na Świecie do św. Mikołaja (publikacja za zgoda zainteresowanej oczywiście). Natulka była w 1 klasie, gdy go napisała.       Ps. Owe "Dramaty Szekspira" to żartobliwa interpretacja dzieł pana S;-) 