Podarowany nam tydzień nieszpitalny postanowiliśmy wykorzystać na zapoznanie się z przedszkolem, do którego krasnal pójdzie po wakacjach.  Z każdym dniem Franula staje się odważniejszy, i coraz więcej w nim radości z wizyt w przedszkolu. Dziś chciał biec do sali z dziećmi nie zmieniwszy butów:) Krasnalek ma już własną szafkę w szatni. Dziś wybieraliśmy na nią naklejkę - wybór padł na uśmiechnięte słoneczko.     Francik ma także pierwszego kumpla, Kacpra, który wbiegł do szatni, gdy tylko usłyszał, ze Franio przyszedł.  Panie przedszkolanki i pani dyrektor są niezwykle serdeczne i cieszą się ogromnie, że krasnal tak fajnie daje radę:)  My chyba jednak cieszymy się bardziej - rok temu nawet nie marzyliśmy, że tak fajnie Franko wejdzie w przedszkolną rzeczywistość. Będzie dobrze.  Na bank. Scenka przedszkolna.  Julka przemawia do Franka: - Chłopczyku, czy chcesz się ze mną pobawić w dom? Franek myśli. - Ty możesz być dzieckiem.. Franc myśli dalej. -...albo moim mężem. I chłopak uciekł. Atawizm???????;-)                  Po wyjściu z przedszkola trzeba koniecznie prześledzić drogę dwóch "robaczków":)    ***  Po południu uległam prośbom syna o coś słodkiego i postanowiłam, że upieczemy jakieś ciacho. Oto przepis nań:    ﻿   Najpierw trzeba artystycznie rozbić jajko. Trzeba tylko pamiętać, by przy wylewaniu ciasta na blachę wyłowić wszystkie kawałeczki skorupki;-)   ﻿   Potem mama musi się zorientować, że dziecię nie ma fartuszka i szybko  naprawić ten błąd. Dziś było szczególne pieczenie ciasta - Natalka stwierdziła, że czas najwyższy, aby przekazać Franiowi jej czapkę kucharską w rozmiarze dziecięcym (fartuszek też jest spadkiem po niej).  To prawdziwy kulinarny awans.     ﻿ ﻿ Miksowanie cista to pasjonujące zajęcie i...     ...i dobra zabawa - zawsze można wyciągnąć włączony mikser i  zrobić niezłą masakrę w kuchni;-)     Po zmiksowaniu masy, wylewamy ciasto na blachę.  Zaraz po zrobieniu tego mama przypomina sobie, że z powodu masakry mikserowej zapomniała dodać masła... Masło dodajemy więc do ciasta na blaszce, zmieniamy mieszadła w mikserze i miksujemy modląc się, aby nie wyszedł zakalec:) Po wsadzeniu ciacha do piekarnika modlitwę kontynuuje synio... ...robiąc przy tym milion min.  Taka modlitwa przedpiekarnikowa to tak naprawdę logopedia bardzo stosowana;-)          Ciasto wyszło;-) 