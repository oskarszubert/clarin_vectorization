Nie nadążamy za naszym synem:)  Zobaczcie, kochani, czego nasze cudowne dziecko dziś się nauczyło: LA wróciło:) I to wróciło w wersji ulepszonej! Zaśpiewanej!!:) Nagranie zrobiliśmy zaraz po kąpieli, kilka minut przed pójściem spać.        Serce rośnie:) Zgodnie z zaleceniami z Prodeste wprowadzamy Franiutkowi komunikację alternatywną, żeby się z krasnalkiem porozumiewać. Problemy w komunikacji powodują, ze mały denerwuje się, płacze, bo nie potrafi się z nami porozumieć. My też jesteśmy tym stanem rzeczy bardzo sfrustrowani.  Franuś już od roku posługuje się gestem z Makatona "jeszcze" (łączy paluszki wskazujące) i coraz fajniej wychodzi mu gest 'pomóc ci?'/'pomóż mi'. Jest on dość skomplikowany - prawą rękę trzeba zgiąć w łokciu, lewą dłoń przyłożyć do prawego łokcia (widać na filmiku jak Franiowy tata to robi). Początkowo Franio zginał obie ręce, teraz już kładzie lewą dłoń na prawym przedramieniu:)  Popołudniowe szaleństwa na ślizgawce Zuzi:)        Wczoraj podjęłam kolejną męską decyzję: postanowiłam zapisać Frania do fundacji Sawanti prowadzonej przez rodziców autystycznej Zosi. Przynależność do niej w żaden sposób nie koliduje z przynależnością do Fundacji Dzieciom "Zdążyć z Pomocą", bo nie chodzi nam o otwarcie subkonta dla Frania, lecz o fachowe wsparcie w terapii CZR.  Poszukiwałam piktogramów do pracy z Franiem zgodnie z programem ustalonym w Prodeste i od mamy Justynki dowiedziałam się, że  choćby własnie takie fachowe wsparcie otrzymamy w Sawanti. Już wiem, że po wypełnieniu deklaracji przybędzie do nas pakunek z 500 piktogramami!!:) Wtedy to poszalejemy z komunikacją:)  Kolejna ważna informacja: Franio wszedł także do swojego pokoju! Ba, uwielbia tam przebywać od kilku dni! I znowu ćwiczy tam bez problemu! Jak to możliwe? Ciocia Natalia kochana (rehabilitantka Frania) naprowadziła na na trop problemu - półki. Po zakryciu kocami półek wszystko jest super! Nie pytajcie dlaczego. Nie wiem. Musimy przesłać nagranie pokoju w wersji "przed" i "po" do terapeutki Frania w Prodeste. Myślę, że problemem jest po prostu ilość bodźców. Teraz pokój Frania wygląda tak:        A ciocia Natalia kochana nie może wyjść z podziwu dla nowej stjuningowanej wersji Frania;-)  Kolejny fantastyczny dzień za nami, dzień pełen dobrych zdarzeń. Oby więcej takich:)   Natka w górach, Franio śpi...jest cudnie;-) 