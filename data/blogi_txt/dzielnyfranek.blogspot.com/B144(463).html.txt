   Jutro rano, kochane Ciocie i Wujkowie, wyruszam na turnus. Nie wiem, czy objedziemy pół globu, ale na pewno musimy dojechać w góry.    ﻿﻿   Mój rączy rumak na bank da radę dojechać nawet w bardzo wysokie góry:)    ﻿   Na turnusie mam zamiar w ogóle nie ćwiczyć tylko smażyć się na słonku i  leżeć do góry brzuchem. ﻿   Naćwiczyłem się już dość w tym roku z ciociami w Fundacji... ﻿   ...i z wujkiem Radkiem.  Wujek nawet próbował ze mnie zrobić naleśnika (dlatego jestem taki chudy).   ﻿﻿   Fajnie, że wujek Radek też jedzie na turnus.  Może wreszcie nauczy mnie do końca śpiewać tę super piosenkę z 'Titanica',  którą zawodzimy sobie podczas każdego spotkania.     Po cichu powiem Wam, że mam nadzieję, że z wujkiem będziemy się tylko bawili a nie ćwiczyli. Tak samo jak w Opolu:)   ﻿   Skoro już zdradzam Wam sekretu, to powiem Wam jeszcze, że z ciociami w Fundacji też nie zawsze ćwiczę tak na poważnie.  Ostatnio na przykład  uczyłem się robić bańki.  Myślałam, że to prooościzna, ...   ﻿﻿﻿   ...ale pomyliły mi się kierunki.  Czasem rzeczy najprostsze okazują się być najtrudniejsze.    ﻿﻿   Widzicie więc sami, jak ciężko musiałem pracować cały rok.  Na turnusie należy mi się więc chyba trochę przyjemności i luzu, prawda?   *****      W mijającym tygodniu Franulka miał ostatnie zajęcia terapeutyczne w tym roku szkolnym. Czas najwyższy więc podziękować wszystkim cudownym terapeutom pracującym na to, aby Francik był w przyszłości samodzielnym człowiekiem. Za cały rok ciężkiej (i mamy nadzieję satysfakcjonującej) pracy dziękujemy całemu Franiowemu Guru Team'owi: terapeutom z Prodeste (terapia autyzmu), Ewie i Martynie, wolontariuszkom Fundacji Prodeste, wujkowi Radkowi (rehabilitacja), p. Lucynie (neurologopeda), p. Ewelinie z Polskiego Związku Głuchych i p. Beacie Kasprzyk z PPP w Opolu, fantastycznym paniom terapeutkom z Fundacji Dom - z pogotowia terapeutycznego Bartuś, p. Patrycji (psycholog) i p. Małgosi (SI).Na samodzielność Franiutka pracuje cały sztab fantastycznych i mądrych ludzi, którym w pełni ufamy. Dziękujemy także fundacji, której podopiecznym jest Franio - Fundacji Dzieciom Zdążyć z Pomocą, dzięki której możemy gromadzić na subkoncie Frania pieniądze na jego leczenie i rehabilitację. Last but not least - dziękujemy Wam za wsparcie i kibicowanie Franiowi i całej naszej rodzinie. Dziękujemy za 1%, udział w aukcjach  charytatywnych Allegro i darowizny na rzecz Frania na subkonto w Fundacji, bo właśnie dzięki temu możemy sfinansować rozpoczynający się jutro turnus i Franiowe terapie. W podziękowaniu zostawiamy Franiowy uśmiech:*          Ps. Trudno zwykłymi słowami wyrazić całą naszą wdzięczność. Mamy nadzieję, że sam Franio jest dla Was i wszystkich terapeutów największym podziękowaniem. 