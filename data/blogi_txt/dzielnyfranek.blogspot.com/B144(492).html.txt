Jutro o 4 rano Franiowo-Natkowy tata jedzie do naszego "starego" domu po meble i rzeczy.  Ostateczne pożegnanie z domem i przenosiny do nowego miejsca. Przez kilka dni wobec tego nie będę tu zaglądała, bo będzie się sporo działo. Mam nadzieję, że nie czeka nas kartonowa śmierć;-)     Jeszcze nie czujemy Opola do końca - nie mamy swojego mięsnego, swojej apteki, zaufanej pani doktor gotowej wypisać każde niezbędne skierowanie. Nie mamy jeszcze naszych miejsc. Ale znajdziemy je. I znajomych, może nawet przyjaciół? Trochę nam smutno, ale i dużo radości, bo nadziei w nas jest bardzo dużo. Patrzę na Natkę i Frania i mam nadzieję, że podjęliśmy najlepszą możliwą decyzję dla dzieciaczków.  Jeszcze raz w tym miejscu dziękuję Wam, że przez cały czas wspieraliście i wspieracie nas w tej naszej prywatnej rewolucji. Wiem, ze statystyki dla autystków są bezwzględne - poczytałam sobie trochę dziś wieczorem - wierzę jednak, że dzięki tej przeprowadzce szanse Frania na samodzielność bardzo wzrosły. My w każdym razie staniemy na głowie, by krasnalkowi pomóc. 