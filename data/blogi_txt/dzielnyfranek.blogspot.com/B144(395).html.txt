Franulek jest od przedwczoraj bez antybiotyku. Brał go równo 9,5 dnia. Choróbsko łatwo się nie poddawało. Teraz mały ma być przez jakiś czas jeszcze na inhalacjach z berodualu i pulmicortu, czyli nasz stały program inhalacyjny. Nie wiem jak to się stało – czy nasza pani dr podała mi błędnie dzień czy też ja pomyliłam dni, w każdym razie jak przyszłam z małym na kontrolę okazało się, ze nasza dr będzie dopiero za 4 godziny. Panie w rejestracji, które znają nas już bardzo dobrze i zawsze idą nam na rękę, powiedziały, że moge wejśc z małym do innej doktor. Mając w perspektywie 20 km z powrotem do domu i za 3 godziny ponowne pokonanie tej trasy, wybrałam propozycję pań z rejestracji.  Trafiliśmy do dr, do której chodzę z dzieciaczkami tylko, jeśli nie ma już innego wyjścia..   Poprosiłam, żeby osłuchała małego i zdecydowała, czy możemy odstawić antybiotyk oraz żeby przy okazji zrobiła 'bilans dwulatka' Franiowi. Pani dr zapytała w trakcie osłuchiwania o szczepienia. Odpowiedziałam, że mały miał je odroczone, że neurolog ostatnio wpisała w książeczce, że już można szczepić, ale Franc ciągle choruje, więc nie ma jak. - Nie szkodzi, szczepimy dziś. - ?????????????????????????????????? Ale immunolodzy mówili że po antybiotyku minimum 4 tyg mamy odczekać. - A ten immunolog to kto? Jakiś terapeuta? - Nie, lekarz z CZD. - No to ciekawe co to za lekarz jakiś niedouczony. (własnym uszom nie wierzyłam...mam pecha ostatnio do hardkorowych przeżyc he he) - Nie ma żadnych badań, żadnych przeciwwskazań, trzeba zacząć wreszcie szczepić! Porozmawiałyśmy jeszcze chwilę, w rezultacie pani dr odeszła od swojego pierwotnego zamiaru (pominę opis dalszej rozmowy) i wpisała nas do naszej dr na następny czwartek.  Wieczorem tego samego dnia rozmawiałam z naszą dr Dorotą z IMiDz, opowiedziałam jej  o owym „zajściu” w przychodni. Gdy cytowałam słowa dr o braku badań i przeciwwskazań, nasza dr Dorota powiedziała tylko „absolutnie nie”.Wyjaśniła, ze tak się postępuje u dzieci, które mają stałą podaż antybiotyków, natomiast w przypadku Frania nie ma takiej konieczności.Chciałabym od przyszłego roku posłać Frania do przedszkola integracyjnego (musi tylko nauczyć się chodzić) i chcę, go do tego czasu zaszczepić. Z wiadomych względów. Ale nie będziemy tego robić na łeb, na szyję zaraz po 9dniowej kuracji antybiotykowej! Mały ma 24 miesiące i jest nieszczepiony (ma wyszczepione tylko WZW i pneumokoki). Najpierw szczepienia odroczył neurolog, potem immunolog ze względu na zaburzenia odporności. Uważam, ze 2-3 tygodnie już nic nie zmienią. Chcę też, aby minął ten bezpieczny okres od zakończenia antybiotyku.Potem był bilans dwulatka (fikcja jakaś dla mnie)W książeczce za dużo nam pani dr nie napisała.Waga: 11 kg, wzrost 81 cmrozwój fizyczny - inne odchyleniarozwój psychoruchowy - inne zaburzeniaukład ruchu - nieprawidłowyuzębienie - pełne mleczne (tak naprawdę brakuje jeszcze "5") wrodzone wady rozwojowe: IV, V, X (cokolwiek to znaczy) Reszta nieuzupełniona. Przy oczach tylko się spytała czy bamy się, mówię że tak, że za kilka dni jesteśmy u prof. Prosta, dr, że ok. Ale pozycja uszy (mimo, że jest niedosłuch) i oczy (mimo laserowego przyklejenia siatkówki) pozostała dziewicza. 