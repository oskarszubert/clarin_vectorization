Postanowiłam drastycznie obniżyć ceny książek na aukcjach charytatywnych Allegro. Serdecznie zapraszam do przejrzenia owych - może znajdziecie coś dla siebie?  Kulisy obniżki są prozaiczne - kartony z rzeczami na aukcje zajęły nam całe auto, wnoszenie ich po schodach kosztowało franiowego tatę duuuuuuuuuuuużo wysiłku. Za trzy tygodnie kolejna przeprowadzka, jak pomyślimy o znoszeniu kartonów z trzeciego piętra, potem wnoszeniu do kolejnego mieszkania, robi nam się dziwnie słabo... Taaaaak, biorę Was na litość;-)  Pomóżcie nam się pozbyć kartonów do kolejnej przeprowadzki - to podwójny dobry uczynek;-)   Natka nadal zakochana w nowej szkole. Dziś już kupiliśmy jej bilet miesięczny - dziewczynka nasza pięknie weszła w nowe środowisko i bez problemu odnalazła się w Opolu:) Franiutek z kolei miał dziś bardzo słaby dzień... Kurczaczek chyba przepracowuje nadmiar bodźców i wrażeń - był bardzo płaczliwy, denerwował się, uderzał głową w podłogę. Od zaśnięcia o godz. 19 już dwukrotnie wybudzał się z płaczem. mam nadzieję, że jutro będzie lepiej. 