Dziś wystawiłam na aukcję Allegro na rzecz Frania przepięknego aniołka, którego otrzymaliśmy w darze od Franiowej cioci Ani:) Cena wywoławcza to 20 zł czyli 15 minut terapii Franiutkowej w Prodeste.    Zapraszamy do zajrzenia na Franiowe aukcje:) A skoro o aniołach mowa - powiem Wam, że pan Radek od Si jest naprawdę fantastycznym człowiekiem. Porozmawialiśmy sobie dzisiaj dłużej przez telefon - konsultował się w sprawie Frania z panią psycholog, obiecał pomóc nam w załatwieniu otolaryngologa tu w Opolu dla Franiowych uszek (nawet prywatnie nie jest łatwo o szybki termin u dobrego speca) i w kilku innych sprawach jeszcze. Jak ja uwielbiam ludzi, dla których nasz krasnal jest WAŻNY!!!!!:) 