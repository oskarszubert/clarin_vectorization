Franiutek jest przygotowany na wyjazd - książeczki o szpitalu przeczytane, doszło nawet do tego, że dziś Franio zażyczył sobie...przejazdu karetką. Tego jednak nie planujemy;-) Jutro z samego rano ruszamy w drogę do Warszawy. Skłamałabym, gdybym powiedziała, że się nie stresujemy. Do tej pory Franula zawsze lądował w izolatkach, niestety na neurologii nie ma izolatek, są tylko sale trzy- i czteroosobowe. Mam nadzieję, że krasnal jakoś zniesie ten pobyt a wyniki badań będą dobre. Koniec pisania, bo stres matce wenę odbiera. Dla rozluźnienia nagranie z dzisiejszego poranka - jeśli ktoś z Was nie wie, jak gryzą komary, to Franula Wam to powie:      ***   Edit No i Franek rozłożył nas na łopatki emocjonalne - kilka minut temu wyrwał jak z procy do swojego łóżeczka (ledwie tata dogonił sprintera), wziął zeń swoją poduszeczkę i pieska, pokazał znak karetka i szpital. Spytaliśmy, czy chce wziąć podusię i pieska do szpitala, odpowiedź brzmiała Tiiii. Potem położył się na sofie, spytaliśmy, czy tak będzie spał w szpitalu. Ponownie usłyszeliśmy w odpowiedzi  franiowe Tiiii. Nasz kochany chłopaczek. 