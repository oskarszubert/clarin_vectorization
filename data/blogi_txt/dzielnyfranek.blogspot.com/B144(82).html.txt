...jeszcze tylko nie wiemy dokładnie, co.  Ale na pewno coś bardzo niepokojącego.  Zastanawiamy się, co tym razem dopadło naszego krasnala.  Dzisiejszy dzień był koszmarny. Płacz, krzyk, walenie głową w podłogę - byliśmy przerażeni i... mieliśmy serdecznie dość. Szczerze mówiąc marzyliśmy tylko o tym, żeby już był wieczór. Jak tylko mały się obudził zauważyłam, że coś dziwnego dzieje się z jego oczami - wyglądało to jak tik. Zamykał mocno oczy i od razu otwierał je. W ciągu dnia owe "tiki" nasiliły się. Około godziny 15 byliśmy już tak umęczeni zachowaniem Frania i bardzo zaniepokojeni tymi "tikami", że postanowiłam zadzwonić do naszej dr Doroty z IMiDu. Powiedziała, że to mogą być 'ekwiwalenty napadów', żeby eeg szybko zrobić itd.. Dodała też, żeby dać małemu coś przeciwbólowego. Faktycznie jakąś godzinę po podaniu środka przeciwbólowego Franio "wrócił" do nas.. "Tików" od tej pory też już nie obserwowaliśmy.. Nie wiem czy to możliwe, ze bolała go głowa??? Co się dzieje z naszym chłopaczkiem??? NIGDY tak nie było jak teraz. Od około miesiąca nasz krasnal bardzo się zmienił. Do tej pory mały funkcjonował w domu bardzo dobrze, problemy były z nim tylko poza domem...  Franio będzie miał eeg w następnym tygodniu, 23.08, w Katowicach. Dlaczego znowu tak daleko? Po pierwsze dlatego, że chyba 90% neurologów ma urlopy w sierpniu własnie, po wtóre mały musi mieć robione eeg wieczorem. Nie każdy gabinet pracuje do godz 20.   Badanie wykona dr neurolog, od razu nam je opisze. Chcieliśmy wykonać badanie na NFZ, ale najbliższy termin we Wrocławiu to połowa grudnia. Śmiać się czy płakać?.. Już nawet nie złości mnie fakt, że to badanie będzie nas kosztowało około 600 zł (badanie 120-140 zł + paliwo + nocleg). Co zmieni ta złość? Wkurzałam się na początku, teraz chce już tylko znać wynik. Takie realia.. Inna sprawa, że za 460-480 zł można by Franiowi opłacić inne terapie. Ale tak to teraz u nas wygląda. Trzeba mieć tylko nadzieję, że wkrótce znajdzie się kupiec na dom i tyle. Narazie jest tylko bezsilność i wiara, że jutro będzie lepiej.  Najważniejsze to znaleźć odpowiedź, co się dzieje z Franiem teraz. Co mu dolega. Na całą resztę mamy chyba znikomy wpływ. 