Uczę się pić. Łatwo nie jest:)  Co tu dużo pisać, Franula trwa w swym "odmiennym stanie" a my trwamy w euforii:) Tak sobie myślę, że te pozytywne zmiany we Franiu to chyba dla zrównoważenia stresu wiadomego. Ale przecież nie o stresie miałam pisać. Weekend minął nam w stylu Frania, czyli "fajosko" - 'LA' trwa przy Franiu, krasnalek od czasu do czasu nuci sobie  pod nosem, poza tym nasz chłopak uczył się pić z kubka. Całkiem niedawno wyraził gotowość do nauki tej czynności a już mu całkiem dobrze idzie. Wreszcie przestał gryźć brzeg kubka więc odważyliśmy się dać mu szklankę. Korzystając z ciepłej pogody dawaliśmy krasnalkowi wodę do picia. Część lądowała na koszulce i spodenkach, ale co tam - dodatkowa ochłoda w upale:)   Jeszcze, mama:)   Cudnie jest patrzeć na tak zmieniającego się Frania. Po tym trudnym roku, gdy w 2 urodziny krasnalka zdawało się nam, że mały jest już na prostej, że jeszcze tylko nauka chodzenia, operacja i będzie ok, przyszła najpierw diagnoza o niedosłuchu, potem o CZR, decyzja o przesunięciu operacji, nasze zagubienie w nowej sytuacji i złość... Ale za to teraz Franula pokazuje, że on przecież tanio skóry nie sprzedaje, ze jeszcze nie powiedział ostatniego słowa. Gdy już krasnalek poszedł spać, odbyłam rozmowę z naszą dr Dorotą z IMiDu - była niezwykle zaskoczona i uradowana zmianami we Franiu. Nie może się doczekać spotkania z krasnalkiem na początku września - wtedy mamy wyznaczone kolejne wizyty kontrolne w IMiDzie.   A teraz czas na weekendową fotorelację.      Piję...    ...odpoczywam, bo aż się zmęczyłem od tej nauki picia..;-)       i znowu piję (trzeba było zdjąć mi spodenki, bo rodzice nie nadążali zmieniać mi pieluch) Musiałem ściągnąć koszulkę, bo była cała mokra. Natalka łaskotała mnie po brzuszku mówiąc, że jest taaaaaaaaaaaaaki słodki:) A spodenki to mokre od wody są..:)     A potem był wypad do Zuzi. Jej tata to ma fajoski traktorek:)     - Mój ci on, mój ci!:)   Wisienką na torcie dziś jest nagranie wieczorne Frania. Chciałam udowodnić, że LA nie uciekło a nagrałam typową wieczorną głupawkę Franiową:)           *** My się cieszymy postępami Frania, ale są rodziny, które się martwią tym, co będzie za tydzień czy dwa.  Rodzina Aleksa nadal szuka mieszkania do wynajęcia w Rudzie Śląskiej. (Rodzina jest tak zdeterminowana, że szuka już nie tylko w Rudzie, lecz także w Chorzowie).  Wiele rodzin dzieci niepełnosprawnych żyje na granicy ubóstwa borykając się nie tylko z trudami dnia codziennego lecz także z ogromnymi kosztami leczenia i rehabilitacji dzieci. Jeśli zgadzacie się z treścią petycji, podpiszcie się proszę pod nią: Samą miłością dzieci nie nakarmimy 