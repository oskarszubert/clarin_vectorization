Od majowego festynu Franula stał się prawdziwym małym imprezowiczem - gdy zaczyna tupać nóżkami i mówić la-la-la oznacza to jedno: Franio, chce iść na festyn.  No i mamy problem, Huston, bo skąd tu średnio raz w tygodniu brać jakiś festyn? Musimy namierzyć w internecie jakiś opolski festynowyszukiwacz;-)  ﻿﻿Całe szczęście wczoraj odbył się festyn Fundacji Dom z Opola, która swoją opieką objęła niedawno także Franiutka.    Jest ciacho, jest impreza;-)  Krasnalek uczęszcza do Fundacji na zajęcia z psychologiem - a dokładnie z panią psycholog, ciocią Patrycją (raz na dwa tygodnie), w tę środę zaczyna terapię SI z ciocią Małgosią (raz w tygodniu) i od ubiegłego tygodnia uczestniczy z zajęciach pogotowia terapeutycznego.  ﻿﻿﻿﻿Taka opieka dla dzieci (całkowicie bezpłatna) to dla nas kompletnie nowe doświadczenie. Nie tylko dlatego, że bezpłatna, ale jesteśmy po prostu pod ogromnym wrażeniem serdeczności, zaangażowania, wiedzy, takiego zwykłego (tzn. absolutnie niezwykłego) ciepła założycieli Fundacji i wszystkich pracujących tam terapeutów. Nie jednej osoby, nie - wszystkich ludzi.  Bez wyjątku. Franula leci na zajęcia do Fundacji jak na skrzydłach.   Dzisiaj jestem zmęczona strasznie, więc pisać już nic nie będę - kiepsko mi to coś idzie. Zajrzyjcie na stronę Fundacji - TU opisano, kim są przyjaciele Fundacji (tych nigdy dość), TU z kolei są opisane cele i zasady działania. Czytajcie wszystko i...czapki z głów, panowie i panie, przed tymi fantastycznymi ludźmi, dzięki którym i nasz Franula pokonuje kolejne przeszkody na swojej drodze. Niezwykłe miejsce, czy też raczej - niezwykli ludzie.  ﻿﻿   To nie inwazja ufoludków - to fundacyjne ciocie:)   ﻿﻿﻿﻿﻿﻿﻿   Pacjent miał pewne problemy... maszyna krzyczała że konieczna defibrylacja itd., ale Krasnal działał po swojemu;-)  (prawie jak NFZ - że tak sobie na tę drobną złośliwość pozwolę)    KAMERA!!!  Franula w każdym miejscu, każdym pomieszczeniu szuka kamer (wymyślił nawet  swój własny znak 'kamera'), gdy zobaczył więc 'pana kamerowego' mieliśmy z głowy z pół godziny festynu:) A 'pan kamerowy' złoty człowiek - luz totalny "Niech sobie dziecko podotyka i pokręci"..:) Dziecko dotykało więc i kręciło a my się modliliśmy, by sprzęt wytrzymał;-)   ﻿﻿   Franiowe dzieło trafi za szkło i zawiśnie w galerii rodzinnej:)      Dzieło z sesji popołudniowej.  (Gdy mama ruszyła w drogę do pracy, chłopaki przyszli jeszcze raz na festyn. Franula w domu nie dawał spokoju - nic że 30 stopni, festyn to festyn.  Twardym trzeba być, nie mientkim;-)     Syrenka nasza kochana;-)    Przy okazji okazało się, że jedna z cioć pracujących z Franiem jest naszą sąsiadką:) TAKICH sąsiadów mamy:) Skoro o sąsiedztwie mowa - Franek w osiedlowym sklepiku już od dobrego miesiąca dostaje picie "na zeszyt". Chyba więc już jesteśmy sami swoi, co?;-)  *** Jutro w TVP2 o godz. 8.20 będzie mowa o akcjach protestacyjnych rodziców dzieci niepełnosprawnych mających na celu poprawę bytu tychże i o znieczulicy polityków.  A TU lektura do poczytania. 