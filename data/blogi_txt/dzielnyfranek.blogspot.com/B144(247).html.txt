Puzzle!!:)  Ponoć diabeł tkwi w szczegółach.  U nas w szczegółach tkwi radość. Bo: - Primo po pierwsze - wygląda na to, że Francowi poooowoli zaczyna ustalać się lateralizacja - Primo po drugie - młodzież skosztowała ogórka startego na tarce!!!!!!!!!!!!!!! Wyjaśnienia: Lateralizacja ważna rzecz. To wie każdy. Ostatnio ciocia Ania od Franklina napisała, że "wszyscy piękni tak mają", więc Franc jako wyjątkowo piękny młodzieniec (rozpuszczony przez ciotki w tej materii jak dziadowski bicz!!) najwyraźniej wziął sobie słowa ciotki Anki do serca i zamyślił sobie być leworęczny. To najpewniej jeden z punktów Franiowego Standardu Rozwojowego;-)     Mizeria lewą łapką:)  Wszyscy, którzy znają Francia trochę dłużej, wiedzą, że z niego rasowy żygolak (czy też raczej: RZYGolak). Nauka gryzienia i picia trwała u krasnalka dość długo. Dzięki naszej guru, dr Ładzie, krasnal wciąga teraz już niemal wszystko (ach ten słodki brzuszek-piłeczka!!!). Są jednak jeszcze konsystencje, z którymi kontakt kończy się pawiem obligatoryjnym. Do nich należą wszelkie potrawy glutowato- galaretowate (nawet wzięcie do ręki glutko-żelka ma koniec wiadomy). Ogórek jest, co też każdy wie, glutowaty w środku. Kilka miesięcy trwało przekonywanie Franiowego podniebienia do tej potrawy. Wczoraj młodzieniec kochany chwycił za łyżkę i zaczął wyjadać startego na tarce ogórka prosto z michy!!! Czy mam pisać, że z radości pstryknęłam chyba 50 zdjęć??:) Ostatnio Franio zmienił też strategię podczas jedzenia. W foteliku do karmienia zaspokaja tylko pierwszy głód, potem daje znać, że koniec, my go wypinamy z pasów a spryciula robi myk na krzesło i dojada sobie np. biorąc kotleta  w łapkę czy wyjadając ziemniaki z miski.  Taki dorosły ten nasz synio się  robi...;-) W kwestii gilaposampas postęp. Dziś rano było już na tyle dobrze, że Francik mógł ćwiczyć podczas rehabilitacji. Z jaką radością przywitał ciocię Natalię!!! Fajna ta nasza ciocia od rehabilitacji, oj fajna.  W środę spotkanie z panią psycholog w PZG.  Jutro zaś Franula ma w planach (grande) dolce far niente;-) 