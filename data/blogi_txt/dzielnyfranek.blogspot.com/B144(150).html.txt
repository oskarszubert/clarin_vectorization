Franiowe pierniczki według przepisu BistroMamy wykonane przez Frania i przyozdobione przez Natalkę   Był Franek od Drożdżówek, Franio Pierogowy, musi być więc i przedświąteczny Franio Pierniczący.  Jeśli chcecie się dowiedzieć jak zrobić przepyszne i piękne pierniczki, sprawdźcie na blogu BistroMamy, u nas zaś zobaczycie wariację Frankową na temat pierników BistroMaminych. Żeby wyszły Wam pierniczki dokładnie takie jak Franiowi, musicie podczas wyrabiania ciasta wydawać odgłosy frankowe, takie jak na nagraniu. Bez odgłosów nie ma pierniczenia po frankowemu:) Wiem, że ten wstęp może nie zachęcać do dalszych prac kulinarnych, ale nie poddawajcie się zbyt szybko. Efekt oddziaływań fal dźwiękowych na wyrabiane ciasto jest wręcz spektakularny - pierniczki smakują po upieczeniu nieziemsko;-) (taka frankowa sugestia odnośnie ulepszenia przepisu BistroMamy;-)    To jeszcze nie jest najfajniejsza faza wyrabiania ciasta     Zaczyna się zabawa - im dłużej się wyrabia ciasto, tym bardziej lepi się do rąk i tym większa frajda:) W tym miejscu trzeba pamiętać o pierwszej kulinarnej zasadzie Frankowej - nie ma takiego do rąk ciasta przylepionego, którego nie da się odkleić. Wszystko zależy tylko od ilości dodanej mąki;-)     Jeszcze tylko wykrawanie pierniczków,     rzut na blachę i...     ...i tradycyjna modlitwa przed piekarnikiem. Udanego przedświątecznego pierniczenia Wam życzymy:) 