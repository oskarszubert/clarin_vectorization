od cioci Kajki Do Świąt Wielkanocnych jeszcze dwa tygodnie a u nas  zajączek już  kilka razy do skrzynki pocztowej zajrzał! Cuda panie:)   Ciocia Kajka jak zwykle zachwyciła nas swoim rękodziełem, jajeczko przecudnej urody przesłała także ciocia Beata, mama dzielnego tygryska Aleksa. Babcia Gosia z kolei obdarowała nas swoją książką z dedykacją. Dziękujemy z całego serca!!! Mnie niestety Bozia talentów manualnych poskąpiła, ale jak chcecie, to ... zawsze mogę powiedzieć coś po niemiecku;-) Ino proszę nie krzyczeć na mnie, pełna dobrej woli jestem;-) od mamy Aleksa   Kochani, myślę, że nikt z Was nie weźmie mi za złe, jeśli ponownie skieruję Waszą uwagę na prawy panel franiowego bloga. Tam znajdziecie te cudeńka - dzieła Kajki, mamy Aleksa i książkę Babci Gosi. A skoro już taką kryptoreklamę uprawiam, to dodam jeszcze, że na naszych aukcjach są do nabycia kartki wielkanocne wykonane przez koleżanki i kolegów Natalki. I już kończę mą krótką (jakkolwiek mam nadzieję, skuteczną) działalność PI-AR-owską;-)   Teraz czas na sprawy różne:   Nasz miszczu od dwóch nocy nie pije mleka!!!!!!!!!! Jeśli i dzisiejsza noc będzie bezmleczna, to normalne jutro świętujemy:) Franiutek nauczył się dziś robić "żółwika"!!:)   Ciocia Natalia ledwie rozćwiczyła dziś nóżki krasnala. Powiedziała, że miał mięśnie jak skała - od tego weekendowego chodzenia! Mam normalnie wyrzuty sumienia.. Może dlatego Franulek dziś w nocy tak często się wybudzał z płaczem?? Bolały go mięśnie? Rany Julek, no kto to widział, maleńkie dziecko w ciągu dwóch dni tak przegonić...   Nasza kocha dr pulmonolog stwierdziła dziś oglądając wyniki screeningu pokarmowego i wziewnego, że krasnal nie ma alergii. Alleluja:) W ten oto sposób kolejny raz potwierdza się, że Franula to synuś mamusi - nasza dwójka to frakcja niealergiczna w tej rodzinie;-)   Natalka wczoraj wręczyła nam ...list do zajączka (!). Myślałam, ze padnę - jakaś nowa pogańska tradycja wkradła się do naszej rodziny!:) Pachnie mi to chęcią wykorzystania okazji (mądre dziecko).     Szukam pedodonty (to mądre słowo znam z bloga AsPika), czyli po prostu stomatologa dziecięcego.  Wydaje mi się, że dojrzałam na ząbkach Frania żółte plamki. A taką miałam nadzieję, że może się uda i antybole i sterydy nie wyrządzą szkód na pięknych ząbkach franiowych. Może ktoś z Was zna dobrego specjalistę na trasie Karpacz-Jelenia Góra-Wrocław?    Na koniec jeszcze tylko zdjęcie z wczorajszego spaceru - zapora w Karpaczu. Te trzy postaci na zaporze to Franio z tatą i Natalką. 