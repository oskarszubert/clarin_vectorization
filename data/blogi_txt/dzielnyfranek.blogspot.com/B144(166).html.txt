Kochane ciocie, kochani wujkowie,     mama i tata jeszcze nie śpią, więc muszę być bardzo cicho.  Dzisiaj mieszkamy w mieszkaniu fajnej cioci. Ona się nazywa Agata. Ale mama mówi, że to ostatni raz, bo więcej ciocia nas tu już chyba nie wpuści. Wszystko przez moje pawie.  Ale..no jak tata dał mi to obrzydliwe lekarstwo, to co miałem robić??  Ciocie na turnusie mówiły o tych znakach wizualizacyjnych. To jest mój znak, że jedzenie jest bee.  Muszę chyba napisać maila do cioć, żeby inny znak mi wymyśliły.     I mama to chyba niepotrzebnie tak się martwi tą moją mową.  Tata też dużo nie mówi.  Na przykład mama pyta:   - Na jaki kolor możnaby pomalować kuchnię?  a tata odpowiada:   - Obojętnie.  Hm...nie znam takiego koloru.    Dużo się muszę jeszcze nauczyć.  Wczoraj przeczytałem w internecie, że naukowcy mało mówią.  Szczególnie ci ze Szwajcarii.  Oni mówią tylko: Achtung, a potem: Explosion.  Ja na razie uczę się 'Achtung'. 'A' już potrafię powiedzieć.  O 'Explosion' muszę jeszcze pomyśleć.  Ale to już chyba nie w mieszkaniu cioci Agaty, bo naprawdę nas tu więcej nie wpuści.     Teraz muszę iść spać bo rano ruszamy dalej do Warszawy     Całuję Was mocno Franio 