Może zacznę od tego, ze pan dr na wizycie dwa dni temu powiedział mi:- Pani wie, ze on po tym wszystkim, co przeszedł, nie ma prawa być w tak dobrym stanie?Dziś z kolei w IMiDz usłyszałam od naszej dr Doroty:- Agnieszka, ty dziękuj Bogu, że on po takim leczeniu w ogóle słyszy.Takie słowa lekarzy są...po prostu bezcenne... Wstaliśmy dziś bardzo wcześnie, żeby przebić się przez Warszawę i zdążyć na wizytę do IMiDz na 7.45. Poczułam tak duże zmęczenie, że..dotarło do mnie, że jedynym miejscem, do którego chce pojechać, jest nasz dom. Nie turnus. Ogromnie chciałam, żeby ktoś podjął za mnie decyzję, bo ja z tą myślą czułam się bardzo źle.Miałam poczucie, że nie powinnam sobie pozwalać na takie chwile słabości..Najpierw poszliśmy do p neurolog, która była zachwycona opinia psychologa klinicznego o Franiu, ale też (jak to prof Szymańska) klarownie wypunktowała mi słabe strony krasnala. Na koniec zaczęła się zastanawiać nad ponownym MRI, ale zdaje mi się, że daje Franiowi czas do następnej wizyty w grudniu. Na konsultacji rehabilitacyjnej u p Artura Bartochowskiego Franek nie miał już ani grama ochoty do współpracy, zaczął strasznie płakać..Był koszmarnie zmęczony (późny przyjazd do CZD, wczesna pobudka..). Radek wyszedł z małym na korytarz (usnął po kilku minutach, jak tylko troszkę się uspokoił) a ja jeszcze chwilę porozmawiałam z p Arturem. Po wyjściu patrzałam na Frania takiego zmordowanego i myślałam: - Ty syniu też chyba chciałbyś już wracać do domu..Potem spotkałam się z naszą kochaną dr Dorotą. Najpierw pogadałyśmy sobie w ustronnym korytarzyku na izbie przyjęć, m.in. o Franiu, MRI, operacji i takich tam różnych sprawach. Powiedziałam jej że...nie mam siły jechać z Franiem na ten turnus.. I mam z tego powodu koszmarne wyrzuty sumienia.. Dorota powiedziała tylko, żebyśmy pojechali do domu pomieszkać.. Że to, co można było, nawet więcej, już zrobiliśmy, że jeden turnus nic nie zmieni w życiu Frania. Gdy Franulka obudził się, Dorota osłuchała go, bo już od dłuższego czasu walczymy z dużymi zaleganiami, i powiedziała, że mały ma furczenia, ze trzeba przejść znowu na sterydy i żebym go nie brała teraz w zbiorowisko z dziećmi, bo skończy się to zapaleniem oskrzeli.  I tak cały dzień próbuje się tymi furczeniami Frania rozgrzeszać. Mało składny jakiś ten dzisiejszy wpis, ale zmęczenie jakieś mnie dopadło, kurcze.. 