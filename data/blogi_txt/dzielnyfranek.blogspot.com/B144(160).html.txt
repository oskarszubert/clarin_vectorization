Kochane Ciocie,  kochani Wujkowie, prawda, że mama obiecała pożyczyć mi laptopa, żebym napisał do Was list zaraz po przeprowadzce? Prawda, że obiecała?? No i widzicie jak to jest. Upominałem się, ale mama zrozumie, co mówię, chyba dopiero jak będzie po 5 stopniu Makatonu.  W Opolu jest fajosko. Naprawdę. Prawie wszystko mi się podoba. Nie podoba mi się tylko, że muszę tu tyle pracować. Skąd się nagle tyle cioć i wujków od ćwiczeń wzięło??             No i mama się martwi odkąd tu mieszkamy, bo mówi, że  jest jakąś nowa diagnoza. Ja mamie tłumaczę, ale wiecie, że trudno się z mamą dogadać (do tego 5 stopnia to chyba jeszcze trochę potrwa, co?). Przecież już pisałem Wam, ale Was mama chyba też nie zrozumiała, że ja mam swój własny FSR - Franiowy Standard Rozwojowy. Ja tak naprawdę całkiem nieźle słyszę, ale najgorzej słyszę jak rodzice mi mówią, żebym posprzątał klocki. No i te badania słuchu to chyba pan doktor robił, jak rodzice mówili mi, żebym posprzątał, bo ja wtedy to w ogóle nic nie słyszę. I dlatego własnie noszę aparaty słuchowe. Natka nie ma aparatów. Ona to musi sprzątać, czasem naprawdę jej współczuję. I ta nowa diagnoza, ten autyzm, to..jejku.. tak naprawdę nazywa się to automobilizm. Wszyscy chłopcy, którzy kochają autka, to mają. To jest takie proste. Dlaczego dorośli tego nie rozumieją?   Niestety z ciociami i wujkiem Radkiem od ćwiczeń nie ma lekko. Oni chyba nie rozumieją na czym polega FSR. Wytłumaczycie im? Natka wie o moim FSR i mówi mi, że ściemniam. No chyba zblondyniam, bo ja włosy mam po mamie. To Natka ściemnia. I mama mówi, że te moje włosy to chyba obetnie, bo się nimi stymuluję. Jejku...wytłumaczcie mamie, bo ja tego 5 stopnia chyba nie doczekam, że ja sobie grzywkę wygładzam na święta. No. A jakby gil posampas został ze mną dłużej to zobaczylibyście jakiego sobie irokeza na Wigilię bym strzelił. Na razie rodzice każą mi z nim walczyć, to sobie wyciągam odkurzaczem. Dziś wieczorem przyjrzałem się mu z bliska. Dziiiiwny jest. Ale fajoski. Ojej noooo, wcale nie jest obrzydliwy. Chociaż Natalka nie chciała ogladać.    Jak dobrze, że Wy mnie rozumiecie. Całuję Was mocno  Franio  Ps. Bardzo się za Wami stęskniłem Aaaaa i bardzo Wam dziekuję, że głosujecie na mój blog:) 