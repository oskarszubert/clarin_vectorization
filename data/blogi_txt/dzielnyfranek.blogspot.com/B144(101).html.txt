Człowiek z autyzmem myśli obrazami. Na nic długie i zawiłe tłumaczenia. Jeśli mówimy, to krótko, bez zbędnych "ozdobników", bo najlepiej do człowieka z autyzmem trafia obraz.  Tu przykład zdolności wujka Radka:) Naszych dzieł tu nigdy nie opublikujemy, bo wstyyyyd;-)Gdy Franio wie, co go czeka, w jakiej kolejności będą odbywały się ćwicznia, wtedy współpracuje. No, przynajmniej dopóki mu sie nie znudzi;-)(Skreślone obrazki oznaczają wykonane już ćwiczenia, X oznacza 'koniec')  Mama wchodzi w drugą fazę. Nie wiem jak się ona zwie, ale czuję, że weszłam na inny poziom. Zaczynam czytać o autyzmie.  Zaczynam zadawać pytania.  Już się nie buntuję, nie neguję diagnozy.  Wchodzimy w etap "skopać tyłek gadzinie".      Uwielbiam to zdjęcie  Najpierw dokładnie przeanalizowałam diagnozę kliniczną krasnala, wróciłam też do funkcjonalnej, zaczęłam czytać forum Inny Świat, stawiać pytania mądrym ludziom tam piszącym i naszej terapeutce, tzn. Franka terapeutce, "cioci Ewelinie". Dzisiaj troszkę pomailowałyśmy. Spytałam o skalę C.A.R.S., o której jest mowa w diagnozie klinicznej: "W pomocniczo wykorzystanej skali CARS Franek uzyskał wyniki wskazujące na umiarkowanie silne natężenie objawów" Zaraz zaczęłam się zastanawiać nad klasyfikacją objawów. W którym miejscu skali znajduje sie nasz Krasnal?? Bardziej ku "słabemu natężeniu" czy wręcz przeciwnie? Znalazłam skalę CARS w internecie i zaczęłam wyliczać, ile to punktów mógł "zdobyć" Franc. Moje wyliczenia są o kant stołu rozbić, bo nie jestem obiektywna. Jeszcze nie potrafię. Zapukałam więc mailowo do p. Eweliny. Ta przede wszystkim uświadomiła mi, że skala ta jest wykorzystywana tylko pomocniczo - nie jest ona narzędziem diagnostycznym sensu stricto, lecz ma funkcję li tylko pomocniczą.  "Generalnie została ona stworzona w tzw. celach przesiewowych, tzn., że mogą ją wypełniać rodzice, nauczyciele, którzy na co dzień nie zajmują się autyzmem, aby zweryfikować swoje wątpliwości." Dalej pani Ewelina wyjaśniła mi, co też oznacza Frankowe umiarkowanie silne natężenie objawów. Oto odpowiedź, jaką uzyskałam (mam pozwolenie na publikację): Malowanie palcami to wyższa szkoła jazdy. Super, że się Franionie spawił.    "Określenie "umiarkowane nasilenie objawów" oznacza, że symptomy obserwowane u Franka nie należą do półki "lekkie" (czyli nie są z tzw. pogranicza autyzmu, w kierunku ogólnych całościowych zaburzeń rozwoju), ani nie są z rodzaju "ciężkiego autyzmu", kiedy to dziecko b. często nie ma kontaktu z otoczeniem (najogólniej rzecz ujmując). Łatwiej będzie mi to wyjaśnić w ramach kryteriów diagnostycznych ICD - 10. I tak - trzeba wziąć pod uwagę 3 obszary: komunikację; rozwój społeczny; wzorce myślenia, aktywności i zabawy. U Franka we wszystkich tych sferach istnieją deficyty. Z jednej strony są one znaczące na tyle, że nie można mówić o niewielkich trudnościach, z drugiej strony mamy potenjał Franka i jego mocne strony, które dają mu dobry start. W ten sposób można powiedzieć o średnim, czy też umiarkowanym nasileniu objawów."     Wystarczy chwila nieuwagi, by Francik zaczął "przelewać" jedzenie. Nawet z kanapką jest to możliwe.  Pani Ewelina zaproponowała pod koniec naszej mailowej rozmowy, żebysmy dwa spotkania w miesiącu poświęcali na omówienie naszych wątpliwości, problemów, przekazanie zaleceń i Delacato do domu. Francik ma dośc dużo godzin terapii, bo aż 2 godz. tygodniowo zajęć indywidualnych i 1 zajęcia "grupowe", tzn. z Antkiem. Od naszej przeprowadzki do Opola żylismy w ciągłym pędzie, do załatwienia było milion spraw, tylko raz czy dwa razy spotkalismy się oboje z p. Eweliną na długą rozmowę o Franiu. Czujemy, że bardzo nam potrzeba wiedzy o autyzmie, więc propozycję p. Eweliny przyjęłam z entuzjazmem.  Dziś kolejny raz pomyślałam sobie, ze mieliśmy ogromne szczęscie, że od razu trafiliśmy na takich ludzi. Od wspólnych zajęć "cioci Eweliny" i "wujka Radka" Franek pracuje na zajęciach jak cyborg-torpeda.   Tak, faza druga jest zdecydowanie lepsza niż pierwsza. My zrobimy wszystko, żeby nie zaprzepascic owego potencjału Frania. Zrobimy wszystko, żeby pomóc Krasnalkowi.  Narazie nasz cudowny synek, nauczył sie mówić da (dwa) i ty (trzy), fantastycznie współpracuje z p. Radkiem, z p. Eweliną, coraz fajniej idzie mu współpraca z p. neurologopedką, jak nasz cfffaniaczek chce, abyśmy zrobili coś za niego, pokazuje palcem na nas i mówi, odpowiednio, mama lub tata. A my wtedy oczywiście wymiękamy na amenta.  Mamy poczucie, że Franio jest w rękach najlepszych specjalistów. Po czasie tej koszmarnej szarpaniny jest ono najlepszym z możliwych.   *** Ten wpis nie zakończy się optymistycznymi fajerwerkami. Wybaczcie, ale nie potrafię przechodzić obojętnie obok tego, co się dzieje wokół nas. Wiem, że jesteście fantastycznymi, empatycznymi ludźmi i kolejny raz nie weźmiecie mi za złe wpisu nie o Franiu. W Prodeste terapią objęty jest Nikodem z Udanina. Kilka dni temu w mieszkaniu Nikodemka wybuchł pożar, w którym zginął jego tata, strażak. Kolejny raz proszę Was - jeśli tylko możecie w jakikolwiek sposób pomóc tej rodzinie, zróbcie to.  Potrzeba praktycznie wszystkiego - od środków czystości, po ubrania dla mamy i Nikodemka. Na FB Ania, mama Magdalenki, założyła wydarzenie "pomoc dla Ani i Nikodema". Tam znajdziecie wszystkie informacje na temat aktualnych potrzeb tej biednej rodziny. Dziękuję Wam. 