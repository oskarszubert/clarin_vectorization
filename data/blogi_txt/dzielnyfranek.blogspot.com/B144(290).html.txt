Tak, to jest blog o Franiu, ale tym razem nie o krasnalku będzie. Myślę, że nie weźmiecie mi tego za złe. Franula też nie, kiedyś tam.  (Mam nadzieję, synek, że wyrośniesz na fajnego, empatycznego człowieka). Od kilku dni jest we mnie złośc i żal. (Napisałabym inaczej, ale to blog dziecka, wiec staram się nie wyrażać). Odkąd urodził się Franek siłą rzeczy poznaję historie wielu niepełnosprawnych dzieci i ich rodzin, żyję nimi, cieszę się z sukcesów dzieci, płaczę, gdy one cierpią i trafia mnie, gdy nie mogę pomóc, choć tak bardzo bym chciała.      Adaś  Nie mogę objąć umysłem, że są rodziny żyjace na skraju ubóstwa dlatego, że co miesiąc muszą wydawać ogromne sumy na leczenie i rehabilitację dzieci. W rodzinach z dziećmi niepełnosprawnymi najczęściej pracuje jeden rodzic (nieważne czy mama czy tata, te wybory dyktuje życie), drugi zarabia na życie. Łatwo nie jest. A co maja powiedzieć samotne matki lub samotni ojcowie wychowujący chore dzieci?  "Tylko" dlatego, że nie poddali się, leczą dziecko, walczą o lepszą jakość jego życia, często muszą żyć w skrajnej biedzie.    Cysia  Idą święta. Gdy pomyslę, że może w domu Adasia, czy Cysi, zabraknie jedzenia na stole, nie wspominam o prezentach pod choinkę (!), to z bezsilności płakac mi się chce.. Dlaczego Danusia ma w domu 16 stopni? Dlaczego Ania je dziennie 2 kromki chleba posmarowane serkiem topionym???? Dlaczego tak się dzieje??? I w tej biedzie Danusia chciała zrobic paczkę dla Ani i jej dzieci z rzeczy, które sama dostała od dobrych ludzi (!) Ile jest rodzin, które mogą kupić dziecku dwudzieste zbędne autko pod choinkę, 2 kg mięsa zamiast 1 kg (na wszelki wypadek, święta, musi byc dużo!). A gdyby tak nie kupować tego dwudziestego autka i choć 0,5 kg mięsa mniej?.. Wystarczy przecież. Nie trzeba będzie wyrzucac potem. A gdyby zamiast tego wesprzec jakoś rodziny, które mają cięższe zycie?.. A gdyby pomóc na święta choćby jednej rodzinie z osobą chorą? Tak bardzo, bardzo, bardzo bym chciała, żeby los tych i wielu innych rodzin był inny. W ostatnich dniach podczas dyskusji na Forum Muratora o pomocy dla dwóch księżniczek, Julki i Karoliny, ktoś zauważył, ze głupio mu wpłacać złotówkę na subkonto. Ale dlaczego?? Na subkonto Frania mamy dużo wpłat po 1 zł. Za każdą jesteśmy ogromnie wdzięczni. Każda złotówka sie liczy. Naprawdę. Kiedyś dostaliśmy 2,36. Sądziłam początkowo, że to może jakis błąd przy księgowaniu, bo suma była taka "dziwna". Po kilku dniach dostałam maila - pewna pani bardzo chciała pomóc krasnalkowi, przelała na subkonto wszystko, co miała na swoim koncie.. Naprawdę każda pomoc jest ważna.  Ja wiem, że tu do Frania zaglądają cudowni, dobrzy ludzie. Bardzo Was proszę, zajrzyjcie na te blogi, może ktoś z Was jest w stanie pomóc tym rodzinom choćby przez przekazanie ich apelu na FB. Nie kazdego stac przeciez na bezposrednia pomoc finansową. Chciałabym tylko, żeby chociaż święta były dla tych rodzin spokojne.  Dziekuję, ze dobrnęliscie do końca tego chaotycznego wpisu. Duuużo emocji. Starałam sie jak mogłam.  Wy i tak wszystko wiecie.  *** Edit: blog ADASIA blog CYSI 