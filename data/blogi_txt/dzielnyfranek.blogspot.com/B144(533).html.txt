Już po nagraniu - luuuuzzz, chwila dla fotoreporterów i rozmowy "zaekranowe"  Kolejny wpis zaczynam od podziękowań, ale inaczej się nie da. Dziękuję za smsy, maile, komentarze na blogu, na stronie Frania na FB - wszystkie czytałyśmy z Moniką w pociągu i oczywiście wzruszałyśmy się, śmiałyśmy i zastanawiałyśmy się, co powiedziałyśmy... Taaaak, NIC nie pamiętałyśmy:) Nie mogłyśmy się doczekać powrotu do domu, żeby obejrzeć z rodzinami cały program. Stres był straszny przed nagraniem. Pół nocy nie spałam układając sobie w głowie, co bym chciała powiedzieć. No i powiedziałam - chyba 1% z tego:) Jutro na spokojnie napiszę uzupełnienie do tego, co powiedziałam na wizji. Dziś już nie dam rady - moje szare komórki niestety już odmawiają współpracy. Teraz tylko jedna przezabawna scena ze studia.   Pani Agnieszka - spirytus movens całego zamieszania  Stres przed nagraniem zupełnie niechcący rozładował pan dźwiękowiec. Podszedł do mnie, aby przyczepić mi mikroport po czym fachowym okiem spojrzał na mnie i powiedział: - No dobrze, a teraz niech pani szybko idzie jeszcze na makijaż. - Proszę pana, ale ja już jestem PO makijażu. Nic więcej po prostu już nie da się zrobić.  :) Biedny pan dźwiękowiec..było mu tak strasznie głupio;-) Za to my mało nie umarłyśmy ze śmiechu:)  Gdy na monitorach poleciał materiał o Franiu poczułam jak w gardle rosnie mi ogromna gula wzruszenia. Modliłam się tylko, aby się nie poryczeć. Gdzież cztery lata temu pomyślałabym, że dokładnie w dniu, w którym Franula opuścił klinikę AM we Wrocławiu, że dokładnie w tym dniu, tylko cztery lata później, będę opowiadała o nim i naszej drodze z krasnalem całej Polsce. Życie jest naprawdę pełne niespodzianek..     Franio w Zielonych Drzwiach TVN    Jutro obiecuję dopisać to, czego powiedzieć nie zdołałam.  Ps. Zarys książki dla dzieci już jest - spisany ręką ciotki Moniki na menu Warsu;-) 