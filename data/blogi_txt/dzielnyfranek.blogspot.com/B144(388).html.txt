Prezes da radę:) sierpień 2010 r.  Muszę podziękować za cierpliwość wszystkim terapeutom, którzy mają/mieli do czynienia z Franiem w ostatnich kilku miesiącach. Nie chodzi mi o podziękowania za pomoc Franiowi, za to dziękuję zawsze, przy każdej okazji. Tym razem chodzi mi jednak o coś mniej oczywistego – o znoszenie w ostatnim czasie telefonów, maili i smsów ode mnie, o cierpliwe odpowiadania na nie, troskę o Frania i chęć pomocy krasnalkowi. Szczególnie dziękuję cudownym p. Alinie i p. Aldonie z Polskiego Związku Głuchych we Wrocławiu, p. Gabrieli z ELFa w Warszawie, dr Dorocie i dr Ewie. Między innymi dzięki nim chyba poooowoooli zbliżamy się do rozwikłania zagadki pt „Co z tym Franiem?”. Test Schoplera w PZG i diagnoza w Opolu na pewno dopełnią obrazu i uda się ustalić terapię dla naszego kochanego chłopaka.  Dla nas jest to bardzo wzruszające i poruszające, że wszyscy tak ogromnie zaangażowali się w pomoc Franiowi, analizują jego problemy i tak bardzo się nimi przejęli.Dziękujemy, dziękujemy, dziękujemy!!!!  Na razie nie chcę jeszcze pisać o konkretach, bo burza mózgów ciągle trwa, ale już widać światełko w tunelu (i to nie jest pociąg;-) ). 