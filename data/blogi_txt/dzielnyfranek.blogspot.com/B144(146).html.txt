Pomyślałam sobie dziś, że chciałabym kiedyś umieścić tu filmik, na którym Franio będzie mówił znakami a Wy to zrozumiecie. Ale, po pierwsze primo - żebyście zrozumieli przekaz, musicie poznać znaczenie znaków, po drugie primo - żebyście znali znaki, musicie się ich od kogoś nauczyć. Więc...uczyć będzie Franek:) Taki mam pomysł. Dziś Franula nauczył się trzech nowych znaków - pociąg, karetka i policja (miała być jeszcze straż pożarna, ale to za trudny znak dla Frania, bo złożony), więc chciałam Wam pokazać, jaki zdolny Franek jest i przy okazji miała to być pierwsza lekcja.   Nagranie robiłam wieczorem, gdy Krasnal miał być zmęczony. To zmęczenie Frankowe to był mój plan, nie Frankowy;-) Owo zmęczenie było o tyle ważne, że dzięki niemu Krasnal miał mieć siłę ruszać tylko rękoma. Jakże się myliłam.. Mistrzem będzie ten, kto nauczy się na podstawie pierwszego filmiku znaków karetka i policja;-) W drugim filmiku Franula zmienił samowolnie scenariusz - pojawiły się tu trzy znaki: coś słodkiego, proszę i dziękuję.    Miłej nauki!:)    (Krasnal około dwa tygodnie temu odkrył guzik do przełączania programów w aparatach i od tego czasu nieustannie eksperymentuje z głośnością).      Obiecuję, że kolejne lekcje będą lepiej dopracowane pod względem metodyczno-skocznym;-)    Ps1. Rano było pobieranie krwi - medal za dzielność przyznany.  Ps2. Zdjęcie na początku wpisu jest bardzo ważne - Franula wreszcie wszedł do naszej piaskownicy.  Po tylu tygodniach! Udało się to tylko dzięki wskazówkom p. Joanny z Prodeste - przygotowaliśmy plan aktywności, tata pięknie wszystko rozrysował, było działanie z timerem i...udało się!!  Radość Franka była ogromna, nasza jednak chyba jeszcze większa:) 