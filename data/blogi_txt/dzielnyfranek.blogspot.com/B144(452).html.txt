U nas narazie terapia ... taka jak zawsze;-)  Po emisji w TVN programu pt. terapia hiperbaryczna otrzymałam kilka maili ze wskazówką, że to może byłoby coś dla Frania. W ostatnich wpisach pojawiły się także komentarze odnośnie tej terapii, m.in. p. Alicji o terapii we Wrocławiu. "W tej chwili jest zbierana grupa dzieci. Do komory jednorazowo wchodzi 5 dzieci, kazde ze swoim opiekunem. Tlenoterapia dla dzieci z autyzmem i spektrum". Dalej p. Alicja pisze o wymaganiach:  "- zaświadczenie laryngologiczne (o braku przeciwskazań do terapii pod ciśnieniem, wykluczenie wszelkich ropnych stanów uszu i zatok) - zaświadczenie neurologiczne (będzie wskazany neurolog do którego nalezy się udać) - prześwietllenie klatki piersiowej - zaświadczenie od pediatry o braku przeciwskazań do tlenoterapii i ocena wydolności dziecka'." Trochę poczytałam w sieci na temat tej terapii, ale były to opisy ośrodków prowadzących terapię - dodam bardzo drogą terapię - zachwalające ją pod niebiosa. Wolałabym usłyszeć opinię osoby niezależnej, także lekarza.Pomyślałam więc, że założę osobny wpis na ten temat. Może ktoś z Was ma jakieś doświadczenia? A może wypowie się nasza dr Ewa?   Od razu napiszę, że nasz stosunek do terapii tlenem jest po Franiowych przejściach ambiwalentny. Nie wyobrażam sobie także krasnala w zamkniętej małej przestrzeni z innymi dziećmi. Kolejne pytanie - co z uszami i płucami Frania?Trochę jest we mnie wątpliwości i takich myśli, czy to nie boom na kolejny złoty środek drenujący kieszenie rodziców a w przeczywistości przynoszący niewielkie a może i żadne efekty. Trzeba pamiętać, że tu nie chodzi o jedną sesję (każdy pobyt w komorze trwa ok. godziny), lecz musi to być cała seria zabiegów. Ta we Wrocławiu kosztuje za 15 zabiegów 4.500 zł (cena promocyjna), w Krakowie za 10 zabiegów 6 tys. A z tego, co czytałam, nie chodzi tu tylko o 10 czy 15 zabiegów. Ale może jestem przewrażliwiona? Nie chcę niczego oceniać pochopnie. Proszę o opinie. 