Kochane ciocie, kochani wujkowie....    Kochane ciocie, kochani wujkowie,      ponieważ już sam potrafię się wdrapać na krzesło (w ogóle nie rozumiem dlaczego mama i tata mówią, że niedługo przez to osiwieją), to się wdrapałem.    Na stole znalazłem długopis, więc postanowiłem napisać do Was list, bo mama nie napisała dokładnie wszystkiego o świętach.     Poznałem Mikołaja.   Zupełnie nie rozumiem, dlaczego rodzice tak bardzo chcieli, żebym usiadł facetowi na kolanach! Obok niego była odjazdowa pani Elf, to do niej chciałem! Dopiero jak się porządnie rozryczałem (już ja wiem, co na rodziców działa) mama domyśliła się, o co mi chodzi. Mikołaj był stary i gruby a pani Elf młoda i ładna. Ci dorośli są czasem naprawdę dziwni... Mama mówi, że zdjęcie jest niewyraźne, bo jej się ze wzruszenia ręce trzęsły. Tego też nie rozumiem. Co w tym wzruszającego? Jak wróciliśmy do domu od cioci i wujka, pan listonosz przyniósł nam listy i paczkę. W paczce były puzzle dla mnie. Mama już pytała na forum, kto je przysłał, ale nikt nie chce się przyznać. Spoko, możecie się przyznać, są fajoskie! (tego słowa nauczyłem się od Natki, ona zna dużo słów, których nie używają rodzice).    Potrafię już sam ułożyć koparkę z 3 puzzli a nawet spychacz z 4 kawałków! I znowu nie rozumiem, dlaczego to tak wzrusza rodziców. Dzisiaj na terapii słuchu mama powiedziała o tym pani psycholog i była taaaaka zadowolona. No ale o terapii to mama napisze sama. Mnie już powoli ręka zaczyna bolić (tak mówiła Natalka jak była mała, słyszałam jak mama mówiła). Natalka dostała od cioci Bosi kubek termiczny.  Fajoski jest! - Tak mówi Natka. Najpierw jest czarny a jak Natka zrobi  sobie herbatę, to widać na nim nasze zdjęcie. Jak to się dzieje?? Rodzice też dostali prezent! Ciocia Wiosanka przysłała kalendarz na biurko!      Mama mówi:  - Prawda, że jest cudny!   Tata mówi - Noooo.   Ale  tata nie ma takiego zadowolonego głosu jak mama. Pewnie dlatego, że nie  może się nim bawić.  Ja też nie mogę. Mama nie pozwoliła mi odrywać tych  fajnych karteczek. Tego też nie rozumiem. Skoro mama nie chce się tak  bawić, to dlaczego nam nie pozwoli?  Jeszcze nie rozumiem kobiet. Tata  też czasem mówi, że kobiet nie rozumie.. Hm..bardzo to trudne..     Mam nadzieje, że Wy mi wszystko wyjaśnicie.      Całuję Was mocno Franio 