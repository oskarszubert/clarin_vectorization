październik 2010  Za tydzień kończy nam się miesięczny okres wypożyczenia aparatów. Napisałam maila do banku aparatów z pytaniem, czy jest możliwość przedłużenia okresu wypożyczenia aparatów o kolejny miesiąc. Oto odpowiedź, jaką dziś otrzymałam: Witam!  Oczywiście, że kojarzę Państwa i kicającego ze słodkim uśmiechem Franka.  Proszę nie martwić się kończącym czasem na wypożyczenie aparatów. Po  uzgodnieniu z koordynatorem dr Ś. przedłużam Państwu, a przede  wszystkim Franiowi możliwość korzystania z aparatów do 90 dni w sumie  czyli pierwszego tygodnia grudnia, (a potem zobaczymy).  To dobro dziecka jest dla nas najważniejsze i mamy nadzieję, że ten  przedłużony czas pozwoli Rodzicom podjąć właściwą decyzję co do  ewentualnego protezowania uśmiechniętego smyka.Kwestia druga w Państwa okolicach są 3 Ośrodki Rehabilitacji Domowej Dzwięków Marzeń - Wrocław, Opole, Zielona Góra. Proszę z Nimi przedyskutować możliwość rehabilitacji domowej bo  rehabilitanci mogą dojeżdżać do dzieciaków, ale to trzeba pytać wszystko  zależy niestety przede wszystkim od pieniędzy którymi dysponują  ośrodki, a dopiero potem od ludzi.Tak, według założeń Fundacji rehabilitacja należy się najpierw dzieciakom do 18 miesiąca życia.  Powodzenia w "przebijaniu barier przepisów"  Udanego tygodnia, pozdrawiam  (-) Z Ośrodkiem we Wrocławiu, najbliżej nas (ok 120 km) już rozmawiałam i wiem, że szans nie ma. Franiu jest za duży - pisałam już o tym. Opole i Zielona Góra są położone jeszcze dalej, więc nie ma w ogóle sensu dzwonić, tym bardziej że są to już są inne województwa. Dobrze, ze mamy aparaty jeszcze na 2 miesiące!!! Coś wymyślimy z terapią dla krasnala. Musimy, nie ma innej opcji:)  Ps. Odsmoczkowianie jest baaardzo trudne.. 