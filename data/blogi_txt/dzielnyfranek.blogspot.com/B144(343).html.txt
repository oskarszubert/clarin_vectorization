Jak tak czytam, co w necie o Jurku piszą, to siwieję. I to w wieku 2,5 roku!   Taaa...niektórym żeby gadać, aparaty słuchowe nie są potrzebne. Słuch mają świetny, za to z rozumkiem coś niebałdzo.  I ci, co piszą, że lepiej, żeby dzieci umierały, bo selekcja naturalna lepsza jest, to też biedni ludzie. Ciekawe czy jeśli potrzebowaliby pomocy lekarskiej i usłyszeliby:  - Przepraszam, ale pan/pani przecież z tych, co uważają, że selekcja naturalna jest lepsza, bo tańsza, więc panu/pani pomoc się nie należy. ..czy wtedy powiedzieliby 3 x tak, puknęli się w czółko (czemu towarzyszyłby głuchy pogłos)i z uśmiechem na ustach zamknęli oczęta, czy raczej ze strachu narobiliby w portki. Ale nie o tym chciałam. Samo jakoś tak wyszło, bo o gadaniu miało dzisiaj być. Na tych tam z kurzymi móżdżkami spuszczam zasłonę milczenia. Bo i o czym tu dywagować?..   Pod koniec września Kajka napisała do mnie maila:"Aparaty przecież muszą pomóc, a wszyscy czarnowróżący na dupę upadną z wrażenia!!! Amen!"No to niech padają:)  Amen:)      Niech żyją aparaty! Bo aparaty dobre są. Taaaak synku, dobre niekoniecznie znaczy SMACZNE! Dziś wieczorem Franula tak zapatrzył się w bajkę, że..zdjął aparat z ucha i zaczął go przeżuwać.. Rany Jurek, jak się zestresowałam! Zadzwoniłam do pani protetyk niemal z płaczem (5.250 zł za sztukę!!!). Pani Aldona (siła spokoju), że dzieci tak często mają, że dostaniemy tabletkę specjalną na kolejny taki wypadek (hm...ale chyba nie Francowi mam ją podać???;-) ), że jak przyjedziemy w środę na terapię słuchu to obejrzy aparat, najwyżej da jakiś zamiennik a aparacik wyśle do naprawy (wpływ śliny na delikatny układ elektroniczny aparatu nie da się pewnie podciągnąć pod gwarancję?...). Faktem jest, że Franek miał dziś dzień na jedzenie.. młócił cały dzień. No i aparatowi się oberwało... Synyyynciu, aparatów się nie je, nie żuje i nie gryzie!!  Pewna kochana ciocia tak oto skomentowała to wydarzenie:- Mamusiu, zjadłem deserek - Pyszny ? - Nie,ale bardzo drogi.. :)   Mamusia za to wieczorem zjadła ze stresu pół tabliczki czekolady z migdałami.   Osiwieję i zgrubnę z tym moim dzieckiem;-)   Ps. Mam cichą nadzieję, że rano aparacik zaskoczy.. 