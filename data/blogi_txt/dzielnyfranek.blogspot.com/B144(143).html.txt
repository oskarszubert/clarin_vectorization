Dawno już nie było lekcji migowego, więc czas nadrobić zaległości w nauce. Dziś Franio uczy kolorów.  Koniec lenistwa świąteczno-noworocznego;-)      A teraz popatrzcie na zamieszczone poniżej skany ze "Szkolnego słownika języka migowego" autorstwa B. Szczepankowskiego i M. Rony (wyd. Vinea, 1994).                            Krasnal zniekształca wiele znaków (my mówimy, że "sepleni migając"), ale konsekwentnie migamy mu wszystkie znaki prawidłowo. Nie dostosowujemy się do jego "seplenienia", żeby Franula nie wytworzył języka zrozumiałego tylko dla naszej rodziny. Początkowo Franula miał ogromne problemy z precyzyjnymi ruchami dłoni, teraz jest już coraz lepiej, niedługo więc pewnie zamiga prawidłowo nawet tak skomplikowany znak jak żółty. Sprawą zdecydowanie bardziej skomplikowaną jest uczenie Frania formułowania (migania) zdań - przy czym jako zdanie mam w tej chwili na myśli połączenie dwóch wyrazów. O tym napiszę kiedy indziej, bo to jest już sprawa moooooocno skomplikowana. 