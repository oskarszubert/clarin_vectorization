Dzisiaj sprzedaliśmy dom. Chciałabym Wam wszystkim z całego serca podziękować za pomoc w rozpowszechnianiu informacji, kciuki, dodawanie otuchy i wiary w to, że się nam uda. Udało się (!!!!) Chyba jutro dopiero uwierzę:)   Za chwile usunę nasz "blog sprzedażowy" i informację z prawego panela na blogu. Bardzo Was proszę także o usunięcie informacji o naszym domu z Waszych blogów. Bardzo bardzo Wam dziękujemy za pomoc. Uczucia mamy bardzo mieszane, ale w sumie przeważa radość. Dobrze, że ten stres się skończył... Czas zacząć nowy etap, nie oglądać się za siebie. W naszym domu zamieszka przesympatyczna rodzina i mamy nadzieję, że będą tutaj szczęśliwi i że  będzie się im dobrze mieszkało.  Tego im życzymy z całego serca:) Formalności jeszcze trochę potrwają, za tydzień przed nami kolejna przeprowadzka do wynajmowanego mieszkania. Mamy jednak nadzieję, że w grudniu będziemy już u siebie. Tak będzie.  Moc jest z nami;-)  Dziś na kolację będzie pizza z naszej ulubionej pizzerii w Karpaczu a jutro kierunek Opole. Czas wrócić do nowej rzeczywistości.         Ps.1. Owacje na stojąco dla Natalki, która w tej bardzo ważnej chwili opiekowała się Franiem aż 2 godziny!!!      Ps.2. Taki ten wpis koślawy, ale ledwie siedzę - sama nie przypuszczałam, że ten dzień będzie mnie kosztował aż tyle nerwów. 