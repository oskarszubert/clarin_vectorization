Wróciliśmy w środę z Prodeste. Pracy mam jednak tyle, że nie dałam rady wcześniej nic napisać.   Metoda oswajania Frania z rzeczywistością, na którą reaguje alergicznie, czyli z nowościami, zmianami w przebiegu dnia itp. przy pomocy zdjęć zdała egzamin! Przed wizytą w Prodeste pokazaliśmy Franiowi zdjęcie z poprzedniej wizyty, poinformowaliśmy, że idzie układać klocki i było ok! Francik przygotowany na zmianę to inny Francik:) Zero płaczu, zero problemów:)      Franula w sumie fajnie znosi sesje stymulacyjne i edukacyjne układane dla krasnala przez jego terapeutkę. Są elementy, które mu się nie podobają, ale nie ma dramatu.    Niestety od ostatniej wizyty pojawiło się kilka nowych sensoryzmów u Frania, które nas martwią. Terapeutka stwierdziła jednak, że nie możemy się zająć wszystkimi naraz. Wybraliśmy więc to, które nam najbardziej przeszkadza, które jest najbardziej uciążliwe i z nim postanowiliśmy zawalczyć w najbliższym miesiącu. Jest to stare zachowanie. W ostatnim czasie jednak bardzo przybrało na sile i przez nie nie przesypiam pół nocy.  Już wyjaśniam.  Franula śpi spokojnie do 1, czasem nawet 4 w nocy/nad ranem. Potem jest płacz. Biorę go do naszego łóżka, gdzie się uspokaja, ale do tego uspokajania używa moich włosów. W półśnie chwyta je dłońmi, bierze pasma między dłonie i przesuwa dłonie w dół. Czasem po prostu szarpie włosy. Przyjemne to nie jest, niestety. Zauważyłam, że ta czynność go uspokaja. Gdy mały płacze (np. w lekarza, w nowym miejscu itd., biorę go na kolana i przechylam głowę na bok, aby mógł przesuwać dłonie po włosach, wtedy natychmiast niemal się uspokaja). Nie mogę Franka ubrać, zapiąć mu butów, żeby nie ciągnął mnie za włosy.    Jest to stare zachowanie jak pisałam. Z nowych pojawiły się w ostatnim miesiącu stymulacje wzrokowe i słuchowe. Wzrokowe – mały przykłada twarz do telewizora czy przykłada sobie komórkę do oczu, gdy oglada na niej jakiś filmik, zapala latarkę i przykłada sobie do oczu. Słuchowe – chodzi w kółko i powtarza coś w rodzaju „tuku-tuku-tuku” albo „ż-ż, ż-ż”. Terapeutka zwróciła nam także uwagę na charakterystyczne klapanie szczęką, którego my nie zauważaliśmy. Dostaliśmy także zalecenia odnośnie „rozbijania porządku w zabawie autkami”. Doszły nam nowe sekwencje do ćwiczeń w domu.   Z jednej strony martwi nas ogromnie, że u Franiutka pojawiają się nowe objawy, z drugiej dziękujemy Bogu, że mały jest w rękach specjalistów. Marzy nam się jeszcze tylko, aby ta jego terapia mogła się odbywać raz w tygodniu a nie raz w miesiącu..    Akurat w środę, w dniu Frania terapii w Prodeste, obchodziliśmy 14 rocznicę ślubu. Tak sobie myślimy, że to musi być dobra wróżba, prawda?   Edit: Zapomniałam wcześniej dopisać: przerwa w rehabilitacji ruchowe świetnie zrobiła Franiowi - znowu fajnie współpracuje z ciocia Natalią:) Dziś wytrzymał aż 50 minut! 