Zgadnijcie, co zjadłem przed chwilką..;-) Korzystam, ile mogę, bo od stycznia dieta stuprocentowa. Niestety.  Naszym najwiekszym marzeniem od około tygodnia było, by Franek po położeniu spać o godz 19 obudził się dopiero po północy. Dziś obudził się dopiero nad ranem. Potem spał do...8.15!!!! Krasnal znowu wchodzi w formę zwyżkową!!!  Święta idą, panie:)  O godz. 9 mieliśmy już terapię neurologopedyczną, więc poranek był ekspresowy. Na terapii kolejny prezent – w porównaniu do ubiegłego tygodnia Franio był zdecydowanie spokojniejszy. Właściwie tylko jeden raz był duży kryzys, już pod sam koniec zajęć. Pani neurologopedka dała Franiowi worek z ukrytymi zabawkami, Franio miał je po kolei wyciągać. Pierwszy był króliczek. Franio wyciagnął był go, chciał sięgać po kolejną zabawkę, gdy p. Lucyna powiedziała: zobacz Franio, ten króliczek śpi i nacisnęła guziczek na zwierzaczku.            - Będę ćwiczył albo nie. Jeszcze sie nie zdecydowałem. Narazie muszę zjeść.  W tamtym momencie rozległo się pochrapytanie pluszaka. Franek zaczął strasznie krzyczeć, płakać, zrzucił aparaty słuchowe.. Uspokajanie go i przywracanie do rzeczywistości trochę potrwało. Pani Lucyna powiedziała tylko: faktycznie bardzo dużą ma nadwrażliwość słuchową. Ano dużą, bardzo ona utrudnia życie krasnalkowi. Muszę jednak powiedzieć, że i tak jest naprawdę zdecydowanie lepiej niż rok temu.O godzinie 12 krasnalek miał terapię w Prodeste. Na zajęcia przyszedł także p. Radek od SI. Najpierw, na około pół godziny, Franio został w sali sam z panią Eweliną i panem Radkiem. Potem krasnalek wyszedł na przerwę i terapeuci rozmawiali na temat terapii i samego Frania.    Ulubiony kącik Frania w Prodeste:)  Po około 10 minutach weszlismy ponownie do sali na rozmowę i przekazanie sesji Delacato do domu.  W trakcie przekazywania ćwiczeń p. Ewelina i p. Radek rozmawiali, omawiali ćwiczenia w zależnosci od zaburzeń Frania w dziedzinach, którymi oni się zajmują. Siedziałam na materacu, patrzałam na to, przysłuchiwałam się i...byłam szczęśliwa. Nasze marzenia, cel naszej przeprowadzki powoli stają się rzeczywistością. Z Frankiem pracuje już trójka fantastycznych specjalistów (a własciwie czwórka, bo jeszcze terapeutka z Prodeste, która prowadzi terapię Frania z Antkiem), którzy porozumiewają się między sobą i którym bardzo zależy na tym, aby pomóc krasnalkowi.   - Coś ciocia z wujkiem długo o mnie rozmawiają  Czego chcieć więcej?...  Nie ma chyba nic piękniejszego niż spotkanie na swojej drodze terapeutów, którym zależy na dziecku, dla których dziecko jest ważne. Na koniec, przy pożegnaniu, pan Radek powiedział do p. Eweliny:- Jeśli będziesz chciała przyjśc na moje zajęcia z Franiem, zapraszam Cię serdecznie.Do ustalenia pozostaje tylko termin wspólnej terapii. Na środowych zajęciach z kolei obecne będą obie panie wolontariuszki, żeby poznac Frania i nas. Zaczną do nas przychodzić po świętach. Warto było, naprawdę warto było.. Franio układa kredki przed snem   Po południu do Natki przyszły po raz pierwszy jej koleżanki z klasy. Fantastycznie było patrzeć, jak była szczęśliwa, że znowu i dla niej jest..normalnie.    - Natalka to ma fajoskie koleżanki. Czekoladkę od nich dostałem:)  W trakcie wizyty koleżanek Natki do naszych drzwi ktoś zapukał. Dwóch panów w mundurach...strażackich! Panowie z OSP z naszej dzielnicy sprzedawali kalendarze. Zaprosiliśmy ich do środka, powiedziałam, że kupimy kalendarz pod warunkiem, że każdy pan strażak uściśnie dłoń najmłodszemu mieszkańcowi naszego domu:) Żebyscie widzieli szczęście na twarzy Frania!!! Przy okazji zapytałam, kiedy możemy przyjśc z Franiem obejrzeć wozy strażackie - w każdej chwili:) Poczekamy jednak aż się troszkę ociepli. Franio do wieczora nie wypuszczał kalendarza z rąk:) Krasnalek na zajęciach neurologopedycznych  Jutro kończy się konkurs Fundacji "Promyk Śłońca". Gdy się zaczynał, wydawało się, że będzie trwał niemal wiecznie. A tu proszę, jutro już koniec. Kolejny raz bardzo Wam dziękuję za głosy na blog Frania. Bez Was nie osiągnęlibyśmy tyle (i to nie tylko w konkursie). 