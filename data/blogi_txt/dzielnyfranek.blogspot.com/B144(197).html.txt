Dziś rano Franula poszedł w odwiedziny do swojej ukochanej sąsiadeczki Zuzi. Tata Zuzi chciał pożyczyć tacie Frania traktorek do koszenia trawy, bo ta urosła już u nas posampas. Franio zainteresowany traktorkiem poszedł z chłopakami do garażu. Wujek włączył ustrojstwo i biedny krasnalek wyrwał w tempie światła od cioci na drogę. Pędził na bosaka przed siebie ile tylko siły w małych nóżkach. W pewnym momencie zaczął z zainteresowaniem oglądać domy sąsiadów:)         Dopiero po ok. 15 minutach dotarliśmy z powrotem do domu - ja w kapciach, Franula na bosaka:) Francik w takim oto stanie ducha i ciała: Mimo, że tata kosił trawę, Francik zdecydował się pójść do Zuzi "na pogaduchy". Taka fajna sąsiadka łagodzi nawet problematyczny odgłos kosiarki:)               Kolejny powód do radości - Francik coraz lepiej radzi sobie z piciem z kubeczka!:)   A tu filmik sprzed kilku dni - wygłupy na zjeżdżalni:) Zapewne wnikliwy obserwator zauważy, że:  1. na filmiku ze spaceru Franula "dziwnie" ogląda dom sąsiadów - do góry nogami. Franio często tak własnie ogląda świat, lub spogląda na niego dziwnym kątem, 2. Francik nie wchodzi w interakcję z Zuzią, 3. Franiowe "la" należy już do przeszłości. To jest najbardziej frustrujące w nauce mowy u krasnalka - dziś dana sylaba jest, jutro jej już nie ma. Za to gest "jeszcze" króluje:) Zgodnie z zaleceniami z Prodeste wprowadzamy kolejny gest - "pomóż mi". Nie wyręczamy też Frania - czekamy aż da sygnał, że czegoś chce. Konkretnie - gdy krasnalek czegoś chce ma to być gest dłonią i "dy"/"da" tak jak na filmiku na zjeżdżalni. Tu czekaliśmy jeszcze, aż mały powie "la". Niestety od dłuższego czasu nie udaje się to już krasnalkowi.     *******  Rodzina Aleksa cały czas szuka mieszkania    ********* 