Chłopaki gotują, czyli oswajanie dźwięku miksera:)  Każda nowa Franiowa sylaba wywołuje w nas eksplozję radości.  Nawet nie potrafię jej opisać. Każda sylaba, każdy nowy dźwięk sprawiają, że komunikacja z Franiutkiem staje się prostsza a nadzieja, że krasnal będzie mówił, coraz większa. Już około 1,5 roku temu pojawiło się 'k', potem owo 'k' znikło. Na długo, długo... Wczoraj wróciło w wersji turbo, czyli 'ko-ko':) - Jak robi kurka - spytał Franiowy tata nie spodziewając się tego, co usłyszy. - Ko-ko. !!!!!! Piękne, klarowne, cudowne KO-KO!!!! Tata tę chwilę nagrywał:) Oto ona... taaaaa-daaaam:         Poza tym coraz lepiej poznajemy naszych sąsiadów - Franiutek zaprzyjaźnił się z kolegą zza ściany po prawej - wczoraj chłopcy bawili się w zamiatanie. Wespół zespół bardzo profesjonalnie pozamiatali chodnik sprawiedliwie zamieniając się rolami szufelkowego i zmiotkowego:) Najpiękniej jednak integrowali się rodzice z sąsiadami z lewej...ehm... integracja trwała do 1 w nocy. Już dawno tak się nie uśmialiśmy:) W czasie spotkania przyznałam się sąsiadce, że podczas turnusu Franiutka zobowiązałam się, przede wszystkim sama przed sobą, że zacznę robić coś dla siebie. Od 1 marca, oczywiście. Gdy sąsiadka to usłyszała, powiedziała krótko: - No to jutro idziemy na rolki.   Słabo mi się zrobiło:) Przecież miało być od 1 marca!!!! I...przecież ja NIGDY rolek nie miałam na nogach! No nic, postanowiłam być twarda nie miętka i tak oto dziś pojechałam z Natką i sąsiadami na rolki. 2 godziny jazdy bez trzymanki! I bez upadku:) Chłopaki zaś w tym czasie zaliczyli terapię w Prodeste.  Sąsiedzi obiecali, że zajmą się skutecznie naszą kondycją.. Już się boję:) Natulka z kolei zaliczyła wczorajszej nocy pierwsze opolskie nocowanie u koleżanek!!! Odległość ogromna - nocleg był za ścianą:) Naprawdę fantastycznych mamy sąsiadów. 