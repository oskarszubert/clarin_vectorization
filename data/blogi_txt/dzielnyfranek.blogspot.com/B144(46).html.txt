Gdy pisałam tu swojego czasu o Wiktorku, wspomniałam, że gdy mama malutkiego zjawiła się w klinice we Wrocławiu, usłyszała od pewnej mamy: Czekałyśmy tu na was, wiedziałyśmy że przyjedziecie. Wiedziała z naszego bloga.  Ta mama to cudowna, ciepła, kochana Ela. Mama malutkiej Anielki. Poznałam je podczas naszej ostatniej wizyty w AM we Wrocławiu. Ela wzięła Frania na ręce, przytuliła go.. Mówiła, że historia Frania daje jej tyle nadziei, że nawet jak dziecko ma za sobą trudne przejścia, to jest szansa, że mu się uda.. Był już wypis dla Anieli.  Malutka spędziła w Klinice 5 miesięcy..Ela miała już wszystko przygotowane w domu.Malutka dzielna Aniela nie dała rady.. Wczoraj krótko przed 20 jej serce przestało bić... Elu, kochana, nie wiem czy zajrzysz jeszcze kiedyś na naszego bloga..może za jakiś czas..Wszystko Ci już, kochana powiedziałam..Sercem i duszą jestem przy Tobie i modlę się za Anielę..Wierzę, że świadomość, że jest z Tobą wielu ludzi, że wielu modli się za Anielkę, może przynieść Ci jakieś choć minimalne ukojenie.. Nie jesteś sama.. Proszę Was, zapalcie znicz za AnielęProszę, pomódlcie się za nią, za jej dwa lata temu zmarłego braciszka Jasia..Pomódlcie się za Elę, żeby zniosła ten kolejny cios.. 