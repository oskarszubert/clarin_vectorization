Ha! Dorwałem skarbonkę siostry:)    Rozmowa z tatą niepełnosprawnych księżniczek, Julki i Karoliny, sprzed kilku dni przypomniała mi zabawną sytuację u genetyków. Potem wróciły inne scenki z cyklu „straszne i śmieszne”. Kilka z nich postanowiłam tutaj opisać.      Franio ok. 11 mies., wizyta w poradni neonatologicznej   Pani doktor bada Frania wnikliwie mamrocząc pod nosem tajemne zaklęcia (tak sądzę, bo bardzo się troszczyła, abym za wiele nie usłyszała). Po długim badaniu wyprostowała się, spojrzała na mnie przenikliwym wzrokiem i powiedziała:   - No. Nienormalny to on nie będzie. Franio ok. 12 mies., wizyta w poradni genetycznej   Doktor przyglada się Franiowi i myśli intensywnie.   - No to chyba nie genetyka, to chyba to wczesniactwo. Ale ta dysmorfia twarzy jednak jest...hm... Niech no pani na mnie jeszcze raz popatrzy …. Nooo taaaaaaaakkk. W sumie po pani to ma.       Franio ok. 18 mies., wizyta w Centrum Zdrowia Dziecka   Już wtedy pewne objawy u Frania mnie niepokoiły. Sama zdefiniowałam je jako „traumę poszpitalną”. Poprosiłam o pomoc psychologa i pedagoga. Pani psycholog była Franiem zachwycona, zupełnie inaczej niż p. pedagog.   Wizyta u niej przypadła akurat na drugi dzień po moim przyjeździe z krasnalem do CZD (cały poprzedni dzień spędziłam z Francikiem w pociągu do stolyycy). Uprzedziłam więc miłą panią o kiepskiej kondycji krasnalka z tej okazji.   Krasnal płacze, ja tłumaczę, że podróż, że zmęczony, że źle spał w nowym miejscu. Pani na to:   - Pani zachowuje się jak każda matka nieradząca sobie z własnym dzieckiem! Pani ma być jak kapral! Jak pani mówi, że ma przestać płakać, to on ma nie płakać!   Wyszłam z płaczącym Franiem po kilkunastu minutach z gabinetu.     Na drugi dzień była wyznaczona kolejna wizyta u miłej pani. Franio w zdecydowanie lepszym nastroju, uśmiechnięty , wyspany. Po wejściu do gabinetu pani pedagog stwierdziła zadowolona:   - Nooooo, widzę, że rozmawiała pani z synem.       Franio 6 dni temu   Franio dostał na mikołajki czekoladowego Mikołaja. Wyjątkowo pozwoliliśmy mu zjeść kawałek. Na drugi dzień krasnal szedł z tatą na spacer. Nagle przed sklepem na ulicy zobaczyli Mikołaja.   Francik wyciągnął w jego kierunku rękę i głośno krzyknął:   - Mniaaaaaaaaaaaammm!!       ***  Mamy już kartę informacyjną z diagnozy klinicznej. Postaram sie zamiescic ją na blogu dziś wieczorem.  Walka z gilem posampas nadal trwa. Zjednoczone siły bakteriobójcze zdają się zyskiwać przewagę. 