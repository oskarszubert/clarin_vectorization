...czyli Kolejny Wielki Sukces Frania:) Franciszek K. po raz pierwszy dzisiaj właśnie zjechał na ślizgawce!!!!!!!!!!!!!! I pierwszy raz wspiął się na sam szczyt drabinki ogrodowej!!:) Zarówno zjazd na ślizgawce jak i wspinaczkę krasnal zaliczył w Stylu Frankowym. Najważniejsze jednak, że nasz chłopaczek jest skuteczny i uparty w dążeniu do celu. Technikę dopracujemy. Serce rośnie:)  No i tym sposobem zaczęłam od końca. Ale ślizgawka najważniejsza:)     Wczoraj wybraliśmy się z Franiem na pobranie krwi i przy okazji umówiliśmy się z ciocią internetową Frania, Kinią. To było nasze pierwsze spotkanie. Ciocia przyszła zaopatrzona w "Kinderki" dla małego łasucha i ptasi nabiał dla starych łasuchów:) Kinderki bardzo się przydały na otarcie łez po pobraniu krwi. Uprzejmie donosimy, że ciocia Kinia fajna jest (nie z powodu słodyczy ino ze względu na całokształt;-)) Wyniki badań wykazały, że TSH nie jest jeszcze na zadowalającym poziomie (jakkolwiek spadło równo o 1,0), dlatego dziś p. dr endokrynolog zdecydowała o zwiększeniu dawki Euthyroxu dla krasnalka. Podróż do Wrocławia minęła nam w sumie dobrze, ale Francik jakoś nie był w najlepszej kondycji. Dobrze, że w dr przyjęła nas od razu. Na pożegnanie powiedziała, że jak będziemy przyjeżdżać, żeby powiedzieć w rejestracji,  że "Franio ma u pani dr priorytet", to nas zawsze będzie dr przyjmowała ekspresowo. Niestety dość duża ilość ludzi w poczekalni (jak nigdy) sprawiła, że nie byliśmy w stanie uspokoić Franuli:( Krótko mówiąc, było po prostu ciężko. Kolejna wizyta dopiero na początku września. Teraz czas umawiać Francika na kontrolę oczek. Przy okazji wizyty u p. dr Francik został dokładnie zmierzony i zważony. Oto wymiary krasnala - 12.900 gr (10 centyl) i 88 cm (tu Francik już niemal osiągnął 3 centyl).  Od początku tego tygodnia Francik nie ma rehabilitacji ruchowej. Przerwa potrwa aż do Dnia Dziecka. Takie przerwy są ogromnie ważne, aby nie przestymulować dziecka i aby mózg miał czas na przetworzenie wszystkich bodźców, jakie mu dostarczono. W ciągu roku fundujemy Franiowi do 3-4 takich przerw, w zależności od potrzeb. Teraz było już widać, że krasnal takiej przerwy bardzo bardzo potrzebuje. Natomiast program, jaki dostaliśmy w Prodeste, leci normalnie. W najbliższych dniach napisze kilka słów o nim. Ciągle poczytuję o CZR. Dzisiaj znalazłam taki opis tej przypadłości: całościowe zaburzenia rozwoju. Podaję - może komuś się przyda. 