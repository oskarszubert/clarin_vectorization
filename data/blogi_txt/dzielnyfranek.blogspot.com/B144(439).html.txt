Marzyło nam się z Moniką, aby dzisiaj, z okazji wcześniakowego święta - bo wszystko przez Frania!!:) dopiąć sprawy książkowe. Udało się niemal w stu procentach (!!!).  Szanowni Państwo, drogie Frankowe Ciotki, Wujkowie, Babciu i Prababko, wraz z Moniką chciałabym Wam przedstawić skład książkowego teamu: Graficy - ilustratorzy książki:  Anna Kloza   Jacek Ambrożewski Aneta Lewandowska Patrycja Bliuj-Stodulska    Korektor: Aleksandra Gruca-Endzel   Konsultacja:  Monika Majszczyk, psycholog, logopeda, terapeutka wczesnej interwencji  Radosław Rogoziński, oligofrenopedagog,   ergoterapeuta, terapeuta SI, terapeuta NDT-Bobath, terapeuta wczesnego wspierania rozwoju dziecka   strona internetowa, wersja e-bookowa:  cpapier.pl Wszystkie osoby zaangażowane w nasz projekt, łącznie z nami obiema, robią to pro publico bono. Mamy marzenie, mamy cel i ludzi, którzy chcą się zaangażować w jego realizację. Dziękujemy wszystkim, że nam zaufali i że CHCĄ absolutnie bezinteresownie wziąć udział w tym projekcie.  Wpis na blogu Oli Grucy-Endzel W tej chwili trwają rozmowy odnośnie patronatu oraz poszukiwania wydawnictwa, które zechciałaby wydać naszą książkę. Jeśli ktoś z Was mógłby nam pomóc w poszukiwaniach, będziemy bardzo wdzięczne.  Przypomnę tylko, że ma to być książka przeznaczona dla dzieci zdrowych opowiadająca o niepełnosprawności. Bardzo byśmy chciały, aby była ona pomocą dla rodziców w rozmowach z ich zdrowymi dziećmi o niepełnosprawności, o tym, dlaczego niektóre dzieci są "inne". Inne tylko pozornie. Tak naprawdę są dziećmi, które tak samo jak zdrowe dzieciaki chcą się bawić, płatać figle i....ale o tym wszystkim poczytacie w książce. Pisałam ostatnio, że z okazji dzisiejszego święta będą dwie niespodzianki. Pierwszą był tekst pani Katarzyny Bagińskiej, która dowiedziała się o Franiu z materiału emitowanego w Zielonych Drzwiach TVN i postanowiła o nim napisać. To była taka absolutnie niespodziewana niespodzianka.     Migawki z pierwszego roku życia Frania   Na koniec jeszcze kilka słów z okazji dzisiejszego święta. O wcześniactwie, o Franiu, o naszej drodze z krasnalem pisać dziś już nie będę. Pani Katarzyna Bogadańska zrobiła to za mnie.  Dzisiaj chciałabym złożyć życzenia  wszystkim wcześniaczkom - przede wszystkim zdrowia, dużo miłości i radości oraz ich rodzicom - dużo siły, wytrwałości, przychylności NFZ, dostępności do lekarzy i terapii, trochę oddechu w tej trudnej codzienności i obyście trafili na ludzi, którzy będą Was wspierać emocjonalnie w Waszej drodze z dzieckiem.  Dzisiaj wyciągnęłam skarpetki Frania, które mu zakładałam w szpitalu w trzecim miesiącu życia. Krasnalek zobaczył je, pokazał jakie są malutkie i stwierdził najwyraźniej, że dla chcącego nic trudnego i postanowił je przymierzyć. I pomyśleć, że kiedyś sięgały mu one do połowy łydki.. 