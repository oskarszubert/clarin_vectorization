Od kilku dni w użyciu jest pchacz:)  Rano jakoś udało się naszemu kurczaczkowi biednemu pobrać krew żylną. Panie z laboratorium od razu 'po znajomości' zbadały ją. Wyniki są niestety nieprawidłowe, wyszły ciut gorzej niż tydzień temu. Od razu zadzwoniłam do naszej dr w przychodni, potem też do IMiDz, obie dr stwierdziły zgodnie, że trzeba malca skonsultować u hematologa. Na 28.10 umówiłam Franiowi wizytę w Klinice Transplantacji Szpiku, Onkologii i Hematologii Dziecięcej we Wrocławiu.   Jutro jak będziemy na ERce poproszę też dr Czyżewską o spojrzenie na wszystkie wyniki Franusia.     Jeśli tylko wieczorem dostanę jakieś wiadomości od mamy Wiktorka, zaraz je tutaj umieszczę. 