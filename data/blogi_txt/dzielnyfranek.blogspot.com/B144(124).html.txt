17 listopada na całym świecie obchodzony jest  Dzień Wcześniaka, który  przypomina o przedwcześnie narodzonych dzieciach  i szczególnej opiece,  której wymagają te noworodki.  Z tej okazji Europejska Fundacja na rzecz  Opieki  nad Noworodkami we współpracy z polską Fundacją Wcześniak  oraz  innymi organizacjami zrzeszającymi rodziców wcześniaków w całej Europie  planuje 23 listopada złożyć w Parlamencie Europejskim "Apel o  działania  na rzecz wcześniaków". Celem tej inicjatywy jest wdrożenie  ogólnoeuropejskich  standardów jakości w leczeniu i opiece nad  przedwcześnie urodzonymi  dziećmi. Wsparcia dla niej może udzielić  każdy, kto zagłosuje na stronie kampanii "Ene, mene, mini. Oddajcie swój  głos na wcześniaki !"ene-mene-mini  Są jeszcze w Polsce szpitale, w których trzeba dużo zmienić.Wcześniaczki potrzebują szczególnej opieki.Żaden lekarz nie powinien nigdy mówić: "pani wie, CO Pani urodziła", "jak się rodzi chore dziecko, to ono umiera", "no chyba pani nie sądzi ze pani dziecko będzie  żyło". Żadne dziecko nie powinno mieć ran od plastrów zrywanych na siłę i odleżyn.. Jego cierpienie i cierpienie jego rodziców powinno być zredukowane do minimum.. To też są ludzie. Mniejsi, słabsi, bardziej wymagający opieki, ale nie gorsi.. 