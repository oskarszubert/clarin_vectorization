Franulek ma się już całkiem dobrze - rozrabia już jak zawsze, śmieje się, je normalnie, jeszcze tylko kaszel go męczy, ciężko mu się oddycha i zalegania ma dość duże. Ale już jest całkiem przyzwoicie. Na dworze dziś już nieźle dokazywał:)   Dzisiaj dzwoniłam do kolejnych dwóch fundacji. Oferują bezpłatną rehabilitację logopedyczną, ale  jedna w Warszawie a druga w Płocku...Na domiar złego pochorowała się nasza pani logopedka i zajęcia przez tydzień odwołane. Ale zauważyłam dziś, że kurdupelek rozgadał się:) Po chińsku, ale gada:) Rano próbował powtórzyć po mnie 'tak', wychodziło mu 'da', ale...próbuje!:)Aż boję się cieszyć:) Oto dowód, że Franiu dochodzi do siebie:Ale fajowska zabawka:)  Ta tez jest superancka!  Terapia patyczkowa czyli pracujemy nad poprawą odporności:)  I dla równowagi: podczas ubiegłotygodniowej wizyty nasza dr neurolog zauważyła, że jest  problem z kresą białą u małego. Dziś nasza pani Natalia okleiła małemu jak zwykle stópki i - to nowość - także brzuszek. Powiedziała, że skonsultowałaby to chirurgicznie pod kątem  przepukliny. Przepukliny narazie nie ma, ale to rozejście jest bardzo duże i  przepuklina może się pojawić. W grudniu mamy w planach konsultację chirurgiczną przed operacją Frania w IMiDz, wiec wtedy pokażemy też brzuszek kurczaczka lekarzowi. No to może jutrzejszy dzień minie pod hasłem "Nuuuuda panie":) 