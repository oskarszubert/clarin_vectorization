Tuuulimy z Bolusiem  (na rączce plasterek po jednym z kłuć) Ponieważ zbliża nam się termin wizyty kontrolnej u endokrynologa, musieliśmy zrobić krasnalowi kontrolne badania krwi. Przy tej okazji przyszła kolej na badania związane z poliglobulią. Pobranie krwi było koszmarne po prostu. Panie w laboratorium nie były w stanie pobrać małemu krwi.. Wszystko przez zrosty na żyłkach. Kłuły krasnalka trzy razy. Bidulek aż zwymiotował ze stresu. Przyznam, że w połowie prób chcieliśmy już wyjść z laboratorium.. Za drugim razem po wyjęciu igły zaczęła lecieć krew z żyły, więc zaczęły ją zbierać do fiolki, potem jeszcze kłuły palec, żeby dobrać krew. Malutek strasznie się upłakał i umęczył.. Na miejscu dostałam morfologię - w ciągu 2 miesięcy nie zmieniło się nic. Wartości czerwonokrwinkowe nadal podwyższone. Dziś pojechałam odebrać resztę wyników. TSH wreszcie w normie! Niestety jonogram nie wyszedł - w skutek wyciskania krwi doszło do hemolizy krwi. Wynik jest oczywiście kompletnie niewiarygodny - Franulek właściwie powinien na cito trafić do szpitala. Najgorsze jest to, że trzeba powtórzyć badanie..  Nie wyobrażam sobie tego..Najlepiej krew pobierają Franciowi w CZD i IMiDz. Wiem, że to kwestia pracy z dziećmi i wprawy.. W laboratorium zaproponowano nam, żebyśmy pojechali z krasnalem do szpitala na pediatrię. Na to się nie odważę w środku sezonu chorobowego. Nie wiem co robić, szczerze powiedziawszy. Narazie chyba odpuścimy temat, poczekamy do piątku, może w piątek podjedziemy z małym na kolejne pobranie. Dooobre śniadanko:)  Dzisiaj Franuś miał pierwszy raz po niemal dwutygodniowej przerwie rehabilitację (najpierw nasze tournee, potem jelitówka) . Pani Natalia nasza kochana jak zobaczyła kurdupelka powiedziała tylko:- Jejku, jak on schudł..Ale za to jak pałaszuje teraz:) Ciągle tylko słychać mniam. Za kilka dni brzusio znowu będzie słodki okrąglutki:)Ciekawa jestem też, ile krasnal urósł od rozpoczęcia kuracji hormonalnej. Wszystkiego dowiemy się w najbliższy czwartek podczas wizyty u endokrynologa.  Aparaty sprawują się świetnie. Franiutek ani razu ich dziś nie zrzucił! To jest po prostu inna jakość życia:) I dla krasnala i dla nas. Nawet nie potrafię opisać jak wiele one zmieniły. Święta w tym roku jakoś tak wyjątkowo wcześnie się dla nas zaczęły. Najpierw akcja zbiórki na aparaty, 6.XII Franulek dostał prezent od cudownych ludzi z firmy Draexlmaier, 20.XII ma się odbyć zbiórka na Uniwersytecie Przyrodniczym we Wrocławiu zorganizowana przez kolejną dobrą duszę.. Dostajemy tyle maili ze słowami wsparcia, tyle pozytywnych fluidów..aż trudno to ująć w słowa.  Wszystko, co się dzieje od kilku dni, jest absolutnie niesamowite...   Żyjemy w wiecznym pędzie, ze spuszczonymi głowami biegniemy do pracy, wydaje nam się, że świat jest zagoniony, nieprzyjazny, ludzie jacyś tacy zamknięci w sobie, zajęci zmaganiem z szarą rzeczywistością a to nie jest prawda.. Czasem wystarczy się zatrzymać na ułamek sekundy, rozejrzeć wokół, spojrzeć drugiemu człowiekowi w oczy i ... wszystko ulega zmianie. Dziękujemy Wam, że jesteście z nami, że dodajecie nam siły w walce o Frania. Niezmiennie od dwóch lat i czterech miesięcy. 