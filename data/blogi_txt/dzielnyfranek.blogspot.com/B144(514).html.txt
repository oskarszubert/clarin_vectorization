Franek prawie jak ... Jurek:)   Pierwszy post w nowym roku postanowiłam poświecić niezwykłemu człowiekowi, Jurkowi Owsiakowi.     Zawsze wrzucaliśmy kilka groszy do skarbonek WOŚP, ale dopiero jak urodził się Franiu zrozumieliśmy, ile Jurek Owsiak i jego Orkiestra uczynili dla wcześniaczków. Na większości sprzętów na OIOMie i Oddziale Reanimacyjnym AM były przyklejone serduszka - na inkubatorach, pompach infuzyjnych, kardiomonitorach... Wtedy zdałam sobie sprawę, że bez pomocy WOŚP Franula i tysiące innych krasnali nie miałyby szans.. Pierwszy franiowy inkubator z jurkowym serduszkiem   Jak okazało się, ze Franuś ma retinopatię i musi mieć laserowo przyklejaną siatkówkę, żeby nie stracił wzroku, dowiedziałam się, że WOŚP zakupił także oftalmoskopy do badania dna oka u dzieciaczków. Także laser, którym Franula miał przyklejane siatkówki w obu oczkach, to dar WOŚP! Potem badania słuchu i znowu na każdym niemal urządzeniu widziałam serduszka.     Mata do hydromasażu dla Frania od WOŚP    Gdy  okazało się, ze Franula ma duże problemy z napięciem mięśniowym,  napisałam prośbę do WOŚP o zakup maty do hydromasażu. Krótko po  ubiegłorocznym finale mata przyjechała do naszego domu.  Słowami nie potrafię wyrazić naszej wdzięczności..       W tym roku orkiestra znowu gra dla wcześniaczków. Natalka będzie zbierała pieniądze do puszki jako wolontariuszka. Ze zdziwieniem i niemal oburzeniem powiedziała mi któregoś wieczora:  - Mamo, a ty wiesz, że nie wszyscy wiedzą, dla koga gra w tym roku Orkiestra?!   Kochani, nie żałujmy 8.01.2012 ani grosika, który trafi do skarbonek wielkoorkiestrowych. Te nasze grosze naprawdę ratują życie i zdrowie dzieci.    XX Finał WOŚP - Zdrowa mama, zdrowy wcześniak, zdrowe dziecko, czyli na zakup najnowocześniejszych urządzeń dla ratowania życia wcześniaków oraz pomp insulinowych dla kobiet ciężarnych z cukrzycą     Franek w stylu RÓBTA CO CHCETA:)     Ps. Okulary kupiliśmy krasnalowi w ub. roku, bo takie...jurkowe:) Pierwotnie miały one szkła przeciwsłoneczne, ale Franek majsterkowicz szybko się ich pozbył..:) 