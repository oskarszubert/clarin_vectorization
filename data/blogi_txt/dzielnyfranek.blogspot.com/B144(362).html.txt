Franulek wybudzony po badaniu spokojnie zasypiał w "domu" Przepraszam, ze wczoraj się nie odezwałam już, ale byliśmy wykończeni i po badaniu i po naszym maratonie opolsko- katowickim. Musiałam też przetrawić wynik eeg. Franulek był bardzo dzielny, niestety koszmarnie zestresował się nowym gabinetem, nakładaniem czepka - znacie to - krasnalek płakał tak bardzo, że dzis ma az wybroczyny na buziaku, niestety też zwymiotował:( Usypianie trwało jakieś 20 min. Najważniejsze że mały dał się zbadać. Po eeg okazało się, że Franio..nie spał. Nie rozumiem tego do końca, pani technik powiedziała że też tego nie rozumie - w czasie snu w zapisie eeg nie ma cech snu. W ogóle nie zarejestrowano wrzecion snu. Ale do rzeczy. Na końcu opisu badania jak byk drukowanymi literami jest napisane: ZAPIS NIEPRAWIDŁOWY. W treści m.in.: "W zapisie wystąpiły liczne nienapadowe grupy i serie fal delta i theta głównie średnio i wysokonapięciowe."    Doktor dość długo przeglądała zapis. Powiedziała mi, że wg niej nie są to zmiany napadowe, lecz wynikają one ze zmian niedotlenienno-niedokrwiennych w mózgu. Pytała mnie o wynik MRI - ostatnie a zarazem i pierwsze w swoim życiu, Franula miał w wieku 2,5 mies. Dr opisująca badanie nie znała wcześniej Frania. Robiąc opis pytała mnie: czy dziecko ma problemy z uszami? Czy dziecko ma problemy z brzuszkiem? itd.. Kurcze, nie wiem jak to interpretować.. Tzn wiem, że jest podejrzenie, że uszkodzenie słuchu jest pochodzenia centralnego, ale dlaczego pytała o brzuszek? Będę zaraz dzwoniła do naszej dr. Teraz już muszę kończyć, bo zaraz śniadanie a potem lecimy do domu.  Dziękuje Wam, że myśleliście o naszym krasnalku i trzymaliście wczoraj kciuki za wynik badania.    Piątek rano, krótko przed powrotem do domu,robaczki jedzą śniadanie -  ależ to był słodki widok!:) 