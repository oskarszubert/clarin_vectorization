A ty, wujek, masz w nosie to samo co i ja?  Matce dziś w nocy oberwało się od syna - prawy piętowy, prosto w lewe oko. No i matka fajnie nie wygląda a jeszcze mniej fajnie się czuje. Wujek Radek nieźle nam synia wyćwiczył;-) Nie wiedziałam, że chłopaki kung-fu przerabiają na rehabilitacji:) Oko boli i podpuchnięte jest zdrowo.  Franiowi jednak wszytko jest wybaczone, bo pięknie dziś współpracował a ja rano od pani neurologopedki usłyszałam słowa, po których oczy zrobiły mi się dziwnie wilgotne (i to nie dlatego że podpuchnięte jedno).      - Dla mnie praca z Franiem to sama przyjemność. On ma ogromne możliwości, ogromny potencjał. Choć teraz praktycznie nie mówi, jest ogromna szansa, że będzie mówił.  Czego chcieć więcej? Gdzie poza samym Frankiem szukać motywacji?  Nigdzie.  On sam jest dla nas najlepszym motorem napędowym.  Franula bardzo starał się dziś powiedzieć tu, wychodziło mu ku/gu/u, ale TAK się starał, kurczak mały:) I za każdym razem gdy pokazał paluszkiem obrazek była chwila przerwy, potem ku/gu/u i pytające spojrzenie na nas:  - Dobrze powiedziałem? - Dobrze synek! Brawooooo!  Obiecuję publicznie, że NIGDY nie powiem do Krasnalka: "Synku, mógłbyś przestać mówić? Choć na chwilkę." Nigdy.          Na terapii w Prodeste Franula miał pół godziny zajęć, kolejne pół "ciocia Ewelina" rozmawiała z nami. W ubiegłym tygodniu dostalismy zadanie domowe - mieliśmy się zastanowić, w jaki sposób możemy sami sobie radzić z opanowaniem naszego ZSN (Zdenerwowania Stopnia Najwyzszego) w tzw. trudnych chwilach. Na moje nieszczęście (a może szczęście?) p. Ewelina powiedziała wtedy, że nie będzie nam dawała gotowej recepty, bo to by było jak odgrzany kotlet a my sami mamy dojść do tego, jak ten kotlet zrobić.  Hm.. jako nauczycielka muszę przyznać, że to jak najbardziej słuszna droga. Problem w tym, że za każdym razem, gdy dochodziło owych trudnych zachowań Frania miałam przed oczami...odgrzany kotlet:) Wizja ta kompletnie uniemożliwiała mi wejście na ostatnią orbitę ZSN. Chyba znalazłam swój sposób - wizualizacja odgrzewanego kotleta. To naprawdę działa.  Nie wiem więc czy odrobiłam zadanie domowe dobrze, ale na pewno skutecznie. Aaaa...wieczorne wciąganie czekolady w ilościach skrajnie nieprzyzwoitych też jest ponoc dobrym sposobem;-)  I na koniec domowe wyscigi samochodowe chlopaków.       Ps1. Mamy "kalendarzyki" z apelem o 1% dla Frania, gdyby jeszcze ktoś z Was chciał, bardzo chętnie wyślemy. Dziękujemy za Waszą pomoc:)  Ps2. Bardzo dziękujemy za Wasze głosy na nasz blog:) 