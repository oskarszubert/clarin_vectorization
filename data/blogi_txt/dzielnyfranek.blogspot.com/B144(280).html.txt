Pojechałam dzisiaj po Natalkę do szkoły.Mała podbiegła do mnie cała szczęśliwa i zaczęła słowotok (taki typowy natalkowy)- A wiesz, mamusiu, że 1.XII mamy koncert w filharmonii, będzie orkiestra  filharmonii i chór z Czech. Tylko mi nie mów, że na jakieś badania  wyjeżdżacie!Widziałam po jej minie, że to ostatnie zdanie dodała tak sobie, pół żartem pół serio.- Wyjeżdżamy, córciu..- Jak to??? Znowu?? Znowu nikogo nie będzie?? Ale ja chcę wziąć udział w koncercie!!! Jakie badania??- Warszawa , córciu..Wracałyśmy do domu w milczeniu.Natalka z łzami w oczach.Nie wiedziałam, co mam jej ZNOWU powiedzieć. Jak tłumaczyć, jakich słów użyć.Jutro wywiadówka, nas nie będzie, bo badania we Wrocławiu.11.XI dzieciaki mają koncert, ale 10.XI Franiu ma badania we Wrocławiu, cały  dzień, do późna. Myśleliśmy, żeby zwolnić Natkę ze szkoły i przespać się  gdzieś we Wrocławiu, wrócić do domu dopiero 11.XI, na spokojnie.. A tu  się okazuje, ze koncert jest. Ze łzami w oczach i wyrzutem w głosie  Natalia powiedziała mi:- I co, mam powiedzieć pani Monice, że nie będzie mnie na żadnym koncercie?! Ani 11.XI ani 1.XII?? Strasznie  się czuję w stosunku do Natalii. Ciągle coś zawalam(-y), głupio mi  dzwonić do nauczycielki  (jakkolwiek ocean wyrozumiałości) i tłumaczyć, ze znowu nas nie będzie, bo badania/wyjazd. Inni też przecież maja  dzieci, dzieci chorują, rodzice jakoś dają radę.. Byliśmy w tym roku  szkolnym może na 1 wywiadówce dopiero?..  Myślałam już o tym, żeby 1.XII jechać z Franiem do Warszawy pociągiem, tak jak  jeździłam do lutego tego roku. Dzięki temu Radek zostałby w domu i  poszedł na koncert.. Tylko poruszanie się na miejscu taksówkami jest koszmarnie drogie i niewygodne ale za to Natalka  nie musiałaby mieszkać kolejny raz u którejś z koleżanek.. Ostatnio się  zbuntowała. Powiedziała, że ma dość mieszkania „ciągle” u kogoś.    Ja  rozumiem wszystko, rozumiem ją..chciałabym być i na wywiadówce i na  koncercie, ale jest Franek, który musi jechać do lekarza. Jasne jest, co   a raczej kogo ZNOWU wybiorę.Wiem,  że Natalka teraz moich wyborów do końca nie zrozumie. I tak rozumie  ogromnie dużo. Więcej niż w swoim wieku powinna. Ale może chociaż jak  sama będzie mamą?.. Oby tylko do tego czasu nic w niej nie pękło..      A teraz czas spać. Zaraz mały obudzi się na karmienie a już za 5 godzin z kawałkiem pobudka.Tylko jakoś ten sen nie chce przyjść. Siedzę i myślę nad Natalką i nie wiem, co wymyślić..  Już  zdawało mi się, że udało nam się jakoś opanować sytuację a tu wypadł  teraz ten ciąg badań z Franiem i obawiam się, żeby nie było powrotu do kryzysu sprzed kilku miesięcy.. 