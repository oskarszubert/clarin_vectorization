Jeśli ktoś spyta mnie tu, czego potrzeba Franiowi, odpowiem: NICZEGO.  Jeśli ktoś zapyta, czy może coś podarować mu na Dzień Dziecka, powiem NIE.  A na urodziny? ZABRANIAM! Dlaczego? Wygląda na to, że dzieciom niepełnosprawnym, których rodzice prowadzą blogi, nie wolno niczego dawać w prezencie. Bo jeśli napiszę: Franiowi przydałoby się X, ale nie stać na to i jeśli ktoś by tę rzecz przysłał, to mogę zostać oskarżona o prowadzenie nielegalnej zbiórki publicznej bez pozwolenia Ministerstwa Spraw Wewnętrznych! Ba, nawet jeśli tego nie napiszę a ktoś przyśle Franiowi prezent, to też przestępstwo. Jak to dlaczego??  Niemożliwe??? Możliwe kochani, wszystko jest możliwe!! Od kilku dni toczy się postępowanie przeciw rodzicom Zosi za kredki i plastelinę, dziś wstrząsnął mną wpis z bloga Babci Gosi. Babcia Gosia, cudowna, mądra, kochana kobieta, gotowa zawsze służyć radą i pomocą, postanowiła zamknąć bloga. Tu możecie przeczytać dlaczego. W TYM MIEJSCU WIĘC OŚWIADCZAM: FRANEK NICZEGO NIE POTRZEBUJE NICZEGO NAWET OBAWIAM SIĘ NAPISAĆ CZEGO NICZEGO NIE POTRZEBUJE FRANEK NIE CHCEMY NIC FRANKOWI NIE MOŻNA DAWAĆ PREZENTÓW!!!! TEN BLOG NIE SŁUŻY PROWADZENIU ZBIÓRKI PUBLICZNEJ  Boże, co za chora rzeczywistość! To nie nasze dzieci są chore. Ja tego nie pojmuję. Nie ogarniam.  Babciu Gosiu!! Mam nadzieję, że nie zamkniesz bloga, że Twoje wpisy nadal będą pomagały innym rodzicom.. Jesteśmy z Tobą. Nie poddawaj się, proszę..    Edit: [zdanie które tu było musiałam wykasować - za radą osoby naprawdę nam życzliwej] 