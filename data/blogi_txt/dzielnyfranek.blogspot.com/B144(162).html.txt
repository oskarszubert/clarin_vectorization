Kochane Ciocie,  kochani Wujkowie,  wiecie, że mama co tydzień wyjeżdza do pracy do Jeleniej Góry. Wtedy my mamy w domu luzik:) Ostatnio jednak było trochę nudno i spytałem taty, czy jak mamy nie ma, to my moglibyśmy spędzać czas jakos tak bardziej fajosko. No i tata powiedział, że pomyśli. A Wy wiecie, że dorośli długo myślą, więc dopiero dzisiaj tata coś fajoskiego wymyślił.   Dzisiaj rano pojechałem z tatą do Prodeste. Bawiłem się z ciocia Eweliną (z tymi ćwiczeniami to ściema tak naprawdę, to nie są żadne ćwiczenia ino fajoska zabawa, ale nie mówcie rodzicom, bo oni to chcą zawsze wszystko na poważnie).  Jak skończyłem zabawę z ciocią, poszedłem do taty.  A tata nie był sam.  Normalnie były z nim dwie fajoskie ciocie.  Zobaczcie - wystarczy zostawić tatę samego na godzinę!  No i ciocie pojechały z nami do domu. Ja trochę popłakałem, żeby nie było, że tak sie cieszę, bo mamy nie ma, za to jadą z nami dwie fajoskie ciocie. Płakałem tylko tyle, żeby się ciocie nie przestraszyły i naprawdę nie poszły sobie.  Za to tata sobie poszedł a ja się bawiłem sam z ciociami! Ale było fajosko! Żadnego 'nie wolno', 'nie jedz słodyczy', 'nie pij coli', 'nie skacz po sofie', 'nie ciągnij Bolka za ogon', 'nie wkładaj ręki do ubikacji', 'nie pij wody z kranu', 'nie jedz z miski Bolka'. Dwie godziny wolności! Mogłem robić wszystko! I powiem Wam, że te ciocie nie były takie małe jak ja a bawiły sie normalnie jak ja. Czyli są normalni dorośli na świecie! Ha! A powiedzcie mi tak w ogóle, jak długo dziewczyny bawią sie klockami i samochodzikami?  Bo jak proszę Natalkę, to ona najchętniej książki mi czyta, ale samochodzikami bawić sie nie chce. A Natalka nie jest taka stara jak te ciocie przecież. Mam nadzieję, że jak mama znowu pojedzie do pracy, to ciocie przyjdą do mnie.  No i jestem bardzo ciekawy , co tata na jutro wymyśli:)     I jeszcze cos muszę Wam powiedzieć. Tak naprawdę to ja chciałem już dawno do Was napisać list, tylko rodzice ciągle mi przeszkadzali. Powiedzcie im proszę, że jak mnie już położą do łóżeczka i nagle coś usłyszą z sypialni, to żeby zaraz nie przybiegali, bo może mi zimno, może muzyczkę, może pogłaskać (a może w oponki naprykać?). No masakra normalnie (Natka mnie tego nauczyła). Ja tylko próbowałem do Was list napisać. Czy ja małym dzieckiem jestem, żeby zaraz z tą muzyczką i głaskaniem zaczynać? Dziś nawet kawałek ogórka korniszonego zjadłem! A to najlepszy dowód, że nie jestem już taki malutki. Tata obiecał, że w następnym tygodniu jak mamy nie będzie, golonkę dla nas zrobi.  Całuję Was mocno Franio 