Od sierpnia 2010 r. prowadzimy aukcje charytatywne na Allegro, z których cały dochód jest przekazywany na subkonto krasnala w Fundacji. Żeby otrzymać status aukcji trzeba spełnić szereg warunków i co kwartał prosić o przedłużenie statusu. Raz na rok trzeba przesyłać do serwisu dokumenty z Fundacji potwierdzające m.in., że dziecko nadal jest osobą niepełnosprawną. Dzięki uzyskaniu statusu aukcji charytatywnych nie trzeba za nie płacić prowizji. Jest to forma pomocy serwisu Allegro dla dzieci niepełnosprawnych.   Dzięki aukcjom poznałam wielu cudownych ludzi, którzy ślą nam słowa wsparcia, deklarują przekazanie 1% na Frania, kupując rzeczy u nas nierzadko zaokrąglają wpłacaną sumę z dopiskiem, że to na Frania. Każdy miły mail, gest pomocy jest zawsze ogromnie wzruszający.  Aukcje są dla nas ważnym źródłem pozyskiwania pieniędzy na leczenie i rehabilitację Frania, więc nie chciałabym z nich rezygnować. Fakt, kosztują dużo pracy i siedzenia nocami przy komputerze, ale dzięki nim zawsze jakaś suma wpływa na subkonto krasnala w Fundacji. Niestety aukcje mają też swoje ciemne oblicze - już kilka razy wirtualnie obrzucono mnie błotem, kilkukrotnie też ludzie próbowali mnie oszukać. Kurczę, sądziłam, że na tego rodzaju aukcjach będę trafiała tylko na ludzi, którzy mają serce na dłoni. Kolejny raz wychodzi ze mnie naiwna blondynka. Nie było tych niemiłych sytuacji dużo jak na te półtora roku, ale za każdym razem bardzo to wszystko przezywam... Nie potrafię się po prostu odciąć psychicznie od słów typu: aukcje charytatywne to oszustwo, naciąganie ludzi, biedne dzieci i tak nic z tego nie mają albo - Franiu nie wygląda na takiego potrzebującego, bo uśmiechnięty jak zdrowe dziecko, ja z kolei jestem oszustką i naciągaczką itp. Niestety nie spływa to po mnie jak po kaczce. Dlaczego to piszę? Bo przed chwilą dostałam kolejnego "miłego" maila:(  Czy niektórzy ludzie naprawdę nie mają nic innego do roboty????? Za każdym razem razem mam ochotę zapytać mi miła pani/miły pan ma ochotę się zamienić.. Boże, jak bym chciała siąść sobie teraz razem z mężem i dzieciaczkami zamiast ślęczeć przed komputerem i wystawiać cały wieczór aukcje! Ile bym dała za to, żebym w ogóle nie musiała prowadzić tych aukcji.. Czasem po prostu ręce opadają.. 