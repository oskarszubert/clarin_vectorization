Naleśnikowy potwór:) Myślę, że z umiarkowanym entuzjazmem możemy głośno powiedzieć, że Franulek zwycięża nad zarazem! Pierwszy raz bez antybola!!! Od wczoraj zmniejszyliśmy sterydy, żadnych innych wspomagaczy krasnal nie dostaje już. Zalegania są średniej mocy, katar coraz mniejszy. Normalnie Franula rozwalił zaraza śmiechem:)   Nasz dzielniacha dziś po tygodniowej przerwie znowu rozpoczął rehabilitację. Ciocia Natalia powiedziała, że fajnie współpracował. Super:)   W sobotę kupiliśmy krasnalowi pierwsze w życiu buty wiosenne!! Myślę, ze już niedługo przyjdzie czas na jakieś specjalne butki albo wkładki supinujace, bo stópki Frania chyba nie dadzą rady, ale narazie czekamy na decyzję specjalistów. Jedyna zasada, której musimy w tej chwili przestrzegać, to ta, że krasnal musi mieć buty dobrze trzymające podbicie i z miękką podeszwą zginającą się pod każdym kątem - buty na "E" te warunki spełniają;-). Dziś odebrałam kolejne orzeczenie Franuli. Tak jak mówiła doktor, Francik dostał papier na pięć lat. W poprzednim orzeczeniu miał wpisane w punkcie "symbol przyczyny niepełnosprawności" tylko 10-N. Teraz komisja wpisała: 10-N (choroby neurologiczne), 03-L (zaburzenia głosu, mowy i choroby słuchu), 05-R (upośledzenie narządu ruchu).      Pojutrze czeka nas wyjazd do Wrocławia (oby tylko jutro przyszła część do naszej srebrnej strzały i panowie mechanicy dali radę ją wymienić, inaczej będzie krucho..). Po powrocie z Wrocławia chyba od razu polecimy z krasnalkiem na pobranie krwi - w przyszłym tygodniu czeka nas wizyta u endokrynologa. Mam nadzieję, że TSH trzyma się w normie. I to wszystko na dziś. Prawie...:) Jeszcze tylko nieśmiało wspomnę, że podjęłam męską, ostateczną decyzję i złożyłam papiery na studia podyplomowe 'nauczanie przedszkolne i wczesnoszkolne'.  Po tyyyylu latach zasiąść po drugiej stronie...to dopiero będzie ciekawe doświadczenie:) 