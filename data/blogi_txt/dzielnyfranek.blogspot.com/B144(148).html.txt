Komunikacja à la Franek, czyli   bardzo niewerbalny sposób wyrażenia miłości do lodzików:)  Dzisiaj podczas zajęć w Prodeste Franula opowiadał pani Joannie o sobie.  Można by się zastanawiać, jak to jest możliwe, skoro krasnal nie mówi.  To jest możliwe.  Będą dowody:)  Komunikacja alternatywna to nie tylko gesty ale i znaki graficzne - my stosujemy piktogramy (Makaton także ma swoje znaki graficzne, jednak Franula od początku jest prowadzony piktogramami, więc przy nich zostajemy). Gdy pani Joanna pokazała nam, co też nasz synek o sobie mówi, naprawdę siedliśmy z wrażenia... W zakresie komunikacji Franula w ciągu ostatniego roku zrobił taaaaki postęp, że to się po prostu w głowie nie mieści. Powtórzę po raz setny: głęboki ukłon w stronę Prodeste. Dzięki terapii skrojonej na frankową miarę, Krasnal nauczył się wielu umiejętności, które jeszcze trochę ponad rok temu wydawały się nam być kompletnie poza jego zasięgiem. Jedną z nich jest komunikacja. To podstawa. Jak będzie z mową, zobaczymy. Najważniejsze jednak, że Franulka mówiąc bez słów potrafi przekazać to, co chce przekazać.   Oto dzisiejsze Franiowe opowieści:     Muchy są dla Franuli dużym problemem - kiedyś o tym napiszę.      Franulka od jakiegoś czasu już odróżnia dorosłych od dzieci, chłopców/mężczyzn od dziewczynek/kobiet  - informuje nas kilkanaście razy dziennie używając odpowiednich znaków, kim jest on sam, kim mama i tata oraz otaczający nas ludzie. Przekazywanie nam tych informacji sprawia mu ogromną frajdę.Krasnal bardzo bał się trampoliny, ale tylko małej, znajdującej się zazwyczaj w gabinetach rehabilitacyjnych. Od bardzo niedawna trampolina nie budzi już strachu w krasnalu - tu z kolei pokłon w stronę 'wujka Radka':)Poniżej dowód - zdjęcie z dzisiejszych zajęć         Ta wypowiedź w ogóle nas nie dziwi:)      Ta też nie:)Ale jak pięknie Franio wyraził swoje uczucia!! Krasnal jest zły, gdy nie wolno mu bawić się autkami:)  Na turnusie zimowym dowiedzieliśmy się podczas warsztatów dla rodziców, jak ważne jest nazywanie uczuć dziecka. Od tej pory, gdy Franio jest smutny, płacze, jest wesoły czy zły mówimy: - Rozumiem, Franio jest zdenerwowany/smutny itd. Chyba zaczyna to przynosić owoce. Franula opowiadał także pani Joannie, co ona ma narysować. I tak powstał ten oto rysunek:      Taką to opowieść wymyślił Franiutek. Ważne przy tym były terminy mały, duży, daleko, blisko - taaak, ćwiczymy stosunki przestrzenne;-)  Z rysunku jednoznacznie wynika, jakie wrażenie wywarła na Franiu niedzielna próba wejścia do kościoła (wszedł na minutkę, ale wszedł!). I chyba z tej wizyty zapamiętał starszą panią, która powolutku trzymając się barierki wchodziła do kościoła po schodach. A rowery? Czyżby krasnalek chciał udać się na kolejną wycieczkę rowerową? Rzeka zaś to zapewne Odra - Franula uwielbia na nią patrzeć. Dziś gdy przejeżdżaliśmy przez most zaczął płakać pokazując paluszkiem na rzekę - spytaliśmy, czy chce iść na spacer nad rzeką. Odpowiedź brzmiała 'tiiiiiiiiii'. Dużo myśli kłębi się w tej malutkiej główce.   Żegnamy się zdjęciem z dzisiejszych fikołków u 'wujka Radka'. Już niedługo popełnię opowieść o wujkowych metodach pracy z krasnalem;-) 