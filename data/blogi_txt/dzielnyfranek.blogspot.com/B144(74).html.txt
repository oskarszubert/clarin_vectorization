Taki szczególny prezent dostały nasze kochane dzieciaczki od cioci Kajki.. Bardzo się wzruszyliśmy. Dziękujemy, kochana!:) Myśleliśmy, że w tym roku choinki u nas nie będzie. Franula przeżywa jakąś gwałtowną fazę poznawania świata (wczoraj nie wiem jakim cudem wdrapał się na ławę), jakby chciał nadrobić czas spędzony w bezruchu. Serce rośnie, ale strach zostawić teraz krasnala na chwilę samego:) Bolek dzielnie towarzyszy Frankowi w jego małpich figlach, więc decyzja prawie zapadła. Plany pokrzyżowała nam ciocia Kajka (kochana, cudowna, czarodziejka-anioł) przysyłając nam w prezencie świątecznym bombkę z wizerunkiem dzieci.. No i jak ma nie być choinki?? Najwyżej osiwiejemy, ale choinka dziś stanęła!:)  Dzieciaczki same ubrały dziś choinkę Poooowolutku czujemy nastrój świąteczny:)A prezentów-dobrych wiadomości więcej!Wiktorek oddycha sam już od 70 godzin!!Michałek wczoraj przed północą rozintubował się i jest już prawie dobę na własnym oddechu!!Chłopcy chcą do domu, dość szpitali!:) My dostaliśmy informację o organizacji kolejnej zbiórki publicznej na rehabilitację Frania... Ten grudzień jest naprawdę szczególny.. Ps. Kochani, zaglądajcie na aukcje Kajki, mamy Stefka. Ona takie cuda tworzy.. Jest skromną, cichutką osobą o złotym sercu, sama głośno nie poprosi, żeby się nie narzucać... Stefek bardzo potrzebuje rehabilitacji, jego kręgosłup jest naprawdę w złym stanie..  Aukcje charytatywne Allegro Kajki dla Stefka 