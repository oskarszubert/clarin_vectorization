Jesteśmy tydzień nad morzem - to nasza nagroda w konkursie blogów "Na jednym wózku" Fundacji Promyk Słońca.  Pierwotnie zamierzałam opisać nasze promykowe wakacje zaraz po powrocie do domu, ale dziś Franula sprawił nam dwie tak kosmiczne niespodzianki, że stwierdziłam, że zachowanie ich tylko dla nas byłoby rzeczą karygodną. Tym większa radość, im więcej ludzi ją z nami dzieli:)  ﻿﻿         Niespodzianka nr 1. - Franuś, co chcesz teraz robić? Franula miga "bawić się". - Gdzie chcesz się bawić? Krasnal pokazuje paluszkiem w kierunku morza i MÓWI TAM (!!!!!!!!!!!!!!!!!!!!) Taaaa-daaaaam:) Franio mówi TAM:) Niespodzianka nr 2 Krasnal jeszcze w zimie tego roku nie dający się za żadne skarby świata przekonać do wejścia na basen (niezmiennie od trzech lat) dziś wszedł TAM;-)  I to dwa razy:) I z uśmiechem dookoła głowy! I szalał, jakby basenowe problemy nigdy nie istniały:) Mam dowody i nie zawaham się ich użyć: Poza tym mamy tu "nadpogodę" bałtycką - godziny z największym słońcem spędzamy na basenie (ha!) lub na zacienionym terenie ośrodka, jedzenie jest super (zbyt dobre, jak to dziś stwierdził pan mąż), wokół brak straganów gadżeciarskich (bosssssko). Generalnie bomba. Jeszcze opisze wszystko ze szczegółami po powrocie do domu.      Pozdrawiamy serdecznie Was wszystkich, szczególne pozdrowienia przesyłamy dla Fundacji Promyk Słońca - lepszej nagrody nie mogliśmy wygrać.                Ps. Mam nadzieję, że gdy Frankowy "wujek Radek" przeczyta o basenie, to padnie z wrażenia (na to w każdym razie liczę;-) 