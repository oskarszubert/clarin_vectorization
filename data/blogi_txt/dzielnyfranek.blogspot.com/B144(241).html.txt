Kuchnia turnusowa nie rozpieszczała nas, więc po powrocie do domu spytałam Frania czy ma ochotę upiec ciasto. Odpowiedź była jedyna możliwa: - Tiiiiiiiii. :) Szukając natchnienia na wariację na temat ciasta drożdżowego zajrzałam na blog Franiowej ciotki, BistroMamy, i znalazłam tam przepis na szwedzkie drożdżówki Jamiego Olivera. Jest on prawdziwym wyzwaniem, więc nasza wersja jest tylko wariacją na jego temat. Naprawdę warto było się nań porwać - drożdżówki wyszły palce lizać. Z przejedzenia ledwie ruszam palcami pisząc ten tekst:) Do wykonania ciasta drożdżowego użyłam 1 kg mąki, aby z drugiej części ciasta Francik mógł zrobić swoje ulubione suche drożdżówki.  Zapraszam na fotoreportaż:)    Skupienie godne mistrza;-)    Znajoma spytała mnie ostatnio czy często i chętnie piekę z Franiem.  Dość często, gdy tylko czas na to pozwala. Prawda jest taka, że Franula przenigdy podczas zajęć terapeutycznych nie włożyłby rąk do masy o konsystencji jak na zdjęciu obok. Przy cieście drożdżowym jest zawsze szansa, że da radę - w końcu motywacja jest bardzo silna - jak się uda, będzie pyszne ciacho do zjedzenia. Dzisiaj krasnal nie przebrnął przez ten etap, wrócił do wyrabiania, gdy ciasto miało już bardzo konkretną konsystencję. Wyrabianie cista, wałkowanie, zagniatanie bułeczek to poza tym najlepsze na świecie ćwiczenia dla małych rączek.  A czy chętnie to robię? Chętnie, jakże by inaczej, ale szczerze powiedziawszy jest to niezła szkoła opanowania i cierpliwości. W tym zakresie Franek jest naszym trenerem osobistym;-)            ﻿   Jeśli pokroicie ciasto w takie grube kawałki jak my to zrobiliśmy,   wyjdą wam buły mutanty:)     Pierwsza blacha wg przepisu BistroMamy wylądowała w piekarniku, więc Franio wziął się za blachę drugą, na której wylądowały bułeczki bez owoców. Czy widzicie tę precyzję ruchów?:) Musiałam użyć mocnych argumentów, by oderwać Frania od wałkowania ciasta - jeszcze chwila a wyszłaby nam drożdżowa firanka;-)         ﻿﻿   Kruszonki muszę zawsze zrobić bardzo dużo.  Franio ma wyjątkową fantazję podczas dekorowania nią bułeczek:)   ﻿   Modlitwa przedpiekarnikowa była, a jakże. Trzeba żarówkę w piekarniku wymienić, bo się przepaliła i obraz nie satysfakcjonuje Frania.      No i są wreszcie:) Degustatorzy zgodnie wystawili najwyższe noty Frankowemu dziełu:)     Sam autor sobie też. Oczywiście:)      ***    Dziś cieszymy się razem z rodziną Aleksa, że dzięki portalowi siepomaga.pl udało się zebrać całą sumę na fibrotomię, która odbędzie się już 1.08. Teraz trzymamy kciuki za Kubusia, którego do turnusu znaliśmy tylko blogowo-wirtualnie. W Ochotnicy mogliśmy poznać jego i całą rodzinę osobiście. Mamy ogromną nadzieję, że im, podobnie jak rodzinie Aleksa, uda się zebrać przez siepomaga niezbędną sumę na rehabilitację.    ﻿    Ps. Refleksje poturnusowe kiełkują w mojej głowie. 