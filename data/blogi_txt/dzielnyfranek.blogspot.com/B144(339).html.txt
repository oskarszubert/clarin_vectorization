Dziś będzie o wszystkim  po trochu. Jestem dziś w takiej-se kondycji psychicznej, więc dla poprawienia humoru zamieszczam jeszcze dwa zdjęcia z Terapii Wietrzenia Mózgu. Mózgu mi nie przewietrzą, ale chociaż humor poprawią:)  Jutro jedziemy z małym do Opola. Wyjazd zaraz po moim powrocie z pracy. Natulka leci znowu do znajomych nocować. Mam nadzieję, że po tej wizycie wreszcie napiszę kilka słów o terapii Franiutka wg. zaleceń z Prodeste. Postaram się w każdym razie.    Apetycik:)    Prosiłam tydzień temu z okładem o mega kciuki. Kolejny niemal pewny chętny na dom i...znowu klops:( Coraz trudniej to znosić. Może kiedyś, już na spokojnie, opiszę tu kulisy sprzedaży naszego domu i przejść z tym związanych. W każdym razie na teraz ogłoszenie o sprzedaży domu jest nadal aktualne. Będziemy Wam ogromnie wdzięczni za rozpowszechnianie informacji na FB i gdzie się tylko da.   A na koniec gorący temat ostatniego czasu - zbiórki publiczne. Przekopiowuję informację z bloga Babci Gosi: Tak więc wszystkich zainteresowanych zapraszam do zakupu w dniu jutrzejszym  „ RZECZPOSPOLITEJ” i odczytanie artykułu zredagowanego przez Panią Kamilę Baranowską w temacie Ustawy o zbiórkach publicznych , rok powstania tegoż Aktu Prawnego ….1933 r.   Czas na zmiany ?  Źródło  Ja w kwestii zbiórek-niezbiórek nadal koresponduję z naszą Fundacją. Obiecuję umieścić tutaj finalny owoc tej korespondencji.  No i to tyle na dzisiaj. I oby jutrzejszy dzień przyniósł lepsze wieści niż dzisiejszy. 