Żółwik, beczka i piąteczka - dzisiejsze pożegnanie Frania z p. Radkiem po SI  Kochani, weszliśmy w kluczową fazę naszej rewolucji. Kilka dni temu nastał czas ustaleń, uzgodnień, zaświadczeń, przeliczeń itd. Brutalna prawda jest taka, że o niczym innym nie potrafię myśleć. Stąd posty teraz rzadsze. Ale Wy rozumiecie to, prawda? Nadszedł czas decyzji. Dzisiaj mogę napisać, że wszystko wskazuje na to, że w grudniu będziemy już u siebie (!!!!!!!!!!!!!) Ha! Napisałam to:) i...o matko jedyna..sama w to nie wierzę:)... Ostatnie pół roku kosztowało nas ogromnie dużo nerwów, aż trudno sobie wyobrazić, że wszystko zaczyna się układać. Natulka tak się dziś wieczorem cieszyła - nasza kochana, dzielna dziewczynka.     Ulubiony znak Frania Jutro po godz. 20 jedziemy obejrzeć mieszkanie na listopad i ustalić kwestie techniczne. Ostatnie wynajmowane mieszkanie w Opolu.  Oby. Nie, bzdura - NA BANK ostatnie. ;-)   *** Bardzo, bardzo dziękujemy Wam za głosy na Franiowy Blog w konkursie. Jesteście naprawdę niesamowici.. 