Szaleją mamuśki...szaleją..;-)  Od wizyty u Laschków minął niecały tydzień a ja mam tyle pomysłów w głowie, że trylogię mogłabym napisać:)  Ania z Wymarzonego Domu zaoferowała już przekazanie kilku swoich grafik, więc projekt książki dla dzieci zaczyna przybierać coraz konkretniejsze kształty.  Dosłownie dzień po wizycie u Laschków otrzymałam maila z BabyBoom pt. "Mamy- działamy!".  Palec boży?:)  Oto treść maila:  Gotujesz, piszesz, założyłaś klub malucha, fotografujesz, uprawiasz sport, prowadzisz bloga, szyjesz, projektujesz, wymyślasz aktywności dla swojego dziecka, masz pasję? Jesteś mamą? Dołącz do naszej akcji. Do 31 lipca czekamy na Twoje zgłoszenie. Wszystkie zgłoszenia pojawiają się na stronie akcji, więc promujemy Cię od razu :-) W sierpniu wybierzemy 6 liderek. Zaprosimy je do działań, które ułatwią im realizację celów oraz pozwolą wygrać cenne nagrody.  Zaczęłam się zastanawiać, czy to nie byłaby droga do naszej książki - chęci i pomysły to jedno, sprawy finansowe to druga strona medalu. Napisałam więc szybko krótki tekst zgłoszenia (chyba zbyt krótki i zbyt ogólnikowy, ale już po ptakach) i pooooooszłooo:) Onieśmiela mnie tylko tytuł, który portal nadał tekstowi. Treść zgłoszenia jednak wyjaśnia, kto jest sprawcą zamieszania;-) Teraz trzeba ino trzymać kciuki. Jakąś drogę znajdziemy, żeby projekt 'książka' doszedł do skutku. Howk.         To jakieś kompletne szaleństwo..:) 