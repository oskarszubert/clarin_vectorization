...czyli opowiastka o tym jak dobrze jest mieć starszą siostrę:) W czerwcu Urwiskowo ogłosiło konkurs "Wszystkie łobuziaki mają coś do powiedzenia". W konkursie trzeba było podać zabawne powiedzenia dzieci. Napisałam wiec powiedzonka Natalki i... Franula dostał w nagrodę płytę z piosenkami dziecięcymi:) Jak to dobrze mieć starszą siostrę - siostra powiedziała, nagrodę zgarnął brat:)  Dla potomności, żeby nam nie umknęło, oto nagrodzone mądrości Natkowe:    Natalka, 5 lat, podczas budowy naszego domu:- Taaaatooo, pobawisz się ze mną?- A w co?- Ja będę taczką a ty taczkiem.Natalka, dawno-dawno temu:- Mamo, a czy ja jestem dla was łatwość czy trudność?Natalka, w drodze do przedszkola, 5 lat- Mamo, a co to znaczy 'asertywny'?- eeeeeeeee..noooooo... jak wiesz czego chcesz i nie dajesz się wykorzystywać- Acha. Czyli mam nie dawać cukierków w przedszkolu?Ta sama Natalka w wieku przedszkolnym:- Mamo, co to jest rozgód?  Na koniec dialog o którym kompletnie zapomniałam zgłaszając powiedzonka do konkursu. Mój ulubiony:) Krótko po wprowadzeniu się do naszego domu miał on miejsce, czyli Natka miała ok 6 lat.   Wracam do domu, drzwi otwiera mi Natalka i mówi: - Mamusiu, tata zdymał odkurzacz. ........................... O co chodziło? Tata odkurzał, silnik się zapalił, był dym...No i tak to tata zdymał odkurzacz..:) Mam nadzieje, że niedługo będę tu wpisywała złote myśli Frania:) *** Dzisiaj o godzinie 19 przychodzi kolejna rodzina zainteresowana zakupem naszego domu... Może tym razem?.. 