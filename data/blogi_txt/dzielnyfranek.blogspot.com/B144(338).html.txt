Nie miałam juz wczoraj wieczorem siły pisać. Zmęczenie wzięło górę.Wczoraj rozmawiałam z naszą kochaną ciocia Lilą (pielęgniarką z ERki we Wrocławiu), powiedziała, że Wiktorek jest 'fajny' (co oznacza tyle, że rokowania sią dobre), że to taki drugi Franuś..na maxa wytłumiony i straumatyzowany badaniami.. Zaczęto zmniejszać mu środki wytłumiające. Maluszek dostał najlepszy respirator, który dozuje ilość tlenu w zależności od saturacji. Dziś miała mieć miejsce próba odłączenia Wiktorka od respiratora!! Tak, tego Wiktorka, który to ponoć już beznadziejnym przypadkiem był.. Przed chwilą dostałam smsa od mamy Wiktorka - na oddziale dziś było duże zamieszanie (nie jest to rzadkość na ERce, wystarczy, ze jedno dzieciątko się pogorszy i już wszyscy są postawieni w stan najwyższej gotowości) i lekarze zdecydowali, że próbę zdjecia Wiktorka podejmą jutro. Nie chcą tu robić niczego na szybko.Teraz znowu moja prośba do was wszystkich - ślijcie proszę wszystkie dobre myśli i modlitwy ku Wiktorkowi. Niech mu się uda... Respirator to ogromny bój dla dziecka. Już wystarczy, dość się okruszek nacierpiał.. mamie Wiktorka tez należy się już troszkę normalności.Jak już maluszek zejdzie z respiratora, tylko krok od domu będzie go dzielił.. Aaaaa...i ponoć wszystkie nasze ukochane ciocie erkowe mówią na Wiktorka...Franuś:) Aż mi się oczy jakieś takie wilgotne zrobiły, gdy to usłyszałam.  My jutro rano lecimy z naszym krasnalkiem na trzecie z kolei badanie krwi (jedno badanie na tydzień).   A może jednak uda się schować?:) Jest we mnie nadzieja, że poliglobulia jest u małego stanem przejściowym - skutkiem ostatniego zapalenia oskrzeli, z którego jakoś tak wyjątkowo długo się podnosi. Cały czas leci berodual (rozkurczowo) i pulmicort (streryd), ale mały ciągle odkrztusza duże ilości wydzieliny. Za to wygląda na to, że udało nam się uciec przed wysiękowym zapaleniem ucha:) Franula bawił się dziś jakąś godzinę z Bolciem:) Chłopaki ganiali się wokół namiotu, Franek zaśmiewał się w głos:) Już nie wyobrażamy sobie życia bez pana Bolesława:) Jutro wieczorem na pewno się odezwę. 