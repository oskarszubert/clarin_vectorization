Najpierw chciałabym bardzo serdecznie podziękować pani red. Justynie Przyborowicz z Radia Opole za dzisiejszą  wzruszającą opowieść o naszym Franiu na radiowej antenie. Dzięki Pani mamy kolejną piękną pamiątkę w naszym domowm archiwum.  *** Franula od powrotu z turnusu jest wulkanem energii i uśmiechu.  Dziś nasz chłopaczek nie chciał wyjść z zajęć z "ciocią Eweliną"! Po zakończeniu terapii usiadł na materacu i pokazywał gest 'uczyć się'. U "wujka Radka" krasnal pracował jak cybrog i robocop w jednym:) Chyba nam kolejny prymus w domu rośnie;-) Jakby szczęścia było mało - Franiutek bardzo się wyciszył. Nie wiemy, o co chodzi, jak doszło do zamiany oprogramowania krasnalka, ale bardzo nam się ona podoba. Dziś po południu malował paluszkami, lepił bałwanki z plasteliny, przyklejał naklejki w książeczce... Patrzymy na Frania i napatrzeć się nie możemy.  I nacieszyć kolejnym skokiem w rozwoju.           Wczoraj rano odwiedziły nas panie logopedki z Polskiego Związku Głuchych w Opolu. Oczywiście przygotowaliśmy Frania na tę wizytę - tłumaczyliśmy mu, kto i dlaczego przyjdzie, zrobiliśmy  rysunek a krasnalek słuchał z uwagą. Gdy panie weszły, Franula przywitał je z taaaaaaaaaaaakim uśmiechem na twarzy:) Od razu rzucił się do ich toreb z pomocami naukowymi:) I UWAGA UWAGA!!!!! Franio po raz pierwszy zainicjował (!!) zabawę tematyczną (!!!!). Jak my na to czekaliśmy!!! Niby tak prosta rzecz, prawda? Mały krok dla ludzkości, ale wielki dla naszego małego-wielkiego człowieka:) Franiutek pięknie nawiązywał kontakt wzrokowy z paniami, naśladował zwierzątka, bardzo starał się, po prostu cudo. Panie co chwilę spoglądały na nas z takim niedowierzającym wyrazem twarzy i mówiły  - Ależ on jest świetny!  Nooooooo jest:) Przez chwilę myślałam nawet, że chyba wątpią w prawdziwość naszych opowieści. Nawet nazwy aparatów słuchowych zapomnieliśmy!!:) Ja nie pamiętałam ostatnich wyników ABR.. Matko jedyna, chyba ze szczęścia mózgi przestały nam pracować:) Gdy wyciągnęłam dokumentację krasnalka, zaczęłyśmy rozmawiać o konkretach i analizować wyniki badań słuchu krasnalka.  Nie wiemy jeszcze w jakie dni Franio będzie miał zajęcia z panią logopedką z PZG, ale to, że będzie miał, jest już pewne.   A tak sobie dziś z Franiutkiem porozmawiałam przy okazji malowania paluszkami: *** Z dialogów z Natką  - Mamo, a kto to dokładnie jest humanista? (Tłumaczę) - A ten drugi, ten...ścisłowiec. (Tłumaczę) - Hm.. a czy można powiedzieć, że ja jestem mieszaniec?   *** Z rozmów z panem mężem. Dziś wieczorem - Jako ojcu celebryty przysługują mi pączki już dziś! Mą odpowiedź przemilczę;-) 