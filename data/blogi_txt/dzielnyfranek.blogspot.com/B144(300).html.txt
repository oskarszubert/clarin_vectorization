Strasznie stresujący okres roku się zaczyna - apelowanie o 1%. Wszyscy rodzice znają ten stres. To, ile pieniedzy z 1% uda nam się zebrać, zdecyduje o ilości i jakości terapii, leczenia, turnusów rehabilitacyjnych itd. Bo fakt, że na NFZ nie ma co w tej kwestii liczyć, jest niestety smutną oczywistą oczywistością.     W Fundacji Dzieciom "Zdążyc z Pomocą" czeka na zatwierdzenie apel o 1% dla Francia, który zamieszczam w tym poście. Mam nadzieję, że lada dzień otrzymam zielone światło i apel poleci do druku i że w ciągu dwóch tygodni będziemy mieli już go w domu (dane potrzebne do rozliczenia 1% są dokładnie takie same jak w ubiegłym roku). Bardzo byłabym wdzieczna, gdybyście nam pomogli w jego dystrybucji tak jak w ubiegłym roku. Jesli tylko ktos z Was chce i może przekazac ten apel dalej - rodzinie, znajomym, pracownikom, prosze dajcie mi znać mailem. Gdy tylko otrzymamy te apele (format wizytówki), zaraz bym Wam je przesłała. Teraz zrobię to, czego nie cierrrpię - powiem kilka słów o pieniądzach - dla zobrazowania wydatków, jakie ponosimy na terapie krasnalka. 1 x SI 70 zł, 1 x neurologopeda 90 zł, 1 terapia w Prodeste 80 zł, turnus ok 6 tys., rediagnoza 300 zł. A jeszcze musimy ruszyć z rehab ruchową i hipoterapią, ta ostatnia już na wiosnę. Nie wspominam już o kosztach wkładek dousznych, przegladów aparatów słuchowych, wizyt u endokrynologa, okulisty, leków i wielu innych. Smutna prawda jest taka, że potrzebne są duże pieniądze TERAZ, żeby Franio był samodzielnym człowiekiem.     Przy tej okazji jeszcze raz z całego serca dziękujemy wszystkim tym, którzy do tej pory przekazali 1% podatku na Frania, brali i biorą udział w aukcjach charytatywnych, zbiórkach publicznych i przekazują darowizny na subkonto krasnalka. Franek swoje zdrowie i niewiarygodne wręcz postępy zawdzięcza nie tylko nam, lecz także, czy raczej przede wszystkim, Wam - Waszej pomocy. Bez Was my sami naprawdę nic byśmy nie zdziałali. Żadne słowa nie wyrażą naszej wdzięczności. Franek ogłosił koniec pisania posta;-)  Edit 6.XII.2013 Na koniec opisałam sprawę projektu ustawy, w tekście zawarta była prośba o zajęcie stanowiska. Tekst edytowałam, bo sprawa juz nieaktualna. Tu opis, o co chodzi: Forum Fundacji Bioderko. 