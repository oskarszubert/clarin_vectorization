W związku z licznymi zapytaniami i o Franiowy turnus i poganianiem mnie w tej kwestii spieszę z wyjaśnieniem: mam zaległości blogowe, bo  1. pracy ogrom,  2. Natka chora (już powoli staje na nogi),  3. infekcja Natkowa przepełzła na mnie i ma się coraz lepiej, zaraza.  W związku z tym wspomnienia turnusowe przybiorą dziś przede wszystkim formę fotoreportażu. Ale i też nie ma co za wiele pisać - zdjęcia wystarczą, bo powiedzą wszystko.   Nie pytajcie tylko, o co chodzi z koroną - za Chiny Ludowe nie potrafimy zinterpretować faktu umiłowania korony przez krasnala. Przyjechała ona z nami do domu i Franc nadal nam miłościwie króluje, co nas lekko niepokoi. Czyżby omnipotencja krasnala wchodziła w fazę galopującą?...;-) Porównując ten wyjazd z ubiegłorocznym i kontakt Frania z dziećmi, mogę napisać tylko, że ... po prostu nie ma czego porównywać. Krasnal zrobił tak niewiarygodne postępy w obszarze kontaktów z innymi dziećmi i zabawy, że chwilami zdawało mi się, że mam przed sobą zupełnie inne dziecko niż rok temu.  Był wprawdzie w trakcie turnusu jeden bardzo trudny moment, ale opiszę go kiedy indziej, bo muszę jeszcze całą sprawę przemyśleć i przedyskutować z terapeutami Francika. Spacery, duuuuużo spacerów            Zdzisiek był wszędzie Dla mnie osobiście bezcenne były nocne rozmowy z rodzicami innych dzieciaków, wymiana doświadczeń, spostrzeżeń i refleksji. Z takich rozmów człowiek wynosi ogromnie dużo.  A jak mi odwagi werbalnej starczy, popełnię wpis o echolaliach stosowanych - także pokłosie rodzicielskiej wymiany doświadczeń;-)  A teraz ... taaa-daaam - przedstawiam Wam pierwszą Franiową sympatię - cudowną, delikatną, przesłodką Kingusię (i tu oczekuję westchnień i zachwytów ciotek i Prababki).             *** Na zakończenie kilka zdjęć z dzisiejszej tłustej środy. Ponieważ Franio ma jutro tournee lekarskie, trzeba było więc tłusty czwartek zorganizować w środę. Po zapowiedzi we wtorek na stronie Frankowej na FB, że następnego dnia u nas będzie tłusta środa ciotki obiecywały, że wpadną na faworki i co?? Na obietnicach się skończyło. Nasmażyliśmy tonę faworków - sąsiedzi skorzystali;-) 