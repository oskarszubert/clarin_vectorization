W mijającym tygodniu dostaliśmy w PZG zlecenie na zakup aparatów i zaświadczenie, że Franiu musi nosić aparaty słuchowe. Omówiłam z panią protetyk możliwości wyboru aparatów dla krasnala. Zdecydowaliśmy się na aparaty ze średniej półki, porównywalne z tymi, które Franula ma teraz wypożyczone z banku aparatów.  W najbliższą środę mam otrzymać dokładny kosztorys zakupu aparatów. Orientacyjnie jest to koszt rzędu 11 tys. NFZ daje dofinansowanie w wysokości 3 tys.Jakiś czas temu pisałam tutaj, że internetowa ciocia Frania, Kajka, wpadła na pewien pomysł.. Nie chciałam wtedy pisać tutaj o szczegółach, bo przedsięwzięcie wydawało mi się zbyt nierealne.. Ale dzisiaj jest już realne - ruszyła aukcja na Forum Muratora. Dochód zostanie przekazany na subkonto Frania na zakup aparatów!! Trudno mi nawet wyrazić jak bardzo się cieszymy, jak jesteśmy wzruszeni i jak ogromna jest to dla nas ulga.. Trudno mi w to ciągle uwierzyć..Kochani.. nie wiem który już raz chciałabym Wam z całego serca podziękować.. Nie znajduję słów po prostu. Siedzę tu i myślę, co tu napisać, ale jakoś kiepsko mi to idzie.Powiem więc jeszcze raz tylko po prostu: dziękuję.Trudno z takim wsparciem nie wierzyć, że się nie uda.. Co uważniejsi czytelnicy franiowego bloga zauważą pewnie, że z prawego panela zniknęła informacja o stanie zbiórki na aparaty. Te pieniądze, które do tej pory wpłynęły na ten cel (3.300) przeznaczymy na turnus w styczniu 2012 r. (koszt to 5 tys). Na tym turnusie Franula codziennie będzie miał m.in. zajęcia z neurologopedą. Byliśmy już na turnusie ELFa w lipcu b.r. Jakość zajęć była na najwyższym poziomie, dlatego tak bardzo zależy mi, żeby pojechać z Franiem na turnus w styczniu. Same aparaty nie załatwią sprawy. Franula potrzebuje teraz dobrego treningu słuchowego i doświadczonych logopedów. Właśnie dlatego jeździmy z małym co tydzień do Wrocławia na terapię słuchu i z tego powodu ogromnie zależy nam tez na turnusie styczniowym.  A krasnalek zaczyna mówić ba-ba, beeee, ma-ma, ta..:) Narazie skupia się na powtarzaniu po nas, ale...słyszy! I mówi! Boże, mam nadzieje, że niedługo Franulka zacznie sie do nas zwracać jakoś..zacznie nas wołać..powie ta-ta, ma-ma, Nat- ka.  Na pewno, już niedługo.. 