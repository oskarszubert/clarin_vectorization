krótka rozprawa o łasce bożej   30 lipca 2012        16 komentarzy                 Bo jak to w życiu jest. Raz lepiej a raz całkiem nie. I chwila czasem człowieka zaskoczy. Najczęściej zaskakuje w sumie.  I wczoraj było tak inaczej, słońce nad głową i niebo niebieskie jak w Rzymie. I trawa pachniała i choć trochę wypalona, szczęściem malowana mocno była zielona.   I dzieci tańczyły skocznie i takie ukojenie radości, spokojne serce i uczucie, że wszystko jest jak należy. Wczoraj to było. A potem jedna mała chwila i z trudem oddycham i z trudem powstrzymać mogę rozpacz.   I czy na pewno ode mnie zależy tak wiele? Czy na pewno ja kuję swój własny los? To skąd te nagłe przypadki? Skąd te czyhające chwile na nasze szczęściem owiane dni?     I wczoraj był dzień i dzisiaj jest dzień. Tak samo upalny i tak samo pogodny. Trawa kolor zmieniła jednak. Zielona jest dużo mniej.  Czy życie jest, tak zwyczajnie JEST? A my mu tylko domalowujemy swoim stanem duszy i umysłu całą resztę?      Bo nieszczęścia spadają na nas. I te gromy z jasnego nieba rozbijają w drobny mak nasz słodki, zwykły dzień. A mając te swoje zwykłe dni, ciągle marzymy o więcej, o lepiej, o pokaźniej... Szukamy szczęścia ostatecznego, które jak się potem okazuje było w nas tamtego dnia. Tylko, że już dnia tamtego nie ma.  I gdy nieszczęście rozwija nad nami swój płaszcz, dopiero wtedy szczęście wczorajszego dnia zaczyna mieć znaczenie. Zostaje rozpoznane.    Chciałabym więcej doceniać w życiu, niż chcieć. Chciałabym przesunąć horyzonty własnego umysłu.. by dostrzegać radości, których radościami nie nazywam, by widzieć piękno w rzeczach nie tak pięknych na co dzień.. by nieszczęścia spadającego jak jasny grom nie traktować jako konsekwencji własnych pomyłek. Bo nie zawsze tak przecież jest. Nieszczęście. Zdarza się. Każdemu. Zdarza się nieprzewidziane i z niczyjej winy. Zdarza się dobrym ludziom i złym. Świadomym i nie. Bo tego żadna świadomość życia nie zmieni, że gromy czasem z nieba spadają na nasze mądre i doświadczone głowy… i na nic tu siła mądrości. Na nic. Tu tylko pomóc może czas.         i.w. Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie.      Wyślij pocztą e-mail  Udostępnij w usłudze Twitter Udostępnij w usłudze Facebook         Posted in doceniac szczescie, nieszczęście, przypadek 