mieć odwagę...   7 lipca 2012        22 komentarzy Zacznę od krótkiego wierszyka, który wysłała mi parę tygodni temu przyjaciółka:    Jedzie mężczyzna w tramwaju i myśli:  - Żona – zołza,  Przyjaciele – oszuści,  Szef – idiota,  Praca – beznadziejna,  Życie do dupy….  Anioł Stróż stoi za jego plecami i zapisując to wszystko myśli:  - Ale dziwne życzenia, i to codzienne, ale cóż mogę zrobić, muszę je spełniać….     Myślę, że życie to nie przypadek. Szczęście to nie przypadek. Powodzenie, niepowodzenie, dobry czy zły los, lepsze czy gorsze dzieci…  Szczęście nie wejdzie drzwiami, których mu nie otworzysz. Daczego czasem tak ciężko jest nam pociągnąć za klamke?  Odpowiedzi na to pytanie musimy poszukać w sobie. Był taki czas, gdy godzinami czekałam na męża aż wróci z pracy. Był taki dzień, gdy płakałam bo dziecku wychodził kolejny ząb a ja byłam tak niewyspana, że rano kawę zalewałam mlekiem zamiast wrzątkiem.. Był taki czas, gdy myślałam, że wyznacznikiem mojego szczęścia jest godzina, o której wrócił mąż i wreszcie zajął się gromadką rozszalałych dzieciaków… ciągłe pytania, pretensje, żal, smutek, wkurzenie i frustracja, … I nagle...  Ona.. moja przyjaciółka, z większą ilością dzieci, z mniejszą ilością czasu, z większym bałaganem, mniejszym domem, z większym tym a mniejszym tamtym.. a taka szczęśliwa! a taka radosna! a tak jej się powodzi! Jak ona śmie by tak jej się powodziło?!! przecież to mi powinno! Przecież to ja teoretycznie mam większe predyspozycje do szczęścia!…   I tak któregoś dnia.. nagle, tak po prostu, przyszło mi do głowy, że rzeczywistość jest taka jak my ją postrzegamy, a "rzeczy są takie, jak na nie reagujemy".. a efekty takie, na jakie zapracujemy..     Kwestię spojrzenia odkryłam późno.. straciłam mnóstwo dni i ważnych chwil, przegapiłam masę znaczących momentów… ale nie ma tego złego… no właśnie ...    Moje życie zmieniło się całkowicie, choć niby nie zmieniło się wcale!  Przestałam być smutna.. zaczęłam żyć a nie czekać :-) zaczęłam działać a nie myśleć, że mi się należy! Zaczęłam zdobywać szczyty bo pozwoliłam na to sama sobie. Teraz myślę jakie to było oczywiste, przestać być szczęśliwą "ze względu", a zacząć być szczęśliwą "po prostu" :-)   Otworzyć oczy…  na możliwości, na przyczynę i skutek, na siłę wewnętrzną, która w każdym z nas drzemie.     Czy to jest proste? Prawdopodobnie nie. Czy możliwe? Jak najbardziej!   Pierwszy krok, to pomyśleć o życiu, jak o czymś, co sami kreujemy a nie o czymś, co płynie goryczą i rzuca losem złym czy dobrym na prawo i lewo.    i.w.          Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie.   i.w.    Wyślij pocztą e-mail Udostępnij w usłudze Twitter Udostępnij w usłudze Facebook 