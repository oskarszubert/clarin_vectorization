średniowystarczalność na celowniku   28 września 2012        61 komentarzy                   Kiedyś byłam kobietką. Podawałam walizkę mężowi czy chłopakowi.. no bo ja mam nieść?   Gwoździ nie lubię nadal.. no ale czasem wbijam ..skoro umiem ubijać schabowe machając młotkiem, to i gwóźdź jakoś się wbije. Kobietką byłam niewinną i taką lubiącą być noszoną na rękach.. nieporadną trochę. Nic w tym złego. Nic. Robiłam swoje. Byłam zawsze odpowiedzialna. Ale lubiłam sobie czasem czegoś nie umieć, nie móc.... udawać, że nie umiem.  I wtedy cieszyć się, że ktoś zrobi coś za mnie. A ja odpocznę sobie, albo paznokcie pomaluję, a może poudaje, że jestem zmęczona taka.   Nadszedł jednak moment.  Pomyślałam sobie, że siłę w sobie mam wielką :-) Przełożyło się to na wszystkie płaszczyzny mojego życia. Super. Bo nic piękniejszego dawno mi się nie przytrafiło.    Czuć, że może się wszystko. Czuć, że ja i tylko ja mam wpływ na swoje życie. I tylko ja mogę zarządzać zdarzeniami, problemami, gromami z nieba i radościami obezwładniającymi.   Po raz pierwszy poczułam, że niemożliwe jest możliwe a konieczne zaczyna być niekonieczne.    Same plusy sobie myślałam.   I kobietka zaczęła być samowystarczalna. A ile radości to mi sprawiało.. ile zadowolenia, a zdziwienia.. bo, że ja? nie do wiary…i nawet TO? no niemożliwe.   Wszystko mogę, i ten gwóźdź już nawet.. to dlaczego mam szafki nie wnieść z samochodu na piętro.   A to i zniosę od razu starą. A to jeszcze i tamto.. Za Ciebie to mam zrobić?.. nie ma problemu zrobię.. bo czemu nie..     Tylko jak teraz być zmęczoną i malować sobie te paznokcie? Jak powiedzieć, że to mężczyzna zamawia hydraulika. Że on czasem też z dzieckiem może na szczepionkę…     Kobietką być. To piękna rzecz. Niezdarną czasem. Uroczo stojącą z tym kartonem do przeniesienia, nie wiedząc jak go ruszyć.  Zagubioną mniej lub więcej. I samowystarczalną czasem więcej a czasem mniej.   Bo to chyba o umiar chodzi.  Umiar. Znam to słowo. W teorii znam je doskonale.     Ale może jak we wszystkim, i tu potrzebna jest droga. Początek, środek i koniec. Wyboje, zakręty, rozdroża. Może muszę dojść do kolejnego wzgórza, by zobaczyć, co jest za nim.  Może przede mną ten umiar i samowystarczalność kontrolowana ;-)    Lubię robić wiele rzeczy sama. Lubię liczyć na siebie. Lubię myśleć, że mam moc. Ale czy ja nie lubię jak mnie na rękach noszą? Z tego co pamiętam.. to lubię :-)                                        Może i luz w życiu jest tak samo ważny jak odpowiedzialność..   Mój osobisty luz sprzed dwóch tygodni poniżej. I ten dzisiejszy też.. bo nigdy wcześniej bym tego zdjęcia wam nie pokazała.. Pokazuję, bo to właśnie ja.. lubię czasem pochodzić boso w ładniej sukience. Czasem pod kinem, jak szpilki uwierają.. zawijam jeansy i idę po parkingu do samochodu boso. Z dziewczynami moimi, które patrzą i pytają: mama, a nic Ci się w nóżkę nie wbije? I tak wtedy mi cudownie, że ktoś i o mnie się czasem zatroszczy.         i.w. Jeżeli masz problem z wstawieniem komentarzu - odśwież stronę! Jeżeli wstawiony komentarz wyświetlił Ci się 3 razy - nie przejmuj się! Będzie jeden po pewnym czasie.        Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.         Wyślij pocztą e-mail  Udostępnij w usłudze Twitter Udostępnij w usłudze Facebook         Posted in kobieta czy kobietka, kobietką być, liczyć na siebie, samowystarczalność 