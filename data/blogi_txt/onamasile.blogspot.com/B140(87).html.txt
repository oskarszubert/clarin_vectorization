rozpędzony ten czas   4 sierpnia 2012        22 komentarzy Otóż ja ciągle gdzieś gonię. Szybko robię masę rzeczy. Ja nawet szybko odpoczywam. Nie daję sobie często prawa do posiedzenia spokojnego.. takiego przez parę minut, nie godzin!  Bo w głowie wtedy walka, taka wewnętrzna, czy jeszcze chwilę pobyć tu, czy pędzić dalej bo coś jest już na już…  Szybko też sprzątam. Szybko chodzę. Dość szybko, bo w szpilkach przymusowo wyhamowuję.   Szybko piszę na komputerze i dlatego wszystko zawsze mam podkreślone na czerwono.   Szybko budzę się rano.. bo ja nawet w wolne dni od pracy, szkoły, obowiązku.. nastawiam sobie budzik! Nie marnuje się czasu na sen przecież.  A jem jak szybko! Mój teść ciągle mnie upomina i przypomina, że człowiekiem jestem, nie kaczką. Ale ja się tylko uśmiecham i dalej łykam swoje.   I ja szybko też myślę, szybko analizuję rozwiązania i podejmuje szybkie decyzje.  Nic prawie, nie zostawiam na potem.     Ale jedno robię pomału.    Żyję pomału. Spieszę się z wieloma rzeczami w życiu, ale jednak żyję pomału. Pomału dniem każdym i kolejnym. Staram się, uczę się nie tracić nic z danego dnia. Nadać chwili znaczenie. Takie, które sprawi, że kiedyś chwila będzie sensem wspomnienia.   I może nie doceniam idealnie. Ale zdałam sobie sprawę, że doceniam wiele. Dziś doceniam siebie. Za to, że życie degustuję. Zwykłe te. Że kocham je jak Edyta Gepert. Że oglądam, wybieram, zastanawiam się nad rozwiązanym butem.. albo i zdjęcia mu robię. A dzieci moje uczę, że pędzić trzeba czasem, ale najszybciej pędzić trzeba za swoim sercem i przekonaniem.    Pomału patrzę na ten szybki świat każdego dnia. Pomału chłonę każdy jego smak.  Bo dziś już wiem, że nic nie jest dane na zawsze.  Że o własne życie, i własny mały spokój czasem trzeba zawalczyć. Podejmować decyzje niełatwe, niepopularne, przełamać w sobie strach. Stawiać się światu i ludziom.   W pojedynkę czasem.   Ale jak bardzo warto.  By potem dusza i ciało wolnością spało spokojnie przez całą noc.                                            i.w. Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie.            Wyślij pocztą e-mail  Udostępnij w usłudze Twitter Udostępnij w usłudze Facebook         Posted in kochać życie, walka o spokój, wolność, życie po swojemu 