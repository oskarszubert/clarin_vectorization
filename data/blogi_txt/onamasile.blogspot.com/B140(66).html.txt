ona ma siłę w followerze    23 marca 2013        66 komentarzy Kolejna miła niespodzianka obudziła mnie przedwczorajszego poranka.   Blog ona ma siłę został doceniony przez magazyn follower.  W rankingu magazynu blog dostał cztery i pół gwiazdki i został numerem 1 :)  Kwietniowe wydanie magazynu tu. My jesteśmy na stronie nr 15. Pod spodem na zdjęciu właśnie strona 15. A poniżej opis tego co strona zawiera bo chyba słabo widać :)           Ona ma siłę - nasz numer 1  „Ona ma siłę, nie wiesz jak wielką…” śpiewa Anita Lipnicka z zespołem Varius Manx. Słowa i melodia same pojawiają się w głowie nie tylko za sprawą nazwy bloga. Drzemie odczuwalna siła i niebywały potencjał w kobiecie, która jak każda z nas, jest bohaterką swojego życia. Pisze o macierzyństwie, małżeństwie, o chwilach i momentach w swoim życiu. Autorka zwraca uwagę na minuty, sekundy, które przez większość są pomijane w natłoku codziennych spraw i obowiązków. „Spotykamy na swojej drodze ludzi różnych. Jednych omijamy, o innych potkniemy się, mówiąc przepraszam nawet w oczy nie spojrzawszy. Na innych zatrzymamy się na moment. Ale często pojawiają się i Ci ludzie, od których bije taki blask, że nie sposób przejść obok. Minąć i wejść do apteki po plaster. Tacy ludzie zastanawiają. Powodują, że stawiamy siatki z zakupami i przyglądamy im się.” Piękne, prawda?  Blog o poszukiwaniach kobiety we współczesnym świecie, drogach, którymi kroczy i tych którymi uczy się nie iść… Internetowy pamiętnik opisujący zwykłe sprawy w niezwykły sposób. Pozwalający spojrzeć na codzienność z zupełnie innej, lepszej perspektywy. To bogata w uczucia, emocje i wspomnienia otwarta księga życia kobiety, opatrzona idealnie dobranymi zdjęciami z jej życia. „Ona ma siłę” otrzymał specjalne wyróżnienie w VII edycji konkursu dla wszystkich polskojęzycznych blogów. Według komisji konkursowej wywarł wpływ na rozwój polskiej blogosfery. W uzasadnieniu czytamy: „za czarowanie zwykłej szarej codzienności; za znajdowanie piękna w każdym dniu, który przeżywamy; za styl, klasę i entuzjazm”. Trudno się z tym nie zgodzić!       Bardzo dziękuję redakcji za tak miłe słowa i za docenienie mojego bloga :)      A sam magazyn ja odkryłam wraz z dniem otrzymania tych gwiazdek ;) Ale bardzo podoba mi się pomysł na zebranie informacji o trendach z internetu w jednym miejscu.   Czasem można się pogubić w tych wszystkich internetowych zakamarkach. Trendach, nietrendach, hitach, obciachach, lajkach, subskrypcjach i czym tam jeszcze nie wiadomo. Bo często nie wiadomo! Przepadamy w tym zawrotnym tempie rozwoju wirtualnego. I tu wkracza follower, który stara się tempa dotrzymać i rzetelnie przedstawić nam owe trendy. Nie wiem jak wy, ale ja chętnie pośledzę :)     To tyle chwalenia się :) Miłego weekendu wam życzę :)     i.w. numer kwietniowy followera TU                      strona internetowa followera TU       funpage followera TU      Wyślij pocztą e-mail  Udostępnij w usłudze Twitter Udostępnij w usłudze Facebook         Posted in wyróżnienie 