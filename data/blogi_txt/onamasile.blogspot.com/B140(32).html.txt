I za parki....   11 października 2013        124 komentarzy Tydzień temu wybraliśmy się do pobliskiego parku. Naszego ulubionego.   Pogoda była przepiękna. Ciepło. Słonecznie. Jesiennie.     Nasze amerykańskie jesienie takie właśnie są. Liście plączą się pod nogami a na dworze nadal ciepło.  Odcienie złota, czerwieni, pomarańczy. I najprzyjemniejszy na świecie chłód wieczorami.     Amerykę kocham nie tylko za to.     Bo kocham ją też za nauczycieli.  Za szerokie ulice.  Za sąsiadów. Za badania w szpitalu pełne szacunku.  Za domy spokojnej starości, w których rzeczywiście spokojnie.   Za zapach magnolii na wiosnę.  Za pytania na ulicy zwyczajne, o buty, włosy, samopoczucie.  Za patriotyzm. Ten kiczowaty też.  Za parki i place zabaw. Bez szkieł i niedopałków.  Za cierpliwość do dziecka i staruszki.      Za możliwości rozwoju.    I za najpiękniej pachnące świece.  I że mnie na te świece stać.    I że nie boję się choroby. Bo idąc do lekarza mam pewność.  I że nikt nie powie tu, że dziecko szuka miłości i sprowadza podstępnie biednych księży na złą drogę…    Za prawdę w życiu, w szkole, i w warzywniaku.        Za moją spokojną pewność jutra kocham.   I za pewność spokoju moich dzieci.    A mając spokój w posiadaniu, o wszystko inne wystarczy zawalczyć.           Pod spodem jesień o której mowa. I ten nasz ulubiony, Plawicki Park. Właśnie zdałam sobie sprawę, że dokładnie rok temu październikową niedzielę spędzaliśmy w tym samym parku w bardzo podobnej scenerii. Kto ma chęć cofnąć się z nami o rok, zapraszam tutaj ;)      i.w.      Wyślij pocztą e-mail Udostępnij w usłudze Twitter Udostępnij w usłudze Facebook 