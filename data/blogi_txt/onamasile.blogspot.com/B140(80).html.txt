bo tyle wiemy ile trwa dziś   27 marca 2013        80 komentarzy Budzisz się pewnego dnia i nic nie jest jakie było dotąd. Przecież zawsze chciałaś zmian.   Nic nie jest już takie nudne, żmudne, nijakie.  Nie o to ci chodziło? By w końcu przerwać rutynę?     Budzisz się pewnego dnia i  twoje dziecko jest dziwnie blade.   I od tego dnia zmienia się wszystko.  Będziesz mieć swoje emocje, wyzwania…  O takie Ci nie chodziło? O chorobę dziecka nie prosiłaś? O tak ciężką chorobę to już wcale? Dziecko, przed którym cały świat stał otworem jeszcze wczoraj. A dziś wielkim wyzwaniem stał się zwykły plac zabaw z drabinką i huśtawką.   Wszystko stało się tak szybko. Niewyobrażalnie szybko.     Wczoraj jadłeś jeszcze marchewkę na obiad, płakałeś bez powodu, nie chciałeś zasnąć wieczorem.  A dziś jesteś taki inny. Taki słaby. Taki malutki i zagubiony.     ………...    Panie Boże wybacz, że chciałam tak wiele.   Że narzekałam.   Że nie doceniałam swojego życia.   Boże wybacz, że płakałam zbyt często nad błahostkami.   Że zazdrościłam samochodu sąsiadce.   Że moja trawa wydawała mi się mniej zielona niż wszystkie trawy obok. Że kradłam momenty innym. Bo myślałam, że moje mniej są warte. Że swoje życie kładłam na wadze z życiem innych, nie mając podstaw.   Że patrzyłam zbyt daleko. Zbyt pobieżnie. Niedbale. Bo teraz wiem. Teraz już wiem. Teraz to wszytko już wiem. Tylko, że teraz …   Tylko, że teraz to ty jesteś zbyt słaby na wędrówki po górach.   Na narty wodne.   Na wycieczki do lasu, bo tak blisko ten las mamy.   Za słaby jesteś by słuchać jak godzinami Ci czytam.   Za słaby by wiedzieć jak bardzo jesteś ważny. Jak bardzo najważniejszy.     …………    Śpieszmy się…. Śpieszmy się w zawracaniu sobie głowy sprawami naszych dzieci. Śpieszmy się z przytulaniem i słuchaniem.   Z rozmową zwykłą, codzienną.   I uważajmy z narzekaniem na los. Bo całkiem możliwe, że on zechce się odmienić.               Niniejszy post nie jest o mnie i nie jest o moim dziecku.   Aczkolwiek jest o pewnym dziecku. Trzymam kciuki najmocniej jak umiem.     i.w. Wyślij pocztą e-mail  Udostępnij w usłudze Twitter Udostępnij w usłudze Facebook 