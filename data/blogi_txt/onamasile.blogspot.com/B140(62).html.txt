niezwykłe szczęście do szczęścia   2 października 2013        87 komentarzy Patrzę na te zdjęcia powyżej i myślę sobie, jak to bardzo różnie ze mną jest. Jak ja potrafię płynnie, sprawnie i po mistrzowsku skakać od śmiechu do łez. Od paniki do spokoju. Od do.   Te zdjęcia są sprzed dwóch tygodni, z weekendu spędzonego w pięknych Longwood Gardens w okolicach Philadelphii.  I wtedy miałam w sobie spokój. I tak lubię. Mieć w sobie spokój, który trzeźwo podpowiada w trudnych momentach.   Ale są takie dni, że spokoju tego mi brak. Że trampki, które wyjmuje z leginsów w niebieskie serduszka mojej córki, doprowadzają mnie do szału. Że dom, który kocham mnie wkurza. Że moje życie szczęśliwe mnie przeraża. A dzieci zdrowe, mądre, śliczne wyprowadzają z równowagi rozlanym mlekiem.   I dobry mąż, jest tylko tym mężem, który zapomniał wynieść kosz ze śmieciami.  Nowo kupione buty są beznadziejne a blog który piszę od ponad roku, nudny.  I ja. Kobieta, którą chciałam być. Taką kobietą chciałam być zawsze. I jestem. Ale nawet sobie tego sensu odmawiam.    Oddycham. Głęboko. Ze zrozumieniem. I nic.     No cóż. Pozostaje tylko poczekać na siebie. Jeszcze tylko krótką chwilkę.    Bo ja wiem. Że szczęście w swojej najcieńszej warstwie, może wyglądać blado. I czasem trzeba wspiąć się, mimo że się nie chce. Albo poczekać na jakiś zbawienny prąd. Byleby nie za długo.. byleby nie dać sobie wmówić, że tak cienko po prostu jest.       I jeszcze utwór, który uwielbiam. Trochę oddaje to moje "od do", więc postanowiłam dziś się z wami nim podzielić. Timberlake'a też uwielbiam - tak na marginesie ;)              i.w.      Wyślij pocztą e-mail  Udostępnij w usłudze Twitter Udostępnij w usłudze Facebook 