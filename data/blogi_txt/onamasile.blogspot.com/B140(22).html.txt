dokąd    21 września 2013        72 komentarzy Obok przejeżdżałam każdego dnia.  Na światłach stawałam prawie zawsze. I nawet gdy światło nie było czerwone to zwalniałam by jednak móc się na nim zatrzymać.  Podziwiałam konie, siano rozrzucone, rozsypującą się stajnie.  Konie przepiękne, wolne, bez siodeł.  Piękny kawałek przyrody w środku ogromnego świata. Obok pędzących samochodów.   Obok szkół, przedszkoli, gabinetów lekarskich.   Tuż za rokiem centrum handlowe.  Przejeżdżałam prawie codziennie. Kolejne dzieci rodziły się i kolejnym tłumaczyłam, że tam koniki, tam siano i stara stajnia, której remont by tylko zaszkodził.        Całkiem niedawno musiałam zacząć tłumaczyć, co robi tam ten świeżo przywieziony piach.   I co robi tam ten dźwig. Czy koniki się go nie boją?  Dlaczego wyburzyli płot?? Koniki przecież uciekną!  Mamo, gdzie w ogóle są koniki?     Koników nie ma. Będzie nowe osiedle. Z równo przystrzyżonymi trawnikami, z poręczami eleganckimi przy schodach wiodących do podwójnych wejściowych drzwi. Osiedle przecież lepiej wpasowuje się w tą pędzącą okolicę.    I za miesiąc, dwa, może pięć…..wszystko już będzie grać. Wszystko już będzie dopasowane.  I dzieci nie będą ciągle pytać, wychylać się z okien mknących samochodów i dezorientować w drodze do centrum handlowego.  Świat w moim mieście będzie poukładany. Będzie tak jak przystoi być. Za miesiąc, dwa może pięć… Przypominam wszystkim o konkursie u mnie tutaj, w kórym można wygrać fajne etui do iPada (tableta).     I życzę wam udanego tygodnia :) I dziękuję za wszystkie komentarze i waszą obecność :)    i.w.      Wyślij pocztą e-mail  Udostępnij w usłudze Twitter Udostępnij w usłudze Facebook 