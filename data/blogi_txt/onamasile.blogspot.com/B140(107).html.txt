za te oczy wasze ♥   3 grudnia 2012        75 komentarzy A dziś krótko dla odmiany :-)     W zadowoleniu z dnia, posiadania tego a nie posiadania tamtego, w uśmiechu nieschodzącym z mych ust, z paznokciami ciężko nadszarpniętymi szorowaniem szafek - bo Święta za pasem, w miłości do przyjaciółki bo kolejny dowód mi dała na istnienie rzeczy ważnych i ważniejszych, w nastroju jakiego pozazdrościć mogą mi tysiące a może i miliony kobiet, przekazuję wam prawdę dnia dzisiejszego.   Dnia grudniowego ale u nas niezmiernie ciepłego, ze słońcem i lekkim powiewem wiatru... aż ten jeleń na trawie i bombki na drzewach jakoś tu nie na miejscu.  Jeleń jeleniem a prawda brzmi:     Kobieta dumna z siebie, zadowolona z własnych wyborów, godząca się tylko na to, na co chce się godzić i nieprzymuszona konwenansem czy tym "co wypada" to JA :-))) Bardzo długą drogę przeszłam by wypowiedzieć to zdanie. Bardzo wiele rzeczy utraciłam ale zyskałam dużo więcej. Bardzo wiele nerwów zszargałam i nocy pozarywałam i łez wylałam.  Bardzo wiele jeszcze przede mną ale też bardzo wiele za mną.  A wy nawet nie wiecie, że jesteście częścią wielkiego momentu w moim życiu.   Niezmiernie wam dziękuję. Za czytanie i za komentowanie. Za czytanie i niekomentowanie. Za podczytywanie czy przeglądanie tylko zdjęć. Za wejście na stronę i za chwilę wyjście. Za wejście i bez chwili wyjście :-)   Każdy wasz ruch i krok zaznacza się w moim komputerze i ja czuję bardzo mocno że po drugiej stronie są ludzie. A to, że słuchają znaczy więcej niż im się wydaje.     Czasem człowiekowi nie trzeba odpowiedzi na zadane pytanie. Czasem człowiekowi potrzebne są oczy drugiego człowieka, w które patrzy wypowiadając kolejne wątpliwości czy kwestie.  Człowiek najczęściej potrzebuje być wysłuchany. Dużo częściej niż być zalany odpowiedziami i rozwiązaniami.   W wasze oczy spojrzeć nie mogę, ale wasze oczy czytają to, co mam do powiedzenia i przemyślenia. A ja czuję się wysłuchiwana. Dziękuję :-)   I witam serdecznie nowych obserwatorów mojego bloga i fanów na FB. To też przepływa przez moje serce falą miłego uczucia :-) Każda jedna osoba wchodząca na mój blog jest dla mnie ważna.   Tyle chcę wam dzisiaj powiedzieć :-)      A to poniżej to nasz dom niecierpliwie czekający już na Święta. i.w.    Jeżeli masz problem z wstawieniem komentarzu - odśwież stronę!  Jeżeli wstawiony komentarz wyświetlił Ci się kilka razy - nie przejmuj się!   Jeżeli nie widzisz swojego komentarza lub mojej odpowiedzi na niego - kliknij  "Load more" (czyli rozwiń listę) na dole pod komentarzami. W razie dalszych problemów odśwież stronę lub skontaktuj się ze mną - skarzynia@wp.pl Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy. Dziękuję.        Wyślij pocztą e-mail  Udostępnij w usłudze Twitter Udostępnij w usłudze Facebook         Posted in dziękuję za oczy wasze :-) 