paniczny spokój dzisiejszego dnia    28 października 2012 62 komentarzy                   Spokój. Cisza niewiarygodna. Jak nigdy tak cicho tu u nas dziś. Cisza przed burzą. Przed sztormem stulecia w zasadzie.  Huragan zbierający żniwo na swojej drodze... huragan jakiego nie było w historii wschodniego wybrzeża USA. Problem z prądem ma mieć kilkanaście milionów ludzi.  Ale dziś u nas spokój jak powiedziałam. Spakowani na ewentualną ewakuację czekamy co przyniesie jutro.   Ja ciasteczka upiekłam z moimi dziewczynkami. Pyszne, waniliowe. Ciasteczka, żeby zagłuszyć emocje. Emocje może niepotrzebne, bo pewnie paniką ogarnięte. Może i tak. Ale przepędzić nie umiem. A intuicja? Ona milczy. Milczy zagłuszona potokiem "news updates" wylewającym się z NBC10.     Huragan SANDY nadejść ma jutro późnym popołudniem. W Polsce będzie to wtorek rano. Nadejść ma i zostać na dłużej. Połączony z burzą tropikalną rozgościć ma się na 2-3 dni..    Pierwszy raz w życiu chyba, nie marzę o niczym. Nie dążę do niczego. Nie czekam na dobry los. Nie mam nadziei na szybkie zaśnięcie dzieci..by sobie z mężem popić szampana.  Pierwszy raz w życiu chcę, by zostało dokładnie tak jak jest.     Czy sztormu stulecia nam potrzeba by zdać sobie sprawę, że w zasadzie, to czego nam potrzeba, to cisza za oknem i rodzina tak blisko obok? Że wymarzone szpilki z czerwoną podeszwą.. to czym one są? Gdzie je wcisnąć w ten scenariusz życia?      Słonecznych kadrów kilka na przekór tak i.w.    Jeżeli masz problem z wstawieniem komentarzu - odśwież stronę!  Jeżeli wstawiony komentarz wyświetlił Ci się kilka razy - nie przejmuj się!   Jeżeli nie widzisz swojego komentarza lub mojej odpowiedzi na niego - kliknij  "Load more" (czyli rozwiń listę) na dole pod komentarzami. W razie dalszych problemów odśwież stronę lub skontaktuj się ze mną - skarzynia@wp.pl Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.         Wyślij pocztą e-mail Udostępnij w usłudze Twitter Udostępnij w usłudze Facebook Posted in paniczny spokój przed huraganem 