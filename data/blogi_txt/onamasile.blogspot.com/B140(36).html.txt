jak ptak   13 lutego 2013        105 komentarzy Przyglądam się jak tańczą. Ręce dziewczyny.   Ja krzątam się i udaję, że też coś robię. Czasem już nie udaję, bo już mniej mi wstyd.   Ona jak ptak. Jakby fruwała po moich pomieszczeniach. Szybka taka i dokładna.   Dziewczyna - pomoc przy sprzątaniu. Pomoc, bo przecież sprzątam i ja ciągle i ciągle.  Ale ona sprząta więcej.   Popatrzymy na siebie czasem. Pogadamy przez parę chwil.   Ja się uśmiechnę lub wykonam miły gest. Ona śmieje się cały czas. Opowiada z pasją o swojej pracy. Cała w nią wpleciona. Dumna i obrotna. Zawsze przygotowana.   Obie pewnie czujemy się nieswojo. Ona wolałaby żeby nie było mnie obok, a ja wolałabym teraz być sama.  Ale znosimy się w poniedziałkowe przedpołudnia tydzień w tydzień. Z małymi wyjątkami.      Mijamy się, przemykamy obok i przepraszamy bo zdarza się wpaść na siebie przypadkiem.     Czasem ja odbiję kubek na świeżo wyczyszczonym blacie, ona biegnie by wytrzeć…  - nie, nie.. nie trzeba .. sama to zrobię, dziękuję - mówię zawsze. Niezręcznie mi.    Słyszę szum odkurzacza, sprejowanie blatów, szuranie krzesłami. Wodę, jak przelewa się w wiadrze. Słyszę jej szept, jak czasem rozmawia z dziećmi przez telefon.     Mogłabym już zrezygnować. Od kiedy dzieci do szkoły poszły, mogłabym. Nie rezygnuję z wyboru.   I przyglądam się jak tańczą zniszczone ręce dziewczyny w poniedziałkowe przedpołudnia.  Ona taka zadowolona. To jej chleb. Ja też zadowolona. To moja wygoda. Idę wstawić pralkę. Zatańczyć, dla towarzystwa.   Zamydlić wyrzuty. Wyrzuty bezpodstawne. Wyrzuty niepotrzebne. Już niby mniejsze, ale wciąż nieuniknione. Bo to przecież taka sama dziewczyna jak ja.          Poniżej cudowne woreczki, które uszyła dla moich córek na zamówienie Jowi. Uszyła je dopieszczając każdy najmniejszy szczegół. Jej pomysłem, a niespodzianką dla mnie był np. różny wzór ściegu dla każdej dziewczynki :-) Albo tasiemka w innym odcieniu.. żeby jednak czymś się różniły :-)              Anioł na zdjęciu powyżej to prezent od Moniki. Absolutne zaskoczenie i miła niespodzianka. A jabłuszko z drewna wykonali Iza i Red. Iza to cudotwórczyni :-) Zrobiła dla nas jeszcze imiona dziewczynek, kotki (poniżej) i panterę.             Szyld "Kitchen" to moja produkcja a ściana z drewna -produkcja męża :-) Pieczątki natomiast czekają na nowy projekt.. tak już z miesiąc czekają ale może w końcu się doczekają ;-)        Bardzo wam wszystkim dziękuję za miłe słowa pod postami :-) Z wielką przyjemnością odpisuję na każdy komentarz :-)     Jeżeli macie problem z wstawieniem komentarza lub nie widzicie wstawionego komentarza czy mojej odpowiedzi, wystarczy wcisnąć na końcu (pod komentarzami) "wczytaj więcej". Moja lista jest ograniczona, i jak pojawia się dużo komentarzy to nie są one widoczne na pierwszym planie. Odświeżanie strony też czasem pomaga :-)         i.w.       Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy. Dziękuję.          Wyślij pocztą e-mail  Udostępnij w usłudze Twitter Udostępnij w usłudze Facebook 