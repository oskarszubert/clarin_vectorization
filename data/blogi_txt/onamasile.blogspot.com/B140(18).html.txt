człowiek i dwa kilo pomarańczy   27 stycznia 2013        74 komentarzy                  Czasem oczy zamykam i myślę sobie o tych ludziach. Wyobrażam sobie małe historie, krótkie chwile. Że wstała i zdjęła kurtkę z wieszaka. Że wpadła do pokoju jak burza, śmiechem zajęła całe otoczenie. Że doszedł do domu ciężkim krokiem i jakoś na wysokie schody się wspiął. Przywitał go pies? kot? żona?     Spotykamy na swojej drodze ludzi różnych. Jednych omijamy, o innych potkniemy się, mówiąc przepraszam nawet w oczy nie spojrzawszy. Na innych zatrzymamy się na moment.   Ale często pojawiają się i Ci ludzie, od których bije taki blask, że nie sposób przejść obok. Minąć i wejść do apteki po plaster.   Tacy ludzie zastanawiają. Powodują, że stawiamy siatki z zakupami i przyglądamy im się. Gapimy namolnie. Podglądamy ich ruchy .. jak schylają się po upuszczony portfel i jak machają na do widzenia. Jakie mają parasole i czy obcas 8 czy 12 centymetrów.      I nie wiem czy ciekawość i nie wiem czy wścibskość moja, czy podobna wrażliwość, czy zupełnie niepodobna, czy może chęć uszczknięcia sobie kawałeczka ich piękna. Nie wiem co mną powoduje, że przy tej półce z jogurtami na jogurcie skupić się nie umiem. Bo, co ten siwy, skulony dziadek ma w koszyku mnie bardziej interesuje. I czy wkłada do koszyka patrząc na ceny, czy może sobie pozwolić nie patrzeć.    Kiedyś widziałam w telewizji reportaż. Duża pula w totolotku. Społeczeństwo zaczęło się zastanawiać. Pytano ludzi na ulicy: co by pan zrobił jakby pan wygrał? a pani?   I szedł sobie dziadek ulicą swoim dostojnym, wolnym krokiem, w płaszczu ciut za dużym. Elegancki dżentelmen. I to, co powiedział ten człowiek…no nie umiem o tym zapomnieć, choć lata mijają i mijają.  Na pytanie "co by pan z tą wygraną zrobił proszę pana?", odpowiedział: "wszedłbym do sklepu i bez zbędnego namysłu kupiłbym dwa kilo pomarańczy! I byśmy z żoną zjedli nie myśląc."  Byłam wtedy w ciąży z pierwszym dzieckiem. Beztroska taka, skupiona na sobie.   Ten starszy człowiek niezmiernie w porę trafił wtedy swoimi słowami w mój moment. Rozpoczął we mnie nową historię.    Bo między nami są tacy ludzie. Piękne kobiety, stare kobiety, mądre, zaradne, zmęczone życiem, nieszczęśliwe. Z siatką z ziemniakami i z torbą z butiku. I panowie staroświeccy, modni, niedołężni…w kapeluszach. Wyjątkowi dla kogoś.  A my nawet czasem nie wiemy. Jak mocno poruszają swoimi niewinnymi pomarańczami nasze spojrzenie na życie. Jak zamyślają nas na lata czasem.     I choć nie wiem jak marszczą brwi, wkładają kapcie, wkurzają się na sąsiada. To wiem, że są elementem czarującym moje życie. Moim wyjątkiem w niewierze w magię. Mimo, że niektórzy z nich pojawili się w moim życiu tylko raz i tylko przy półce z jogurtami…       Dziś zdjęcia nie zrobione przeze mnie, ale poskładane przeze mnie. Zdjęcia kobiet inspirujących, zastanawiających… tych, które nie sposób minąć na ulicy, nie odwracając głowy.                                    Od góry: Na samej górze moi ukochani dziadkowie Zdzisława i Waldemar Julitta z dom where life happens     Julia z szafy tosi Karolina z szafeczki     Paulina z one little happiness Marysia z kiedy budzi się słońce     Ola z chwil w dłoni przymkniętych    Izabela z hand made by Izabela Jola i Joanna z Pokryte patyną   Babcia Zdzisia i Babacia Adela KOMENTARZE: jak nie widać waszego komentarza lub mojej odpowiedzi na niego, wciśnijcie na dole pod komentarzami "wczytaj więcej". Ja zawsze na komentarze odpowiadam. Po odświeżeniu strony znowu trzeba wcisnąć "wczytaj więcej". Oczywiście przypominam natrętnie, że mój blog bierze udział w konkursie na Blog Roku 2012 ;-) Nadal potrzebuję waszych sms-ów. Jeżeli ktoś tam jeszcze jest kto nie zagłosował a uważa, że blog jest tego wart - to bardzo proszę o sms-a :-) koszt to 1,23zł. Kwota jest przeznaczona na cele charytatywne.        ONA MA SIŁĘ...  etap II, głosy:                 Blog o kobiecie poszukującej odpowiedzi w życiu. O drogach, którymi idzie i tych, którymi uczy się nie iść. O Matce. Żonie. Gospodyni Domowej. Kobiecie w beżowych butach na wysokim obcasie. WWW.ONAMASILEE.BLOGSPOT.COM    Chcesz zagłosować? Wyślij SMS o treści A00344 Na numer 7122       Dziękuję :-)     i.w. Wyślij pocztą e-mail  Udostępnij w usłudze Twitter Udostępnij w usłudze Facebook 