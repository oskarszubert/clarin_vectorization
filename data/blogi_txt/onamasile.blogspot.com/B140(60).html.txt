nie będzie o tym, że...   24 maja 2013        82 komentarzy Matka.   I ta cudowna, wymarzona. I ta mniej spełniająca wyobrażenia.   I ta której już nie ma…  I ta która gdzieś tam jest, ale jakby jej nie było.  I ta która jeszcze jest, ale za chwilę…kto wie.  I ta która chce za mocno.  I ta która nie chce w ogóle.  I ta i tamta.    Każda ma w niedzielę swoje święto. To święto cudowne, pełne wzruszeń. Dla większości.  Bo niektórym kojarzy się z bólem, rozczarowaniem, zawiedzeniem, żalem...  Z utratą.  Dlatego dziś nie będzie wielkich słów z mojej strony. Nie będzie patosu.  Nie będzie rozdzielania na części pierwsze relacji matka - dziecko.  Nie będzie o tym, że dziecku do mamy czasem tak daleko… albo mamie do dziecka.     Ja dziś życzę wszystkim mamom i wszystkim dzieciom - próby.  Kolejnej i kolejnej i kolejnej.  I spokoju w spoglądaniu na własne mamy i na własne dzieci.   Na te, tu i teraz.   I na te, tam daleko. I na te, wysoko w górze.   I nawet na te, na które spokojnie patrzeć ciężko.     Ale zawsze można pokusić się o spokój. We wszystkim co robimy i przeżywamy.  Bo w spokoju łatwiej zobaczyć. Łatwiej zrozumieć. Te czasem niezmiernie trudne relacje.   By potem nie żałować,  numeru niewykręconego  kartki niewysłanej,  niewyciągniętej dłoni,  zaproszenia na obiad, na które zabrakło odwagi.  By nigdy nie usłyszeć we własnej duszy krzyczących słów "powinnam była".  I by nigdy nie wariowało w nas uczucie spóźnienia.  Bo tak łatwo przeoczyć moment… i obejrzeć się, jak jest za późno.    Życzę wam tego z całego serca.     I jeszcze tego, żeby sił i wytrwałości wystarczyło wszystkim tym, którzy mówią, że do tanga trzeba dwojga.  I że "to nie moja wina, to jej wina".   Bo może jak się winy schowa w kieszeń, to tabula rasa stanie się nowym początkiem.   Bez oglądania się, kto miał rację. Bo po latach, gdy mamy już zabraknie, kto tam w kategoriach racji będzie ją pamiętał…. A jak ktoś ma chęć na odrobinę wzruszeń zachęcam do posłuchania i obejrzenia przepięknego utworu Katarzyny Groniec.   Trzy minuty wyrywające mi serce z piersi. Bo ta piosenka aż boli swą mądrością, spokojem i delikatnością wykonania. Pamiętacie ostatni konkurs u mnie? Wyniki już są :) zapraszam do zakładki   KONKURSY       i.w.       Wyślij pocztą e-mail Udostępnij w usłudze Twitter Udostępnij w usłudze Facebook 