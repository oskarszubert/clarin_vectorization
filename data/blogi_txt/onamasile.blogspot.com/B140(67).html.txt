o pewnej dziewczynie   21 kwietnia 2013        92 komentarzy Budzi się z rachunkiem na głowie.  Z chlebem na głowie.  Budzi się z niezapłaconą ratą. Niekupioną sukienką na lato.  Ze szklanką czekającą na kawę… jak kupi. A cukier?…     Wstaje, idzie, zakłada, szczotkuje, smaruje, nalewa, wsiada i wysiada... A na głowie wciąż to samo.    Wysłuchuje jak inni lecą gdzieś we wrześniu, listopadzie, styczniu. I ta leci i tamta. Nie sama. Z nim. I patrzą na siebie tak... och jak oni na siebie patrzą! I chcą mieć dziecko. Może uda się tam, jak dolecą, bo sprzyjać będą i hormony akurat i słońce, i plaże skąpane słoną wodą. Woda bardziej słona tam, niż nad Bałtykiem - słyszy.  I noce ciepłe i długie.       A ona spać nie może. Nawet nad Bałtykiem nie będzie w tym roku. Nigdzie nie będzie. Też chce mieć dziecko. Tylko nie ma z kim… nie ma jak.. nie ma za co.    Zasypia z rachunkiem na głowie. Z chlebem. Z ratą zapłaconą nareszcie dziś.  Zasypia, zastanawiając się, że życie szczęśliwe jest tylko dla wybranych. Dla takich tam, jak tamta.   Że większość z nas słońce ma tylko latem. Sukienkę ładną jak się uda. Kredyt ma ciągle. I długi.   I noce średniej jakości. Nieprzespane w połowie, z tym chlebem na głowie.    I myśli jeszcze przez chwilę zanim ciężkie powieki zamkną się szczelnie, jak to możliwe, że tak o ten chleb ciężko.   I ten ciężar wlecze się wraz z każdym naszym dniem odbierając złudzenia.  Zasypia. Budzi się z rachunkiem na głowie.  Z chlebem.  Ze szklanką. Niezmiennie.     Bo wielu z nas chodzi od rana do wieczora z przysłowiowym chlebem na głowie.  Od rana do wieczora nie ma chwili na zastanowienie się czym jest życie. Na wybranie sobie, choćby tylko w myślach, ładnej sukienki na lato.  Wielu z nas od rana do wieczora trwa. By jakoś w tym świecie przetrwać. I dziś szczególnie natchniona, przygotowałam dla was bardzo specyficzny konkurs. Inny niż zazwyczaj.  Zostawiając komentarz proszę was bardzo o napisanie co jest najtrudniejsze dla was w kraju, w którym żyjecie.   U mnie na blogu, rzadko jest smutno, a konkursy to już smutne nie bywają zupełnie. Tym razem chciałabym jednak usłyszeć z czym na głowie zdarza się wam zasypiać i budzić.   Z pozostawionych komentarzy wybiorę jeden (subiektywnie). Autor komentarza dostanie prezent niespodziankę, a dodatkowo wspólnie ze mną wybierze cel, na który przekażemy uzbierane przeze mnie "dobra".     Zasady konkursu tym razem też zaskakująco krótkie, jak na mnie ;) :  1. Proszę o udostępnienie zdjęcia z informacją o konkursie na swoim profilu facebookowym. Jeżeli takiego nie posiadacie, może ktoś z waszych znajomych zgodzi się opublikować. Na moim profilu facebook TUTAJ znajdziecie to zdjęcie i możliwość udostępnienia.   2. Ci którzy prowadzą bloga, mogą wstawić baner (poniższe zdjęcie z przekierowaniem na konkurs do mnie) na bocznym pasku, ale nie jest to konieczne.  Baner           3. Proszę zostawić komentarz o trudach w swoim kraju, pod obecnym postem (uprzedzam: można narzekać! ;) )  Dodatkowo proszę podpisać komentarz jeżeli komentujecie jako anonimowi. Ogłaszając wyniki muszę podać imię lub pseudonim osoby która wygrała niespodziankę i ustalić z nią dalsze działania.  4. Konkurs trwa do 24 maja. Wyniki ogłoszę do 28 maja. Nagrodę wyślę do 31 maja. Uzbierane dobra wyślę do 15 czerwca.     Proszę śledzić mój blog pod koniec maja bo osoba, która wygra będzie musiała się ze mną skontaktować aby ustalić wszelkie szczegóły.       Wszystkim bardzo dziękuję za odwiedziny i komentarze. Za dzielenie się ze mną swoimi poglądami, myślami, wierszami, opiniami. To dla mnie ogromny zaszczyt i wielka przyjemność :)   Na kolejny post zapraszam dopiero w maju. Wyjeżdżam, i przez około dwa tygodnie będę tu tylko momentami :)     i.w.      Wyślij pocztą e-mail Udostępnij w usłudze Twitter Udostępnij w usłudze Facebook 