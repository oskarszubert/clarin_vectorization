by tata   4 stycznia 2014        64 komentarzy Dziś prezentuję wam zdjęcia zrobione przez mojego męża (te pod spodem).  Wymknął się ostatnio z dziećmi i aparatem na plac zabaw. I powstały zdjęcia, które mnie zachwycają. Wrażliwość taty jest zupełnie inna niż mamy jak widać.  W zasadzie to nie tylko wrażliwość. Tata inaczej tłumaczy dziecku niebezpieczeństwo. Inaczej rozlicza z przewinień. Inaczej ubiera. Inaczej odwozi do szkoły. Ostatnio Zosia powiedziała, że nie lubi jak tata ją odwozi bo staje po drugiej strony ulicy niż mama a ona woli tą stronę co mama. ;)  Tata też inaczej podnosi głos i inaczej przytula na dobranoc. Czyta inaczej.  To tata najczęściej jeździ na plac zabaw…. To mama najczęściej gra w gry planszowe… I zobaczcie jak na zdjęciach taty widać plac zabaw. Ja przecież bym zupełnie inaczej go sfotografowała.  Różnice są piękne. Dziś mocno ufam mojemu mężowi, że są. Ale kiedyś było tak, że uważałam, że ja wiem najlepiej. Że ja najlepiej wiem co jest dla naszych dzieci dobre. Tymczasem one dostają wszystko co najlepsze od mamy i wszystko co najlepsze od taty. Mają w sobie wystarczająco dużo miejsca by wszystkie te dobra pomieścić.  A że tata podnosi głos tam gdzie ja bym nie podniosła… no cóż.. ufam, że wie co robi. W zasadzie to staram się ufać. Dopiero uczę się tego. Te zdjęcia dały mi dziś do myślenia.  Są inne. Ale są piękne.  Różnice są piękne. I czy nie szkoda czasu na wieczne narzucanie swojego punktu widzenia? Muszę o tym pomyśleć. I w nowy rok wejść silniejsza o nowe odkrycie :) No ale przecież miały być tylko zdjęcia! Ale to cała ja… przestać mówić nie mogę jak już zacznę.  PS. tata nie pozwolił nawet ciut rozjaśnić żadnego ze zdjęć. Są czyste, nie tknięte programami do obróbki :) iwona wisniewska    Wyślij pocztą e-mail  Udostępnij w usłudze Twitter Udostępnij w usłudze Facebook 