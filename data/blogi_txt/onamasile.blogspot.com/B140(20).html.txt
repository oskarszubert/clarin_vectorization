dlaczego bez namysłu?   3 października 2013        71 komentarzy Dlaczego bez namysłu odpowiedziałam. Dlaczego nie potrzebowałam nawet 30 sekund.  Dlaczego serce zabiło mi szybciej i odpowiedziałam na maila od razu.  Ale może od początku. Dostałam zaproszenie do wzięcia udziału w szlachetnej akcji, zorganizowanej by pomóc Interwencyjnemu Ośrodkowi Preadopcyjnemu w Otwocku.    Nigdy o tym nie pisałam. Nie chciałam. Nie miałam potrzeby. Nie miałam powodu.  Ale mówię to teraz głośno - Pomagam.     Tak. Wypowiedziałam to słowo. Pomagam.   Zawsze uważałam, że jak mówi się o tym, że się komuś pomaga, to tak jakby chciało się czegoś w zamian.  Pochwały może. Uznania może. Pokiwania głową z aprobatą. Podziwu.   Więc nie mówiłam. Wstydziłam się. Bo może ktoś tam pomyśli, że pomagam by właśnie dostać coś w zamian. Choćby, to tak pożądane przez każdego, uznanie.  A jak czasem mi się coś wymsknęło, to potem biłam się w pierś i żałowałam. Pytając siebie - nie mogłaś trzymać języka za zębami?? wygląda to tak jakbyś się chwaliła! Pomyśl czasem Iwona!   Obwiniałam się.     Ale dziś stwierdziłam raptem, że można wstydzić się wielu rzeczy, ale nie tego, że się komuś pomaga!!   No nie tego!   Tak, ze mną to tak jest, że doznaję olśnienia w nieoczekiwanej chwili i aż się trzęsę z podekscytowania, że w końcu do tego doszłam! W końcu potknęłam się o jakiś kamień otwierający oczy.   I dziś jestem dumna, że pomagam.  Jestem dumna, że mam w sobie wystarczająco dużo empatii.  Jestem dumna, że zaproszono mnie do tej akcji. Jestem dumna, że w tej chwili o tym pisze. Że zdjęłam z siebie ciężar skrępowania.    Od zawsze widziałam, że świat jest bardziej skomplikowany niż na to wygląda.   Udowodnił mi to mój tata. Moja mama.  Tata pomaga od zawsze. Mama jest tak uczciwa, że aż czasem uwierzyć nie można.   Dostałam przykład w domu. Choć mama nigdy nie mówiła: bądź uczciwa. Nie pamiętam by mówiła kiedykolwiek. Pamiętam natomiast, że uczciwa była. Że nie raz wyśmiał ją ten co jest sprytny i ma więcej a ona z tą swoją uczciwością to daleko nie zajdzie.   I może nie doszła do majątku pokaźnego, do samochodu z klimatyzacją… ale doszła do uznania w oczach dziecka. I założę się, że jej to zupełnie wystarcza.  A to dziecko teraz idzie w świat ze swoimi dziećmi i stara się patrzeć nie tylko na wprost.   A uczucie pomagania jest czymś niewyobrażalnie budującym.     I dziś dostałam kolejną szansę. I przekazuję ją dalej. Dziś można pomóc, kupując bransoletkę, zaprojektowaną przez Magdalenę Różczkę, z której całkowity dochód zostanie przekazany na rzecz Interwencyjnego Ośrodka Preadopcyjnego w Otwocku.   Nie każdego jest stać na wydatek.   Ale pomaganie to nie tylko pieniądze!  Pomóc można udostępniając tę akcję. Rozpowszechniając ją wśród znajomych. Wysyłając sms-a do znajomego. Pisząc krótką notatkę na facebooku. Wspominając w rozmowie z sąsiadką. Telefonując do mamy.  Wszystkie te podjęte wysiłki stanowią pomoc. Nawet jak nikt bransoletki nie kupi… to wy podjęliście wysiłek by kupił. A to niezmiernie dużo. Bo nie kupi dziesięć osób a jedenasta kupi… A jak ktoś wam kiedyś powie, że pomagając tak naprawdę łechcecie swoją próżność, zaspokajacie swoje poczucie wartości, możecie odpowiedzieć, że skoro przy okazji ktoś gdzieś otrzyma pomoc - to TAK! - i co w tym złego?  Ważne, moim zdaniem jest to, że gdzieś tam daleko czy blisko jakieś dziecko odczuje nasze lepsze poczucie wartości w kromce chleba być może…    I to dlatego. Dlatego bez namysłu odpowiedziałam.  Dlatego nie potrzebowałam nawet 30 sekund.  Dlatego serce zabiło mi szybciej. I odpisałam na maila od razu. Że pomogę.       Akcja trwa 14 dni, poczynając od 1 października.   Wszystkich serdecznie zachęcam. Bransoletki są naprawdę śliczne! Zarówno dla kobiet jak i mężczyzn.     Można je kupić Tutaj lub Tutaj  Więcej o akcji można poczytać Tutaj O Ośrodku preadopcyjnym w Otwocku Tutaj i.w.     Wyślij pocztą e-mail  Udostępnij w usłudze Twitter Udostępnij w usłudze Facebook 