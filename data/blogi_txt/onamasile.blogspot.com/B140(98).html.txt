Wigry 3... a zegar nie przestaje bić   5 października 2012 56 komentarzy                       Gdziekolwiek jesteś marzenie moje, nie daj zapomnieć o sobie.   Nie daj się moim zwątpieniom. Nie daj się odłożeniom na potem.   Trwaj w wietrze moich emocji i huraganie niewiary.  Nigdy nie rezygnuj.   Nawet jak ja poddaję cię kolejnej próbie.        Dziś na blogu pewnej dziewczyny odczytałam zwątpienie.. I sprzeciwiłam się! Napisałam jej, że nigdy nie można tracić wiary. A marzenie ma zostać tam gdzie jest. Na którejś z półeczek.   Zakurzyć się może, skryć na chwilę w przestrzeniach.. ale nie może odejść w zapomnienie! Ja się dziś buntuję!  Nie pozwalam na utratę marzeń!   Tych nierealnych, tych na które za późno i tych na które zbyt wcześnie!   I tych na które szans nie ma.   A co z tymi które są tak bezpodstawne, że aż wstyd je mieć?  A niech sobie leżą na tych półeczkach.. a niby dlaczego nie?? Nie bolą.. nie przeszkadzają.. mogą czekać..  Ale czy możemy my? Oto pytanie. Czy my, ludzie, pozwalamy sobie na posiadanie marzeń?   Czy zbyt pochopnie nie naznaczamy ich argumentami nie do przebicia?   - bo ja za stara.. za młoda.. za gruba.. za mała.. za mało umiem.. za dużo mówię.. nigdy nie będę na to mieć pieniędzy.. nie uda mi się ..    No a za plecami mamy cały świat. Nie siedzimy za kratkami więzienia, nie skrywamy się w piwnicy kraju owładniętego wojną, nie mamy łańcucha na szyi.   A inne przeszkody to tylko przeszkody. Każdą przeszkodę da się przeskoczyć! Każdą!   Tak jak rumak pokonuje swoje .. najpierw małe.. potem większe.. wątły na początku.. a potem rośnie w siłę, mknie… skacze.. zdobywa..    Los. Tak, można na los zrzucić winę i siedzieć i myśleć i zastanawiać się dlaczego ten los to taki.. a dlaczego ja? a dlaczego ona tak ma dobrze? Można i tak. I myśleć, że to los daje i zabiera.   A na dworze mgła i deszcz przecież… i jak się przebić?   I zapominać można, że istnieje latarka, światło halogenowe...i że telefon włączony też świeci.    Ale czy my mamy na to czas? na to by żyć..  na to by sięgać..  A na to by wspinać się coraz wyżej?..  By wierzyć.. tak bezpodstawnie.. bez gwarancji.    A czas leci.. nie czeka zbyt długo. A to takie niby proste. Czasem potrzebujemy tylko roweru.. jedynie roweru by poznać ten świat za naszymi plecami. I może to nie nam pisane jest   I może to nie my na szczycie życia będziemy uśmiechem zdobywać tłumy  Może nie my…    Ale co jak my?     A oczy po to są by patrzeć czy nie patrzeć?  A nogi? Dziś bardzo spokojna i szczęśliwa, życzę wam przemiłego weekendu. Dziękuję za odwiedziny i komentarze, które dodają mi sił i wiary w moje Wigry 3 :-)     i.w.        Jeżeli masz problem z wstawieniem komentarzu - odśwież stronę!  Jeżeli wstawiony komentarz wyświetlił Ci się 3 razy - nie przejmuj się! Będzie jeden po pewnym czasie.        Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy. Wyślij pocztą e-mail  Udostępnij w usłudze Twitter Udostępnij w usłudze Facebook         Posted in marzenia, marzenie to podstawa szczęścia, mieć marzenia, nie rezygnuj z marzeń 