chodź pomaluj mój świat....    25 października 2013        92 komentarzy                         Człowiek ma wszystko poukładane. Apaszki w szufladzie i talerzyki do tortu w kredensie.   Mąka pod ręką a papierowe torby i zestaw do sushi wysoko na półce.  Rano praca. Wieczorem świeca i ciepła herbata. Mała na salę gimnastyczną, duża na zbiórkę skautów, a średnia jeszcze nie wybrała.   Koc zawsze w odcieniu brązu. Ogień w kominku zawsze od ósmej wieczorem.  Życie płynie jak w zeszycie do nut z szeroką pięciolinią.   Bezpieczeństwem pachnie każda pomalowana przez nas szafka. Każde miejsce przy stole. Każdy kawałek sera z dziurami w lodówce.   Dzieci budząc się w szczęśliwym, spokojnym domu skupić mogą się na kolorowankach i wyklejaniu domku dyniowego.  Nie muszą walczyć o zrozumienie. Nie muszą o chleb. O zabawki walczyć mogą beztrosko. Wakacje.   Święta.  Valentynki.  Od czasu do czasu wyjazd do teatru.     I wszystko byłoby sielanką na miarę bajki.  Z pudrowym różem w tle i gwiezdnym pyłem w powietrzu.     Ale czy w dzisiejszych czasach zdarzają się bajki?     Może gdzieś. Może gdzieś się zdarzają.    Ale nigdy nie wiesz. Starasz się całe życie. Budujesz świadomie swój świat. Dzieciom dajesz ile tylko masz. Na głowie stajesz nie raz. Zaciskasz zęby. Unosisz głowę.   Zasługujesz na tę bajkę. Z księżniczkami i białymi jednorożcami. Z dobrym początkiem i końcem.       Ze zdrowymi księżniczkami...      W nieskazitelnych sukniach i z wielkim uśmiechem.    Bo komu ze łzami do twarzy?    Zasługuję na tę bajkę i ja.  Ale co z tego…..    Życie. A w nim wiadomo, bywa różnie.         i.w.        P.s. Proszę was o niezadawanie pytań. Ja, mój mąż i moje córki jesteśmy zdrowi.   Ogromną ulgę przyniosło mi wypuszczenie emocji w świat. I dziękuję za wysłuchanie.           Wyślij pocztą e-mail  Udostępnij w usłudze Twitter Udostępnij w usłudze Facebook 