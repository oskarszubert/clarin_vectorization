nostalgia urodzinowa nr 2   29 lipca 2012        8 komentarzy 36 lat minęło.  Tak jakby jedno pstryknięcie palcami.  Tak jakby jeden krok do przodu  i jeden spokojny oddech.  36 lat.  Aż serce ściska żal, choć przecież to dopiero 30 parę lat. Jeszcze tyle przede mną! jeszcze tyle szczytów czekających na zdobycie!  A jednak czegoś żal.   Tego, że dzieci rosną i że jakby odbierają nam swoim wiekiem nasz czas.   Że tak mało czasu zostało na bycie dobrą matką…   Że tak mało już szans by nauczyć, wychować, żeby jeszcze zdążyć zanim dziecko przestanie brać słowa matki na serio...    A cele? marzenia niespełnione? A obietnice dane samej sobie?   Czy na to będzie jeszcze czas?  A nie upieczone torty?  A nie wysiane marchewki? A meble nie przerobione? i książki nie wydane? A dzieci czekające na pomoc? A kraje nie odwiedzone? Zabytki nie obejrzane?   Tysiące pytań i jedna cicha łza.   Ale myślę, że..  To jednak radości łza.   Za dni mi dane i sytuacje.   Za rodzinę, najcudowniejszą.   Za przyjaźnie i za koleżeństwa.  Za piękną mieszankę jaką jest życie.   Dane mi do przeżywania.   Z szansą na szukanie możliwości każdego dnia.  Na budowanie codzienności.   Na wynoszenie mądrości z sytuacji prostych i skomplikowanych.  Tak. Radości moja łza płynie.   Emocjonalnie nadwyrężone przemyślenia niczym są. Bo zawsze wygra we mnie Spełnienie. Silne już teraz. Takie spełnienie ze zrozumieniem.   Jak na kobietę w tym wieku przystało ;-)       A oto mój tort urodzinowy wykonany przeze mnie! Mój pierwszy w życiu własny tort:-)             i.w. Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie.       Wyślij pocztą e-mail  Udostępnij w usłudze Twitter Udostępnij w usłudze Facebook         Posted in spelnienie, szczescie, zrozumienie 