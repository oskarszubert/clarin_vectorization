Wygraliśmy konkurs!!!   12 października 2012        92 komentarzy               Nie mogę otrząsnąć się z emocji pożerającej mnie całą :-))      Mój tekst zajął pierwsze miejsce w konkursie w  szafatosi.pl     Jestem niesamowicie przeszczęśliwa i dumna z siebie :-)     Tymbardziej, że JURY było imponujące*.    No to koniec już gadania, oto mój tekst i zdjęcia wysłane na konkurs:               11 prezentów... Jesień. Kochamy jesień. Złotą, przesyconą kolorami, słoneczną bardzo. Błotnistą tylko momentami. Taka jest amerykańska jesień właśnie. Kocham wieczory przy kominku na tarasie. Kocham żółć i pomarańcz ulic i trawników. I parki.. nigdy nie są tak piękne jak jesienią. I to niesamowite uczucie, że już upał i wilgotność powietrza skrępowane przeszłością - odchodzą… że wreszcie można nasycić się widokami, przyrodą i pooddychać chłodnym, czystym powietrzem.            Jesień otulona kocem. Tak, taką uwielbiam najbardziej. Te pierwsze chłodne dni. Zapalasz świece, parzysz herbatę i zanurzasz się pod kocem ze swoimi maluchami i czytasz książeczki, wysłuchujesz opowiadań, odpowiadasz na tysiące pytań ważnych w ich malutkich żywotach :-)      A wieczorem, gdy dzieci już śpią, ty znów pod kocem, a mąż obok zdziwiony, że jak zwykle Ci zimno ;-) Ale ten chłód jest przyjemny… taki przy którym jesienna świeca i koc błogość zawiera większą niż ogrzewanie płynące z kratek nadmuchowych.          A jak koc, to tylko od Julitty. "If you see a wonder" to koce nie z tej ziemi :-) Dopracowane do granic.      W każdym kawałek serca mojej przyjaciółki. Mięciutkie minky, dodatki ręcznie wykonane, i wszystko pięknie zapakowane. A detal i estetyka grają pierwsze skrzypce.     Moje córki, od kiedy zostały przez ciocię nimi obdarowane, nie chcą żadnych innych znać :-) I ja czuję to samo. Bo to nie tylko miękkość i przyjemność, ale płynie z nich coś ważniejszego dla mnie. Były zrobione specjalnie dla nas. Z myślą o nas wstępną i potem późniejszą przy każdym ściegu, naszyciu, przyszyciu. I te ściegi potem, kwiatuszki przyszyte, sówki wyeksponowane dają poczucie wyjątkowości.           Więc sesja zdjęciowa też stała się wyjątkowa. Ulubiona pora roku, ulubione kocyki, fajny park.. ukochane córki moje i najukochańszy mężczyzna na świecie:-) Od kocyków i przyjaciółki, która je wykonuje.. do przyjaźni zmierzam. Bo jest ona moją codziennością. Moim sensem co dnia, obok rodziny i ciepła domowego.   Przyjaźń to cenne doświadczenie, cenne uczucie, cenne bycie obok, bycie na dobre i bycie na złe. Ale to każdy pewnie wie.   Dla mnie przyjaźń jest czymś jeszcze. Jest to uczucie tak silne, że zaczynasz chcieć lepiej. W swoim życiu, postrzeganiu, poszukiwaniach. Zaczynasz lepiej Widzieć. Słyszeć. Czuć.   Stajesz się człowiekiem, którego lubisz bardziej. Człowiekiem, który jest mądrzejszy o coraz to nowsze spostrzeżenia. Człowiekiem, który kiedyś niezdolny do tego, zaczyna raptem chcieć bardziej i mocniej dla tej osoby niż dla samego siebie.  Bo uczysz się bezinteresowności. A Ona? Niby niczego szczególnego nie robi. Jest sobą. Ale to jaką sobą jest, tworzy i Ciebie. A ty czerpiesz jak ze źródła. Wypijasz dla siebie ile się da.   A potem razem cieszycie się własnymi sukcesami, marzeniami, spełnieniami. I każdy taki sukces, bez względu na płaszczyznę osiągnięć, jest wspólny jakoby. Bo cieszy jak własny. A w sercu uczucie spokoju i spełnienia, mimo że tobie może i coś się wali.. może podatki niezapłacone, a może i sprawy jakieś się komplikują.. Ale masz na to czas. Później. Bo teraz gdzieś obok jesteś szczęściem przepełniona.  A gdy ona płacze, to i twoje radości mniejsze.. choć dziś humor od rana na medal, i dzieci krzyczą jakoś mniej. Ale każda jej łza osiada w twoim sercu, gra marsza w umyśle.. skupić nijak się nie możesz.     I tak to jakoś jest. Że dwie przestrzenie się nakładają. Że liczysz prezenty do kupienia na gwiazdkę i na twoją niby  pięcioosobową rodzinę, wychodzi prezentów 11… Bo moje dzieci, jej dzieci, mój mąż, jej mąż…   I na zawsze już będziesz spleciona.. żyjąca życiem z podwójnym dnem.   Dwie rodziny pielęgnować będziesz. 11 urodzin celebrować co rok. 7 pierwszych dni w szkole przeżywać. 7 komunii i wesel świętować. 7 zakochanych serc pocieszać.. jak tylko Cię do tego pocieszania zechcą dopuścić. A potem niezliczona liczba narodzin kolejnych pokoleń…kolejnych śpioszków, modnych coraz inaczej.  Dla takich perspektyw człowiek chce żyć i czekać na to co życie przyniesie.    I jak ja bardzo bym chciała tego dla moich córek.   By zawierzyły kiedyś komuś tak bardzo. By wstyd odzierały największy z resztek złudzenia przy kimś takim. By dzieliły swoje wielkie dni i małe dni. By płakały wielkie łzy i te małe też. By wiedziały zawsze, w każdym momencie dnia, miesiąca, lata i jesieni, o 4PM i o 2AM, że jest ktoś, kto wiecznie na straży stoi. Nie ocenia, nie narzuca. Wysłucha. Milczy jak trzeba i mówi dużo jak trzeba, nawet jak zazwyczaj nie mówi zbyt wiele.    Bo przyjaźń. Prawdziwa ta. Uczciwa ta. Wieczna. Tak samo rzadko się zdarza i tak samo ważna jest jak miłość. Tak samo potrzebna. Choć całkiem inna i na czym innym oparta. Ale tak samo wysoko leży na szczycie spełnienia.   Siły przyjaźni nie poznałabym może nigdy, gdybym w swoim życiu nie trafiła na bezzębną Julitkę spod szóstki.   A potem to z zębami czy bez, całe życie razem. I kiedyś pewnie koło zatoczy swój krąg i znów bezzębne siedzieć będziemy na ławce wymieniając poglądy na temat, która laska lepiej się nosi :-)  Życzę sobie tego z całego serca.     I oczywiście na tej ławce kości nasze niedzisiejsze grzać będziemy pod jakimś pięknym kocem. Który może zrobi dla nas któreś z czekających nas pokoleń :-)       Pisali na desce:   KOCHANA - Iwona     CIOCIU- Zosia     DZIĘKUJEMY - Nadia     CI - Clara plus trzy serduszka - od każdej dziewczynki po jednym :-)) Ps. Jest jeszcze jedna ważna przyjaźń w moim życiu. A na imię jej Donata :-) O Donacie napiszę oddzielny post kiedyś. Bo Donata może i nie pasuje do kocyków. Pasuje do wielkiego świata, podróżowania, zdobywania:-) Całuję Cię Donatko :-* i.w.     *JURY KONKURSU:       Angelika Lebiecka  - były manager Teatru Nowego w Krakowie, trener rozwoju osobistego     Alicja Kopiec  - instruktor żeglarstwa, podróżnik, przewodnik, absolwentka dziennikarstwa     Anna Sadzińska - wieloletnia stewardessa, właścicielka firmy effii.pl     Dorota Koperska - designer , fotograf, właścicielka firmy koperska.eu    Monika Pokaluk - manager w firmie effii.pl   Justyna Mielczarek - nauczycielka języka polskiego, absolwentka zarządzania kulturą Hanna Musioł - Inspektor Nadzoru w Wodociągach PRZYPOMINAM O MOIM NIBY CANDY  - można wygrać fajną nagrodę. Jeżeli masz problem z wstawieniem komentarzu - odśwież stronę! Jeżeli wstawiony komentarz wyświetlił Ci się 3 razy - nie przejmuj się! Będzie jeden po pewnym czasie.    Jeżeli nie widzisz swojego komentarza lub mojej odpowiedzi na niego - kliknij  "Load more" (czyli rozwiń listę) na dole pod komentarzami. Odśwież stronę w razie dalszych problemów. Jeżeli nadal masz problem skontaktuj się ze mną - skarzynia@wp.pl     Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.        Wyślij pocztą e-mail  Udostępnij w usłudze Twitter Udostępnij w usłudze Facebook         Posted in konkurs w szafatosi.pl, ona moja przyjaciółka, przyjaźń, wygrany konkurs 