New York, New York   23 września 2012        52 komentarzy New York. Miasto żyjące wiecznie. Pomieszanie dnia i nocy. Taniec świateł i powietrze specyficzne w zapachu. Takie z amerykańskim "humidem". Niby ciężkie i klejąco- wilgotne.. jednak ja czuję się tam lekko.   Wolność. Tak zdecydowanie jestem wolna w NYC.   Ludzie są wolni. Każdy idzie po swojemu. Śmieje się po swojemu. Wygląda mocno po swojemu. A nikt nie jest zdziwiony. W zasadzie niczym zdziwiony nie jest. Ja nie wiem czy to dobrze, czy może nie. Ale napewno dzięki temu czuć tę wolność w powietrzu.   Nie chciałam tam mieszkać - za głośno, za gwarno, za szybko jak dla mnie. Za mało przystanków codziennych na pomyślenie o rzeczach ważnych i tych błahych. Za dużo stania w korkach i upychania samochodu na parkingach. Mój mąż tęskni czasem. Coś w sobie ma to miasto. Przyciąga. Nawet jak lubi się je średnio ;-)     Ponad 8 milionów ludzi. 800 języków używanych na co dzień. Wszystkie odcienie skóry. Można nawet spotkać Albinosów.   Ludzie mili, pomocni. Każdy uśmiechnięty. W przeciągu godziny spędzonej w NYC co najmniej kilka razy usłyszysz "hi". Odpowiadasz z uśmiechem. To miłe. Takie bratanie się z przechodniami.. na krótką chwilę wymiana spojrzenia i uśmiechu.  Lubię tam czasem pojechać. Dotknąć wzrokiem tych charakterystycznych punktów. Moich dawnych punktów. Mieszkaliśmy tam parę miesięcy.   Wyjechaliśmy bo ja czułam pod skórą gdzieś, że nie tylko ubiór i kolor ścian, ale także miasto, w którym się żyje musi współgrać z Tobą. Nie tylko wizja pieniędzy, ale codzienne poranki i długie wieczory mają znaczenie. Nie tylko dostęp do cudów nowojorskich ale też zapach świeżej trawy, żółte liście spadające na głowę we wrześniu. I tak mam swój świat w Pennsylvanii. A wycieczki do Nowego Jorku i tak zawsze cieszą całą naszą rodzinę:-)  Nasza ostania wycieczka do miasta z nadgryzionym jabłuszkiem.   Most Verrazano Bridge. Słynny, nowojorski most o długości 1300 metrów.   Jeden z ukochanych obiektów mojego męża, który prawie że nas zmusił do tych zdjęć w silnym wietrze ;-) Ale chyba było warto :-) Spódnicę kupiłam w polskiej firmie Kids on the Moon Bardzo fajna jest :-)      i.w.     Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.       Wyślij pocztą e-mail  Udostępnij w usłudze Twitter Udostępnij w usłudze Facebook         Posted in Miasto New Jork, miasto wiecznie żywe, Most Verrazano, Nowy Jork, rodzinne zdjęcia przy Verrazano 