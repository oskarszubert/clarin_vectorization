you will never know   12 listopada 2012        98 komentarzy Zakochałam się. Nie, nic z tych rzeczy, w małżeństwie wszystko gra :-)  Zakochałam się w piosence.  Usłyszałam ukradkiem i nie mogłam zapomnieć już. Wertowałam, szukałam, z trzech słów usłyszanych sklecić coś próbowałam, by szukać było szybciej. Mąż szukał też.    Znalazłam w końcu. Szczęśliwa szaleńczo, roztrzęsiona w emocjach i ze łzami w oczach uradowana.   I o co w tym chodzi? Piosenka szczęście daje mi takie, że uśmiech z ust mi nie schodzi.   I od razu ta sterta butów w przedpokoju jest do ogarnięcia, gdy wywijając ciało (tak tak moi drodzy) wkładam rytmicznymi ruchami buty na wieszaczki na drzwiach. I kolacja sama się robi bo ręce tańczą z dżemem łowickim układając jakoś te kanapki.  A i przemyślenia życiowe dochodzą do głosu.. pomysły na przyszłość. I czy to jeszcze ta piosenka czy może jednak hormony? bo który to już dzień cyklu dzisiaj..? Słońce może, bo tak dziś grzeje?   A kanapki dalej robią się same... Po kolacji idę do samochodu, po zgrzewkę wody bo zabrakło. I zamykam te drzwi samochodu luksusowego i myślę sobie..  Jeżeli mając tak wiele, nadal znaczenie ma w dniu moim fajna piosenka, to chyba jestem spełniona.   Jest dokładnie tak jak chciałam. Mierzę życie miarą taką jaką chciałam zawsze mierzyć. Umiem w końcu tańczyć z butami w ręku w przedpokoju i nie uciekać jak się któraś z córek nawinie..     Czytać pomiędzy wierszami, widzieć malutkie piękności wśród wielkich cudów, uratować zaplątanego ptaka dziś rano, odkryć śliczność nowej czcionki pisząc maila do koleżanki, odwrócić się, żeby przyjrzeć się człowiekowi… kocham.   Detalem rozkoszować się i podnosić do rangi uroku.. kocham.   I w sobie też to kocham, że kocham :-) A oto sprawczyni mojej trzydniowej już euforii :-)   Imany - "You will never know"                A na dole, tak bez okazji i bez nawiązań do utworów i euforii dni zwykłych i niezwykłych - ja i moja przyjaciółka wyrwane z domowych ognisk :-)   Julitko, wyrażasz zgodę na publikacje zdjęć? ;-)          Na koniec, chciałabym podziękować Oli i drugiej Oli za wyróżnienia, które od nich dostałam :-) Bardzo dziękuję dziewczyny :-) Przypominam, że konkurs, który ogłosiłam będzie rozstrzygnięty 19 listopada a zgłoszenia przyjmuję tylko jeszcze przez kilka dni (do  16 listopada)     No i jeszcze jedna wiadomość. Przyjaciółka z powyżych zdjęć organizuje candy więc zapraszam do niej   candy u Julitty         i.w.    Jeżeli masz problem z wstawieniem komentarzu - odśwież stronę!  Jeżeli wstawiony komentarz wyświetlił Ci się kilka razy - nie przejmuj się! Jeżeli nie widzisz swojego komentarza lub mojej odpowiedzi na niego - kliknij  "Load more" (czyli rozwiń listę) na dole pod komentarzami. W razie dalszych problemów odśwież stronę lub skontaktuj się ze mną - skarzynia@wp.pl          Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.         Wyślij pocztą e-mail  Udostępnij w usłudze Twitter Udostępnij w usłudze Facebook         Posted in you will never know 