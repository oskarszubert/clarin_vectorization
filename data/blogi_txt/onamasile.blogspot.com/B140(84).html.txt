prawdziwy spokój dzisiejszego dnia   31 października 2012 79 komentarzy                   Dziś tylko parę słów.  Huragan Sandy przeszedł i poszedł.. Szybciej niż myśleliśmy, mocniej niż myśleliśmy też.   Straty, których doznali inni są niewyobrażalne. Utracili domy, szkoły, miejscowości całe.  Inni. Ci przy oceanie. Tereny gdzie leżeliśmy na plaży, gdzie przechadzaliśmy się uliczkami kupując muszelki... całe są pod wodą.   Moje małe miasteczko też dotknięte. Pod wodą na szczęście znalazło się tylko kilka domów. Więcej jest powalonych drzew i kilka domów zniszczonych doszczętnie.    My mieliśmy dużo szczęścia. Nasz dom nie ucierpiał. Dach mamy do wymiany i patio zawalone, kominek zewnętrzny odfrunął w połowie.. ale to jest całe nic.  My jesteśmy cali i zdrowi. Wróciła siła woli i wiara w jutro :-)   Dziś Halloween. Dzieci już zamieszanie tworzą, bo jedna makijaż chce taki... a drugiej przyszyć trzeba kapelusik bo się poluzował.  Dzieci bardzo szybko zapominają. Ja nie zapomnę tej siły wiatru nigdy. Tego uczucia, że za chwilę okno, które z futryny zaczęło się wysuwać wypadnie i już będziemy mieć słynny huragan w środku domu.. Okno wytrzymało.. dom stoi.. my cali.  Piszę ten post bo dostałam bardzo wiele słów troski od was. Piszę, żeby każdy z was wiedział, że u nas zwyczajnie już :-)       A tutaj parę zdjęć tuż po huraganie. Wszystkie sprzed mojego domu lub ścisłej okolicy.       szczątki naszego pięknego patio :-( Sprzątanie trwa. Odzyskiwanie prądu trwa. Czekanie aż opadnie woda trwa. Spokój powoli nadchodzi :-)         Tym, którzy obchodzą Halloween - miłej zabawy życzę :-)         i.w. Jeżeli masz problem z wstawieniem komentarzu - odśwież stronę! Jeżeli wstawiony komentarz wyświetlił Ci się kilka razy - nie przejmuj się!   Jeżeli nie widzisz swojego komentarza lub mojej odpowiedzi na niego - kliknij  "Load more" (czyli rozwiń listę) na dole pod komentarzami. W razie dalszych problemów odśwież stronę lub skontaktuj się ze mną - skarzynia@wp.pl Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.       Wyślij pocztą e-mail Udostępnij w usłudze Twitter Udostępnij w usłudze Facebook Posted in po huraganie 