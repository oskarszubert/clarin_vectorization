...ale jest   13 czerwca 2013        82 komentarzy Woda z pomarańczą i miętą. Nasza ulubiona.          Czereśnie. Kochamy.          Cupcakes. Dzieci - chocolate chips, ja bananowo-orzechowe.          Grzyboranie. A w zasadzie usuwanie trujących grzybów z naszego trawnika.            Zosia. To taka cała ona. Na drzewie z głową w dole.          Zioła. Mamusi nie ma bez ziół. Nie istnieje. Zanika ;)             Kwiaty. Moja wiosenno- letnia pasja.              A to zdecydowanie pasja Clary. Makijaż absolutnie niestandardowy.   Tu akurat szminką ;) Szukamy wciąż tych grzybów trujących ;)          Piosenka o starszej siostrze. Zosia lubi pisać. Choć ma dopiero 6 lat. Clara bez makijażu.       My sobie najczęściej tak. A tata najczęściej w pracy.   Najczęściej ciężko pracuje. Najczęściej jest zmęczony.  Najczęściej sił musi poszukać w redbulu, albo mocnej kawie. By nie zasnąć tuż po kolacji.     Ale ten tata jest najlepszym tatą, jakiego moje dzieci mogły sobie wymarzyć. A z drugiej strony przecież takim zwyczajnym.  Bo niby co nadzwyczajnego jest w tym, że spędza ze swoimi córkami czas.  Że rozmawia z nimi nie tylko o lekcjach i ocenach.  Że wyjeżdża z nimi na weekendy, na te - tylko tata i one.  Że ryby z nimi łowi, cierpliwie rozplątując żyłki.   Że co wtorek jeździ na salę gimnastyczną z laserami.  Że co sobotę smaży jajecznicę jednej, bekon drugiej a trzeciej robi chlebek z nutellą.   Bo każda lubi przecież inaczej.   To on je wieczorem do snu układa. I on czasem czyta, a one chichoczą, że ruski akcent ma, jak tym swoim angielskim czyta.   I to o niego one się kłócą, z którą pójdzie na "special person's day"* w szkole.  A ja obok stoję i czekam, która przegra, i ja jej przypadnę w przydziale     Jest zawsze obecny. Wszędzie tam, gdzie powinien być. Na zawodach, konkursach, występach...  Uczestniczy. Bywa, że z zegarkiem w ręku, bólem głowy, zmęczeniem .. ale jest.     Przeżywa każdy ich zawód,  każdą kłótnię z koleżanką,  każde rozbite kolano, każde nowe kolczyki wybierane starannie, by się komuś podobać…bo czy to trochę nie za wcześnie?    Niby nic w tym nadzwyczajnego, niby nic takiego, żeby o tym mówić.   Przecież taki właśnie ma być tata.   Tylko, że w tych dzisiejszych, zabieganych czasach rzadko kto takiego ma.   A moje dzieci mają.  I chyba, to jednak, coś nadzwyczajnego.                 A ostatnio tata wraz z naszą najstarszą córką Nadią był na obozie harcerskim (skautowym w zasadzie) i był jedynym tatą na całym obozie :) On jeden, banda dziewczynek skautów i banda mam dziewczynek skautów.   Bo u nas tak jest, że na takie wyjazdy jeździ tata, tak jest i tak już pewnie zostanie.  Podobno przydał się trochę do usuwania pająków z nad głów krzyczących na pół lasu pań ;) W USA dzień taty jest obchodzony zawsze w trzecią niedzielę czerwca. Podobnie jak dzień mamy w drugą niedzielę maja. Nasz tata ma swój dzień za 3 dni.   Obchodzimy zarówno dzień mamy jak i taty "po amerykańsku" ze względu na to, że rodzicami jesteśmy tu, w Ameryce.  Choć nie zapominamy o miłym słowie i w te polskie dni :)         *special person's day - co roku w amerykańskich szkołach dziecko zaprasza osobę szczególną w ich życiu i spędza z nią czas, je lunch i czyta książki.       i.w. Wyślij pocztą e-mail  Udostępnij w usłudze Twitter Udostępnij w usłudze Facebook 