bardziej modern czy vintage?   21 sierpnia 2012        35 komentarzy                     Nieśmiało mogę powiedzieć, że teraz to już bardziej vintage. Ale przez bardzo długi czas byłam kobietą modern. I nie tylko kolory ścian były modern. Modern był ubiór, fryzura, biżuteria, meble w domu, sprzęty kuchenne, ramki do zdjęć...    Potem modern zaczęło dusić.. czułam, że w mojej duszy coś innego zaczyna grać.  Najpierw przemiana nastąpiła wewnątrz. Mówi się, że nie ukryjesz oka duszy.. Możesz udawać, że nadal kochasz esy floresy.. nic jednak z tego.. nie masz zgodności, spójności.  Zaczęłam kochać rzeczy, które kojarzyły mi się z moimi babciami, z koleżankami babć, ze starszymi przedwojennymi ludźmi.. zaczęłam kochać także to uczucie towarzyszące mi, gdy dotykam starego kredensu zastanawiając się jaka jest jego historia.      Dziś po raz kolejny dołożyłam cegiełkę vintage do swojego domu, który na wskroś modern był.  I ja na razie nie wiem, czy ten dom to już vintage, czy ten dom to może jeszcze modern.. a może pół na pół. Za to wiem, że otaczamy się przedmiotami, kolorami, szczegółami odzwierciedlającymi naszą duszę. I co poradzić, że dusza nie pyta czy twój portfel nadąża?   I dlatego trzeba wyszukiwać tak cudowne miejsca, jak te, które odwiedziłam parę dni temu :-) Pchli targ pod dachem całkiem eleganckiego sklepu. No może elegancki to tak niezupełnie on jest. Ale jak na pchli targ to elegancki całkiem całkiem.    Oto moja jadalnia jeszcze niedawno modern :-) Teraz to już chyba vintage :-) Jak myślicie?   A cegiełka vintage, którą dołożyłam, to brązowe szafki z oszklonymi drzwiczkami. Kolory lubię teraz spokojne. Meble uwielbiam z przeszłością. Nie lubię już hałasu stylizacyjnego we wnętrzu mojego domu.  Bo i ja sama zrobiłam się spokojniejsza, mniej hałaśliwa, bardziej sentymentalna. Na pewno bardziej beżowa niż czerwona :-) Malowanie. Planujemy pomalowanie całego domu w najbliższym miesiącu. Bo w tym domu mam i zebrę na ścianie i czerwień mam też, a i esy floresy się znajdą.     Ciekawe czy jak trochę pochwalę się tu wam moimi nowymi kolorami i zmianami, to czy ja was nie zanudzę tu? Czy ktoś będzie chciał oglądać beżową ścianę? Albo jak zebra zamienia się w gołębią szarość? ;-)    A niech mi ktoś powie, że nie! ;-)   i.w.  Wszystkie zdjęcia i treści zamieszczone na tym blogu są mojego autorstwa. Zgodnie z Dz.U. z 1994 r. Nr 24 poz.83 mam prawo do ich ochrony i nie wyrażam zgody na ich kopiowanie i rozpowszechnianie bez mojej wiedzy.       Wyślij pocztą e-mail  Udostępnij w usłudze Twitter Udostępnij w usłudze Facebook         Posted in jadalnia vintage, modern, vintage 