06.09.2012 | Spłodził: Petrol | Szuflada: Śmietnik (zobacz, co to znaczy)  Jak rozładować napięcie przedmiesiączkowe?  Jeśli myślicie, że dzisiaj wejdę w buty miłej pani redaktor pisma poradnikowego dla pań, a potem…  …a potem rozochocony wejdę jeszcze w jej bieliznę, bluzeczkę, kieckę, wymaluję się jak na odpust i ruszę na zjazd drag queens, to się mylicie. Nie dzisiaj. “Jak rozładować napięcie przemiesiączkowe” to po prostu kolejny prawie-że-od-czapy tytuł wpisu na Maltretingu. Ale tylko “prawie”, bo jest w nim ziarnko sensu. Dzisiaj bowiem będzie o menstruacji. Ale nie bójcie się. Jak to mówią w amerykańskich programach telewizyjnych: I’m a trained professional.  Gad Saad jest profesorem marketingu na John Molson School of Business przy Concordia University w Kanadzie. Jak inni profesorowie marketingu, także prof. Saad jest zdeterminowany poszerzać wiedzę ludzkości o marketingu. Wiedziony tą determinacją, prof. Saad wespół z Erikiem Stenstromem opublikował na łamach Journal of Consumer Psychology artykuł pod zgoła rozrywkowym tytułem Calories, beauty, and ovulation: The effects of the menstrual cycle on food and appearance-related consumption. Zgodnie z tytułem, artykuł traktuje o wpływie fazy cyklu menstruacyjnego na decyzje zakupowe człowieka. A właściwie nie człowieka, tylko kobiety. Okazuje się mianowicie… To znaczy oczywiście kobieta też człowiek, tylko chodziło mi o to, że o facetach nic nie będzie! (Cholera, muszę uważać co piszę, bo następnym razem jak się w porę nie zorientuję, to mi gotowa przemaszerować się przez Maltreting parada wojujących feministek…) Wracając do tematu: okazuje się mianowicie, że faza cyklu menstruacyjnego ma wpływ na to, co ludz… kobiety kupują i konsumują. Dni płodne cyklu sprzyjają nabywaniu i (nad)używaniu wszelkich produktów, które prowadzą do zwiększenia seksualnej atrakcyjności kobiet: kosmetyków, fatałaszków i kąpieli słonecznych (biorąc pod uwagę, że badania miały miejsce w Kanadzie, “kąpiele słoneczne” to zapewne politycznie poprawny językowy zamiennik wizyty w solarium). Z kolei dni bezpośrednio poprzedzające krwawą teksańską masak… ojej, co ja dzisiaj tak szowinizuję? Chciałem napisać po prostu “tzw. okres”, a tu mi jakieś krwawe masakry z klawiatury wyskakują? W każdym razie w dniach poprzedzających bezpośrednio menstruację kobiety zwracają swoje myśli i zachcianki w kierunku żywności, i to żywności wysokokalorycznej. Każdy rasowy specjalista od marketingu zdobywszy tego typu nową wiedzę powinien od razu zadać sobie pytanie - jak mogę to wykorzystać? Ja może podrzucę jeden przykład. Wiedza o słabości kobiet do wysokokalorycznej żywności może być z powodzeniem wykorzystana przez producentów i sprzedawców kobiecych artykułów higienicznych. Poniżej podam kilka pomysłów na to, jak - dodając do produktu tzw. gratisy - zwiększyć sprzedaż rzeczonych artykułów higienicznych.  Dwa z tych pomysłów są niewątpliwie znakomite, co do jednego… mam pewne wątpliwości.   Przykład 1. Wariant podstawowy       Przykład 2. Coś mi mówi, że w przypadku tamponów, nie ze wszystkim może wejś… znaczy pójść gładko. Przykład 3. Ale premia za duży zakup z pewnością byłaby strzałem w dziesiątkę!         Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: FMCG, promocja sprzedaży, sprzedaż premiowa 