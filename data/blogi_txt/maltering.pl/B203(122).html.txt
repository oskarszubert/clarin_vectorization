31.01.2011 | Spłodził: Petrol | Szuflada: Drugie dno,  Kopanie leżącego (zobacz, co to znaczy)  Ślepy gówno widzi. Wpis o zabarwieniu lokalnym.  Optymizm i dobre samopoczucie ekipy od Euro 2012 mnie uskrzydlają. Parę dni temu chłopaki wykupiły całą stronę w Wyborczej, żeby pochwalić się swoimi osiągnięciami. A właściwie, żeby poinformować, że będą się chwalić swoimi osiągnięciami w holu poznańskiego Dworca Głównego PKP. Wyborne to miejsce na demonstrację siły, organizacyjnego kunsztu i swobody w realizacji planów przygotowań do Euro 2012.  Co ciekawe, będzie to wystawa przedstawiająca, jak to można wyczytać na ogłoszeniu, “najważniejsze i najciekawsze wydarzenia o wymiarze społecznym“, które miały miejsce w Poznaniu od momentu ogłoszenia decyzji o przyznaniu Polsce i Ukrainie prawa organizacji Euro 2012. Mam nadzieję, że chłopaki od Euro wybaczą mi moje niezbyt entuzjastyczne nastawienie, ale ja wolałbym, żeby ta wystawa przedstawiała wydarzenia o wymiarze budowlanym. A właściwie, żeby - poza stadionem - miała co przedstawiać. Alternatywna rzeczywistość, w której funkcjonują chłopaki od Euro 2012, jest naznaczona pasmem sukcesów. Muszę się do niej przenieść. W zasadzie powodowany chęcią rzetelnej zgromadzenia rzetelnej dokumentacji powinienem pójść zrobić zdjęcia owym wystawionym na terenie PKP eksponatom przedstawiającym rzeczone społeczne osiągnięcia, ale nieco obawiam się, że   ktoś podpieprzy mi aparat, albo - jeśli uda mi się uchronić go przed rabunkiem   specyficzny mikroklimat panujący w holu dworca powoduje nagły rozwój glonów na obiektywie aparatu, przez co cała dokumentacja fotograficzna utonie w głębokiej zieleni świeżej oddworcowej flory   W każdym razie - jednym z przejawów potęgi budowlano-organizacyjnej ekipy Euro 2012 jest odsłonięcie “makiety stadionu dla osób niewidzących”. Co prawda nie wiedziałem, że w Poznaniu miał powstać stadion dla osób niewidzących, ale po krótkiej naradzie z kumplem uznaliśmy, że nie tylko miał powstać, ale wręcz już powstał, i do tego ma głęboki sens. Dodatkowo, doszliśmy do wniosku, że w kraju pełnym sceptyków i niedowiarków przynajmniej niewidomych można przekonać, że Euro 2012 w Poznaniu jest już w zasadzie przygotowane: jest rzeczony stadion, są setki kilometrów dróg dla niewidomych, jest nowy dworzec kolejowy dla niewidomych i terminal portu lotniczego. Dla niewidomych ma się rozumieć. Właściwie są już gotowe transmisje radiowe z większości spotkań, do ćwierćfinałów włącznie. Póki co nasza reprezentacja - niewidoma oczywście - wygrywa. PS. Pół tytułu wpisu jest puentą pewnego dowcipu. Ci, którzy go nie znają, raczej nie powinni go szukać - w końcu znają już puentę, dowcip jest już więc spalony. Dowcip jest mało poprawny politycznie, ale przecież nigdy nie obiecywałem, że maltreting.pl taki będzie.     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: Euro 2012, prasa, reklama 