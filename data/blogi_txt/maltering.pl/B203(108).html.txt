21.11.2010 | Spłodził: Petrol | Szuflada: Krótkie gacie, Śmietnik (zobacz, co to znaczy)  Ekstaza w jogurcie  Naturalna rozkosz wygląda właśnie tak. Jak się coś obiecuje, to wypadałoby obietnicy dotrzymać, prawda? Z marketingowcami niestety tak jest, że mają skłonność do przesady, przez co zwykle obiecują więcej, niż mogą dać. Co innego jednak przesadzać, a co innego zupełnie mijać się z prawdą - jak taki Zott na przykład. Zott twierdzi, że jogurt naturalny tej marki to naturalna rozkosz, ale ja to żrę, żrę, i jakoś rozkoszy za grosz nie odczuwam. Ani naturalnej, ani nawet sztucznej. Nawet najmniejszego pobudzenia nie odczuwam. Zupełnie. Czyżby więc Zott perfidnie kłamał? Kusił spragnionych wrażeń klientów - takich jak ja - obietnicami zupełnie bez pokrycia? A może to ja robię coś nie tak? Może powinienem zacząć sobie ten jogurt gdzieś… wcierać? No i jaki związek z tą naturalną rozkoszą ma widoczna na obrazku krowa? Aż się boję snuć domysły…     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: FMCG, hasło, Zott 