25.07.2009 | Spłodził: Petrol | Szuflada: Śmietnik (zobacz, co to znaczy)  Mój ulubiony kolor  Jeśli jesteś małą dziewczynką - jak na przykład Michał Kamiński - to albo polubisz kolor różowy, albo masz przegwizdane. Podobnie jest z ojcami małych dziewczynek. Więc ja mam przegwizdane. Producenci i sprzedawcy nie ustają bowiem w wysiłkach, aby przekonać mnie, że kolor różowy jest kolorem jedynie słusznym dla małej dziewczynki. I robią to nawet marki, po których naprawdę bym się tego nie spodziewał.  Jeśli byliście kiedyś w sklepie z zabawkami albo z ciuchami dla dzieciaków, to z pewnością wiecie, o czym mówię: o tej bijącej po oczach różowej łunie, która bez pudła wskazuje część sklepu z towarem dla dziewczynek. Od Barbie, przez piórniki, po skarpetki - producenci wpadli w jakiś pieprzony kolorystyczny amok, i trzaskają wszystko na różowo. Czyżby wróciły czasy Forda T w jakieś gejowskiej wersji?! Kolorystyczna indoktrynacja zaczyna się w wieku wczesnoniemowlęcym, a kończy… no cóż, różowej trumny jeszcze nie widziałem, ale to z pewnością kwestia czasu, albo tego, że niewiele w sumie widziałem. Najgorsze jest w tym wszystkim to, że alternatywy dla koloru różowego jakoś nikt nie przewidział - praktycznie jedyny sposób, żeby go uniknąć, to zakupy w dziale chłopięcym. Nie wiem jak Wam - tu zwracam się do ojców / matek dziewczynek - ale mi jakoś nie uśmiecha się wizja przemalowywania pokoju na różowo. Różowe szaleństwo zatacza niestety coraz szersze kręgi, i sięga do marek, które wydawały się być ostoją zdrowego rozsądku. Takich jak Lego. Chyba bezpowrotnie minęły czasy, w których klocki mogły być tylko czerwone, niebieskie, żółte, zielone, białe lub czarne…  Zgroza! Różowe Lego! (Ten obrazek ukradłem z lego.com, aby pokazać światu, że nie ma już żadnych świętości)   Zgroza! Kolejne różowe lego! I kolejny obrazek zajumiony z lego.com! Może jednak daltonizm nie jest takim zły?  Nie wierzycie, że to się dzieje naprawdę? To proszę: obrazki skopiowałem stąd i owąd. I na koniec - zestaw nazwany “Królewskie stajnie”: Brak mi słów... Ideały dzieciństwa zostały ostatecznie zdruzgotane... Obrazek ze swiat-zabawek.pl Uczestnicy parady równości muszą mi wybaczyć: jeśli to są królewskie stajnie, to chyba króla-geja. Różowa stajnia? Koń z takim obrażającym wszystkie nieparzystokopytne ogonem? Bez jaj… Być może Lego zresztą się zorientowało, że przegięło, bo na ich stronach tego zestawu znaleźć się nie da, jedynie tutaj i - na szczęście - produkt jest niedostępny.     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: Lego, produkt 