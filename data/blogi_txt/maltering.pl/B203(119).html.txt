12.01.2011 | Spłodził: Petrol | Szuflada: Śmietnik (zobacz, co to znaczy)  Maltreting.pl w służbie narodu  Sprawa wygląda tak: chcę Was naciągnąć na kasę. A ściślej - Waszych pracodawców. Jeśli zastosujecie się do apelu poniżej, nie musicie czytać dalej. Ale możecie.  Jeśli się jeszcze nie zastosowaliście - to znaczy że nie jesteście łatwi. Ale ja i tak Was przekonam. Przekonam, bo słuszność jest po mojej stronie. Bo głosowanie na maltreting.pl może być głębokim przejawem odpowiedzialności za losy państwa polskiego. Bo lubię zdania zaczynające się od “bo”. Bo tak. ***Głosowanie zakończone - dzięki za wszystkie głosy!*** W normalnych warunkach zapewne namawiałbym Was do wysyłania SMSów poparcia dla maltreting.pl wyłącznie z telefonów prywatnych. Jestem człowiekiem o krystalicznie wręcz czystych intencjach i niezwykle wysokich standardach moralnych, więc - w normalnych warunkach - nie dopuszczałbym myśli o tym, żeby do prywatnych celów wykorzystywać telefon inny niż prywatny. Niestety. Sytuacja jest daleka od normalności. Partia, która doszła do władzy pod hasłami niskich podatków, ciemięży konsumentów dodatkowym groszem znienawidzonego VATu od każdego SMSa wysłanego w konkursie Blog Roku. Ale… ale jest sposób, by zademonstrować swój sprzeciw! Aby powiedzieć: Donaldu Tusku! Psie Sabo! Nie tędy droga! Ten sposób to wysłać SMSa ze służbowego telefonu. Od SMSa wysłanego z firmowej komórki rozrastająca się hydra administracji państwowej nie dostanie ani grosza z VAT, i kiedy kolejne tysiące, i dziesiątki, i setki tysięcy użytkowników komórek miast wysyłać SMSa o treści B00251 na numer 7122 z telefonu prywatnego użyje w tym celu telefonu służbowego, wtedy hydra administracji zauważy związane z tym malejące wpływy do budżetu i być może hydra usłyszy wołanie mas: Donaldu Tusku! Psie Sabo! Nie tędy droga! Czy zademonstrowanie tak pięknej, obywatelskiej postawy nie jest warte zaryzykowania zwolnienia z pracy pod pretekstem defraudowania firmowych środków? Jest! Ba - pracodawca zrozumie! Oczywiście, możecie uznać, że budżet państwa znajduje się w sytuacji tak ciężkiej, że podniesienie VAT jest rozwiązaniem właściwym. W takiej sytuacji prawdziwie obywatelską postawą będzie zagłosowanie na maltreting.pl z użyciem telefonu prywatnego, i zasilenie budżetu pełną kwotą 23 groszy tytułem VAT. Tak czy inaczej - głosowanie na maltreting.pl jest przejawem głębokiego, dobrze rozumianego patriotyzmu.      Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: Blog Roku 