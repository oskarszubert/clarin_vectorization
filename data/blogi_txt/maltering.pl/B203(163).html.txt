22.07.2011 | Spłodził: Petrol | Szuflada: Śmietnik (zobacz, co to znaczy)  Wino marki...  Wczoraj mieliśmy z żoną okazję do uroczystego świętowania, w związku z czym udałem się do mekki miłośników wykwintnych trunków (czyli do Żabki), aby nabyć wino czerwone wytrawne. Kosztowało mniej więcej tyle co dwa buzuny: jeszcze jeden grosz i cena byłaby dwucyfrowa. Dwucyfrowa nie licząc groszy. Grosza. Groszy. Zamotałem się. Ale myślę, że się ceny domyślacie.  W każdym razie trunek był na tyle wykwintny, że producent nie podał na nim rocznika. Podał za to datę produkcji. Tegoroczną. Majową. Sezon na beaujolais nouveau zaczął się najwyraźniej wyjątkowo wcześnie w tym roku… Chociaż z drugiej strony patrząc, fakt, że na etykiecie wina widnieje data produkcji, a nie data przydatności do spożycia, napawa pewną nadzieją. W każdym razie, po dwuosobowym obaleniu butelki nie zanotowaliśmy dzisiaj nawet najmniejszych oznak syndromu dnia poprzedniego. Niestety wczoraj nie zanotowaliśmy także nawet najmniejszych oznak działania alkoholu. PS. Słowo “beaujolais” skopiowałem z wikipedii. Sam nie byłbym w stanie go napisać, nawet jakby mi ktoś literka po literce dyktował. Foto pochodzi z http://www.flickr.com/photos/marshall_haze_mhz15_tube_guitar_amp lifier/     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: alkohol, Żabka 