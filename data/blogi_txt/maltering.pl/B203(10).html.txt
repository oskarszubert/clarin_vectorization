06.06.2009 | Spłodził: Petrol | Szuflada: Ad rectum (zobacz, co to znaczy)  Obcy mieszka w Twoim tyłku  Było już sporo reklam żerujących na strachu (vide wszystkie coś-tam-koki, którymi straszono rodziców małych dzieci). Teraz przyszła kolej na reklamy żerujące na obrzydzeniu. Z góry ostrzegam - ten wpis przeznaczony jest tylko dla osób o naprawdę mocnych żołądkach. To drugi wpis, przy którym mocno wahałem się, czy w ogóle go zamieszczać. Obawiałem się też, że po tak hardcore’owym strzale możecie nie chcieć wracać na maltreting.pl. Dlatego jeszcze raz ostrzegam - obrazki i teksty poniżej są naprawdę obrzydliwe. Nie musicie czytać dalej, a jeśli zżera Was ciekawość - upewnijcie się, że od ostatniego posiłku dzieli Was już bezpieczny odstęp czasu. To, co zobaczycie, można podsumować krótko: ludzie mają jednak nasrane. Dosłownie i w przenośni. Do teraz nie wiem, co myśleć o ludziach, którzy wpadli na pomysł uruchomienia takiego serwisu. I nigdy pewnie nie będę wiedział, bo jakoś nie mam ochoty sobie tego przypominać. Zaczęło się dość niewinnie - na stronie gazeta.pl poświęconej alergii: Colonix #1 - reklama Google, czyli miłe(?) złego początki   Jakby kto pytał: powody dla których kliknąłem w ten link są dość prozaiczne w swojej złożoności i nie mają nic wspólnego z moimi jelitami.   Wracając do tematu: strona pojawiająca się po kliknięciu jest już nieco niepokojąca, dlatego daję Wam jeszcze jedną szansę na nie zobaczenie jej, publikując “na wierzchu” jedynie odnośnik, zamiast grafiki w pełnym rozmiarze: Colonix #2 - strona główna, czyli już zaczyna się robić niedobrze   Galeria zdjęć to już totalny hardcore, i to nawet w wersji miniaturek, zatem jeszcze raz oszczędzę Wam przypadkowego kontaktu z nią: Colonix #3 - galeria zdjęć, czyli jest już naprawdę obrzydliwie   Chcecie więcej? Proszę bardzo: http://www.colonix.pl/index.php A dla tych, którzy nie bawią się w grę wstępną, i od razu przechodzą do konrektów, kolejny link: http://www.colonix.pl/galeria_foto.php Uff, nigdy więcej… Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: Colonix, hardcore, leki, online 