19.03.2011 | Spłodził: Petrol | Szuflada: Krótkie gacie, Maltreting (zobacz, co to znaczy)  Usługi finansowe dla prawdziwych patriotów  Chłopaki z SMS365 robią dokładnie to, co sugerowałaby nazwa “SMS365″. Udzielają pożyczek. Robią to jednak w głęboko patriotyczny sposób. Prowizja, ubezpieczenie, oprocentowanie i ewentualne inne przyjemności związane z pożyczką od chłopaków z SMS365 zostały tak skalkulowane, aby RRSO wynosiło, najwyraźniej na cześć wiktorii wojsk polskich nad teutońską zarazą, równe 1410%.  Prawdziwie patriotyczne oprocentowanie - aż się chce Rotę śpiewać! (RRSO to rzeczywista roczna stopa oprocentowania - stosunek wszystkich kosztów związanych z kredytem do kwoty kredytu, obliczony w ujęciu rocznym; mądrze napisałem, co?) Osobiście cały się patriotycznie palę, aby skorzystać z usług SMS365, ale wezmę na wstrzymanie i poczekam na pożyczkę z RRSO na poziomie 1973%. Na pamiątkę zwycięskiego remisu na Wembley.     Powiedz Google'owi, że ten tekst jest naprawdę fajny:    Wrzuć linka u siebie: Zobacz inne teksty o: direct marketing, e-mailing, online, Regita Sp. z o.o., reklama, SMS365.pl, usługi finansowe 