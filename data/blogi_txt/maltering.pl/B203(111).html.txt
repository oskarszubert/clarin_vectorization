09.11.2010 | Spłodził: Petrol | Szuflada: Maltreting (zobacz, co to znaczy)  Producent papierosów z misją. Niestety nie na księżyc.  Muszę przyznać, że producent papierosów ruszający na bitwę z konkurencją (nawet tą nie do końca legalną) pod hasłami ochrony zdrowia i życia klientów… no to wymagało intelektualnej odwagi, że tak to delikatnie ujmę.  Reklama z Rzepy, 8.11.2010. O pardon - nie reklama, ogłoszenie w ramach kampanii społeczno- informacyjnej.  No super, chłopaki z Imperial Tobacco. Ładnieście się rozpisały. Mam jednak takie małe pytanko w nawiązaniu do Waszych przestróg i ostrzeżeń z reklamy a propos zawartości podróbek: co tak zajebiście DOBREGO zawiera ORYGINALNY papieros?! Tę niewątpliwie szlachetną akcję, sklasyfikowaną przez głównego zainteresowanego jaki kampanię społeczno-informacyjną, patronatem medialnym obejmuje Rzeczpospolita. Gratulacje, koledzy patroni! Mam pytanie - czym się kierowaliście, podejmując decyzję o swoim zaangażowaniu w tę piękną kampanię? Interesem budżetu państwa, którego dobrą kondycję torpeduje kontrabanda, czy troską o zdrowie społeczeństwa, bezlitośnie trutego arszenikiem? Tak na marginesie: koledzy patroni! Jeśli mielibyście problemy ze znalezieniem kolejnej akcji do objęcia patronatem, to proponuję się uśmiechnąć do producentów azbestu. A tymczasem - jest jeszcze jakiś chętny do wsparcia tej szlachetnej akcji? Nikt? No może chociaż minister zdrowia?     Powiedz Google'owi, że ten tekst jest naprawdę fajny:    Wrzuć linka u siebie: Zobacz inne teksty o: Imperial Tobacco, kampania społeczna, prasa, reklama, Rzeczpospolita 