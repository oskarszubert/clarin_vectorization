14.06.2011 | Spłodził: Petrol | Szuflada: Ad rectum,  Kopanie leżącego (zobacz, co to znaczy)  Naprawdę śliski temat  W ostatnich dniach polskim Internetem, a w każdym razie marketingowym światkiem, zatrzęsła afera akcji “Nie biegam”. Przypomnijmy, że cała sprawa dotyczy dwudziestu paru tysięcy ludzi, którzy “polubili” na Facebooku pozornie neutralną obyczajowo i przede wszystkim pozornie neutralną fizjologicznie stronę Nie biegam. Tymczasem okazało się, że strona być może i jest obojętna obyczajowo, ale fizjologicznie - bynajmniej. Za akcją kryje się bowiem Stoperan: lek przeciwko biegunce. Wiecie więc już co się stało - teraz dowiecie się, jak to się stało! Maltreting.pl wszedł w posiadanie stenogramu narady, na której omawiane były strategiczne założenia akcji. Uważajcie tylko - rzecz dzieje się w dziale marketingu producenta leku na srakę, więc to nie będą… ten tego… przelewki. Czytamy? No to sru! Albo - skoro jesteśmy przy leku na biegunkę - chlup!    - Szefie, ale mam pomysł na reklamę! No rewelacja po prostu! Warto kliknąć i wnikliwie przestudiować, aby docenić subtelne dwuznaczności, naprowadzające internautę na prawdziwe znaczenie hasła "nie biegam". - No? Mów! - Zrobimy taką akcję “Nie biegam”… - Świetnie! “Nie biegam do kibla”, genialne! - Nie, nie - po prostu “nie biegam”, Szefie. - Jak to? - No tak po prostu - tylko “nie biegam” - Ty, no co ty? Jaja sobie robisz? - Nie… - Młody! Jak to - “nie biegam” bez “do kibla”? Gdzie ty kurwa pracujesz? W fabryce leżaków? A jak się niby klient ma domyśleć, że to chodzi o komfort przejścia się do kibla spacerowym krokiem, jaki zapewnia nasz Stoperan, jeśli w haśle tego kibla nie będzie?! - No Szefie, ale kto by chciał mówić o sobie, na przykład w towarzystwie, że nie biega do kibla? - No ja na przykład! - To tak, ale Szef jest szefem fabryki środka na srakę, więc to co innego. - No fakt, masz rację. Ale, ale, mądralo… a to “nie biegam” bez kibla to niby takie zajebiste by było? A kto się niby będzie identyfikował z hasłem sugerującym, że jest gnuśnym grubasem, który sportu nie uprawia? - Ależ Szefie, o to chodzi! Kontrowersja! Manifestacja odstającego od przeciętności światopoglądu! Odcięcie się od politycznie poprawnego zdrowo-stylo-byciowego fengszuja! Lans! Zresztą to tylko tak z wierzchu by wyglądało, na wabika. Bo to taki tizer by był tylko!   Jak ja bym chciał mieć tyle fanów, co środek na srakę. Ale wiadomo, maltreting nie sraka - dupy nie urywa...  - Ti-co? - Tizer szefie, tizer. Że niby na plakatach napiszemy tylko “nie biegam”, i powiemy, żeby ludzie na fejsbuka wchodzili i lubili naszego fanpejdża. - A, fejsbuka! Już mi się to podoba, to teraz modne bardzo! - No to Szef słucha dalej. Na tym fejsbuku to napiszemy, że to “nie bieganie” to niezgoda na pośpiech, na to, że nam życie przelewa się między palcami… - Ha, ha, ha!!! A to dobre! Podoba mi się to zestawienie środka na biegunkę i przelewania się między palcami! - …to było niesmaczne… - A kto ci kazał to żreć? Albo właściwie - pić? Buahahahahaha! Pić! Ha ha ha! Alem się ubawił! - …szefie, proszę… - Te, Młody, co Ci tak z ryja wali? … A, no tak, pamiętam - “to było niesmaczne”! Ha, ha, ha! Ale ja dowcipny jestem, nie no, nie mogę… No dobra, kończ ten swój pomysł. - …ale szef już nie będzie ze mnie szydził? - Nie, nie, obiecuję. Nie będę… - Dziękuję… - Przestanę jak tylko wreszcie sobie zęby umyjesz… - Szefie, proszę… - …najlepiej domestosem, ha ha ha!… - Szefie, naprawdę proszę… - No co? Trzeba dbać o higienę, bez podtekstów… - Aha, przepraszam, myślałem, że Szef wciąż szydzi… - Młody? - Co? - Wciąż masz papier toaletowy między zębami… no dobra, już dobrze. Już nie będę. Kończ. - No więc będziemy ludzi zachęcać, żeby klikali “lubię to” na takim fan pejdżu “Nie biegam”, na którym napiszemy, że to chodzi o to, żeby się nie spieszyć, żeby się delektować życiem, żeby zerwać z presją… no wie Szef, tak poetycko to wszystko opiszemy. - Ale ludzie nie będą wiedzieli, że to chodzi o środek na srakę? - Nie. - Ale w końcu im powiemy? - W końcu tak. - I myślisz, że się ucieszą, jak się dowiedzą? - A Szef by się ucieszył, gdyby Szef na przykład nosił koszulkę z Szefa manifestacją światopoglądową, a potem by się okazało, że ta koszulka to tak naprawdę reklama środka na srakę? - Przecież jestem szefem fabryki środka na srakę. Pewnie, że bym się ucieszył! - No widzi Szef.     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: leki, online, OTC, social media, Stoperan, US Pharmacia 