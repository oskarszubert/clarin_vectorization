06.06.2011 | Spłodził: Petrol | Szuflada: Śmietnik (zobacz, co to znaczy)  Taniec przy różu  Przez kilka ostatnich dni klienci ś.p. sieci Era GSM próbowali się przekonywać, że barwy ich nowego operatora komórkowego to magenta, a nie - no jakby to delikatnie powiedzieć? - metroseksualny  róż. Jak bardzo akademickie były dywagacje pt. “toż nie róż to, magenta toż to!” przekonali się dzisiaj czytelnicy Gazety Wyborczej.  Która wyglądała tak: Mój ulubiony kolor Wyglądała, jakby ktoś przemielił magazyn papieru z fabryką lalek Barbie. Tudzież fabryką Hello Kitty. Albo jakby do kadzi z celulozową masą ktoś wrzucił trzy pary czerwonych gaci. Zupełnie takich, jak te, których zniknięcie z szuflady odnotowałem dzisiaj rano. Dodajmy, że chodzi o gacie o wartości sentymentalnej, z wyszytymi ręcznie napisami “poniedziałek”, “wtorek” i “środa”. T-Mobile będzie mi bulił odszkodowanie za straty moralne spowodowane przez ten cholerny różowy kolor. I za zaginione gacie. I za to, że w poniedziałkowy wieczór piszę ten wpis siedząc w gaciach z napisem “niedziela”, opędzając się od much. Różową gazetą. PS. Ten wpis kontynuuje tradycję facebookowych autoplagiatów. Tym razem jednak posunąłem się dalej i zrzynam pomysły nawet swoich facebookowych fanów. Ale przynajmniej tego nie kryję. A premierowy wpisy już wkrótce. Już nawet kupiłem (!) niezbędne rekwizyty. Na szczęście tym razem wykosztowałem się mniej niż na laptopa. PS2. O moim ulubionym kolorze możecie poczytać jeszcze tutaj.     Powiedz Google'owi, że ten tekst jest naprawdę fajny: Wrzuć linka u siebie:               Zobacz inne teksty o: Era GSM, prasa, reklama, T-Mobile 