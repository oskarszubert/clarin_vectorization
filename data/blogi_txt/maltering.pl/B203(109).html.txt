28.11.2010 | Spłodził: Petrol | Szuflada: Drugie dno,  Śmietnik (zobacz, co to znaczy)  Energia darmowych wiatrów  Ostatnio na fejsbuku zaatakował mnie bok-sik reklamowy ze sformułowanym w zamorskim języku zapytaniem: “Kto w ogóle chciałby płacić za energię, skoro słońce i wiatr są za darmo?” Jako że zawsze zastanawiało mnie, jaki interes ktokolwiek mógłby mieć w reklamowaniu czegoś, co jest za darmo - kliknąłem.  Oczom moim ukazał się następujący komunikat firmowany przez DIY Power System (czyli z zamorskiego: “System zasilania do samodzielnego montażu”): Uwolnij energię wiatrów! W wolnym (mniej więcej 2-dniowym) tłumaczeniu znaczy rozjaśniony fragment głosi: “Dowiedz się jak zbudować własną elektrownię za jedyne 100 dolarów! A to dopiero początek…” I dokładnie tego bym się obawiał: że te 100 dolarów to dopiero początek. Tym bardziej, że słowem-kluczem jest tu “dowiedz się” - DIY Power System nie sprzedaje wiatraków ani paneli słonecznych, tylko książki. Instrukcje ściślej rzecz biorąc. Części do samodzielnego montażu najwyraźniej trzeba sobie samemu zorganizować. Swoją drogą ciekawe, czy w ofercie typu ”zrób to sam” znalazłoby się coś dla zwolenników energii jądrowej? Wizja z “Wesela w Atomicach” mogłaby się ziścić.     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: online 