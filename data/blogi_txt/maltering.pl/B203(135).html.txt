27.03.2011 | Spłodził: Petrol | Szuflada: Drugie dno,  Kopanie leżącego (zobacz, co to znaczy)  Tap Milkr  No dobra, jestem w kropce. Że Joannie Krupie bywa z polszczyzną nie po drodze, to mniej więcej wiadomo. Jednak ze sposobu, w jaki kaleczy ojczystą mowę Chopina, Kopernika i jeszcze paru importowanych Polaków, wynika, że językiem zamorskim włada zdecydowanie lepiej. Być może jest to jednak wielkomiejska odmiana języka zamorskiego, a nie odmiana rustykalna. Bo jeśli byłaby to odmiana rustykalna, albo chociaż miejska zamorszczyzna sprzed jakichś 30 lat, kiedy mleko uzyskiwało się metodą zbliżoną do naturalnej, a nie przez Internet, to pani Joanna chyba zwróciłaby uwagę chłopakom od lodów Koral, że słowo milker nie znaczy nawet “mleczarz”, tylko… Zresztą sami zobaczcie. Najpierw Joanna “Koral” Krupa:  (Jeśli byście nie zauważyli - w reklamie mowa jest o lodach Top milker… a właściwie tap milkr.) A teraz http://dictionary.reference.com/browse/milker. Tak wygląda słownik języka zamorskiego    A teraz, specjalnie dla osób będących z zamorszczyzną na bakier, Petrol:  milker (ang.) - 1. dojarka - osoba lub urządzenie; 2. mleczna krowa; od to milk - doić  No więc, moi drodzy, wytłumaczcie mi - kto w zamyśle chłopaków od lodów ma być tą dojarką tudzież mleczną krową? PS1. Chłopaki od lodów… moja heteroseksualność się wzdraga… PS2. Być może kluczem do interpretacji zamysłu chłopaków z Korala jest slang i liczba mnoga od słowa milker?     Powiedz Google'owi, że ten tekst jest naprawdę fajny:    Wrzuć linka u siebie: Zobacz inne teksty o: FMCG, Koral, reklama, Top Milker, TV 