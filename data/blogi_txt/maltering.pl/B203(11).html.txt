08.06.2009 | Spłodził: Petrol | Szuflada: Folklor,  Kopanie leżącego (zobacz, co to znaczy)  Paryż? To chyba gdzieś w okolicy?  Co się dzieje, kiedy marka, brand claim, produkt i opakowanie pasują do siebie tak trochę niekoniecznie? Sami zobaczcie. Dzisiejszy kejs utrzymany będzie w klimacie suspensu, chociaż będzie to suspens dość krótki. Zacznijmy od marki, a ściślej brand name’u (wyjaśnienie dla osób postronnych: brand name to takie szumne określenie, którego marketingowcy używają mówiąc o nazwie firmy/produktu, jak chcą udowodnić, że są nie lada fachowcami). Ta marka to Onix. Onix ma super-hiper współczesne, dyzajnerskie logo - proszę bardzo: Ultra-hiper dyzajnerskie logo   Pomyślmy - co można sprzedawać / produkować, kiedy ma się taką fajną markę i takie fajne logo? Zapewne coś super-hiper nowoczesnego, albo przynajmniej nieźle stechnicyzowanego? Aby zagadka była łatwiejsza, podpowiedzmy, że jedna z wersji tego produktu nazywa się “Turbo”. Stechnicyzowany trop zaczyna wyglądać realnie, prawda? No to namieszajmy trochę nieco nostalgicznie brzmiącym brand claimem (szumne określenie firmowego hasła): “z serca Wielkopolski”. Stechnicyzowany trop staje pod znakiem zapytania, co? I słusznie, bo jak się jest marką Onix, oferuje produkt w wersji “Turbo” i jest on “z serca Wielkopolski”, to chodzi o… ziemniaki! Turbo to oczywiście odmiana, a nie wersja, ale pozwoliłem sobie nieco nagiąć fakty, aby skuteczniej budować rzeczony na wstępie suspens. I na tym delikatnym misz-maszu można byłoby poprzestać, gdyby nie to, że opakowanie przynosi jeszcze jedną ciekawostkę, związaną z miejscem uprawy naszych dyzajnerskich ziemniaków:  Zaczynają pojawiać się pewne nieścisłości    Jeśli na powyższym zdjęciu doszukaliście się Francji, to doszukaliście się słusznie - oczy Was nie mylą. Zwracam też uwagę na dodatkowy smaczek (nomen omen) - niezachwianą wiarę producenta w jakość oferowanego produktu. Otóż te ziemniaki z francuskiego serca Wielkopolski mają zmienić obiad w prawdziwą ucztę… No no - kto by się spodziewał cudów po kartoflach? A żeby dodać onixowym ziemniakom pikanterii (co zapewne ziemniakom nie zaszkodzi), to tabliczka w sklepie głosiła, iż pochodzą one z Holandii: Nieścisłości jeszcze się pogłębiają PS. Na marginesie - Żona twierdzi, że ziemniaki w Poznaniu są jednymi z najgorszych i najdroższych w Polsce. Tak więc nazwa “Pyrlandia” tudzież “Kraina kwitnącej bulwy” w empirium nie znajduje potwierdzenia, a poznańskie pyry należy wrzucić do worka marek hit and run (szumne określenie strategii polegającej na niczym nie uzasadnionym zdzierstwie, ale akurat dość zabawne, jeśli ktoś wie, co znaczy angielskie - albo amerykańskie - hit and run).     Powiedz Google'owi, że ten tekst jest naprawdę fajny:    Wrzuć linka u siebie: Zobacz inne teksty o: FMCG, Onix, Opakowanie, supermarket 