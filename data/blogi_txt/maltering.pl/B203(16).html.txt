20.07.2009 | Spłodził: Petrol | Szuflada: Folklor (zobacz, co to znaczy)  Hiszpańskie media biorą kryzys za rogi  No, to po wakacjach, czas na kolejny wpis. Zacznijmy zatem bez zbędnych wstępów: przedstawiciele prasy postanowili zakasać rękawy i rozpocząć walkę z kryzysem toczącym globalną gospodarkę. Walczą już nie tylko słowem, ale także czynem. Urzeknie Was ich historia! Gadżetologia, której bez opamiętania oddały się media drukowane, miała według wielu prognoz stać się gwoździem do trumny prasy. Być może prognozy te się sprawdzą, ale czy ktoś spodziewał się, że gadżety, tak wyklinane przez wielu media plannerów, mogą stać się orężem w walce z kryzysem gospodarczym? Hiszpańska gazeta “Pronto” postanowiła pokazać, że w trudnych chwilach potrafi stanąć po stronie swoich czytelników, wspierając ich nie tylko dobrym słowem, ale także… łyżką! Łyżka jest jak widać tylko ćwiercią wyjątkowo ekskluzywnego, plastikowego zestawu sztućców dla jednej osoby Jak wiadomo Hiszpania jest jednym z tych krajów Unii, które najciężej odczuwają skutki kryzysu finansowego. Wielu obywatelom tego kraju bieda musiała więc zacząć zaglądać do talerza. “Pronto” zatem swoją akcją odciąża nadszarpnięte budżety domowe Hiszpanów, tym samym stymulując konsumpcję. Co prawda gazeta mogła po prostu użyć jako gadżetu woreczka ryżu, ale widocznie osoba decydująca o doborze gadżetów słyszała mądrość mówiącą, że lepiej jest dać wędkę zamiast ryby…     Powiedz Google'owi, że ten tekst jest naprawdę fajny:    Wrzuć linka u siebie: Zobacz inne teksty o: gadżet, media, prasa 