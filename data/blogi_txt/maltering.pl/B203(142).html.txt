02.04.2011 | Spłodził: Petrol | Szuflada: Maltreting (zobacz, co to znaczy)  Właściwie to powinniśmy się cieszyć...  Małe idiotele: ile to jest dwa tysiące złotych na pół? a) tysiąc złotych b) dwa tysiące złotych Jeśli wybraliście odpowiedź “a”, nie moglibyście pracować w Media Expert.  Taki billboard dzisiaj zobaczyłem. Aż oczy przecierałem ze zdumienia. Nie mogłem uwierzyć, że Media Expert, ze swoją burzliwą przeszłością, może być tak hojny. Cały asortyment za pół ceny?! Niewierny Tomasz swoją nieufność musiał zawdzięczać...   Mój brak wiary szybko okazał się uzasadniony. ...częstym kontaktom z reklamami Media Expert   Ale właściwie… właściwie to powinienem się cieszyć. Skoro już raz padła kwota 2000 zł, to trzymajmy się jej. Więc: ile to jest 2000 zł na pół? Sprawdźmy. Zanim jednak policzymy, ile to jest 2000 zł na pół, rozgrzejmy się intelektualnie przy nieco prostszych działaniach. Najpierw: 2000 zł na jeden. 2000 zł / 1 = 2000 zł. Teraz będzie trudniej: 2000 zł na dwa. 2000 zł / 2 = 1000 zł. Żeby nie popadać w zawiłości ułamków okresowych, nie będziemy teraz dzielić 2000 zł na 3, tylko od razu na 4. 2000 zł / 4 = 500 zł. A 2000 zł na pół? Pół to ½. ½ = 0,5. Zatem: 2000 zł / 0,5 = 4000 zł. Tak, tak - dokładnie 2 razy więcej. I właściwie, jakby się nad tym zastanowić, to skoro Media Expert sprzedaje swoje towary w oryginalnych cenach, a nie w zapowiadanych na billboardach cenach podzielonych na pół, to w rzeczy samej… sprzedaje je po pół ceny! A ja ich posądzałem o manipulację!     Powiedz Google'owi, że ten tekst jest naprawdę fajny:    Wrzuć linka u siebie:               Zobacz inne teksty o: Media Expert, outdoor, reklama, reklama zewnętrzna 