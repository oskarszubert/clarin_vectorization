Odkąd wędruję Z widelcem po Azji poznaję kuchnie tej części świata. Do tej pory wypróbowałam różne dania,  i chyba wszystkie mi smakowały. Od pewnego już czasu myślałam o sushi ale jakoś tak nie mogłam się zabrać aż tu trafiła mi się okazja wypróbowania produktów firmy Blue Dragon ponieważ otrzymałam zestaw, który zawierał składniki potrzebne do przygotowania sushi. Jeśli ktoś myślał, że przygotowanie sushi jest skomplikowane to muszę wyprowadzić go z błędu. Jest to banalnie proste i nawet nie potrzebna mi była matka, wszystko idealnie się zwinęło. Ryż do sushi jest wspaniały, zachwyciłam się  i kształem i smakiem. Świetnym dodatkiem jest również pasta wasabi no i oczywiście ocet ryżowy, który akurat mnie nie zdziwił bo używam go od pewnego czasu i wiem że jest to wspaniała przyprawa. Natomiast rzeczą, która mi kompletnie nie posmakowała są algi. Dopóki nie rozmokły pod wpływem ciepłego ryżu było ok ale potem zaczął wydzielać się taki dziwny zapach, który bardzo mi przeszkadzał. Jest to jednak moje subiektywne odczucie  i mimo tego cieszę się, że mogłam wreszcie spróbować sushi. Składniki:   1,5 szklanki ryżu   ogórek   awokado   6 listków suszonych alg morskich   pasta wasabi   wędzony łosoś   imbir do sushi   sos sojowy   ocet ryżowy   cukier   sól   ﻿Ryż dokładnie opłukać, postawić do gotowania. Gdy zacznie wrzeć zmniejszyć gaz i gotować na małym ogniu przez 20 min. Następnie ryż wymieszać z 2 łyżeczkami soli 3 łyżeczkami cukru i 9  łyżeczkami octu ryżowego. Na macie bambusowej ułożyć algi, błyszczącą stroną do wierzchu. Na 2/3 listka ułożyć cienką warstwę ryżu. Na środku ryżu, przez całą długość algi  ułożyć np. kawałki paluszków krabowych i ogórka czy wędzonego łososia i awokado. Następnie posmarować je cienką warstwą pasty wasabi. Rulon ściśle zwinąć przy pomocy maty, a nastepnie usunąć matę. Wstawić na godzinę do lodówki. Przekroić nożem na 8 części. Smacznego:) 