Myślałam, że to taka zwykła bułka drożdżowa tymczasem okazało się że to coś wspaniałego. Mięciutka, puszysta, wręcz doskonała. Największą zaletą tego chlebka jest cukrowo maślana "panierka" w której macza się każdą kulkę. Nie spodziewałam się, że to da taki wspaniały efekt. Jeśli jeszcze ktoś nie piekł małpiego chlebka to bardzo zachęcam.  Składniki:  610 g mąki pszennej 80 ml wody 170 ml mleka 60 g masła miękkiego 60 g cukru pudru 7 g drożdży instant 1 jajko 1 łyżeczka soli  Masa słodka:  125 g masła stopionego 60 g cukru brązowego 60 g rodzynek    Wszystkie składniki ciasta wymieszać w misce. Kiedy się połączą przełożyć na blat podsypany mąką i wyrabiać ok. 10. Uformować kulę, posmarować  olejem i włożyć do miski. Przykryć   ściereczką. Odstawić do wyrastania na 1,5  godziny. Wyjąć z miski, wyrabiać 1 minutę. Formować kulki wielkości piłeczek ping- pongowych.Przygotować  słodką masę. W rondelku stopić masło, dodać cukier i rodzynki, wymieszać. Każdą kulkę umoczyć w słodkiej masie  i ułożyć w formie, najlepiej babkowej z kominkiem. Ułożyć te obtoczone kulki jedna niedaleko drugiej w 2 warstwach. Odstawić pod przykryciem na 1 h. Po tym czasie wstawić do piekarnika nagrzanego do 210 C i piec 10 minut, potem zmniejszyć do 180 C i piec 30 minut. Smacznego:) 