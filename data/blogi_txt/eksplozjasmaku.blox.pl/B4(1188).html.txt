Ostatnio testuję połączenie wędzonej ryby z awokado. Dzisiejsza sałatka okazała się na tyle smaczna, że motywuje mnie do dalszego poszukiwania podobnego zestawu smakowego. Bardzo polecam ją jako przekąskę lub lekką kolację.  Składniki:  1/2 kapusty pekińskiej 1 wędzona makrela kawałek pora 2 jajka 1 dojrzałe awokado 2 łyżki majonezu 4 łyżki jogurtu naturalnego sól, pieprz  Jajka ugotować na twardo. Kapustę poszatkować, ułożyć na talerzu. Ułożyć pokrojonego pora, kawałki wędzonej ryby, jajko oraz kawałki awokado. Składniki sosu zmieszać i polać sałatkę. Smacznego:) 