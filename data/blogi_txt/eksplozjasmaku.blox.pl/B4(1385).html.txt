Lato to dla mnie czas ciast z owocami. W ubiegłym roku zrobiłam ich naprawdę dużo a  w tym  będę je modyfikować poprzez dodanie nowych składników. Jakiś czas temu umówiłam się z Karoliną na wspólne pieczenie ale nie umawiałyśmy się na konkretne ciasto lecz na wypiek z truskawkami. A skoro jest to inauguracja sezonu truskawkowego zrobiłam ciasto ucierane z dodatkiem marcepanu. Samo ciasto z truskawkami i kruszonką już jest pyszne a jeśli lubicie marcepan jest to tylko wspaniały dodatek, który rewelacyjnie pasuje do truskawek. Ja łączyłam je z marcepanem po raz pierwszy ale na pewno nie ostatni. Zostawiam Was z moim ciastem i pędzę do Karoliny zobaczyć jej ciasto.  Składniki: 200 g miękkiego masła 150 g cukru pudru 200 g marcepanu 4 jajka 230 g mąki 1 łyżeczka proszku do pieczenia 600 g truskawek Składniki na kruszonkę:  150 g mąki 75 g masła 60 g cukru  Na patelni rozpuścić masło z cukrem. Dodać mąkę, przemieszać, aż powstanie kruszonka. Odstawić na bok. Masło utrzeć z cukrem na białą, puszystą masę. Dodawać kolejno jajka. Przesiać mąkę z proszkiem i dokładnie wymieszać. Ciasto przełożyć na tortownicę o śr. 21 cm . Na cieście ułożyć truskawki i pokrojony w kostkę marcepan. Wierzch posypać kruszonką. Wstawić do nagrzanego do 180 stopni piekarnika na 50-60 min. Po wystudzeniu można posypać cukrem pudrem. Smacznego:) 