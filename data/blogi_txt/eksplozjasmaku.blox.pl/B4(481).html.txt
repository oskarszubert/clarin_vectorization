Uległam ostatnio pokusie i kupiłam książkę Kluski i kluseczki  z Biblioteki Poradnika Domowego. Jest w niej mnóstwo przepisów na proste ale smaczne dania. Dzisiaj wypróbowałam pierwszy, na którym otworzyła mi się ta książka ale coś czuję, że często będę do niej wracać a najpewniej w piątki bo zawsze  w ten dzień mam problem z obiadem. Kluski miały być w formie kulek ale nie wyobrażam sobie aby z ciasta, które mi wyszło miały wyjśc ładne, kuliste kluseczkie więc po prostu kładłam je łyżką na gotującą się wodę. Ilość kaszy manny też polecam dozować po swojemu. Składniki na kluski:   50 dag miękkiego twarogu   30 dag kaszy manny   4 jajka   szklanka mleka   sól   Składniki na sos:   50 dag czarnych jagód   5 dag cukru   łyżka masła   1/2 szklanki wody   szklanka śmietanki   łyżeczka mąki ziemniaczanej   skórka otarta z cytryny   cynamon, sól    Kaszę mannę zalać mlekiem, aby napęczniała, po czym starannie utrzeć ją z twarogiem, żółtkami i solą. Pod koniec delikatnie domieszać pianę ubitą z białek. Uformowac kulki lub kłaść łyżką na gotującą się, osoloną wodę.  Czarne jagody włożyć do garnka, zalać wodą, dodać cukier, masło i szczyptę soli. Zagotować. Zagęścić sos łyżką mąki ziemniaczanej rozprowadzonej w niewielkiej ilości wody. Dodać śmietankę, przyprawić cynamonem i skórką z cytryny. Kluski podawać z sosem. Smacznego:) 