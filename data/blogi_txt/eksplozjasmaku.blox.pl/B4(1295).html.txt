Jeśli ktoś lubi kardamon to polecam  użyć go do szarlotki. Nadaje ciekawego smaku a w połączeniu z jabłkami wypada doskonale. Mnie osobiście taka wersja bardzo przypadła do gustu. Składniki: • 3 szklanki mąki • 1 łyżeczka proszku do pieczenia • 1 szklanka drobnego cukru • 1 cukier waniliowy • 250 g zimnego masła roślinnego  • 4 jajka • 2 kg jabłek • 1 cukier waniliowy •1 łyżeczka kardamonu   Jabłka obrać, pokroić na niewielkie kawałki i razem z cukrem oraz cukrem waniliowym lekko podsmażyć, tak aby się nie rozpadły. Dodać  kardamon. Przesiać mąkę razem z proszkiem do pieczenia bezpośrednio na stolnicę, dodać 3/4 szklanki cukru, cukier waniliowy oraz masło. Całość posiekać nożem. Dodać 3 żółtka i 1 całe jajko. Zagnieść szybko ciasto i podzielić na 2 części. Zawinąć w folię i włożyć do lodówki na godzinę. Jedną część ciasta rozwałkować bezpośrednio na papierze do pieczenia i razem przełożyć do prostokątnej formy. Wstawić do lodówki. Białka z 3 jaj ubić na pianę, następnie stopniowo dodawać resztę (1/4 szklanki) cukru, ciągle ubijając, aż piana będzie sztywna i błyszcząca. Piekarnik nagrzać do 175 stopni. Formę z ciastem wyjąć z lodówki, wyłożyć jabłka. Przykryć ubitą pianą z białek. Na wierzch położyć drugą część startego  ciasta. Wstawić do nagrzanego piekarnika i piec przez 1 godzinę. Po upieczeniu posypać cukrem pudrem. Smacznego:) 