Zapraszam na ciąg dalszy wariacji ze szpinakiem. Polędwiczka wieprzowa w zestawie ze szpiankiem i serem trafiła do gustu osób, które jadły szpinak po raz pierwszy w życiu. Przepis na to danie znalazłam na jednym z blógów, które często odwiedzam , niestety nie zapisałam,  i za nic nie mogę sobie przypomnieć gdzie go znalazłam. Danie zrobiłam z pamięci.  Składniki:   1 "słodka" polędwiczka wieprzowa   ﻿25 dag szpinaku (może być mrożony)   20 dag ricotty (czasami zastępuję innym serem, np. Bieluchem)   2 ząbki czosnku   sól, pieprz   kawałek żółtego sera   Polędwiczkę pokroić w plastry, delikatnie rozgnieść. Oprószyć solą i pieprzem. Szpinak podsmażyć na maśle, dodać czosnek i ser, chwilę razem przesmażyć, doprawić solą i pieprzem.﻿ Na medalionach układać porcję szpianku, wstawić do nagrzanego do 180 stopni piekarnika i zapiekać około 30 minut. 5 minut przed końcem posypać startym serem i ponownie wstawić do piekarnika, do momentu roztopienia się sera. Smacznego:) 