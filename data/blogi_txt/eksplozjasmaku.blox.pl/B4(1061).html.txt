Miłośnikom łososia polecam roladki, tym razem na omlecie, z dużą ilością koperku i serkiem chrzanowym. Ciekawa przystawka zachęca swoim wyglądem i na pewno atrakcyjnie wygląda na stole. Jest prosta do zrobienia i wręcz ekspresowa, potrzeba jedynie czasu na stężenie dlatego polecam zrobić  na noc żeby następnego dnia móc elegancko ją pokroić. Moja wersja jest miksem różnych przepisów dlatego cieżko podać mi źródło.  Składniki:   3 jajka 100 ml mleka   duża garść posiekanego koperku lub pietruszki 150 g łososia   100 g serka mascarpone   3 łyżki chrzanu   2 łyżki soku z limonki   sól, pieprz   tłuszcz do smażenia ﻿Jajka rozbełtać z solą, pieprzem, dolać mleko i koper. Na rozgrzanej patelni usmażyć omleta, z dwóch stron. Zdjąć z patelni i odsączyć na papierowym ręczniku. Serek mascarpone wymieszać z chrzanem, sokiem z limonki, doprawić solą i pieprzem. Omlet posmarować serkiem, na nim ułożyć łososia i delikatnie zwinąć ale dość ciasno. Owinąć folią i wstawić do lodówki. Następnego dnia kroić ładne plasterki. Smacznego:) 