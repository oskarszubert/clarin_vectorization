Wiele słyszałam o bigosie z cukinii ale nie sądziłam, że może być taki dobry. Cukinia to naprawdę niesamowite warzywo, skoro mozna przyrządzić z niej bigos, który smakuje jak prawdziwy bigos. Danie jest lekkie, w sam raz na letnie upały a z podanego przepisu  wychodzi całkiem spora porcja.   Źródło Składniki: 300 g młodej marchewki, 3,5 kg cukinii - waga po wydrążeniu, sól, pieprz, słodka papryka, koncentrat pomidorowy, ulubiona kiełbasa ok. 300-400 g  Cukinię zetrzeć na tarce o dużych oczkach. Przełożyć na durszlak i posypać solą. Cukinia puści sok, który należy odcisnąć. Marchewkę podsmażyć na niewielkiej ilości oleju. Kiedy jest już miękka dodać ok. 140 g koncentratu pomidorowego. Podsmażyć. Dołożyć cukinię i dusić do miękkości. Pod koniec duszenia dodać podsmażoną, pokrojoną w kostkę lub plastry kiełbasę. Przyprawić do smaku solą, pieprzem i papryką. Chwilę gotować. Smacznego:) 