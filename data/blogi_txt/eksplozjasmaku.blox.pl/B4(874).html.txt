Chyba się nie spodziewałam, że pasztet z ryby może być taki dobry. Kiedy zobaczyłam ten przepis pomyślałam, że można by spróbować coś innego, bo czasami na mięso  i wędliny nie możemy już patrzeć i muszę przyznać, że trafiłam  w 10. Ten pasztet będzie się świetnie nadawał na świąteczny stół. ' Składniki: 70 dag filetów z ryby   łyżka soku z cytryny   kajzerka   1/2 szklanki śmietany 18%   cebula   4 łyżki masła   10-15 dag ugotowanej marchewki pokrojonej w kostkę   4 jajka   4 łyżki startego żółtego sera   łyżka natki pietruszki   sól, pieprz Filety umyć, osączyć, skropić cytryną i odstawić na 20 minut. Bułkę pokroić w kostkę, zalać śmietaną i odstawić na 10 minut. Cebulę obrać, pokroić w kostkę i lekko zrumienić na łyżce masła. Oddzielic żółtka od białek. Rybę oraz nieodciśniętą bułkę i cebulę przepuścic przez maszynkę.Pozostałe masło utrzeć, dodając po jednym żółtku a następnie połaczyć ze zmieloną rybą, bułką, żółtym serem, natka pietruszki i marchewką. Doprawić solą i pieprzem i wymieszać. Białka ubic na sztywną pianę, delikatnie wymieszać z masą. Formę wysmarować masłem, wysypać bułką tartą i napełnić masą do 2/3 ysokości. Wierzch pasztetu posypac bułka tartą. Piec około 45 min w temperaturze 180-190 stopni. Pasztet jest upieczony gdy lekko odstaje od formy. Smacznego:) 