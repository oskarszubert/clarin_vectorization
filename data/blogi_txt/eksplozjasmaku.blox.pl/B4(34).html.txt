Nie mogłam oprzeć się reklamie białej kiełbasy non stop nadawanej w tv czego efektem jest moja dzisiejsza propozycja. Ze smakiem wspominam kiełbasę w piwie dlatego i tym razem chętnie wykorzystałam przepis znajdujący się na opakowaniu. Śliwka suszona  i boczek wędzony to jak wiadomo świetny duet. Ja, za białą kiełbasą za specjalnie jakoś nie przepadam, ale od czasu do czasu, a zwłaszcza w okolicy Wielkanocy smakuje mi bardzo. Jeśli macie podobnie to polecam Wam taką kiełbaskę.   Składniki: 3 białe kiełbaski   ﻿10 dag wędzonego boczku   15 dag suszonych śliwek   2 cebule﻿   sól, pieprz   oliwa﻿   pół szklanki wody łyżka majeranku﻿   Na patelni rozgrzać oliwę. Wrzucić pokrojoną cebulę i chwilę smażyć, następnie dodać pokrojony boczek i smażyć kolejną chwilę. Na patelnię położyć kiełbaski  i podsmażyć na rumiano z obu stron.﻿ Dodać śliwki, majeranek  i wlać wodę. Dusić ok. 10 minut. Przyprawic do smaku. Smacznego:) 