Jest to jeden z moich ulubionych przepisów na makaronowe danie, bardzo letnie ale do wykonania także zimą.  Makaron w pysznym kremowym sosie z mascarpone z dodatkiem suszonych pomidorów w czosnkowej zalewie i chrupiąca cukinia. Jednym słowem rewelacja, nie tylko dla miłośników makaronu.  Składniki:   pół paczki dowolnego makaronu   1 filet z kurczaka   4-5 suszonych pomidorów   1 mały bakłażan lub cukinia   3 ząbki czosnku   3 łyżki serka mascarpone   bazylia   sól, pieprz   Ugotować makaron. W międzyczasie pokroić pierś z kurczaka, usmażyć. Pod koniec smażenia dodać czosnek i paski cukinii. Przesmażyć chwilę. Gdy warzywa będą lekko miękkie dodać makaron, serek oraz suszone pomidory. Całość dokładnie wymieszać i mocno poddgrzać. Doprawić solą i pieprzem do smaku. Posypać posiekaną bazylią i od razu podawać. Smacznego:) 