Cranberry noel to przepyszne maślane  ciastka. Z żurawiną i orzechami smakują rewelacyjnie. Są łatwe w przygotowaniu. Wieczorem zrobiłam dwa wałki ciasta, na noc wstawiłam do lodówki, a drugiego dnia po pracy wyciągnęłam, pocięłam i wstawiłam do piekarnika. Nic prostszego:)  Źródło Składniki: 225 g miękkiego masła 1/2 szklanki cukru 2 łyżki mleka 1 łyżeczka esencji waniliowej 1/2 łyżeczki soli 2 i 1/2 szklanki mąki 3/4 szklanki suszonej żurawiny 1/2 szklanki orzechów ( mogą być włoskie, pecan, a ja dałam laskowe ) około 100 g wiórków kokosowych do obtoczenia ciastek  Masło utrzeć z cukrem na jasną, puszystą masę. Dodać mleko, wanilię i sól, zmiksować razem. Stopniowo dodawać mąkę i dokładnie wymieszać. Orzechy posiekać i wraz z żurawiną wmieszać do ciasta. Uformować z ciasta dwa wałki o długości około 30 cm, posmarować je wodą i obtoczyć w wiórkach kokosowych. Zawinąć je w folię i schłodzi w lodówce przez co najmniej 2 godziny. Po tym czasie pokroić wałeczki na plastry o grubości około 4 mm i ułożyć na blaszce, wyłożonej papierem do pieczenia. Piec około 12 minut w 200 st. C, do zrumienienia. Smacznego:) 