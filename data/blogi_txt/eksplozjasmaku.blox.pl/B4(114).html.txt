Moje kolejne spotkanie z Ireną i Andrzejem zaowocowało wspaniałym chlebkiem rabarbarowym z orzechami. Ciasto przygotowane na bazie maślanki jest mięciutkie, orzechy wspaniale  chrupią a rabarbar świetnie ożywia swoją kwaśnością. Całość jest zwieńczona pyszną kruszonką. Bardzo zachęcam Was do upieczenia tego ciasta bo naprawdę nie pożałujecie a Irenie i Andrzejowi dziękuję za kolejne wspólne pieczenie.  Składniki: 1 i pół szklanki brązowego cukru (dałam 1 szklankę)   2/3 szklanki oleju    jajko   1 szklanka maślanki   1 łyżeczka soli 1 łyżeczka sody oczyszczonej   1 łyżeczka wanilii   2 i pół szklanki mąki (dałam 2 szklanki)   2 szklanki pokrojonego świeżego rabarbaru   pół szklanki posiekanych orzechów   1 łyżka miękkiego masła   1/4 szklanki cukru.   Piekarnik rozgrzać do temp. 175 stopni C. 2 foremki o wymiarach ok. 20 cm x 10 cm wysmarować tłuszczem. W misce wymieszać brązowy cukier i olej, miksować do połączenia na gładką masę. Dodać jajko, maślankę, sól, sodę, wanilię i mąkę. Zmiksować. Wmieszać rabarbar i orzechy. Przełożyć do przygotowanych foremek. Wymieszać masło i cukier, a powstałą kruchą mieszanką posypać ciasto. Piec w temp. 175 stopni C przez 50-55 minut, aż patyczek włożony w ciasto wyjmiemy suchy. Wystudzić na kratce. Podawać pokrojone w plastry. Smacznego:) 