Dni są takie piękne, że ciasto maślankowe z malinami i kruszonką wspaniale wpisuje  się w tę jesienną ale słoneczną aurę. Smakuje wspaniale. Jest wilgotne, pachnące i chrupiące na wierzchu. Po prostu rewelacja. To chyba już ostatnie moje ciasto ze świeżymi malinami w tym roku. Następnym razem będę musiała skorzystać z mrożonych.  Składniki:   3 jaja   1 szklanka cukru ( dałam 3/4) 2,5 szklanki mąki   szklanka maślanki   pół szklanki oleju   2 łyżeczki proszku do pieczenia   3 łyżki cukru brązowego﻿ Składniki na kruszonkę   1/2 kostki masła (125 g)  1 niepełna szklanka mąki  1/2 szklanki migdałów pokrojonych na słupki  1/3 szklanki mielonych lub tartych migdałów  1/2 szklanki cukru Masło roztopić i ostudzić, wymieszać z mąką, mielonymi migdałami, migdałami pokrojonymi w słupki oraz z cukrem. Nagrzać piekarnik do 170–180 st. C (z termoobiegiem).Wszystkie składniki poza owocami   wymieszać mikserem na gładko. Przelać na blachę wysmarowaną masłem i wyłożoną papierem, na wierzchu rozłożyć owoce i posypać kruszonką. Wstawić do piekarnika, piec ok. 40 min (sprawdzić patyczkiem). Smacznego:) 