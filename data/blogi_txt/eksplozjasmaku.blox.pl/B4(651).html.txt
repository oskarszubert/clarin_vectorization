Uwielbiam niedzielne desery ale o tej porze roku musi to być coś lekkiego jak np. sałatka owocowa. Takich sałatek mam już kilka na blogu a dzisiaj proponuję wersję z melonem. Melon jest moim tegorocznym odkryciem. Oczywiście nie  w sensie istnienia lecz smaku. Chyba do tej pory kupowałam niedobre egzemplarze bo jakoś nie wywarły na mnie większego wrażenia. Natomiast w tym roku odkryłam, że dojrzały melon jest przepyszny tak więc wkrótce pojawi się tu kilka propozycji.  Pomysł własny Składniki: kawałek arbuza (ok 1/4 całego owocu) taki sam kawałek melona 1-2 banany garść pestek granatu 3 łyżki miodu 2 łyżki soku z cytryny ew. kieliszek likieru  Owoce pokroić w kostkę, wymieszać, dodać pestki granatu. Miód zmieszać z sokiem z cytryny, dodać alkohol. Wymieszać, polać sałatkę. Przed podaniem schłodzić. Wybitnie smakuje z lodami. Smacznego:) 