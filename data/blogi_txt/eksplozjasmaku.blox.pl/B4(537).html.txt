O tej krajance można powiedzieć, że jest gliniasta jak brownies i tak samo pyszna. Z chrupiącymi migdałami i  mocno czekoladowa. Długo utrzymuje wilgoć. Dla miłośników brownies nie lada gratka. Krajankę zgłaszam do akcji karnawałowej.  Składniki:   35 dag czekolady deserowej   kostka margaryny   6 jajek   30 dag brązowego cukru   torebka cukru waniliowego   3/4 szklanki śmietanki 22%   1 1/2 szklanki mąki   3 łyżki kakao   15 dag migdałów pokrojonych w słupki   10 dag nutelli   15 dag czekolady pokroić na kawałki i stopić w kąpieli wodnej. Dodać margarynę, wymieszać i wystudzić. Jajka utrzeć z cukrem i cukrem waniliowym na gładką masę, wymieszać z masą czekoladową. Wlać śmietanę, wsypać mąkę i kakao. Dodać migdały i wymieszać. Blachę wyłożyć pergaminem, rozsmarować ciasto i piec 25 minut w temperaturze 180 stopni. Pozostałą czekoladę roztopić w kąpieli wodnej, dodać nutellę, dokładnie wymieszać. Rozsmarować na wystudzonym cieście. Gdy polewa dobrze zastygnie, placek pokroić na czterocentymetrowe kawałki. Udekorować płatkami migdałów. Smacznego:) 