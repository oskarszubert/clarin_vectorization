Lubicie miętowe smaki? Jeśli tak to polecam Waszej uwadze ten torcik. Miętowy ale  tylko leciutko, z małymi kawałkami czekolady. Kolejny raz sprawdziła się masa na bazie serka mascarpone. Ciasto nasączyłam likierem miętowym a do biszkoptu dodałam zielony barwnik. Jeśli nie macie barwnika albo zwyczajnie nie chcecie go użyć to po prostu go pomińcie a ciasto i tak pozostanie miętowe. Tutaj czekam na Wasze konkursowe propozycje herbaciane:)  Składniki na biszkopt (tortownica o śr.21 cm):   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 3 części.﻿ Składniki na nasącz:   1/4 szklanki likieru miętowego   1/2 szklanki wody łyżeczka cukru   ﻿Wszystkie składniki dokładnie wymieszać. Składniki na masę:   250 g serka mascarpone   4  łyżki cukru pudru﻿   330 ml śmietany kremówki   10 dag czekolady (użyłam nadziewanej miętowej)﻿   ﻿Śmietanę ubić na sztywno z cukrem.﻿ Serek rozetrzeć, dodać ubitą śmietanę, miksować aż masa będzie gęsta i sztywna. Dodać pokrojoną w drobne kawałki czekoladę. Pierwszą część ciasta ułożyć na tortownicy, nasączyć, wyłożyć 1/3 część masy. Dokładnie rozsmarować  i tak samo postąpić z dwiema kolejnymi. Wierzch delikatnie posmarować i dowolnie udekorować. Wstawić tort do lodówki na kilka godzin:) Smacznego:) 