Ciasto, jakich wiele, ale wyjątkowe dzięki piance. Dodatek śmietany do ubitych białek daje niesamowity smak. Przypomina trochę ptasie mleczko. Myślałam o dodaniu malin bo idealnie by tu pasowały ale nie chciałam, żeby mi wyszła kopia tego ciasta. Chociaż jakieś owoce świetnie by się tu nadawały.  Źródło Składniki na ciasto:  2,5 szklanki mąki pszennej 4 żółtka 1/2 szklanki cukru pudru 200 g masła 1 łyżeczka proszku do pieczenia Z podanych składników zagniatamy gładkie ciasto. Dzielimy na dwie części (3/4 i 1/4), owijamy w folię spożywczą, dużą kulę wkładamy do, a mniejszą do zamrażarki na ok. 30-40 minut. Po upływie tego czasu, większą część rozwałkowujemy i przekładamy do tortownicy, szczelnie wylepiając dno i boki (wysoko). Składniki  na masę:  4 białka 1 szklanka cukru 800 g śmietany ( 4 kubki 18 %) 1 budyń śmietankowy  2-3 łyżki maku  Białka ubijamy na sztywną pianę, pod koniec dosypując stopniowo cukier. Następnie wsypujemy budyń, a na koniec powoli śmietanę. Kiedy wszystkie składniki są połączone, dosypujemy mak i delikatnie mieszamy.  Na kruche ciasto wykładamy masę śmietankową z makiem i wyrównujemy. Na wierzch ścieramy na tarce o grubych oczkach zamrożoną część ciasta. Pieczemy w temperaturze 180 st. przez 60 minut i pozostawiamy do wystygnięcia przy uchylonych drzwiczkach piekarnika.  Smacznego:) 