W dalszym ciągu jemy sałatki, makarony, jakieś potrawki czyli wszystko tylko nie sztukę mięsa. Mięso zrobię może dopiero w weekend a na razie polecam bardzo syta i smakowitą sałatkę nicejską czyli danie ogólnie znane i lubiane i nie wiem dlaczego do tej pory nie znalazło się u mnie na blogu.    Składniki:  1/2 ogórka 2 pomidory puszka tuńczyka 3 jajka na twardo kilka czarnych oliwek pół główki sałaty lodowej łyżka kaparów Składniki na sos:  2 posiekane ząbki czosnku 2-3 łyżki octu z białego wina 6 łyżek oliwy sól, pieprz  Wszystkie składniki sosu utrzeć, odstawić. Pomidory, ogórki, oliwki pokroić. Tuńczyka odcedzić. Porwać sałatę i ułożyć na talerzu. Na sałacie układać na przemian plasterki ogórka, pomidora, jajko, oliwki i tuńczyka. Rozłożyć kapary. Polać  sałatkę sosem. Smacznego:) 