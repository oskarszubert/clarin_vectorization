Zawsze kiedy widziałam przepis na tę sałatkę zastanawiałam się czym się ludzie właściwie zachwycają ale teraz kiedy sama ją zrobiłam już się nie dziwię. Sałatka zawiera tak mało składników a jest taka pyszna. Chrupiąca sałata, soczysty kurczak i pyszne grzanki w zestawieniu z lekko winnym i aromatycznym  sosem to jest to co napewno podbije serca gości ale i domowników. Do tych wszystkich argumentów mogę jeszcze dorzucić, że sałatka jest bardzo lekka i człowiek nie czuję się ociężąły po zjedzeniu nawet sporej ilości. Bardzo polecam. Przepis pochodzi z Soli i Pieprzu.  Składniki:   1 główka sałaty lodowej    1 podwójna pierś z kurczaka   grzanki z chleba tostowego   parmezan   sól, pieprz    sok z połowy cytryny   1 łyżka octu balsamicznego   1 łyżka oliwy    1 ząbek czosnku   szczypta pieprzu   Sałatę porwać na kawałki. Kurczaka pokroić w małą kostkę i usmażyć na oliwie na złoty kolor, przyprawić solą i pieprzem. Kromki chleba pokroić w kostkę i usmażyć na złoty kolor. Wszystkie składniki sosu wymieszać razem i dodać zmiażdżony czosnek. Odstawić. Sałatę rozłożyć na talerzach, dodać kurczaka i grzanki. Posypać startym parmezanem.  Przed samym podaniem  polać dressingiem. Smacznego:) 