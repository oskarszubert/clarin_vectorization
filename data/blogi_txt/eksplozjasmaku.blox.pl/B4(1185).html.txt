Dzisiaj, tak na szybko polecam pyszną, zdrową i chrupiącą sałatkę z tuńczyka. W ten mroźny, zimowy dzień przyda się porcja witamin  a jednocześnie nie będziemy zbyt obciążeni więc w razie upadku na śliskim chodniku złapiemy równowagę:) Mam nadzieję, że mi się to nie przytrafi:)  Składniki:  puszka tuńczyka w sosie własnym 1 mały, zielony  ogórek 1 żółta papryka garść mieszanki sałat 1 mała czerwona cebula 1 jajko na twardo 6 łyżek oliwy 2 łyżeczki musztardy Dijon sól, pieprz koperek do posypania Tuńczyka odsączyć z zalewy, ogórka, cebulę, paprykę  pokroić w kostkę, jajko w cząstki. Na talerzu ułożyć sałatę, następnie tuńczyka i pokrojone warzywa. Zmieszać składniki sosu, polać sałatkę i posypać koperkiem. Podawać schłodzoną w lodówce. Smacznego:) 