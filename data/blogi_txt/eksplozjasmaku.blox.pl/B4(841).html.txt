Jagody z wanilią. Mogą być? Tak zaczynam tydzień. Jakoś trzeba osłodzić sobie powrót do pracy:)  Składniki:  2 szklanki jagód (mogą być mrożone) + 2 łyżki cukru szklanka wody galaretka jagodowa 400 ml śmietany kremówki 40 g cukru 1 laska wanilii 2 łyżeczki żelatyn  ﻿Jagody zalać wodą i zagotować. Zmniejszyć ogień i gotować ok. 10 minut. Dodać galaretkę, wymieszać odstawić do wystygnięcia. Gdy jagody powoli już tężeją przelać do pucharków. Jeśli ustawimy je na ukos otrzymamy coś takiego jak na zdjęciu. Śmietanę podgrzać z rozkrojoną laską wanilii i cukrem.  Gotować na małym ogniu cały czas mieszając przez kilka minut.  W międzyczasie żelatynę zalać zimną wodą. Ze śmietany wyjąć laskę wanilii.  Wlać żelatynę dokładnie mieszając, odstawić do wystygnięcia. Masę przelać do pucharków z jagodową galaretką.  Wstawić do lodówki. Smacznego:) 