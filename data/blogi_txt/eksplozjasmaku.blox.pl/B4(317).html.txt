Kolejne danie z kuchni meksykańskiej to znana wszystkim fajita.Wiele razy smażyłam paprykę i mięso ale w połączeniu z tortillą smakuje inaczej niż na przykład z ryżem czy makaronem. W książce, z której pochodzi ten przepis, została użyta wieprzowina ale ja widziałam w Moim gotowaniu fajitę z kurczakiem i ta wersja bardziej przypadła mi do gustu. Przepis jest moją propozycją do akcji Z widelcem prze kuchnię obu Ameryk.   Składniki:  3 zmiażdżone ząbki czosnku 60 ml soku z cytryny 2 łyżeczki sproszkowanego kminku 1 łyżka oliwy 600 g pokrojonej w paski piersi kurczaka 1 cienko pokrojona czerwona papryka 1 cienko pokrojona żółta papryka 1 cienko pokrojona zielona papryka (nie miałam zielonej i żółtej więc dałam trzy czerwone) 1 cienko pokrojona czerwona cebula 8 dużych pszennych tortilli  Połączyć czosnek, sok cytrynowy i oliwę w dużej misce, dodać kurczaka, wymieszać mięso z marynatą. Przykryć i odstawić do lodówki. Na dużej patelni smażyć kurczaka na rozgrzanej oliwie, mieszając aż w całości się przyrumieni. Przykryć, aby nie wystygło. Na tej samej patelni podsmażyć paprykę i cebulę, cały czas mieszając, aż warzywa zmiękną. W międzyczasie podgrzać tortillę na suchej patelni. Zmieszać kurczaka z warzywami i podawać z gorącymi tortillami. Smacznego:) 