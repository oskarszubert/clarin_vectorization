Wczoraj pisałam, że niektóre przepisy muszą odczekać swoje aż doczekają się realizacji natomiast są też takie które muszę zrobić od razu. Nie znaczy to, że te co czekają są gorsze ale dużo zależy od okoliczności. Niedawno na blogu Dwie chochelki zachwyciłam się ciastkami pomarańczowymi z czekoladą a że akurat potrzebowałam czegoś takiego więc wybór padł na nie. Ciastka okazały się pyszne, kruche, i wspaniale maślane. Kawałki czekolady idealnie tutaj  pasują, moje  były nawet całkiem spore, a skórka pomarańczowa nadaje tak cudownego aromatu, że nie można było się od nich oderwać. Nie lukrowałam ich ani niczym nie sypałam bo jak dla mnie były wystarczająco słodkie. A i tak nie wiem czy bym zdążyła bo zniknęły błyskawicznie:) Składniki:  250 g mąki 150 g masła 100 g cukru pudru szczypta soli 2 surowe żółtka skórka otarta z dorodnej pomarańczy 50 g gorzkiej czekolady 2-3 łyżki kandyzowanej skórki pomarańczowej Miękkie masło utrzeć z cukrem na puch. Dodać żółtka i nadal ucierać. Następnie dodać kawałki posiekanej czekolady, starta skórkę z pomarańczy oraz pokrojoną kandyzowaną skórkę pomarańczy. Dosypać przesiana mąkę i zagnieść ciasto. Wstawić ciasto do lodówki na 30 minut nastepnie wyjąć, rozwałkować i wyciąć foremką ciastka. Wstawić do nagrzanego piekarnika i piec na rumiano (ok. 15 minut w 180 ˚C). Smacznego:) 