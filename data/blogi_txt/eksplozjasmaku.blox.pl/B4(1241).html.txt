Na wigilijnym stole koniecznie muszą znaleźć się śledzie. Kiedyś jadałam takie proste, podobno tradycyjne czyli z olejem i cebulą. Dzisiaj jednak kiedy świat kulinarny poszerzył swoje horyzonty wybór na śledzie jest bardzo duży. Dlatego kontynuuję swój  romans ze smakami korzennymi i proponuję śledzie z przyprawą do piernika.  Do ich  przygotowania użyłam śliwek w occie, które od lata przeszły już smakiem goździków i fantastycznie połączyły się w tym daniu z przyprawą piernikową. Dodatkowo, aromatu śledziom dodaje rewelacyjny sos miodowo - musztardowy. Całość po nocy spędzonej w lodówce smakuje po prostu wspaniale.  Składniki na sos:   3 łyżki zalewy ze śliwek marynowanych   2 łyżki musztardy   1 1/2 łyżki płynnego miodu 1 łyżka oleju   1 łyżeczka grubo zmielonego pieprzu   1 łyżeczka przyprawy do piernika       Ponadto:   4 filety ze śledzia﻿   2 szklanki mleka   3 śliwki marynowane (dałam więcej)   1/4 papryki   1 cebula﻿   Składniki sosu dokładnie wymieszać. Śledzie moczyć kilka godzin (ja zastąpiłam marynowanymi ). Pokroić polać sosem, odstawić na 12 godzin. Paprykę pokroić, podsmażyć. Śliwki posiekać na drobne kawałki. Cebulę pokroić. Wszystkie składniki dokładnie wymieszać i odstawić na godzinę do lodówki. Smacznego:) 