Wydawało mi się, że takie nadzienie w naleśnikach może być trochę mdłe ale dobrym dodatkiem okazał się tutaj ostry, żółty ser. Naleśniki smakowały zaskakująco dobrze, zarówno pierwszego dnia jak i przysmażone dnia kolejnego.   Pomysł własny Składniki:  10 naleśników g własnego przepisu 30 dag pieczarek 1 duży por 15 dag żółtego sera sól, pieprz olej do smażenia  Pory umyć i pokroić. Pieczarki oczyścić i pokroić w drobną kostkę. Na rozgrzany tłuszcz wrzucić pieczarki, chwilę przesmażyć, dodać pora. Dusić do miękkości warzyw, aż płyn wyparuje. Przyprawić solą i pieprzem. Ser zetrzeć. Tak przygotowanym  farszem smarować naleśniki, po wierzchu posypać startym serem i składać w trójkąty. Gdy naleśniki przygrzewamy ser będzie się rozkosznie ciągnął:) Smacznego:) 