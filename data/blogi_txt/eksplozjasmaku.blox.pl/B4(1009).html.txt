Do niedzielnej kawy proponuję wspaniałe ciasto z serem i malinami. O tym, że maliny są najlepszymi owocami do wypieków przekonałam się już dawno.Tutaj możecie użyć również innych, pewnie ciasto będzie też bardzo dobre ale na pewno nie tak aromatyczne. Masa serowa komponuje się idealnie z malinami a samo ciasto jest niezwykle puszyste. Zabierając się za nie, nie byłam nastawiona na jakiś wyjątkowy wypiek, tymczasem jest to wspaniałe ciasto. Od razu polecam wyjąć duże miski bo wychodzi spora porcja i ciasto omal mi nie wypłynęło.  Źródło Składniki na ciasto:  7 jajek, oddzielić białka 210 g cukru 2 łyżki cukru z prawdziwą wanilią 410 g mąki pszennej 1 1/2 łyżeczki proszku do pieczenia 220 ml oleju roślinnego  Masa serowa:  3 jajka 140 g cukru 2 łyżeczki cukru z prawdziwą wanilią 1 łyżka skrobi ziemniaczanej 600 g twarogu półtłustego, zmielonego  Dodatkowo: 250 g malin cukier puder do posypania  Białka ubić z cukrem, cukrem z wanilią. Do ubitych białek dodać po jednym żółtku, ubijać przez chwilę. Wlać olej, dodać mąkę przesianą z proszkiem do pieczenia. Na tym etapie ciasto wymieszać łopatką. Na warstwę serową całe jajka ubić z cukrem, dodać zmielony twaróg, skrobię i wymieszać. Formę wyłożyć natłuszczonym papierem do  pieczenia, wysypać bułka tartą. Ciasto ucierane podzielić na połowę, jedną część rozłożyć pod warstwę sera, drugą nad. Na wierzchu ułożyć maliny, lekko docisnąć. Piekarniki nagrzać do 180 stopni, ciasto piec 45 min. Po wystudzeniu posypać cukrem pudrem. Smacznego:) 