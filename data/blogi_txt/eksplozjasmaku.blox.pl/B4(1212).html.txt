Sezon truskawkowy w pełni w dodatku upały trwają. Zatem najlepszym ciastem będzie sernik ale na zimno. Masa serowa z dodatkiem bitej śmietany smakuje jak mgiełka, lekko i pysznie. Odkąd po raz pierwszy przygotowałam taką masę w serniku malinowym nie bardzo szukam innych pomysłów. Jak na razie jest the best.  Składniki na biszkopt:  3 jajka 1/2 szklanki mąki 3 łyżki kakao 3 łyżki cukru 3/4 łyżeczki proszku do pieczenia Składniki na masę serową:  500 g sera białego trzykrotnie zmielonego 200 ml śmietany kremówki 3/4 szklanki cukru (według własnego smaku) 3 łyżki żelatyny  Dodatkowo:  truskawki galaretka truskawkowa  Białka ubić na sztywno, pod koniec dodać cukier. Dodać żółtka. Przesiać mąkę z kakao i proszkiem, dokładnie wymieszać. Przelać do tortownicy o średnicy 21 cm i wstawić do nagrzanego do 180 stopni piekarnika. Piec ok. 20-25 min. Żelatynę rozpuścić w kilku łyżkach ciepłej wody, odstawić. Zmielony ser utrzeć z cukrem. Śmietanę ubić na sztywno. Dodać do masy serowej śmietanę, delikatnie wymieszać, dodać żelatynę i ponownie wymieszać. Masę przelać na biszkopt, wstawić do lodówki. Gdy ser zaczyna już tężeć ułożyć na nim pokrojone w plasterki truskawki i zalać tężejącą, rozpuszczoną wcześniej galaretką. Wstawić do lodówki. Smacznego:) 