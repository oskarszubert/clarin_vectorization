Dzisiaj nie było rosołu. A jeszcze wczoraj napisałam gdzieś że niedziela bez rosołu to nie niedziela. Okazuje się jednak, że można przeżyć bo zupa pieczarkowa jest doskonałym zastępstwem. Zaostrzyłam jej smak ostrym smakiem gorgonzoli i podałam z grzankami czosnkowymi.  Składniki:  20 dag pieczarek kawałek pora kawałek selera 10 dag sera gorgonzoli sól, pieprz 4 kromki chleba tostowego 2 ząbki czosnku masło+olej  Czosnek obrać, przecisnąć przez praskę, natrzeć nim chleb. Pokroić  w kostkę i wrzucać na patelnię z niewielką ilością masła. Przysmażyć na rumiano, trzeba jednak uważać, aby czosnek się nie przypalił. W garnku rozgrzać masło z oliwą, wrzucić pora  i kawałek selera oraz pokrojone pieczarki. Dusić chwilę. Zalać odpowiednią ilością wody, zmniejszyć ogień i gotować ok. 15 min. Zdjąć z ognia, można chwilę przestudzić  i zmiksować dokładnie zupę. Wstawić z powrotem na ogień i dodać ser. Trzymać na ogniu aż ser się rozpuści. Podawać gorącą z grzankami. Smacznego:) 