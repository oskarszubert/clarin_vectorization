Jest to chyba najszybsza zupa świata. I do tego bardzo smaczna, jest tylko jeden warunek: musicie lubić kminek. Ja lubię  i to bardzo tak więc z chęcią  wypróbowałam tę zupę. Z grzankami smakuje wspaniale. Przypominam, że w dalszym ciągu możecie składać swoje propozycje w konkursie herbacianym:)  Składniki: 2 łyżeczki ziaren kminku   1 l domowego rosołu   łyżeczka mąki pszennej   200 ml śmietany do zup   sól, łyżeczka cukru   Kminek zalać szklanką wody i gotować 10 minut. Odcedzic na sicie, wywar zachować, ziarenka wyrzucić. Do wywaru z kminku wlać rosół , zagotować. Mąkę i 4 łyżki śmietany dokładnie wymieszać ze szczyptą soli oraz 1-2 łyżkami gorącego wywaru, wlać do zupy. Doprawić cukrem i solą. Udekorować . Podawać z grzankami lub groszkiem ptysiowym. Smacznego:) 