Nie jestem szczególną fanką ryb, ale  wiem, że są zdrowe i należy jej jeść, i dlatego zdarza  mi się od czasu do czasu jakąś przyrządzić. Najczęściej kupuję dorsza ale smakuje mi też tilapia i miruna. Tym razem jednak chciałam  zmierzyć się z łososiem bo ponoć jest to tak popularna i smaczna ryba. Kiedyś próbowałam łososia z grila ale nie chciałam opierać się na tamtym wspomnieniu bo pochodził on z czasów gdy ryby ledwo tolerowałam. Niestety, okazało się, że nie było to błędne wrażenie bo dzisiaj po tak długim czasie, łosoś nadal mi nie smakuje. Byłam tak "napalona" na ten przepis, żę nie docierał do mnie głos rozsądku, że nie będzie mi ta ryba smakowała. Najgorsze jest to, że mam jeszcze 4 kawałki łososia i muszę je jakoś przyrządzić. Sam sos maślano cytrynowy jest wspaniały. Maślany zapach, aromat skórki cytrynowej i świeżych  ziół sprawia, że to danie byłoby naprawdę pyszne. Pod warunkiem jednak że byłaby to inna ryba. Jestem pewna, że tak upieczony np. dorsz smakowałby wspaniale. Oceńcie sami czy lubicie łososia bo jeśli tak to w połączeniu z tym sosem na pewno się nim zachwycicie. Jeśli jednak tak jak ja nie lubicie łososia polecam Wam wypróbować w tym sosie inną rybę. Bo ten sos jest tak dobry, że szkoda go nie spróbować.  Źródło Składniki:   4 kawałki lub dzwonka łososia (1 kawałek dla 1 osoby)   1/3 kostki masła (ok. 66 g)   1 cytryna   koperek   natka pietruszki   sól   czarny pieprz   słodka papryka   Łososia umyć i natrzeć słodką papryką.Ułożyć w żaroodpornym naczyniu. Chodzi o to, by było jak najmniejsze, dopasowane do ilości ryby. Na garnku z gotującą się wodą ustawić drugi garnek lub rondel. Rozpuścić w nim masło. Dodać skórkę otartą z  1 cytryny a następnie wyciśnięty z niej sok. Doprawić do smaku solą i czarnym pieprzem, po czym dodać po 2 łyżki posiekanego koperku i siekanej natki pietruszki. Masłem ziołowym zalać rybę (dlatego właśnie naczynie powinno być jak najmniejsze,lecz o wyższych ściankach). Łososia piec w piekarniku nagrzanym do 200 st. przez 15-20 minut. Smacznego:) 