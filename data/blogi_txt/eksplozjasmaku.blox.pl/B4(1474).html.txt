Po ostatnich "wynalazkach" miałam ochotę na coś zwyczajnego. A że bardzo lubię zapiekanki, można tam wpakować praktycznie wszystko, zrobiłam taką zwykłą,  warzywną. Ziemniaki i kapusta to chyba najbardziej pospolite połączenie jakie przychodzi mi do głowy ale bardzo smaczne dlatego polecam tę zapiekankę. Składniki:  1 kg ziemniaków 1 kg kapusty włoskiej 20 dag boczku 4-5 ząbków czosnku 2 marchewki 30 dag pieczarek olej sól, pieprz estragon  Ziemniaki obrać, umyć, pociąć w niezbyt grube półplasterki. Kapustę pociąć na paski grubości 1 cm. Boczek pokroić w kostkę, marchewkę zetrzeć na tarce, pieczarki pokroić. Podsmażyć boczek, pieczarki, marchew, czosnek, doprawić estragonem, solą i pieprzem. W wysmarowanym naczyniu żaroodpornym układać warstwami kapustę (oprószyć lekko solą i pieprzem), ziemniaki, smażone warzywa, aż do wyczerpania składników. Wierzch polać oliwą lub obłożyć wiórkami masła. Zapiekać pod przykryciem 40 minut w 170 stopniach. Smacznego:) 