Pod taką nazwą dostałam ten przepis i podaję dalej chociaż cebula absolutnie w nim nie dominuje. Wszystkich składników jest dokładnie taka sama ilość chociaż ja zmniejszyłam ogórki bo wydawało mi się, że będzie zbyt kwaśno i moim zdaniem dobrze wyszło aczkolwiek, każdy powinien  ocenić sam,  według własnego smaku. Całość jest bardzo smaczna, naprawdę wygląda jak bigos a smakuje bardzo dobrze chociaż bardziej przypomina mi bigos z cukinii niż ten tradycyjny, z kapusty.  Źródło: Koleżanka Składniki:  1/2 kg cebuli 1/2 kg pieczarek 1/2 kg ogórków kiszonych (dałam tylko 2 duże) 1/2 kg kiełbasy zwyczajnej (lub innej cienkiej) 1/2 kg marchewki 2 łyżki koncentratu pomidorowego sól, pieprz do smaku olej do smażenia  Wszystkie warzywa zetrzeć na szatkownicy lub tarce o dużych oczkach. Kiełbasę pokroić w kostkę. W garnku o grubym dnie rozgrzać olej. Wrzucić cebulę, pieczarki, marchewkę i dusić wszystko razem. Na oddzielnej patelni podsmażyć kiełbasę, dodać do warzyw. Gdy wszystko jest już prawie miękkie dodać starte ogórki, wymieszać i dusić jeszcze chwilę. Dodać koncentrat, sól, pieprz i dokładnie wymieszać. Smacznego:) 