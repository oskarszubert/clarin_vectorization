Tak mi posmakowały te śledzie na szkolnej wigilii, że po powrocie do domu poszperałam w sieci i znalazłam kilka propozycji. Jak sama nazwa sugeruje w potrawie powinny znaleźć się grzyby. Napotkałam przepisy z grzybami marynowanymi jak i z suszonymi jednak zdecydowałam się na te drugie bo nie chciałam, żeby śledzie były zbyt kwaśne. Polecam zrobić dzień przed spożyciem wtedy są zdecydowanie lepsze.  Źródło Składniki: kilogram śledzi matiasów  (robiłam z połowy porcji)   10 dkg grzybów suszonych    mały koncentrat pomidorowy    dwie spore cebule    szklanka oleju    przyprawy    Namoczyć  grzyby. Ugotować grzyby, wyjąć  je z wywaru i pokroić w kostkę. Cebulę również drobno pokroić. Wszystko razem smażyć,  pod koniec przyprawić papryką i pieprzem. Dodać koncentrat pomidorowy i chwilę przesmażyć. Śledzia pokroić w kawałki. W naczyniu układać warstwami sos pomidorowo- grzybowy i śledzia. Wstawić do lodówki na noc. Smacznego:) 