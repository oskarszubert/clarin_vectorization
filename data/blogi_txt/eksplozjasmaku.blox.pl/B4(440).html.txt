Jednym z dań wigilijnych jest kapusta z grochem. Dla mnie zawsze było to trochę dziwaczne danie, nie mniej jednak dość smaczne. W tym roku postanowiłam zamienić groch na ciecierzycę co na pewno ucieszy wielbicieli cieciorki.  Składniki:  5 dag suszonych grzybów 2 cebule po 2 łyżki oliwy i mąki 1 kg kiszonej kapusty 2 puszki ugotowanej ciecierzycy sól, pieprz  Grzyby namoczyć w szklance wody, kiedy zmiękną, ugotować, posiekać, wywar zachować. Cebule obrać, posiekać, przesmażyć na oliwie. Kapustę odcisnąć, posiekać, przesmażyć na oliwie, połączyć z cebulą, grzybami i wywarem. Dusić razem ok. 30 min. Wymieszać z osączoną ciecierzycą, przyprawić do smaku, oprószyć mąką, zagotować. Smacznego:) 