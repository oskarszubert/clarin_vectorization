Na takie zimne dni jakie ostatnio są świetnie nadaje się rozgrzewająca zupa z zielonego groszku. Zupa pochodzi z ciepłych krajów, podobno najbardziej popularna jest na Dominikanie. Składniki tej zupy określiłabym jako mało egzotyczne w porównaniu z innymi przepisami z Wysp Karaibskich, może z wyjątkiem batatów, które oczywiście musiałam pominąć. I bez nich zupa jest bardzo smaczna, a ja, chociaż  nie jestem ich zwolenniczką to muszę powiedzieć, że ta, całkiem mi smakowała. Chyba nie jest zbyt fotogeniczna ale smaczna. Zupkę dopisuję do akcji Z widelcem przez kuchnię obu Ameryk.  Składniki:   50 g masła   3 szalotki, drobno posiekane   1 średni batat, pokrojony na centymetrowe kawałki   1 średnia papryka, drobno posiekana 2 średnie pomidory, obrane ze skóry i posiekane   2 szklanki bulionu z kurczaka   3 szklanki mrożonego zielonego groszku   1 1/4 szklanki kurczaka ugotowanego i posiekanego   1/2 szklanki chudej śmietany   2 łyżki świeżych liści mięty, drobno posiekanych   Rozpuścić masło w średniej wielkości garnku i usmażyć szalotkę. Dodać batata i paprykę, trzymać na ogniu przez minutę, stale mieszając. Dołożyć pomidora i podgrzewać jeszcze 1 minutę, mieszając. Wlać bulion, wsypać groszek, gotować na wolnym ogniu bez przykrycia przez 20 minut. Ziemniak i groszek powinny być  miękkie i kleiste, ale nie mogą stracić naturalnego kształtu. Dusić kurczaka i gotować bez przykrycia przez 5 minut. Dolać śmietankę i mieszać, aż składniki się połączą, ale nie doprowadzić do wrzenia. Doprawić solą i pieprzem do smaku. Zupę podawać posypaną świeżą miętą. Smacznego:) 