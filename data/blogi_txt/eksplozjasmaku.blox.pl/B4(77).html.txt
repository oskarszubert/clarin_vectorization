Zimno się zrobiło  i przyjemnie jest włączyć piekarnik a do niego włożyć przepyszne, cebulowe bułeczki. Aromatyczne i mięciutkie z chrupiącą skórką będą idealne  na pierwszą kanapkę w nowym roku szkolnym.  Źródło Składniki:  pół szklanki letniego mleka 1 łyżka cukru 2 łyżeczki soli 3 łyżki miękkiego masła 1,5 szklanki letniej wody 24 g świeżych drożdży 3 średnie pokrojone w kostkę i podsmażone  cebule 5,5 szklanki mąki pszennej   Z drożdży zrobić rozczyn. Wymieszać mleko, wodę, cukier, sól i masło. Do mąki dodać rozczyn, płyny oraz cebulę. Zagnieść gładkie i elastyczne ciasto.  Odstawić do wyrośnięcia. Po tym czasie wyrobić ciasto, podzielić na 20 części. Uformować bułeczki, położyć na blaszce,  przykryć i ponownie odstawić na 30 min. Gdy są już wyrośnięte posmarować roztrzepanym jajkiem i wstawić do nagrzanego  do 200 stopni piekarnika i piec ok. 20 min. Smacznego:) 