Zapach, który pozostał po ciastkach unosił się w domu 2 dni i był niesamowity. Trochę czasu potrzeba na ich "utoczenie', ale są tak pyszne, że naprawdę warto. Nie wyobrażałam sobie, że będą tak smakować, ich smak przeszedł moje oczekiwania. W dodatku są bardzo wygodne w jedzeniu  bo na jeden kęs. Ciasto może się trochę kleić do rąk ale można sobie z powodzeniem  poradzić podsypując odrobinę więcej mąki.  Źródło + moje zmiany Składniki:   100 g mielonych migdałów 2 łyżeczki ekstraktu waniliowego 280 g mąki 200 g masła w temperaturze pokojowej 20 g cukru pudru + cukier puder do obtoczenia ciastek   Miękkie masło ubić z cukrem i ekstraktem waniliowym. Dodać mąkę i mielone migdały. Zagnieść  gładkie ciasto i wstawić do lodówki na godzinę. Po tym czasie formować z ciasta małe kulki i układać je na przygotowanej blaszce. Wstawić je do nagrzanego do 180 stopni piekarnika i piec 15 min. Po upieczeniu obtoczyć ciastka w cukrze pudrze. Można to zrobić dość obficie. Smacznego:) 