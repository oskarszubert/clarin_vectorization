Żal mi było, że kończą się truskawki no to na pocieszenie pojawiły się maliny. Jako, że mieszkam w zagłębiu malinowym, a nawet w mieście, w którym ten owoc ma swoje wielkie święto, nie obcy jest mi widok malinowych chruśniaków. Zawsze z końcem  roku szkolnego zaczynał się sezon malinowy i najwyraźniej tak jest i dzisiaj tylko jakoś mniej jestem w tym temacie, bo nie muszę ich rwać. Ale łubiankę malin już dostałam i pierwsze co z niej zrobiłam to roladę biszkoptową z bitą śmietaną. Oczywiście miękkie i słodkie maliny idealnie tu pasują. Bardzo polecam:) Składniki na biszkopt:   4 jaja   1/2 szklanki cukru   3/4 szklanki mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor  w temp. 180 stopni. Jeszcze ciepły zwinąć w szmatkę. Składniki  na masę:   1/2 l śmietany kremówki   1 łyżka cukru   ﻿spora garść malin   Śmietanę ubić na sztywno z cukrem (ewantualnie można dodać usztywniacz).   Posmarować  biszkopt bitą śmietaną.  Posypać malinami i delikatnie zwinąć. Wierzch można posypać cukrem pudrem. Smacznego:) 