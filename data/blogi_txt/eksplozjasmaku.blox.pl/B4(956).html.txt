Polędwiczka to ta część mięsa wieprzowego, którą wykorzystuję najczęściej. Wypróbowałam już wiele różnych wersji, w różnych sosach, różnymi sposobami przygotowywaną ale najbardziej odpowiada mi duszona. Wczoraj na obiad zrobiłam  polędwiczkę w sosie pomarańczowym. Sok trochę mi się wygotował ale aromat tartej skórki pomarańczowej pozostał i nadał temu daniu odpowiedni smak. Podałam z ryżem i sałatką z kapusty pekińskiej. Przepis pochodzi  z sierpniowego numeru MG.  Składniki:   1 kg polędwiczek wieprzowych   czerwona cebula   skórka starta z 1 pomarańczy   sok wyciśnięty z 1 pomarańczy   gałązki rozmarynu (użyłam suszonego)   sól, pieprz,   olej   Polędwiczki pokroić w kawałki, lekko rozgnieść, posypać solą i pieprzem i rozmarynem. Obsmażyć na oleju do zrumienienia. Zdjąć z patelni, przełożyć na talerz. Na olej po smażeniu mięsa wrzucić pokrojoną w kostkę cebulę, dusić aż zmięknie. Dorzucić skórkę z pomarańczy, dolać sok, dusić chwilę. Dodać polędwiczki i dusić aż będą miękkie. ﻿Dpobrze jest mieć pod ręką zapasowy sok, żęby podlać sos. Smacznego:) 