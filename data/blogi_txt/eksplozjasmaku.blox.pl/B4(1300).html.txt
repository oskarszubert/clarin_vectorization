Bardzo lubię mięso z owocami dlatego ten przepis mnie zainteresował. Ananasa używałam juz nie raz ale najczęściej z puszki, tym razem jednak trzeba było wykorzystać świeży owoc dzięki temu mięso jest soczyste i bardzo aromatyczne. Walory smakowe tego dania podnosi dodatek ziół zwłaszcza kuminu rzymskiego. Przepis pochodzi z książki Uczta na 5 i jest moją kolejną propozycją do akcji Grumków.  Składniki:   1/2 dużego ananasa   3 piersi z kurczaka   sól    2 łyżeczki kuminu rzymskiego   1  łyżeczka kurkumy    1/2 szklanki oliwy z oliwek Piersi z kurczaka opłukać, pokroić na kawałki. Posypać solą, kurkumą i kuminem. Wymieszać, dodać oliwę z oliwek i ponownie wymieszać.  Ananasa obrać, odrzucając twardy środek. Pokroić w kostkę tej samej wielkości co kurczaka. Patyczki na szaszłyki namoczyć. Nadziewać na przemian kurczaka i  ananasa. Grillować z każdej strony,  aż mięso będzie usmażone w środku Smacznego:) 