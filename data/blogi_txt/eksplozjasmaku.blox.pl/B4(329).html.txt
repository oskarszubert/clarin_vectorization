Zawsze największy problem mam z obiadem. Żeby zrobić coś nowego a jednocześnie, żeby wszystkim smakowało - nie zawsze jest tak prosto. Zwłaszcza, że wymagania domowników są wysokie a lista składników niejadalnych dość długa. Dlatego kiedy znalazłam ten przepis stwierdzilam, że cebula i filet z kurczaka niczym do siebie nie zrazi. Danie jest bardzo proste, żeby nie powiedzieć prymitywne, dla zwolenników tradycyjnych smaków jak najbardziej odpowiednie.  Źródło: Sól i Pieprz + moje zmiany Składniki:   1 podwójny filet   kilka kropli oliwy   sól, mielony pieprz   2 cebule   30 ml białego wina   szczypta suszonego tymianku Mięso umyć i osuszyć. Oliwę wymieszać z odrobiną wody i posmarować z obu stron. Doprawić solą i pieprzem, włożyć na rozgrzaną patelnię teflonową, na dużym ogniu zrumienić z obu stron. Cebule obrać, pokroić w plastry i przekroić je na pół. Piekarnik rozgrzać do 180 stopni. Do małego naczynia żaroodpornego wlać wino wymieszane z odrobiną wody, rozłożyć cebulę, doprawić solą i tymiankiem. Na cebuli ułożyć mięso. Przykryć folią aluminiową. Piec ok. 30 minut. Folię zdjąć i piec jeszcze ok. 10 minut. Podawać z ziemniakami. Smacznego:)﻿ 