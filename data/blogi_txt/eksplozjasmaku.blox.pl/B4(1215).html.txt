Kiedy znalazłam ten przepis, pomyślałam, że musi być dobre skoro jest ponad 500 komentarzy, i pewnie wszystkie pozytywne aczkolwiek ja doszłam tylko do trzeciej strony. Dzisiaj po upieczeniu tego ciasta mogę  powtórzyć to co było tam napisane i co wiedzą ci, którzy piekli sernikobrownie z malinami: wspaniałe, pyszne, odlotowe, odjazdowe, niebiańskie, cudowne, ....itd.  Mówię o smaku, bo jeśli chodzi o formę to miałam małą wpadkę. Masa serowa wyszła mi rzadsza od ciasta czekoladowego więc jak przyszło mi wyłożyć wierzchnią warstwę czekoladowego, nie mogłam go rozsmarować. Nie mając wyjścia porobiłam kleksy czekoladowe  i powtykałam na wierzchu maliny. Wizualnie nie wyszło to źle, aczkolwiek nazwałabym je ciastem czekoladowym w serowe łatki:) Ale to wszystko jest nieważne bo najważniejszy jest smak a ten jak pisałam już, jest rewelacyjny:)  Składniki: 200 g gorzkiej czekolady  200 g masła  400 g cukru pudru  5 jajek  110 g mąki  400 g sera kremowego  cukier waniliowy  120 g świeżych malin (mogą być mrożone)   Piekarnik nastawić na temp. 170 st C. Blaszkę 20x30 cm wysmarowac masłem i wyłożyć papierem. Czekoladę rozpuścić w kąpieli wodnej, ostudzić. Masło i 250 g cukru pudru zmiksować na gładką masę. Następnie dodać 3 jajka - wbijając po jednym i dobrze miksując przed dodaniem kolejnego. Wlać roztopioną czekoladę, dalej miksować. Następnie dodac mąkę. 3/4 mikstury wlac do blaszki. W drugiej misce utrzeć ser, resztę cukru, jajka i cukier waniliowy. Masa powina mieć gładką konsystencję. Wylać masę serową na masę czekoladową. Na wierzch wylać resztę masy czekoladowej i ułożyć maliny. Piec 45-60 minut.  Smacznego:) 