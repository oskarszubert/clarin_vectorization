Nie powiem, żeby mundialowe emocje sięgały zenitu. Raczej wieje nudą aż się nie chce oglądać. Moje ulubione drużyny przegrywają i pewnie nie ma widoku na ich dłuższą grę.  Aby przyjemniej oglądało nam się te mało porywające mistrzostwa zrobiłam sałatkę. Przepis pochodzi z książki Kuchnia arabska z cyklu Podróże kulinarne chociaż po składnikach patrząc jest ona bardzo europejska. Arabska czy nie jest  jednak bardzo smaczna i co ważne - leciutka. Przepis dodaję do akcji mundialowej oraz akcji pomidorowej. A tak na marginiesie chętnie dowiedziałabym się co jadają piłkarze i ich trenerzy. Zwłaszcza  Diego Maradona, który podobno zażyczył sobie specjalne, bardzo obfite menu:) Składniki:   50 dag sera feta   4 pomidory   1/3 szklanki oliwy (zmniejszyłam o połowę)   1/4 szklanki soku z cytryny   3 cebule dymki, drobno pokrojone   2 łyżki mięty, drobno posiekane (zrezygnowałam)   2 łyżeczki nasion sezamu, uprażonych na suchej patelni   Pokroić ser i pomidory w drobną kostkę. Ubić oliwę i sok z cytryny w małej miseczce, dodać cebulę i miętę, dobrze wymieszać. Na talerzu ułożyć składniki, polać przygotowanym sosem. Całość posypać prażonym sezamem. Wstawić do lodówki na godzinę. Smacznego:) 