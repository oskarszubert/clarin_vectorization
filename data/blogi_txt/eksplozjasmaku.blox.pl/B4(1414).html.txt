Bardzo lubię kontrastujące ze sobą smaki a połączenia słodka- kwaśne są z nich wszystkich najlepsze. Wypróbowałam już wiele takich zastawień a najwięcej chyba z kuchni chińskiej. Niby wszystkie są podobne a jednak zawsze smakują inaczej. Dzisiejsze danie podpatrzyłam u Grumków i jest to kolejna pyszna propozycja,  jaką można u nich znaleźć.  Składniki:   pół kilograma polędwiczki wieprzowej pokrojonej na kawałki   1 mała puszka ananasa   1 duża pokrojona w ćwiartki cebula   1 pokrojona w plasterki czerwona papryka   1 pokrojona w plasterki zielona papryka   2 łyżki sosu sojowego   3 łyżki oleju z orzeszków ziemnych   4 łyżki skrobi kukurydzianej   3 łyżki keczupu   1 łyżka cukru   1 łyżeczka soli   3 posiekane ząbki czosnku.   Mięso zalać dwoma szklankami wody, dodać pół łyżeczki soli i gotować do miękkości. Odcedzić, a wywar zachować. Wymieszać 2 łyżki skrobi z sosem sojowym, a następnie wymieszać z mięsem. Polędwiczki usmażyć na złoty kolor. Pozostałe 2 łyżki skrobi wymieszać z pół szklanki wywaru z gotowania mięsa, odstawić. Podsmażyć czosnek oraz cebulę. Dodać papryki, ananasa z syropem, keczup, cukier oraz pół łyżeczki soli. Dodać wymieszaną wcześniej skrobię z wywarem. Gotować aż sos zgęstnieje. Sosem polać usmażone polędwiczki i podawać z ryżem. Smacznego:) 