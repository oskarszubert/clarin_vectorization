Cóż to za dziwactwo? - można powiedzieć analizując skład dzisiejszego makaronu. Bo żeby jeść makaron z chlebem trzeba chyba być ciekawym ryzykantem lub znać takie połączenie smaków. Ja nie znałam. Ale żeby nie odstraszać tych co nie chcą ryzykować opiszę smak tego dania. Okruszki chleba przysmaża się na chrupiąco, oliwa musi być dobrej jakości, dodatkowo dajemy czosnek, papryczkę, bazylię i parmezan. I to wszystko sprawia, że to z pozoru banalne danie staje się bardzo ciekawe i smaczne. Źródło: Teresa Capponi-Borawska Składniki:  2 ząbki czosnku 10 dag pokruszonego czerstwego chleba bez skórki 150 ml oliwy extra vergine 50 dag spaghetti 1 papryczka chilli 1 pęczek bazylii sól, pieprz parmezan  Ząbki czosnku, posiekaną papryczkę chilli i pokruszony chleb podsmażyć na patelni na oliwie, tak aby chleb się dobrze zrumienił ale nie przypalił. W międzyczasie ugotować spaghetti. Odcedzić, gdy jest jeszcze al dente i wrzucić na patelnię z chlebem szybko mieszając. Posypać posiekaną bazylią, świeżo zmielonym pieprzem oraz tartym parmezanem. Natychmiast podawać. Smacznego:) 