Na wczorajszy obiad sięgnęłam do kuchni indyjskiej i zrobiłam tego chyba najbardziej popularnego kurczaka w tamtej części świata. Przeglądałam wiele przepisów i wszystkie są podobne a posługiwałam się znalezionym tutaj. Kurczak jest pyszny, aromatyczny i mięciutki. U mnie takie mięso pojawia się bardzo często i jakoś nie chce się nam znudzić. Jest to moja propozycja do akcji Z widelcem po Azji.  Składniki:   1 kg kawałków kurczaka z kością   3 łyżki soku z cytryny   2 łyżki startego świeżego imbiru   2 łyżki drobno posiekanego czosnku   1 łyżeczka zmielonych nasion kozieradki (lub suszonych liści)   5 łyżek oleju z gorczycy    łyżeczka kurkumy﻿   1,5 łyżeczki przyprawy garam masala   2 łyżeczki mielonego kminu   2,5 łyżeczki mielonej kolendry   2 łyżeczki czerwonego chilli w proszku   2-4 łyżeczki tandoori masala lub papryki w proszku1 łyżeczka soli   150 g gęstego jogurtu   Umieścić kurczaka w misce (ew. usunąć skórę), dodać sok z cytryny, imbir i czosnek i wymieszać. Dodać kozieradkę i olej z gorczycy, obtoczyć mięso. Cały czas mieszając, dodać garam masala, kmin, kolendrę, chilli, tandoori masala (lub paprykę) i sól. Na koniec dodać jogurt i dobrze wymieszać. Przykryć miskę folią i wstawić do lodówki na minimum 2-3 godziny, można na całą noc. Wyjąć z lodówki 1 godzinę przed pieczeniem. Rozgrzać piekarnik do temperatury 200°C. Wyłożyć kurczaka na blachę (pozostałą marynatę wylać) i piec w górnej części piekarnika ok. 20 minut (nakłuć szpikulcem mięso w najgrubszym miejscu, wypływający sok powinien być przezroczysty).  Smacznego:) 