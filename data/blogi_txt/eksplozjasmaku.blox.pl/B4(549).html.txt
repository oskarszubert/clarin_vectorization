Czasami nie chcę piec ciasta bo grozi to zjedzeniem całej blachy. Zamiast tego piekę ciasteczka. To takie złudne zastępstwo bo w ciągu jednego wieczora jestem w stanie zjeść naprawdę sporo ciastek. Zwłaszcza jeśli są kruche, śmietankowe i wspaniale smakują z mlekiem.  Źródło: Stary zeszyt Składniki: 30 dag mąki 25 dag masła 6 łyżek śmietany 18% 1 jajko cukier puder  Miękkie masło utrzeć z jajkiem. Dodać mąkę i śmietanę. Wyrobić gładkie ciasto. Wstawić do lodówki na 2 godziny. Po tym czasie wyjmować ciasto porcjami, rozwałkowywać i wycinać ciastka. Układać na wysmarowanej blaszce, smarować żółtkiem . Piec ok. 15 min w 180 stopniach. Po wystudzeniu posypać cukrem pudrem. Smacznego:) 