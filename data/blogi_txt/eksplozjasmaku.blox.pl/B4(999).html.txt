Dla poprawy humory proponuję wesołe, kolorowe danie. Mięciutkie pulpety nadziane słoną fetą pachnące pysznym sosem paprykowym. Danie jest bardzo letnie więc smakuje wyjątkowo o tej porze roku.  Składniki:   100 g fety   1 cebula   500 g mielonego mięsa   sól, pieprz   2 łyżki oliwy   1 żółta papryka   1 czerwona papryka   1 puszka pomidorów   ulubione zioła np. bazylia, oregano, tymianek﻿   Fetę pokroić w 12 kostek. Cebulę obrać, pokroić w kostkę. Połowę zagnieść z mielonym  mięsem. Doprawić solą i pieprzem i wymieszać. Wilgotnymi dłońmi uformować 12 kulek. Lekko splaszczyć. Na środku każdej położyć po 1 kawałku fety, a następnie owinąć mięsem. Pulpeciki najpierw podsmażyć na dużym ogniu na rozgrzanej oliwie, a następnie gotować ok. 7 minut na małym ogniu. Papryki umyć, przekroić i usunąć gniazda nasienne. Miąższ pokroić w kostkę. Do kulek mięsnych wsypać pozostałą cebulę i chwilę smażyć. Dodać pomidory z puszki i dusić ok. 15 a następnie dodać  paprykę i dusić kolejne  5 minut. ﻿Doprawić solą, pieprzem i ziołami np. bazylią lub oregano. Smacznego:) 