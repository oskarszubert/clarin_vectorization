Dzisiejsze śniadanie  przypadnie do gustu szczególnie dzieciom. Placuszki przygotowane są na chyba najbardziej  popularnym kremie czekoladowym jakim jest Nutella. Można go oczywiście zastapić innym , akurat tutaj nie widzę wielkiej różnicy. Placuszki dość ciężko się przewracają na drugą stronę ale nie jest to niewykonalne. Dzięki Nutelli są dość słodkie więc polecałabym przełamać ten smak np. owocową sałatką.  Składniki: 250 ml jogurtu naturalnego   ﻿2-3 łyżki Nutelli (lepiej 2) ﻿8-10 łyżek mąki   łyżeczka proszku do pieczenia   2 małe jajka (lub 1 duże)   tłuszcz do smażenia   Wymieszać jogurt z Nutellą, dodać żółtko, wymieszać. Przesiać mąkę z proszkiem i na koniec dodać ubite na sztywno białka. Całośc delikatnie wymieszać i kłaść po łyżce masy na rozgrzany tłuszcz. Smażyć na wolnym ogniu z obydwóch stron. Podawać z sałatką owocową ( na śniadanie) lub z lodami waniliowymi ( na podwieczorek).﻿ Smacznego:) 