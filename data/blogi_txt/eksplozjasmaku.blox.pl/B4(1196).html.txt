Zbliża się długi weekend, będzie pewnie  okazja do spotkania z gośćmi zatem polecam przepis na pyszny obiad. Kotlet schabowy pod wspaniałą pierzynką przypadnie do gustu każdemu i na pewno zachwyci orginalnością. Danie jest trochę kaloryczne ale naprawdę bardzo smaczne dlatego ja swoim gościom zapowiedziałam, aby na długi weekend porzucili dietę:) Porcja jest całkiem spora dlatego zmniejszyłam  ją do naszych potrzeb.  Źródło Składniki: 1 kg schabu bez kości     3 jajka     10 dag ostrego żółtego sera     pół szklanki bułki tartej     2 cebule (20 dag)     po pół szklanki keczupu i majonezu     pół łyżeczki łagodnej przyprawy curry     sól, pieprz       Mięso oczyścić z włókien, umyć, osączyć i pokroić na plastry grubości 2 cm. Każdy kawałek rozbić na cienki kotlet i posolić. Jajka roztrzepać z dwiema łyżkami wody. Kotlety obtaczać w jajku oraz w bułce tartej i smażyć na złoty kolor na rozgrzanym oleju. Cebule obrać, posiekać i zeszklić na tłuszczu od smażenia kotletów, oprószyć curry, solą oraz pieprzem i dusić 3 min. Ser zetrzeć na tarce z małymi otworami. Każdy kotlet posmarować masą cebulową i posypać serem. Na wierzchu położyć po 1 łyżeczce keczupu i majonezu, następnie piec kotlety w piekarniku nagrzanym do temp. 180C, do chwili aż ser się roztopi. Można to również zrobić na przykrytej patelni.    Smacznego:). 