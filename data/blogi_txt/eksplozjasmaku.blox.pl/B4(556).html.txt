Latem najczęściej robię ciasta ucierane lub kruche. Żadne inne tak nie schodzą no i oczywiście muszą mieć owocowy dodatek. Dzisiejsze ciasto jest najzwyklejsze w świecie bo jest to kruchy spód, zwykły budyń, owoce i kruszonka. Ale w całości smakuje wspaniale, zwłaszcza połączenie kwaśnego agrestu z budyniem. Bardzo polecam:)  Składniki na ciasto:   3 szklanki mąki łyżeczka proszku do pieczenia    1/2 szklanki cukru pudru    1 kostka masła lub margaryny   4 żółtka   2 łyżki gestej kwaśnej śmietany    Składniki na kruszonkę:  1/2 kostki masła (125 g)  1 niepełna szklanka mąki  1/2 szklanki migdałów pokrojonych na słupki  1/3 szklanki mielonych lub tartych migdałów  1/2 szklanki cukru   Dodatkowo:   2 budynie   600 mleka   ﻿3 łyżki cukru   3 szklanki agrestu   ﻿Masło roztopić i ostudzić, wymieszać z mąką, mielonymi migdałami, migdałami pokrojonymi w słupki oraz z cukrem. Odstawić do wystygnięcia. Mąkę, cukier puder i proszek do pieczenia przesiać do dużej miski. Masło pokroić na małe kawałki, dodać do mąki i wymieszać aż masa będzie grudkowata. Dodać żółtka i kwaśną śmietanę i wyrobić ciasto. Budynie ugotować w podanej ilości mleka. Wystudzić. Kruche ciasto umieścić w standardowej,  prostokątnej formie, wyłożyć na niego budyń, następnie równomiernie ułożyć owoce i przykryć kruszonką. Wstawić ciasto do nagrzanego do 180 stopni piekarnika i piec około 1 h. Po upieczeniu można posypać ciasto cukrem pudrem. Smacznego:) 