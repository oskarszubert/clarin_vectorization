Jeśli lubicie domowe wędliny czy wyroby mięsne to ta pieczeń powinna Wam przypaść do gustu. Jest bardzo delikatna bo przyrządzona tylko z mięsa kurczaka i indyka. Serek pleśniowy i żurawina to składniki, które można zamienić na inne jeśli akurat za tymi nie przepadacie ale ja miałam ochotę właśnie na nie a poza tym komponowałam już inne smaki i byłam ciekawa tej wersji. Pieczeń jest bardzo smaczna i gorąco zachęcam Was do wypróbowania tego przepisu.  Składniki:  3 udka z kurczaka 1 golonka z indyka 1 jajko 200 g sera pleśniowego (użyłam brie) garść suszonej żurawiny 3 łyżki majonezu 3 łyżki posiekanej natki pietruszki 1 płaska łyżka soli pieprz bułka tarta  Mięso obrać od kości, zmielić na maszynce. Dodać jajko, sól, pieprz majonez, pietruszkę. Wyrobić na gładką masę. Jeśli jest zbyt rzadka dodać łyżkę bułki tartej. Dodać pokrojony w kostkę serek i żurawinę i jeszcze raz wymieszać. Masę przełożyć do formy pasztetowej wysmarowanej masłem i wysypanej bułką tartą, wyrównać i wstawić do nagrzanego do 180 stopni piekarnika. Piec około 40 min. Smacznego:) 