Konkurs z kabanosami  dobiegł końca więc mam przyjemność ogłosić listę zwycięzców. Wybór był trudny bo zawsze jest dylemat kogo nagrodzić ale postarałam się aby  zwycięskie przepisy były zróżnicowane czyli nie tylko pierwszo czy drugodaniowe ale w gronie  zwycięzców znalazła się  również i  sałatka i przystawka i coś na ciepło. Wszystkim bardzo dziękuję a zwycięzcom gratuluję i proszę o nadesłanie na adres wiosenka27@gazeta.pl swoich danych adresowych wraz z numerem telefonu (dla kontaktu z kurierem). A oto zwycięskie potrawy: Zupa meksykańska z gorzką czekoladą - pima-pima - I miejsce Wyróżnienia: Pierś kurczaka z kabanosem, szpinakiem i pomidorami suszonymi - doctore Sałatka makaronowa z kabanosami - kulinarnespotkania Naleśniki z kabanosami - Iwa Grzanki z kabanosem - makecooking Fritata z kabanosem - moni.nt Jeszcze raz bardzo gratuluję. I zapraszam na zwycięską zupkę. Jest przepyszna, sycąca i bardzo rozgrzewająca. Przygotowuje się ją około 20 minut. Ciekawostką występującą tutaj (dzięki której zreszta ta zupa wygrała) jest odrobina gorzkiej czekolady, która nadaje zupie aksamitności i pogłębia smak. Brawa dla autorki.  Składniki :   30 dag kabanosów drobiowych Konspol   1 puszka fasoli czerwonej   1 puszka kukurydzy   1 czerwona papryka   1 żółta papryka   1 cebula   2 ząbki czosnku   gorzka czekolada (według uznania, ja dałam trzy kostki, ale można też ją całkiem pominąć)   ﻿sól, pieprz, mielona papryka   3-4 łyżki koncentratu pomidorowego﻿ ﻿Rozgrzać olej, wrzucic posiekaną cebulę z czosnkiem, chwilę przesmażyć. Dodać pokrojone kabanosy, koncentrat pomidorowy i znowu chwilę przesmażyć. Dodać fasolę, kukurydzę i zalać wodą. Gotować 10 minut. Dodać sól, pieprz i mieloną paprykę. Pod sam koniec dodać pokrojoną w kostkę paprykę i gotować jeszcze 5 minut. Wyłączyć zupę i dodać kostki czekolady. Zamieszać aby się rozpuściła. Podawać od razu bardzo gorącą. Smacznego:) 