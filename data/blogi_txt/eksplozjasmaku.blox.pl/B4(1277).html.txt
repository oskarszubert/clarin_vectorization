Ciasta  makowe,  z żadnymi świętami  nie kojarzą się chyba tak mocno jak z Bożym Narodzeniem. Ja,  za makiem średnio przepadam ale żeby tradycji stało się zadość trzeba upiec przynajmniej struclę. Chociaż w tym roku planuję jeszcze jedno, takie które upatrzyłam sobie w ubiegłym roku  i nie zdążyłam go upiec. Źródło Składniki:   3 szklanki mąki pszennej + do podsypywania 180 ml letniego mleka   150 g margaryny (lub masła), roztopionej, ochłodzonej   6 żółtek (białka odłożyć do masy, będą  jeszcze potrzebne)   45 g świeżych drożdży lub 21 g suchych   6 łyżek cukru   1,5 łyżki oleju   pół łyżeczki soli 1,5 łyżki spirytusu (lub np. wódki, rumu)   1 duże opakowanie cukru waniliowego (16 g)   Masa makowa:   500 g maku   250 g cukru    100 g rodzynków   50 g orzechów włoskich, posiekanych 1 łyżka miodu (można dać wiecej i wtedy zmniejszyć ilosć cukru) olejek migdałowy do smaku   cynamon do smaku   1 łyżka miękkiej margaryny   kandyzowana skórka pomarańczowa,   Ponadto:   lukier trochę maku do dekoracji   pergamin/papier do pieczenia   olej Ciasto drożdżowe:Drożdże rozpuścić z cukrem oraz mlekiem (letnim) i odstawić na około 15 minut. Dodać pozostałe składniki i wyrobić ciasto, dodając na koniec rozpuszczony tłuszcz. Odstawić do wyrośnięcia w ciepłe miejsce. Masa makowa:Mak zaparzyć w 500 ml wrzącej wody, odstawić do wystygnięcia, dwukrotnie zemleć. Dodać pozostałe składniki (na końcu delikatnie wymieszać z ubitym białkiem, które nam pozostało z ciasta).Ciasto podzielić według uznania, rozwałkować prostokątne placki, nałożyć masę makową, zawinąć w posmarowany olejem pergamin, zostawiając około 3 cm (nie zakrywając boków), w formie tuby. Uwaga: jeśli ciasto jest zbyt klejące, podsypać mąką w celu zawinięcia masy; końce makowców podłożyć pod spód.Piec w temperaturze 180 - 190 stopni przez około 30 - 40 minut. Ciasto polać lukrem i posypać makiem. ﻿Smacznego:) 