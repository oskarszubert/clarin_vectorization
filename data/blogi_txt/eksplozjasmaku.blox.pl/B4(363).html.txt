Koniec półrocza to gorący okres w szkołach więc przewidywałam, że dzisiaj po radzie  wrócę z pracy późno, dodatkowo umęczona jazdą po śliskiej drodze i nie będzie mi się chciało gotować. Dlatego rano wyjęłam karkówkę z lodówki, aby po powrocie obiad zajął mi nie więcej niż 15-20 minut. Właśnie  tyle czasu potrzeba na przygotowanie pysznej i rozgrzewającej karkówki z grilla z warzywami. Taka opcja bardzo mi dzisiaj odpowiadała, tym bardziej, że wreszcie miałam okazję wypróbować patelnie grillową, która dostałam niedawno za udział w akcji Gotujemy po polsku. Patelnia spisała się  świetnie i na chwilę zapomniałam o tym, że jutro rano znowu  będę musiała odpalić samochód. Ale pocieszam się tym, że już niedługo ferie, jeszcze tylko ...3 tygodnie:)  Składniki:   70 dag schabu karkowego   3 duże cebule 3 czerwone papryki   pęczek mięty   olej z pestek winogron rozmaryn   sól, pieprz   3 łyżki sosu sojowego   Mięso pokroić na cienkie plastry i delikatnie rozbić. Cebulę obrać i pokroić. Papryki oczyścić z gniazd i pokroić w cienkie plasterki. Miętę opłukać, osuszyć i rozdrobnić. Wymieszać olej z sosem sojowym, dodać sól i pieprz, włożyć mięso. Można wstawić do lodówki na godzinę jeśli mamy czas ja jednak tylko obtoczyłam mięso w marynacie. Smażyć  na rozgrzanej patelni kilka minut, następnie zdjąć mięso i na tej samej patelni usmażyć warzywa. Pod koniec dodać miętę. Można podawać z ziemniakami lub tak jak ja, z kuskusem. Smacznego:) 