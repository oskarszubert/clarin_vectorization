Kolejny raz miałam przyjemność gotować wspólnie z Ireną i Andrzejem. Tym razem Andrzej zaproponował cannelloni po katalońsku. Danie ogólnie znane, lubiane i na pierwszy rzut oka podobne do tradycyjnego cannelloni z sosem bolońskim. Jednak wątróbka czyni  nadzienie bardziej delikatnym natomiast por nadaje pewnej ostrości. Całość genialna. Bardzo dziękuję Grumkom za kolejne pyszne spotkanie  w wirtualnej kuchni:)  Źródło: "Cooking Spanish" Wydawnictwo Whitecup Składniki:   2 łyżki oliwy z oliwek   125 g mielonej wołowiny lub cielęciny   125 g mielonej wieprzowiny   200 g kurzych wątróbek   1 posiekana cebula   1 posiekany por   2 i pół łyżki wytrawnej sherry   1 łyżka posiekanego tymianku   400 g rozgniecionych pomidorów z puszki   70 g masła   60 g mąki   litr mleka   szczypta gałki muszkatołowej   250 g makaronu cannelloni   100 ml przecieru pomidorowego lub passaty   100 g sera manchego lub parmezanu. Rozgrzać piekarnik do temperatury 180 stopni. Na średnim ogniu rozgrzać oliwę. Dodać wołowinę, wieprzowinę, wątróbkę, cebulę oraz pora i smażyć przez 10 minut. Dodać sherry, tymianek, pomidory, połowę natki i smażyć 3 minuty lub do momentu aż większość płynu wyparuje. Doprawić solą i pieprzem. Ostudzić. Masło rozpuścić na średnim ogniu. Dodać mąkę i smażyć do zezłocenia. Zdjąć z ognia i wlać mleko. Dokładnie wymieszać. Wstawić na ogień i gotować do zgęstnienia czyli ok. 15 minut. Doprawić gałką muszkatołową, solą i pieprzem. Makaron nadziewać przygotowanym farszem. Układać w wysmarowanym tłuszczem naczyniu żaroodpornym. Polać sosem. Na wierzchu kłaść łyżką przecier lub passatę. Posypać serem i piec 40 – 45 minut. Przed podaniem posypać resztą natki pietruszki.    Smacznego:) 