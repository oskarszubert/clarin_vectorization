Wczoraj na obiad były pulpety według przepisu Nigelli. Sos niby taki zwykły, robiłam podobny już wiele razy ale jednak wczoraj smakował nam bardziej. Aromatyczny o kremowej konsystencji był przepyszny i świetnie pasował do mięciutkich pulpecików. Składniki na pulpeciki:   250 g mielonej wieprzowiny  250 g mielonej wołowiny  1 jajko  2 łyżki świeżo startego parmezanu  1 starty ząbek czosnku  1 łyżeczka suszonego oregano  3 łyżki semoliny lub kaszy mannej lub bułki tartej  duża szczypta czarnego pieprzu  1 łyżeczka soli   Sos pomidorowy:  1 cebula  2 ząbki czosnku  1 łyżeczka suszonego oregano  1 łyżka masła  1 łyżka oliwy  700 g przecieru pomidorowego   szczypta cukru  sól i pieprz  100 ml pełnotłustego mleka     Składniki na pulpeciki wymieszać w dużej misce i ulepić kulki wielkości orzecha włoskiego. Ułożyć na tacy lub półmisku, przykryć folią i wstawić na pół godziny do lodówki.Cebulę, czosnek i oregano zmiksuj. Do garnka o grubym dnie wlać oliwę, dodać masło i zmiksowaną mieszankę. Smażyć  na małym ogniu, mieszając, aż cebula i czosnek zeszklą się, ale nie zbrązowieją. Dodać przecier, 1,5 szkl zimnej wody, cukier, sól i pieprz i zagotować sos. W tym momencie sos jest dość rzadki, ale później zgęstnieje. Dodać mleko i pulpeciki (po jednym). Nie mieszać dopóki mięso nie zmieni koloru z różowego na brązowy. Gotować częściowo przykryte przez 20 minut. Ponownie doprawić sos. Smacznego:) 