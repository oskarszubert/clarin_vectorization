Pisałam już kilka razy, że jedną z moich ulubionych kuchni jest włoska więc na dzisiejsze święto polecam deser o włoskim rodowodzie. Nie jest to tradycyjne semifreddo, gdyż chwilowo nie mam dostępu do wiejskich jajek, ale myślę, że mimo to, a może dzięki temu, znajdą się chętni na taki deser. Semifreddo przypomina lody ale jest łatwiejsze do wykonania, ucieszą się więc ci, którzy nie posiadają maszyny do lodów. Semifreddo stwarza wiele możliwości smakowych, wystarczy tylko  uruchomić wyobraźnię więc zajrzyjcie do mnie za kilka dni, wtedy powinna pojawić się kolejna propozycja na ten pyszny deser.  Składniki: 330 ml śmietanki kremówki 5-6 łyżek cukru pudru (według własnego smaku) szklanka jeżyn 3 łyżki soku z cytryny  Jeżyny zmiksować z 2 łyżkami cukru. Śmietanę ubić na sztywno z cukrem, pod koniec dodać sok z cytryny. Formę keksówkę lub inne wąskie naczynie wyłożyć folią, przelać masę śmietankową. Następnie dodać zmiksowane jeżyny. Łopatką zrobić dowolne wzory. Wstawić do zmarażalnika na kilka godzin. Smacznego:) 