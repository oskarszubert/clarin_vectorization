Ostatnio kupiłam 4 puszki mleka kokosowego więc przez najbliższy czas będzie u mnie dość egzotycznie. Smak kokosu to dla mnie lazurowa woda w oceanie, wysokie palmy, z których spadają orzechy i ludzie biegający po gorącym piachu w spódnicach z trawy. A jeśli do tego dołożyć plasterki mango to jest całkowity Paradise. Tę tartę przygotowałam wspólnie z Ireną i Andrzejem. Źródło: Quick and easy Vietnamese cooking Składniki na ciasto: 300 g mąki 100 g cukru (dałam mniej) 6 łyżek masła 1 jajko 4 łyżki mleka kokosowego 1 łyżeczka ekstraktu waniliowego (dałam Malibu)  Składniki na nadzienie:  500 ml śmietanki kokosowej (użyłam mleka) 100 g cukru (dałam mniej) 4 jajka, lekko ubite 1 łyżeczka ekstraktu waniliowego 25 g wiórków kokosowych Składniki na wierzch:  2 owoce mango 125 ml dżemu morelowego Masło pokruszyć z  z mąką i cukrem, dodać jajko, mleko i ekstrakt waniliowy. Wyrobić ciasto. Wyłożyć formę. Ja miałam formę o średnicy 26 cm ale  można użyć mniejszą. Wstawić do nagrzanego piekarnika i piec w 180 stopniach. Do rondelka wlać śmietankę z cukrem i podgrzewać na małym ogniu, ale tylko do momentu, aż zacznie się gotować. Odstawić do wystygnięcia. Wmieszać jajka i ekstrakt do masy kokosowej. Dodać wiórki i dokładnie wymieszać. Przelać masę na ciasto i wstawić do piekarnika na 15-20 min. Gdy ciasto jest już upieczone i wystudzone obrać mango i pokroić w plasterki. Wyłożyć nimi tartę. Dżem podgrzać i posmarować mango (ja podgrzałam po zrobieniu zdjęcia, bo jak zwykle okazało się że czego mi brakuje:). Podawać  ze śmietaną lub lodami. Smacznego:) 