Zanim zacznę pokazywać świąteczne wypieki zapraszam jeszcze na pyszny keks na białkach z owocami. Ja użyłam borówek bo mam ich spory zapas w zamrażalniku ale można dać każde inne owoce. Keks jest niesamowicie dobry, zwarty ale miękki i jak dla mnie jest najlepszym sposobem na zużycie wolnych białek.  Źródło Składniki:  5 białek 180 ml mleka 3.2% 1 łyżka pasty waniliowej 315 g mąki pszennej tortowej 5 g soli 170 g masła 250 g cukru drobnego do wypieków 2 łyżeczki proszku do pieczenia 300 g owoców borówki amerykańskiej 2 łyżki mąki pszennej 2 łyżki cukru kryształu cukier puder do oprószenia Wszystkie składniki powinny być w temperaturze pokojowej. Formy na keks wysmarować masłem, wysypać mąką. Piekarnik nagrzać do 180°C. Białka umieścić w misce, dolać mleko oraz pastę z wanilii, roztrzepać rózgą do momentu zmieszania się składników. W misie miksera umieścić przesianą z proszkiem do pieczenia mąkę, miękkie masło, cukier, sól i wlać pół szklanki roztrzepanych z mlekiem białek. Używając końcówki mieszającej ucierać ciasto do całkowitego połączenia się składników, ok. 2 minuty na najmniejszych obrotach miksera. Nie przerywając ucierania dolać stopniowo, w trzech turach pozostałe białko mieszać do momentu, gdy ciasto będzie lekkie i puszyste. Przygotowane ciasto podzielić na 2 części, przelać do przygotowanych form, wyrównać. Borówki przebrać, umyć i obsuszyć. Oprószyć owoce mąką wymieszaną z cukrem i wyłożyć na wierzch ciasta. Piec ok. 50-60 minut, do tzw. "suchego patyczka", lekko przestudzić, oprószyć cukrem pudrem. Smacznego:) 