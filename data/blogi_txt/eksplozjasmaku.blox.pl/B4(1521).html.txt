O tej zupie można powiedzieć, że smakuje podobnie jak chipsy ziemniaczane o smaku cebulowym, ale jest o niebo lepsza no i zdrowsza na pewno. Jeśli ją dobrze przyprawimy jest pyszna  ale naprawdę trzeba nie oszczędzać na pieprzu. Podsmażana kielbasa chorizo nadaje jej tego pikantno - czosnkowego smaku. Polecam z grzankami.  Składniki:   2 duże ziemniaki   1 cebula   1 duży ząbek czosnku   ﻿sól i dużo pieprzu   1 litr bulionu   1 kiełbaska chorizo    łyżka masła + oliwa﻿   Na rozgrzanym  maśle z oliwą podsmażyć obraną i pokrojoną kiełbaskę chorizo. Kiedy będzie już dobrze podsmażona wyjąć na talerz. Na pozostały tłuszcz wrzucić czosnek, cebulę i chwilę smażyć. Po chwili dodać ziemniaki pokrojone  w kostkę. Smażyć chwilę. Wlać bulion u dusić aż ziemniaki będą miękkie. Zupę zmiksować, dobrze przyprawić solą i pieprzem. Dodać podsmażoną wcześniej kiełbaskę chorizo. Serwować z grzankami. Smacznego:) 