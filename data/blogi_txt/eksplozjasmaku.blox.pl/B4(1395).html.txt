Kupiłam niedawno puszkę masy kokosowej i zastanawiałam się co  z nią zrobić. Mało ostatnio piekę i raczej ciasta żadnego nie przewidywałam ale wafle to co innego. Żeby nie były zbyt słodkie przełożyłam dżemem wiśniowym i gotowe. Szybko powstały i szybko zniknęły:)  Składniki:   paczka wafli tortowych   puszka kajmakowej masy kokosowej   pół kostki masła   mały słoiczek dżemu wiśniowego   Utrzeć masło z masą kokosową. Przełożyć wafle, co drugi lub trzeci wafel posmarować dżemem. Odstawić do zastygnięcia, można obciążyć lekko, aby wafle szybciej się skleiły (zwłaszcza rogi). Smacznego:) 