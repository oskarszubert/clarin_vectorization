Długo zbierałam się do akcji Z widelcem po Azji chociaż od dawna już planowałam co ugotuję. Brak czasu i weny zrobiły swoje ale teraz będę miała trochę wytchnienia i mam zamiar zrealizować przynajmniej część swoich planów. Dzisiaj przedstawiam pewnie trochę znany makaron z warzywami, który można przygotować w dowolnej wersji, używając ulubionych warzyw. Takie danie znane jest w Chinach pod nazwą Chow mein. Ja swojego jednak tak nie nazwałam bo powinnam użyć chińskiego makaronu jajecznego a niestety trochę za późno okazało się że mi się skończył. Dlatego użyłam innego, który miałam w domu. Przepis pochodzi z dodatku do Gazety Wyborczej Kuchnie Świata.  Składniki:   200 g chińskiego  makaronu   2 łyżki oleju roślinnego     200 g chudej wołowiny   1 ząbek czosnku   1 łyżeczka świeżo startego imbiru 1 czerwona papryka   1 cebulka ze szczypiorkiem    1-2 łodygi selera naciowego    1/2 łyżeczki brązowego cukru    3 łyżki sosu sojowego     1 łyżka posiekanego szczypiorku   Makaron włożyć do gotującej się i osolonej wody, gotować przez 4 - 5 minut. Odsączyć. Przełożyć na sitko, dokładnie odsączyć i włożyć z powrotem do garnka, wymieszać z 1 łyżką oleju roślinnego. Rozgrzać wok i wlać pozostały olej. Smażyć wołowinę przez 3 - 4 minuty, mieszając od czasu do czasu. Dodać czosnek, papryczkę chilli, imbir, smażyć przez chwilę Dodać paprykę, cebulkę, selera i smażyć przez 2 minuty. Dodać cukier, sos sojowy, sos chilli, smażyć mieszając 1 minutę. Do woka włożyć makaron i mieszać, aż makaron się podgrzeje. Na koniec doprawić olejem sezamowym oraz dodatkowym sosem sojowym. Przełożyć do misek, posypać posiekanym szczypiorkiem i zaraz podawać. Smacznego:) 