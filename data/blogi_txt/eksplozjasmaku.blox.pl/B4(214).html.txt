To ciasto powstało na bazie przepisu, który w swoim programie pokazywała Ewa Wachowicz. Musiałam je jednak trochę zmodyfikować bo znowu biszkopt bardzo mi wyrósł. Przekroiłam  go więc  na pół i przełożyłam masą i truskawkami. Masa z kwaśnej śmietany wyszła bardzo dobra i świenie łączyła się z owocami. Jest to chyba moja ostatnia propozycja na truskawkowy sezon, bo już czekają jagody:)  Składniki na biszkopt:     6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 2 części. Składniki na masę:   1 śmietana 18% (400 g)   6 żółtek 1 kostka masła   1 1/2 szklanki cukru pudru   galaretka owocowa truskawki   Śmietanę, żółtka podgrzewać ubijając, az masa zgęstnieje. Wystudzić. Masło utrzeć z cukrem, dodać wystudzoną masę śmietanowo - żółtkową, zmiksować. Przekrojony biszkopt nasączyć dowolnym nasączem ( u mnie woda, cukier, sok z cytryny, spirytus), posmarować masą, ułożyć truskawki, przykryć druga połową biszkoptu, znowu nasączyć, cienko posmarować masą, ułożyć truskawki i zalać tężejącą galaretką. Wstawić do lodówki. Smacznego:) 