Dzisiejsze danie odrobinę  przypomina  bramboraki z mięsem, które robiłam jakiś czas temu. Różnica polega jednak na tym, że w środek pakuje się polędwiczkę zamiast piersi z kurczaka a także skład masy ziemniaczanej jest nieco inny a to za przyczyną chrzanu. Takiego mięska w ziemniaczanej skorupce nie podajemy już do ziemniaków więc ja zaproponuję jako dodatek fasolkę szparagową i surówkę.  Źródło: Kuchnia Składniki:  1 polędwiczka wieprzowa 1/2 kg ziemniaków 1/2 cebuli 1 ząbek czosnku 2 jajka 2 łyżki startego chrzanu pieprz, sól, ew. odrobina mąki olej do smażenia koperek  Polędwiczkę umyć, osuszyć, pokroić w plastry o grubości 3cm. Rozbić i przyprawić solą oraz pieprzem. Ziemniaki zetrzeć na drobnej tarce, cebulę i czosnek również. Dodać jajka, chrzan, koperek,  doprawić solą i pieprzem. Jeżeli masa jest zbyt rzadka, dodać odrobiną mąki. Mięso obtoczyć w mące, następnie w masie ziemniaczanej. Smażyć na rozgrzanym oleju z każdej strony, aż skorupka ziemniaczana będzie rumiana. Smacznego:) 