Kolejny raz kuchnia chińska i makaron błyskawiczny uratowały mi życie. Pyszne danie z chrupiącymi warzywami i mięsem oraz egzotycznymi przyprawami pojawia się u mnie wtedy kiedy nie mam czasu. To naprawdę zadziwiające, że tak się dzieje. Z drugiej strony ten ciągły pośpiech zaczyna mnie już denerwować. Często robię szybkie obiady,  a tak naprawdę to przecież lubię te czasochłonne i bardziej skomplikowane przepisy. Nie wiem jak długo tak pociągnę ale wiem, że nawet ten pyszny obiad zjedzony ekspresowo nie służy   zdrowiu. Niestety. Dzisiejszy makaron jest moja propozycją do akcji Ireny i Andrzeja.   Składniki: 40 dag wieprzowiny   1 brokuł   1 duża marchewka   2 ząbki czosnku   2 łyżki octu winnego   2 łyżki octu ryzowego   4 łyzki oleju ryżowego   szklanka bulionu   2 łyżki sosu sojowego makaron błyskawiczny   só, pieprz   Mięso pokroić, wrzucić na rozgrzany tłuszcz. Dodać posiekany czosnek oraz pokrojoną marchewkę. Smażyc chwilę. Wlać bulion i dusić kilknaście minut. Dodać pozostałe przyprawy. Pod koniec dołożyć różyczki brokuła i dusić razem z mięsem aż wszystko będzie odpowiedniej miękkości. Makaron błyskawiczny zalać wrzątkiem i po kilku minutach odcedzić. Dołożyć do mięsa i dokładnie wymieszać. Doprawić do smaku solą i pieprzem.﻿ Smacznego:) 