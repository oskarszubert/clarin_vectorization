Miałam taką ogromną ochotę na ciasto drożdżowe a  że święta coraz bliżej zdecydowałam się dodać skórkę pomarańczową, którą wcześniej namoczyłam w rumie. Dało to wspaniały efekt. Ciasto wspaniale pachnie masłem i kusi, żeby sięgać po kolejny kawałek. Ktoś mi kiedyś powiedział, że jedzenia nie można kochać ale ja nic na to nie poradzę, że wlaśnie taką brioszkę z masłem kocham:)  Składniki:   500 g mąki    5 łyżeczki drożdży w proszku    1,5 łyżeczki soli   200 ml letniego mleka   2 jajka 60 g cukru   10 g miodu   75 g miękkiego masła   otarta skórka z 1/2 pomarańczy   10 dag kandyzowanej skórki pomarańczowej   Mąkę wymieszać z solą i drożdżami. Zrobić wgłębienie i umieścić w nim jajka, cukier, miód i mleko. Powoli wymieszać składniki, wyrobić gładkie ciasto.  Następnie  dodać masło i skórkę pomarańczową (moja była wcześniej namoczona w rumi a potem dobrze odsączona) i dalej wyrabiać. Przełożyć je do miski, przykryć i odstawić do wyrośnięcia na ok. godzinę. Następnie odgazować ciasto,  złożyć je kilka razy.  Umieścić je w natłuszczonej keksówce lub foremce chlebowej, przykryć i zostawić do wyrośnięcia na ok. 45 minut. Można wierzch posmarować rozbełtanym jajkiem i wstawić do nagrzanego do 180 stopni piekarnika i piec około 45 min. Smacznego:) 