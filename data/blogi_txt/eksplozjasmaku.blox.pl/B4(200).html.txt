Po biszkopcie z truskawkami przyszła kolej na ciasto ucierane. Ciasto, które jest bardzo mało pracochłonne, łatwe i do tego bardzo dobre. Zasługa truskawek jest tu ogromna, pieczone smakują mi chyba tak samo jak maliny. Kruszonka jest oczywiście kropką nad i. Pierwszy raz robiłam kruszonkę na ciepło. Do tej pory zawsze zagniatałam ciasto ale ten sposób jest łatwiejszy i bardziej mi odpowiada. Przepis pochodzi z tej strony.  Składniki na ciasto:   800 g truskawek    200 g miękkiego masła    200 g cukru pudru    4 jajka    250 g mąki    1 łyżeczka proszku do pieczenia    Składniki na kruszonkę:   150 g mąki    75 g masła 75 g cukru      Piekarnik nagrzać do 180 stopni. Okrągłą formę z odpinaną obręczą o średnicy 24 cm wysmarować masłem ( upiekłam w kwadratowej blaszce).Przygotować kruszonkę: na małym ogniu na patelni roztopić masło, dodać cukier a po chwili mąkę, wymieszać, ostudzić.Ucierać masło z cukrem pudrem na gładką i puszystą masę, przez minimum 8 minut. Nie przerywając ucierania dodawać kolejno po jednym jajku, w około 3 minutowych odstępach czasu. Następnie dodawać po kilka łyżek przesianej mąki z proszkiem do pieczenia i miksować już na mniejszych obrotach miksera i krócej, do połączenia się składników.Ciasto przełożyć do formy, na wierzchu rozłożyć truskawki (większe pokroić na połówki). Posypać kruszonką i wstawić do nagrzanego piekarnika. Piec przez 60 - 70 minut. Po ostudzeniu posypać cukrem pudrem, zdjąć obręcz ciasta i pokroić. Smacznego:) 