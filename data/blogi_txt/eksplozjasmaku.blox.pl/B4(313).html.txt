Danie o tej dziwnej nazwie to nic innego jak potrawka z kurczakiem, formą przypominające chili. Potrawa ta jest bardzo pożywna i smaczna. Przepis znalazłam w książce Kuchnia amerykańska - Podróże kulinarne i jest to moja propozycja do akcji Ireny i Andrzeja oraz do akcji pomidorowej.  Składniki: 1 kurczak   2 cebule, pokrojone w kostkę   2 1/2 szklanki bulionu z kurczaka   200 g ziemniaków   200 g ziaren kukurydzy 4 pomidory   2 ząbki czosnku   2 papryczki chili   2 łyżki mielonej papryki   sól, pieprz   Kurczaka podzielić na części, zdjąć skórę, włożyć do garnka i posypać cebulą. Ziemniaki pokroić w kostkę, pomidory w ćwiartki, czosnek posiekać. Włożyć ziemniaki do garnka z kurczakiem ( ja włożyłam trochę później co by się nie rozleciały) , posypać papryką, na wierzchu położyć czosnek, chili, i pomidory, doprawić solą i pieprzem, wlać bulion. Gotować około 40-50 minut na słabym ogniu pod przykryciem. Dodać kukurydzę i gotować jeszcze około 10 minut. Doprawić solą i pieprzem. Smacznego:) 