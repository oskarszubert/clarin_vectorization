Chyba dawno nie pokazywałam polędwiczek wieprzowych. Przedstawiam zatem nasz ostatni obiad. Delikatne mięsko zamarynowane w cytrusowej marynacie, upieczone na patelni grillowej to nie tylko danie smaczne ale i zdrowe. Podane z fasolką szparagową smakuje wybornie. W dodatku czas przygotowania nie jest zbyt długi. Bardzo polecam.  Składniki: 1 polędwiczka wieprzowa sok i skórka z 1 pomarańczy 4 łyżki oliwy sól, pieprz łyżeczka tymianku  W misce wymieszać oliwę z sokiem z pomarańczy, dodać startą skórkę, tymianek, sól, pieprz i dokładnie wymieszać. Do marynaty włożyć plastry polędwiczki i wstawić do lodówki na 3-4 godź. Po tym czasie wyjąć mięso z marynaty, rozgrzać bardzo mocno patelnię grillową. Smażyć polędwiczki kilka minut z każdej strony na dużym ogniu. Mięso z wierzchu staje się chrupiące  a w środku soczyste. Podawać z fasolką szparagową i sałatą. Smacznego:) 