Zapiekanka makaronowa to danie które mogę robic kilka razy w tygodniu, zmieniając dodatki do makaronu. Najczęściej robię z papryką, pieczarkami i szynką a dzisiaj proponuję kolorową zapiekankę z makaronem i marchewką. Łatwa, szybka i bardzo smaczna.  Składniki:   400 g ulubionego makaronu   2 duże marchewki   1 brokuł   1 filet z kurczaka   przyprawa do kurczaka (może być nawet do gyrosa)   oliwa   sól, pieprz   1 szklanka mleka   2 łyżki mąki   ﻿szklanka bulionu   kawałek żółtego sera﻿   Fileta pokroić w kawałki, usmażyć na rumiano obtoczonego w przyprawie. Brokuła ugotować al dente﻿, marchewki pokroić w kostkę i też ugotować. Makaron ugotować w osolonej wodzie z łyżką oliwy. Rozgrzać oliwę na patelni, wsypać mąkę i przesmażyć, wlać bulion i mleko i zagotować. Mieszać szybko, żeby nie powstały grudki. Gotować kilka minut aż sos zgęstnieje. Pod koniec dodać kawałek startego żółtego sera. W naczyniu żaroodpornym ułożyć makaron, kurczaka, brokuła i marchewkę. Dokładnie wszystko wymieszać, ewentualnie doprawić do smaku solą i pieprzem. Polać zapiekankę sosem beszamelowym i wstawić do nagrzanego piekarnika i zapiekać około 30 minut w 170 stopniach. Smacznego:) 