Dzisiaj proponuję coś co "chodziło"za mną bardzo długo. Zwlekałam, ponieważ staram się unikać smażonych rzeczy, zwłaszcza w panierce ale przecież wciąż jest zima i człowiek potrzebuje zwiększonej dawki energii. Poza tym, jeśli będzie to nasze śniadanie lub przekąska w ciągu dnia to z pewnością zdążymy ją spalić. Mozzarella, nawet smażona, ale  podana  na sałacie z pomidorami  sprawia wrażenie lżejszej i zaspokaja głód. Poza tym jest naprawdę smaczna.  Źródło  + moje zmiany Składniki (dla trzech osób):  2 kulki mozzarelli 1 jajko sól bułka tarta olej do smażenia  Ser osączyć z zalewy, pokroić w kostkę lub  w plasterki. Jajko posolić i lekko rozkłócić. Plasterki sera obtaczać w bułce, potem w jajku i kłaść na rozgrzanym oleju. Smażyć na rumiano z obu stron.  Smażoną mozzarellę podałam na sałatce z mieszanki sałat, pomidora oraz czerwonej cebuli, skropionej sosem winegret. Smacznego:) 