Dzisiaj nic szczególnego nie będzie. Zwykły filet z kurczaka, tyle, że w panierce serowej, a konkretnie w parmezanie. Chociaż moim zdaniem można użyć również innego sera np. goudy. Filet jest soczysty  w środku, chrupiący z wierzchu i pięknie złociście wygląda. Do tego ziemniaki przysmażone również na złoto i obiad, który miał się niczym szczególnym nie wyróżniać staje się daniem może nie królewskim ale odświętnym i na specjalne okazje napewno się nadaje.  Składniki:   4 filety z kurczaka   5 łyżek startego parmezanu   sól, pieprz   bułka tarta   1 jajko   Fileta oczyścić i rozkroić na kotlety. Jajko rozmieszać z solą i pieprzem. Na talerz wsypać ser, na drugi tartą bułkę. Mięso zanurzać w jajku, następnie w bułce, na koniec  w parmezanie. Obsmażyć filety na rozgrzanej oliwie,  po czym wstawić jeszcze na 15 minut do nagrzanego piekarnika. ( Ja nie wstawiałam, całkowicie usmażyłam tylko na patelni). Smacznego:) 