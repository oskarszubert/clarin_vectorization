Nie lubię zimy, nigdy nie lubiłam i nigdy nie polubię. Owszem ma swój urok ale tylko w okolicy świąt Bożego Narodzenia i tylko wtedy gdy mroźny, śnieżny dzień mogę spędzić w domu. Dlatego bardzo się cieszę, że te siarczyste mrozy, które teraz mamy, przypadły na okres ferii. I chociaż prognozy podają, że będzie zimno nawet kiedy już wrócimy do pracy to jakoś  nie traktuję ich  poważnie. A nawet jeśli się sprawdzą, to będzie to już połowa lutego i do końca zimy będzie bliżej niż dalej. Dzisiaj musiałam na chwilę wyjść i już w drodze do domu myślałam czym by tu się rozgrzać.  Źródło: Sól i Pieprz, nr 1/2010 Składniki:   3 czubate łyżeczki czarnej herbaty   600 ml wrzącej wody   1 cytryna   kostka cukru (pominęłam)   400 ml soku ananasowego łyżka cukru waniliowego   1 łyżeczka mielonego cynamonu (użyłam kory)   3 łyżki miodu   gałka muszkatołowa   Herbatę zaparzyć, przecedzić do garnka. Cytrynę sparzyć i zetrzeć skórkę, przekroić i wycisnąć sok. Sok z cytryny, skórkę, sok ananasowy dodać do herbaty. Wymieszać i podgrzać. Dodać cukier waniliowy, cynamon miód i gałkę muszkatołową. Podgrzać i wlać do szklanek. Powinno wyjść około 4 porcji. Smacznego:)﻿ 