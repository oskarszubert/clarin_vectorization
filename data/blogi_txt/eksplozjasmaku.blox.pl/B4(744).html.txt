Zostałam zaproszona do zabawy filmowej przez Joasię i chociaż początkowo miałam nie pisać to jednak stwierdziłam, że nieładnie zignorować takie zaproszenie dlatego  podzielę  się z Wami moimi ulubionymi serialami. ZASADY:1. Opublikuj u siebie na blogu logo taga.2. Napisz, kto Cię otagował.3. Otaguj co najmniej 5 innych blogerek4. Wymień i opisz kilka swoich ulubionych seriali.  Jako typowa humanistka, lubiłam zawsze oglądać seriale będące ekranizacją powieści pochodzących z kanonu polskiej literatury. Korzystam z tego że wakacyjna oferta tv polskiej to głównie powtórki ale nie Klanu czy Barw szczęścia tylko seriali, które mają już po 20 lat, seriali, w których grający aktorzy  dawno już  odeszli albo są w bardzo podeszłym wieku.  Do tej grupy należy Lalka z Jerzym Kamasem w roli głównej. Dla wielu osób zarówno film  jak i książka są po prostu za długie  a Wokulski jest nudziarzem, który nie umie pokierować własnym  życiem ale ja lubię ten film bo pięknie przedstawia  moją ulubioną epokę pozytywizmu  a poza tym zawsze fascynowała mnie aura tajemniczości otaczająca  Wokulskiego. Drugim, obok Lalki jest serial Nad Niemnem. I tutaj to się mogę rozpisać. Uwielbiam krajobrazy tam pokazane,  atmosferę , która panuje w Korczynie, śmieszy mnie Emilia, która wiecznie dostaje globusa, podoba mi się postać Witka, który pomimo młodego wieku okazuje wielką dojrzałość. Nade wszystko lubię Benedykta Korczyńskiego, którego - uważam- genialnie zagrał Zdzisław Zakrzeński. Denerwuje mnie tylko Justyna Orzelska, chociaż podoba mi się wątek jej  miłości do Jana .  Druga kategoria seriali obok, których nie przejdę obojętnie to seriale historyczne i kostiumowe. Żałuję, że jest tak mało tego typu filmów i że muszę sięgać do kina francuskiego, bo tam akurat  jest w czym wybierać. Losy pułkownika Dowgirda przedstawione w Czarnych chmurach  mogę oglądać ciągle i od początku. Niektóre sceny znam na pamięć. Podobnie, zmagania i bohaterskie czyny trzech bohaterów serialu Przyłbice i kaptury. Jaksa, Czarny i Dzieweczka to tacy dzisiejsi agenci wywiadu specjalnego. Spośród filmów o tematyce wojennej bardzo podoba mi się serial Polskie drogi, chociaz oczywiście przedstawia bardzo smutny czas w naszej historii. No i ostatni to genialne dzieło, dla którego  od 4 sezonów zasiadam w niedzielny wieczór przed ekranem tv. Mam na myśli oczywiście Czas honoru. Nie opuściłam ani jednego odcinka bo w tym filmie podoba mi się wszystko: odwaga bohaterów, dokładność historyczna wydarzeń ,  kreacje aktorskie.  I chociaż kosztuje mnie to wiele zdrowia bo siedzę jak na szpilkachi przebieram nogami  to jednak mam nadzieję na kolejne sezony z bohaterami . Na koniec przychodzą mi jeszcze do głowy dwa seriale wyśmiewające absurdy czasów PRL czyli Zmiennicy  i Alternatywy 4. Seriale, które nigdy mnie nie znudzą i ciagle są aktualne:) Wiosenka27 