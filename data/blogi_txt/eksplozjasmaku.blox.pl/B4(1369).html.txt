W tym roku z okazji Dnia Matki upiekłam tort śmietanowy ze wspaniałą masą z białej czekolady. Długo myślałam nad owocami i zdecydowałam się jednak na brzoskwinie bo jakoś tak  najbardziej do mnie  przemawiają w tej chwili chociaż brałam też pod uwagę truskawki.  Zawsze przy torcie uważam na nasączanie  bo nie ma dla mnie nic gorszego niż suchy biszkopt. A że alkoholu raczej nie pożałowałam wyszedł mi dość wyrazisty a jednocześnie lekki i niezbyt słodki.  Bardzo polecam, zwłaszczam masę śmietankową z dodatkiem białej czekolady. A po południu zapraszam na danie makaronowe oraz rozstrzygnięcie konkursu Lubelli. Tutaj możecie jeszcze zostawiać swoje propozycje ulubionych makaronów. Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 3 części. Składniki na masę:  30 dag białej czekolady﻿ 400 ml śmietanki kremówki Czekoladę przeznaczoną na krem rozpuścić w kąpieli wodnej, wystudzić. Śmietanę kremówkę ubić na sztywno. Powoli wlewać ochłodzoną białą czekoladę, dalej ubijać.  Składniki na poncz: sok z brzoskwiń   spirytus﻿   Dodatkowo:   puszka brzoskwiń   Na tortownicy ułożyć pierwszy blat, nasączyć ponczem. Na blacie rozsmarować 1/3 kremu. Ułożyć część pokojonych brzoskwiń. Przykryć drugim blatem, nasączyć ponczem, posmarować kolejną 1/3 kremu i ponownie ułożyć brzoskwinie. Przykryć ostatnim blatem, nasączyć ponczem, udekorować  boki i wierzch tortu. Schłodzić. Dowolnie udekorować. Tort można przygotować dzień wcześniej. Smacznego:) 