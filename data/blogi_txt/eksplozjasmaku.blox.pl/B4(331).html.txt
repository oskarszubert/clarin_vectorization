Do tej pory jeśli robiłam słodkawy obiad podawałam go do ryżu ale wczoraj cały zestaw był już skomponowany więc postanowiłam zastosować się do wskazówek i zaryzykować. Obiad nie jest słodki jedynie lekko słodkawy. W sosie jest tylko łyżka miodu i ziemniaki są podsmażane na maśle z łyżką cukru. Zdaję sobie sprawę jak to brzmi i że nie każdego zachęci a niektórch wręcz zniechęci więc na koniec  powiem jeszcze  że ja także byłam pełna obaw ale  po tym obiedzie usłyszałam tylko: Jakie to było dobre:)  Źródło: Sól i Pieprz, nr 3/2010 Składniki:   12 ziemniaków   sól   2 pomidory   4 filety z kurczaka   1 łyżka miodu    łyżeczka bazylii﻿   2 łyżki oleju   500 ml bulionu   2 łyżki octu balsamicznego   1 łyzka masła   1 łyżka cukru pieprz   1 łyżka mąki﻿   Ziemniaki umyc i ugotować w osolnej wodzie. Pomidory naciąć na krzyż, polać wrzątkiem i obrać ze skórki. Przekroic na pół, oczyścić z pestek i pokroić w kostkę. Mięso umyć, osuszyć i podsmażyć na rozgrzanym oleju na złotobrązowy kolor. Podlać bulionem, wlać ocet, bazylię, wymieszać i dusić na małym ogniu ok. 15 minut. Po tym czasie wyjąć z sosu mięso, do bulionu włożyć pomidory, łyżkę miodu i chwilę dusić.  Na koniec dodać mąkę rozmieszaną z wodą i zagotować. Ziemniaki odcedzić, odparować. Na patelni rozpuścić masło, wsypać cukier i skarmelizować. Włożyć ziemniaki i mieszająć obtoczyć w karmelu.﻿  Smacznego:) 