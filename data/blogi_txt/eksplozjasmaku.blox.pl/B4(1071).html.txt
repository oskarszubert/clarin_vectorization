Ci, którzy zaglądają do mnie regularnie wiedzą, że zaprzyjaźniam się z rybami. Dzisiejsze danie jest czymś co mnie absolutnie do nich  przekonało. Duża ilość warzyw w tej potrawie wpłynęła na smak i wygląd a świadomość, że jest to samo zdrowie na talerzu wpłynęła na moje samopoczucie. Ryba pieczona w warzywach jest lekka,  pożywna i bardzo łatwa do przygotowania. Użyłam tilapii, dzisiaj mogę już powiedzieć, że oprócz dorsza jest to moja ulubiona rybka, ale można użyć każdej innej. W orginalnym przepisie, który pochodzi z marcowego numeru Soli i Pieprzu, wystapił dorsz. Polecam to danie miłośnikom ryb, ale również tym, którzy za nimi nie przepadają bo napewno tak przyrządzona ryba Wam posmakuje:)   Składniki:   1 kg filetów z ryby marchewka   pieturszka   1 por   2 cebule   kawałek selera   3 łodygi selera naciowego   2 łyżki masła   sól, pieprz   Rybę pokroić na porcję (tilapii nie dzieliłam). Warzywa obrać i zetrzeć na tarce o grubych oczkach. Selera naciowego  i cebulę pokroić. Naczynie do zapiekania wysmarować masłem. Ułożyć warstwami: jarzyny, na nich rybę, znów jarzyny, aż do wyczerpania składników. Każdą warstwę oprószyć solą i pieprzem. Na wierzchu ułożyć wiórki masła. Zapiekać około 30 minut w temp. 180 stopni. Smacznego:) 