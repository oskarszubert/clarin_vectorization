Zabierając się za ten przepis miałam na myśli zupełnie coś innego. Ale to co mi wyszło okazało się całkiem fajne, dość ładne a przedewszystkim smaczne. Największą trudnością było wyjęcie kości z kurczaka ale jak się z tym uporałam reszta poszła gładko. Kurczaka luzowałam według wskazówek z Kuchni polskiej wyd. Reader's Digest, niestety nie dałam rady robić zdjęć w trakcie luzowania. Przez chwilę nawet  myślałam, że już nic z tego nie wyjdzie ale po zwinięciu w roladę wszystkie dziury się zakryły. Nadzienie włożyłam własnego pomysłu, trochę powieliłam roladę drobiową z morelami. Taka rolada może być propozycją do akcji Kurczak na 1000 sposobów.  Składniki:   1 kurczak   25-30 dag mięsa mielonego   1 jajko   natka pietruszki kilknaście suszonych sliwek   sól, pieprz    W sprawionej tuszce przeciąć nożem skórę wzdłuż grzbietu tnąc od szyi do kupra. Odciąć mięso od kości kręgosłupa i wyjąć szkielet. Ostrożnie odcinać skórę od kości piersiowej, gdyż w tym miejscu kość przylega bezpośrednio do skóry. Odciąć mięso od kości obojczyka, kości usunąć. Przeciąć udka i odciąć mięso. Kości usunąć. Tasakiem odciąć skrzydełka w drugim stawie. Wyciąć kości skrzydełek i sprawdzić czy w tuszce nie zostały jakieś kości lub chrząstki. Od płata mięsa odciąć wystające części, aby powstał prostokąt. Wyrównać grubość warstwy mięsa dokładając odcięte kawałki tam gdzie jest go najmniej. W międzyczasie wymieszać mięso mielone z jajkiem, solą, pieprzem i natką pietruszki. Na mięsie rozłożyć z jednej strony farsz, z drugiej suszone śliwki. Ciasno zwinąć w roladę. Związać sznurkiem i wstawic do piekarnika. Piec około 1,5 godziny. Smacznego:) 