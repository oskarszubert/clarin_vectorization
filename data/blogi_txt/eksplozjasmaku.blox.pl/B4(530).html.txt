Takie kotlety najbardziej znane są w Grecji i nazywają się bifteki. Widziałam wersję z kawałkami sera w masie mięsnej ale także z serowym farszem. Ponieważ lubię wszelkiego rodzaju nadziewane kotlety zdecydowałam się wlaśnie na taką wersję. Kotlety są bardzo smaczne, pachnące ziołami przywodzą na myśl słoneczne lato w Grecji.   Źródło Składniki:   1/2 kg mielonego mięsa wołowego   1 łyżka naturalnego jogurtu   100 g sera feta 1/2 łyżeczki suszonego tymianku   1/2 łyżeczki musztardy   1 ząbek czosnku   sól i pieprz   oliwa z oliwek   ﻿Wszystkie składniki oprócz fety wymieszać dodając 2-3 łyżki oliwy z oliwek. Dobrze wyrobić. Doprawić do smaku solą i pieprzem. Uformować owalne kotlety w środek wkładając kostkę fety. Smażyć na rozgrzanej patelni, na małym ogniu  ok. 15 min. Smacznego:) 