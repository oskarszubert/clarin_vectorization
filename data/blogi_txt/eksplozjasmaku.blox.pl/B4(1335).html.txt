Ostatnio mam fazę na suszone grzyby a doskonałym sposobem na nie jest ta oto tarta. Są tu smaki wigilijne więc przypadnie ona  do gustu każdemu kto lubi takie jedzenie. Tarta doskonale smakuje z czerwonym barszczem.  Źródło + moje zmiany Składniki na ciasto: 200 g mąki 60 g masła 1 jajko 7 g suszonych drożdży 1/2 łyżeczki soli  Składniki na farsz:  50 g suszonych grzybów 70 dag kiszonej kapusty 6 łyżek oliwy z oliwek ziele angielskie, liść laurowy, kminek, kilka jagód jałowca 170 g suszonych śliwek 1 cebula sól, pieprz  Mąkę przesiać do miski, dodać roztopione masła, jajko, sól, drożdże. Wyrobić ciasto, w razie konieczności dodać kilka łyżek ciepłej wody. Ciasto wygniatać przez 15 min. Grzyby zalać gorącą wodą i odstawić na 2 godziny. W tym czasie odcisnąć kapustę, można pokroić ją na pół. Na rozgrzana patelnię wlać olej, podsmażyć cebulę i dodać kapustę. Dusić pokrojone grzyby wraz z wywarem. Dodać kminek, liść laurowy i ziele angielskie, jałowiec, i suszone śliwki, pieprz i sól. Dusić wszystko razem aż grzyby i kapusta będą miękkie. Tak przygotowany farsz wykładać na ciasto, ułożyć paski z ciasta w kratkę,  i wstawić do nagrzanego do 180 stopni piekarnika. Piec 40 min. Smacznego:) 