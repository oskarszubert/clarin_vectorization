O naleśnikach szpinakowych myślałam już dawno ale powstrzymywała mnie bzdurna myśl, że będą się źle smażyć. Nie wiem skąd to mam, ale czasami sama sobie nabiję czymś głowę i to mnie powtrzymuje przed, jak się potem okazuje, wieloma wspaniałymi rzeczami. Tak było i tym razem. Bo naleśniki szpinakowe doskonale się smażyły a smakowały jeszcze lepiej. Do farszu wykorzystałam starzejącą się ricottę i szynkę o smaku której raczej rozpisywać się nie będę, tyle dobrze, że nie zepsuła smaku naleśników. Całe danie jednak oceniam bardzo dobrze i na pewno jeszcze usmażę naleśniki szpinakowe, już nawet wiem z jakim farszem.  Składniki na naleśniki:   50 dag mrożonego szpinaku    2 szklanki mleka    4 jajka    20 dag mąki    4 łyżki margaryny    2 łyżeczki cukru 1 łyżeczka startej gałki muszkatołowej    sól, olej do smażenia Mąkę, sól, roztopioną margarynę, mleko i gałkę ubić na gładką masę, odstawić na godzinę. Jaja utrzeć z cukrem, dodać do ciasta, włożyć obgotowany i posiekany szpinak, dokładnie wymieszać. Na oleju usmażyć cienkie naleśniki.   Składniki na farsz:   30 dag ricotty   1 duży ząbek czosnku   sól, pieprz 15 dag szynki   oliwa do smażenia   Szynkę pokroić w cienkie paseczki, podsmażyć na rozgrzanym tłuszczu. Do rozgniecionej ricotty dodać przeciśnięty przez praskę czosnek, sól, pieprz i na sam koniec przestygniętą szynkę. Dokładnie wymieszać. Tak przygotowanym farszem smarować naleśniki i składać w trójkąt. Smacznego:) 