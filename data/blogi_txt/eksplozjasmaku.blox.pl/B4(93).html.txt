Nie było to moje pierwsze podejście do canelloni ale napewno najlepsze. Udał mi się zarówno  farsz szpinakowy jak i nadzianie rurek poszło gładko. Może tylko efekt wizualny pozostawia trochę do życzenia ale smakowo było całkiem dobrze. Całość zalałam sosem pomidorowym, dość rzadkim więc makaron był mięciutki. Przepis pochodzi z książki Uczta na 5 wyd. Reader's Digest.  A jeśli i Wy chcecie  ponadziewać sobie takie rurki tym czy innym farszem zapraszam do konkursu, który trwa jeszcze tylko dzisiaj. Składniki:   1 kg szpinaku   375 g ricotty   2 łyżeczki gałki muszkatołowej, świeżo startej   12 rurek cannelloni   1 mały słoiczek koncentratu pomidorowego   4 ząbki czosnku   1 łyżeczka cukru   sól, pieprz   oliwa   2 ząbki czosnku posiekać, wymieszać z koncentratem pomidorowym, oliwą, cukrem, solą i pieprzem. Można dolać trochę wody, żeby sos był rzadki. Pozostałe 2 ząbki czosnku (lub więcej) podsmażyć na rozgrzanym oleju, dodać szpinak i dusić przez chwilę. Doprawić solą i pieprzem. Na końcu dodać ricottę. Tak przygotowanym, zimnym farszem nadziewać rurki. Układać je w wysmarowanym, żaroodpornym naczyniu. Zalać sosem pomidorowym Wstawić do nagrzanego piekarnika i piec bez przykrycia ok. 40 minut.  Smacznego:) 