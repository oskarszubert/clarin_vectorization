Czas rozpocząć rabarbarowy sezon. Na pierwszy rzut idzie największy hit ubiegłego sezonu lekko przeze mnie przerobiony. Zrobiłam kakaową wersję ciasta i zamiast malin dałam rabarbar. Pianka budyniowa pozostała bez zmian.  Źródło + Źródło Składniki:  2 szklanki mąki pszennej 4 łyżki kakao 250 g zimnej margaryny 2 łyżeczki proszku do pieczenia  5 żółtek 3 łyżki cukru pudru  Margarynę pokroić i szybko zagnieść z pozostałymi składnikami. Podzielić na dwie nierówne części, zawinąć w folię i schować do lodówki. Przygotować blachę o wymiarach 33/20 cm. Wyłożyć blachę większą częścią ciasta, można zetrzeć na tarce. Podpiec ok. 15 min. w piekarniku i odstawić do wystygnięcia. Pianka budyniowa:  5 białek 1 szklanka cukru 2 łyżki cukru waniliowego 2 opakowania budyniu waniliowego 1/2 szklanki oleju słonecznikowego 30-40 dag rabarbaru cukier puder  Kiedy podpieczony spód jest już zimny, ubić białka. Po ubiciu na sztywno, powoli, łyżka po łyżce dodawać cukier i cukier waniliowy. Następnie powoli wsypać proszek budyniowy, miksując przez cały czas. Strużką wlać olej miksując powoli, do połączenia składników. Ubitą pianę przełożyć na podpieczony spód. Na pianie ułożyć pokrojony w kostkę rabarbar, na wierzch zetrzeć pozostałą część ciasta. Piec w temperaturze 190 stopni przez 40 min. Wystudzić i posypać cukrem pudrem. Smacznego:) 