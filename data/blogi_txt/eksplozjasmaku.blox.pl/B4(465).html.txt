Jeśli jesteście kawoszami i lubicie eksperymentować polecam ten przepis. Kawa jest dość mocna ale bardzo smaczna, wspaniale komponuje się z orientalnymi dodatkami jakimi są woda różana, kardamon oraz szafran. Przepis znalazłam u Atiny i jest to również moja propozycja do akcji Z widelcem po Azji.  Składniki: 4 szklanki wody 3 łyżki kawy mielonej 1 łyżeczka kardamonu 1/2 łyżeczki szafranu 2 łyżki wody różanej  Wodę doprowadzić do wrzenia. Wsypać kawę, kardamon i szafran. Gotować bez przykrycia na małym ogniu przez 3 minuty. Przelać, przefiltrować i ponownie doprowadzić do zagotowania. Następnie usunąć z ognia i dodać wodę różaną. Podawać w małych filiżankach. Świetnie pasuje do słodkich arabskich deserów. Na zdrowie:) 