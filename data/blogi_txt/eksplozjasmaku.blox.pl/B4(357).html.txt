Z tą granolą jest tak, że sięgam po nią kiedy mam ochotę na coś słodkiego a jednocześnie nie chce jeść potężnej dawki kalorii. Do granoli  można wpakować wszystko co jest w szafkach ale kilka składników musi się znaleźć obowiązkowo. Dla mnie takim niezbędnym elementem granoli oprócz płatków owsianych są wiórki kokosowe i orzechy. Fajnie się spiekają i nadają jej chrupkości. Dzisiejsza granola jest dość czekoladowa, idealnie smakuje  z jogurtem.  Źródło Składniki:  1 szklanka płatków owsianych 1/3 szklanki orzechów laskowych 1/3 szklanki migdałów 1/3 szklanki suszonych wiśni (lub rodzynek) 70 g gorzkiej czekolady 1/4 szklanki oleju 1/4 szklanki miodu 2 łyżki kakao Wszystkie ziarna połączyć w jednej misce.  W oddzielnym naczyniu połączyć miód, olej i kakao. Zalać tym ziarna i dokładnie wymieszać. Przełożyć do blaszki i piec w piekarniku nagrzanym do 175 stopni przez 35 min, mieszając co 10 min. Po upieczeniu , gdy będzie już przestygnięta dodać suszone wiśnie oraz kawałki czekolady i dokładnie wymieszać. Przełożyć do słoika. Smacznego:) 