Uwielbiam roladki drobiowe. Wypróbowałam już wiele pomysłów i wiem, że zawsze jest to świetny obiad. To co wkładamy w środek zależy tylko i wyłącznie od naszego gustu i kubków smakowych. Ponieważ dzisiaj jest 17 marca a ja wczoraj przygotowywałam scenariusze lekcji o świętym Patryku, ten irlandzki klimat mi się udzielił. Piwa nie ufarbowałam ale obiad zjemy dziś na zielono. Szpinak łączyłam już z fetą, mozzarellą ale najbardziej smakuje mi z ricottą.  Składniki:  1 filet z kurczaka 3-4 brykiety mrożonego szpinaku 10-15 dag ricotty 1 ząbek czosnku 1 jajko bułka tarta sól, pieprz olej do smażenia  Fileta pokroić na 4 sznycle. Delikatnie rozbić. Szpinak podsmażyć na odrobinie masła z olejem, dodać szpinak i chwilę dusić aż woda odparuje. Doprawić solą i pieprzem. Gdy wystygnie dodać ricottę i dokładnie wymieszać. Na każdy filet kłaść odpowiednią porcję farszu szpinakowego. Zwijać roladkę i spinać wykałaczkami. Gotową roladkę obtoczyć w bułce i roztrzepanym jajku i smażyć na rozgrzanym tłuszczu. Smacznego:) 