Bardzo lubię octy owocowe. Najlepszy jaki kiedyś udało mi się dostać to  malinowy. Wszystkie sałatki z nim smakowały genialnie i mam zamiar taki zrobić sobie w tym roku. Póki co sezon truskawkowy powoli się kończy więc pomyślałam, że może truskawkowy też będzie fajny. Przemyślałam, poszperałam i to co znalazłam dało poniższy efekt:)  Źródło: Poradnik domowy Składniki:  1,25 l białego octu winnego 1 kg truskawek kilka listków bazylii  Do garnka wlać ocet, doprowadzić do wrzenia i gotować 1-2 min. Zdjąć garnek z ognia i odstawić aby ocet ostygł do 40 stopni. Z truskawek usunąć szypułki, owoce drobno posiekać. Przełożyć je do szklanego słoja , zalać ciepłym octem i wymieszać. Przykryć czystą ściereczką i odstawić w ciepłe miejsce na 2 tygodnie. Od czasu do czasu zamieszać. Po tym czasie przefiltrować ocet przez gazę, przelać do buteleczek. Do każdej butelki można włożyć po listku bazylii. Ocet stosujmy do sosów sałatkowych. Smacznego:) 