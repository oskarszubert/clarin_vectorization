Dawno nie było tu żadnego drinka a że pogoda jest byle jaka proponuję coś co nie tylko rozweseli ale i ożywi, przynajmniej kolorem. Drink powstał na bazie mleka a piękny kolor zyskał dzięki grenadinie. Przepis znalazłam w ostatnim numerze Mojego Gotowania.  Składniki:   80 ml mleka   20 ml wódki   40 ml grenadiny   lód   Lód wsypać do shakera, wlać mleko, wódkę. Dolać syrop, wstrząsnąć delikatnie kilka razy i przelać do kieliszka wypełnionego świeżym lodem. Dopełnić grenadiną. Można udekorować np. cząstką brzoskwini. Na zdrowie:) 