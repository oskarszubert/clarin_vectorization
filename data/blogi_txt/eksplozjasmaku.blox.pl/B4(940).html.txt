Przepis na placki ziemniaczane miałam podać w środę po powrocie z pracy  niestety nawet do niej nie dojechałam bo po drodze miałam wypadek samochodowy. Masa problemów jaka mnie zalała w związku z tym tak mnie zdołowała, że nie miałam  ochoty na gotowanie a na publikowanie przepisów tym bardziej. Dzisiaj jednak postanowiłam wrócić do blogosfery i  przedstawiam Wam mój podstawowy przepis na placki ziemniaczane, które  podałam właśnie do sosu pieczarkowego. Przy okazji dziękuję tym osobom, które zaprosiły mnie do zabawy w lubienie. Napiszę coś jak uporam się z bieżącymi kłopotami.  Składniki:  6 dużych ziemniaków  1-2 jajka  3-4 łyżki mąki  sól  pieprz  olej Ziemniaki umyć, obrać. Zetrzeć na tarce.  Wymieszać z jajkiem, solą i pieprzem, dodać mąkę. Rozgrzać patelnię z olejem. Placuszki smażyć z obu stron. Aby pozbyć się nadmiaru tłuszczu, odkładać na papierowy ręcznik. Potem na talerz. Smacznego:) 