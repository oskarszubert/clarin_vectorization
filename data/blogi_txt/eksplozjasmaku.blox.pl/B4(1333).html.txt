Ostatnio doszłam do wniosku że moim ulubionym ciastem jest jednak kruche. Jakkolwiek by go nie zrobić zawsze się uda i zawsze jest smaczne. Dzisiaj przedstawiam tartę ze wspaniałym nadzieniem ze śmietany i miodu. W połączeniu z owocami i kruchym ciastem jest to poezja smaku. Przepis pochodzi z czerwcowego numeru Kuchni  i jest to moja propozycja do akcji Karoliny. Składniki na ciasto:   120 g masła   3 łyżki cukru   2 żółtka 200 g mąki   3 łyżki mielonych migdałów   szczypta soli ﻿Składniki na nadzienie:   125 ml gęstej śmietany   1 duże jajko odrobina olejków (u mnie ekstrakt waniliowy)   ﻿2 łyżki miodu (najlepiej akacjowego)   4 duże brzoskwinie﻿   1 łyżka mąki cukier puder do posypania   ﻿Masło rozetrzeć na puch, połączyć z cukrem i żółtkami, mąką, mielonymi migdałami i solą. Wyrobić gładkie ciasto. Rozwałkować je, podsypując mąką  i wyłożyć nim przygotowaną formę do tarty. Upiec na biało w 180 stopniach przez 15 minut. Połączyć śmietanę z ekstraktem, jajkami, miodem i mąką. Masą posmarować podpieczone ciasto, rozłożyć cząstki brzoskwiń. Można posyapć płatkami migdałów, ja o tym zapomniałam:). Piec 30-45 minut, aż masa się zetnie i lekko ozłoci. Wystudzić i posypać cukrem pudrem. Smacznego:) 