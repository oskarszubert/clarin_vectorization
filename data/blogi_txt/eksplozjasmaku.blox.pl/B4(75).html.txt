Konsekwencją mojej decyzji w sprawie domowego pieczywa są kolejne pyszne bułki. Delikatne, niezwykle mięciutkie i puszyste. Dzięki dodatkowi miodu są lekko słodkie dlatego najlepiej pasują do sera lub samego masła.  Źródło Składniki: 300 g mąki pszennej 2/3 łyżeczki soli 8 g świeżych drożdży 1 jajko plus mleko do uzupełnienia na 200 ml 50 g miodu 30 g roztopionego masła ziarna sezamu + rozpuszczone masło do posmarowania  Z drożdży, łyżki mąki i łyżki mleka zrobić rozczyn, odstawić na 15 minut. Mąkę zmieszać z solą, dodać rozczyn oraz roztopione masło i jajko z mlekiem. Zagnieść ciasto aż będzie gładkie i elastyczne. Przykryć ściereczką i odstawić do wyrośnięcia. Gdy ciasto jest już wyrośnięte, wyrobić jeszcze raz, podzielić na 9 równych kawałków i uformować bułki. Ponownie odstawić do wyrośnięcia.  Przed pieczeniem posmarować masłem, posypać sezamem i wstawić do piekarnika na 15 minut. Piec w temperaturze  200 st. Smacznego:) 