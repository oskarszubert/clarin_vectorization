Polecam  dziś wspaniały sernik ze śliwką w czekoladzie, na który przepis ostatnio krążył w sieci. Bardzo prosty a  jednocześnie zachwycający. Delikatna masa serowa i śliwkowo-czekoladowy spód to naprawdę  niezwykłe połączenie. W orginalnym przepisie jest podany serek waniliowy, ja jednak dodałam mascarpone bo termin przydatności zbliżał się ku końcowi i efekt był wspaniały. Źródło Spód:   200 g cukierków śliwka w czekoladzie (najlepsze to Nałęczowskie)   100 g masła   100 g brązowego cukru   100 g mąki plus 1/2 łyżeczki proszku do pieczenia   1 jajko Cukierki, masło i cukier włożyć do garnuszka i podgrzewać na małym ogniu, aż czekolada i masło się rozpuszczą. Zdjąć z ognia, odstawić na 10-15 minut, następnie zmiksować na puree.Dodać mąkę i jajko, dokładnie wymieszać.Piekarnik nagrzać do 190 st C.Tortownicę o średnicy 24 cm wyłożyć papierem do pieczenia, posmarować masłem, wysypać tartą bułką (lub mąką). Przełożyć do niej ciasto - będzie gęste i lśniące. Wyrównać wierzch, wstawić do piekarnika i piec 15 minut. Masa serowa:   200 g serka waniliowego ( u mnie mascarpone)   600 g trzykrotnie mielonego twarogu (może być również z wiaderka)   250 g cukru pudru   4 jajka   Sery umieścić w misce, zmiksować z cukrem, następnie dodawać po jednym jajku. Nie należy miksować zbyt długo, wystarczy kilka minut.Wyjąć z piekarnika tortownicę ze spodem, wlać masę serową, wstawić do piekarnika, zmniejszyć temperaturę do 160 st C i piec 50 minut.Wyłączyć piekarnik, uchylić drzwiczki i ostudzić sernik w piekarniku.Składniki na polewę: 200 g białej czekolady   5 łyżek niesłodzonego mleka skondensowanego lub śmietanki 36%   100 - 150 g cukierków śliwka w czekoladzie, bardzo drobno pokrojonych (opcjonalnie) Czekoladę i śmietanę umieścić w szklanej misce ustawionej na garnku z gotującą się wodą. Mieszać do czasu, aż się rozpuści. Polać wierzch sernika.Cukierkami obsypać brzeg ciasta i odstawić do czasu, aż polewa czekoladowa stężeje. Smacznego:) 