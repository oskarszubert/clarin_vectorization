Wiem co sobie można pomyśleć patrząc na tę kupkę makaronu w sosie szpinakowym. I ja sobie to pomyślałam:) Ale gdyby to danie nam nie smakowało pewnie wcale nie ujrzałoby światła dziennego. Nie powiem, że jest to makaron dla każdego. Ale jeśli tylko ktoś lubi szpinak i cammembert to napewno mu to posmakuje. Jest pyszne nawet na drugi dzień. Ja wielbicielką szpinaku nie jestem a to danie robiłam już wiele razy.   Składniki:   3 ząbki czosnku   pół paczki szpinaku   puszka pomidorów   ser cammembert   pół kubka śmietany   zioła prowansalskie   makaron ( dałam pół paczki Lubelli)   Ugotować makaron w osolonej wodzie.Na rozgrzanej patelni podsmażyć posiekany czosnek, dodać szpinak, pomidory, ser i  dusić kilka minut. Dodać sól, pieprz, zioła prowansalskie. Pod koniec duszenia dodac śmietanę. Doprawic sos do smaku. Do tak przygotowanego sosu dołożyć makaron i dokładnie wymieszać. 