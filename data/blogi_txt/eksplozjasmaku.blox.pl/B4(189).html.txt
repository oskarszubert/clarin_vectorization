W sobotę nie planowałam żadnego ciasto bo piękną pogodę chciałam wykorzystać  na mycie okien i inne wiosennne porządki. Ale wieczorem ochota na coś słodkiego była tak silna, że pomimo wielkiego zmęczenia zabrałam się za to ciasto. Nie miałam wielkiego wyboru bo nie było w domu  masła, z owoców tylko brzoskwinie w puszce (zapomniałam o mrożonkach) ale na szczęście znalazłam  w lodówce duże opakowanie jogurtu greckiego. Ciasto jest w sumie bardzo szybkie, tak więc po niedługiej chwili po domu roznosił się cudowny zapach pieczonego ciasta. Smak cudowny, kruszonka boska, do tego ciasto dzięki jogurtowi jest wilgotne i świeże nawet na drugi dzień.  Składniki:   3 jajka 1 szkl. jogurtu naturalnego   3 szkl. mąki   puszka brzoskwiń 1 i 3/4 szkl. cukru   1/2 szkl. oleju   2 łyżeczki proszku do pieczeni   2 łyżeczki cukru waniliowego   Składniki na kruszonkę:  1/2 kostki masła (125 g)  1 niepełna szklanka mąki 1/2 szklanki migdałów pokrojonych na słupki  1/3 szklanki mielonych lub tartych migdałów  1/2 szklanki cukru     Masło roztopić i ostudzić, wymieszać z mąką, mielonymi migdałami, migdałami pokrojonymi w słupki oraz z cukrem. Jajka ubić z cukrem i cukrem waniliowym. Dodać jogurt , olej i dobrze wymieszać. Stopniowo dodawać mąkę wymieszaną z proszkiem do pieczenia. Wyłożyć do nasmarowanej tłuszczem lub wyścielonej pergaminem blachy. Na wierzchu ułozyć pokrojone brzoskwinie. Posypać przygotowaną wcześniej kruszonką. Piec w temp. 180 st.C. przez 30-40 minut (sprawdzić patyczkiem). Po upieczeniu można posypać cukrem pudrem.   Smacznego:) 