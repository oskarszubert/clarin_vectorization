Będąc dzieckiem nie przepadałam za rybami smażonymi w całości a to oczywiście ze względu na ości. Nie umiałam sobie z nimi poradzić więc po kilku próbach porzuciłam je całkowicie  i nawet apetyczny zapach z kuchni mnie nie kusił. Przez bardzo długi czas jeśli smażyłam to tylko filety. Po latach  spróbowałam ponownie i muszę powiedzieć, że taka ryba bardzo mi odpowiada. A i ości nie są jakieś straszne, wystarczy odciągnąć kręgosłup i wszystkie odchodzą.  Przepis tradycyjny Składniki:  2 pstrągi 1 łyżka mąki 2 ząbki czosnku olej do smażenia 1 cytryna sól, pieprz rozmaryn lub tymianek  Ryby umyć, osuszyć, skropić cytryną i natrzeć solą, pieprzem. W środek włożyć plasterki czosnku oraz rozmaryn lub tymianek. Rybę obtoczyć w mące i smażyć na rozgrzanym oleju z każdej strony. Podawać z ziemniakami i ulubioną surówką. Smacznego:) 