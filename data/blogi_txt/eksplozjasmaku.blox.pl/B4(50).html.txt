Jeśli ktoś lubi dania jednogarnkowe to Bośniacki gar napewno będzie mu smakował. Są to warzywa układane warstwowo w garnku i gotowane przez długi czas na wolnym ogniu.  Podlane winem, które zmiesza się z sokiem z warzyw, smakują rewelacyjnie. Przepis znalazłam na www.kuchnia.tv Danie zgłaszam do akcji Z widelcem po Europie.  Składniki:  1 kg wołowiny 0.3 l białego wina 0,5 kg ziemniaków po 150 g białej kapusty, cebuli, marchwi, selera i pietruszki 2 pomidory 2 papryki 2-3 ząbki czosnku 1 pęczek natki pietruszki 1-2 liście laurowe 8-10 ziaren pieprzu 3 goździki sól Mięso pokroić w dość dużą kostkę, cebulę i pomidory w plasterki, paprykę w paski, ziemniaki w kostkę, a pozostałe warzywa w cienkie talarki.W żaroodpornym garnku bądź brytfance układać warstwami mięso i warzywa - pierwsza i ostatnia warstwa ma być z ziemniaków i pomidorów.Wlać wino i przyprawy, dolać wody na 3 palce poniżej krawędzi garnka, przykryć folią aluminiową bądź szczelną pokrywką. Gotować na bardzo wolnym ogniu min. 3 godziny. Smacznego:) 