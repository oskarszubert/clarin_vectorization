Po ubiegłorocznej jajecznicy z kurkami wiedziałam, że pierwsze w tym roku kurki powędrują do jajek, tym razem jednak zrobiłam omlet. Połączenie jak najbardziej trafione. Takie wakacyjne śniadanie napawa mnie wielkim optymizmem.  Składniki:  10 dag oczyszczonych kurek 2 jajka 2 łyżki mleka masło + olej do smażenia szczypiorek sól, pieprz    Kurki podsmażyć na maśle, przyprawić solą i pieprzem, przemieszać, zdjąć z patelni. Jajka rozbełtać w kubku z mlekiem. Przyprawić do smaku sola i pieprzem. Rozgrzać masło z oliwą na patelni i wylać masę jajeczną. Smażyć, aż spód się zetnie. Brzegi poruszać widelcem, i poruszać patelnią aby wolne miejsca zapełniły się płynnym jeszcze jajkiem.  Ułożyć kurki na połowie omleta, posypać szczypiorkiem, przykryć drugą połową i delikatnie zsunąć na talerz. Podawać natychmiast. Smacznego:) 