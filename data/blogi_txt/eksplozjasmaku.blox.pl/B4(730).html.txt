Każdy powód jest dobry, żeby upiec ciasto a już naprawiony piekarnik wybitnie tego wymaga. Tak więc jak tylko fachowiec wyszedł zabrałam się za ucierane ciasto z jagodami i białą czekoladą. Połączenie smaków wprost bajeczne. Polecam każdemu wielbicielowi jagód, migdałów i czekolady.  Składniki:   200 g masła   3 jajka   250 g mąki   100 g zmielonych migdałów   2/3 szklanki cukru   szklanka jagód﻿   2 płaskie  łyżeczki proszku do pieczenia﻿   pół tabliczki białej czekolady   płatki migdałów cukier puder   Bardzo miękkie masło zmiksować z cukrem na puszystą masę. Dodawać kolejno jajka (wcześniej wyjęte z lodówki). Kiedy masa jest już dobrze ubita dodać mąkę, zmielone migdały, proszek do pieczenia  i delikatnie wymieszać. Dodać jagody i pokrojoną w drobne kawałki czekoladę. Wymieszać. Ciasto wyłożyć do przygotowanej wcześniej formy (u mnie keksówka), wierzch posypać płatkami migdałów i wstawić do nagrzanego do 180 stopni piekarnika. Piec około 40 minut. Po upieczeniu obficie posypać cukrem pudrem. Smacznego:)﻿ 