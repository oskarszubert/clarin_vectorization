Tacos to nic innego jak meksykańskie naleśniki, w wersji wytrawnej oczywiście. Aby je otrzymać, wystarczy ciepłą, cienką tortillę napełnić farszem i złożyć na pół. Nadzienie można komponować dowolnie. Tacos polewa się guacamole lub salsa pomidorową, posypuje serem i świeżymi ziołami. Jest to najbardziej popularna przekąska w Meksyku. Dopisuję ją do akcji Z widelcem przez kuchnię obu Ameryk.   Składniki:   2 zmiażdżone ząbki czosnku   40 dag mielonej wołowiny   1 łyżeczka sproszkowanego chilli   1 łyżeczka sproszkowanego kminku   30 dag odcedzonej fasoli   1/3 szklanki koncentratu pomidorowego 1 szklanka wody   2 grubo pokrojone średnie pomidory   tortille 1/2 główki poszatkowanej sałaty lodowej   Rozgrzać olej na patelni, smażyć czosnek i wołowinę, mieszając, aż mięso w całości się przyrumieni. Dodać chili, kminek, fasolę komcentrat pomidorowy, wodę i pomidory. Dusić na małym ogniu pod przykryciem ok. 15 minut, aż potrawa nieco zgęstnieje. Tak przygotowanym farszem napełniać podgrzane tortille. Przed podaniem wypełnić sałatą lodową. Smacznego:) 