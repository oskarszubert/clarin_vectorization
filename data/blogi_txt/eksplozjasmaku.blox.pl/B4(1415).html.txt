Przepis na to danie znalazłam w książce, która nie ma autora a szkoda bo jest tam wiele pysznych pomysłów. Wypróbowałam już kilka i każdy jest smaczniejszy od poprzedniego. Dzisiejsza moja propozycja to wieprzowina smażona z papryką. Danie podane z ryżem smakuje wpsaniale. Jeśli użyjemy kolorowej papryki to równiez ładnie wygląda.  Składniki:   25 dag wieprzowiny   po 1/2 strąka papryki czerwonej i żółtej   2 jabłka   3-4 pieczarki 2 łyżki oliwy z oliwek   łyżka sosu sojowego   łyżka białego wina wytrawnego   płaska łyżka mąki ziemniaczanej   1/2 bulionu z kurczaka   łyżka sosu sojowego   łyżka białego wina wytrawnego 3 łyżeczki cukru   Mięso pokroić w krótkie, cienkie paseczki. W misce połączyć sos sojowy z winem i mąką ziemniaczaną i do tej marynaty włożyć mięso, dokładnie je zwilżyć, przykryć  i odstawić na 20 min. W kubku wymieszać składniki sosu. Jabłka  i paprykę pokroić w kostkę, pieczarki w plasterki.W głebokiej patelni rozgrzać oliwę, podsmażyć na dużym ogniu mięso, zsunąć je na bok, dodać jabłka, paprykę i pieczarki, smażyć kilka minut, potem wszystko razem wymieszać, wlać sos i gotować, stale mieszając smażyć jeszcze chwilę. Podawać natychmiast. Smacznego:) 