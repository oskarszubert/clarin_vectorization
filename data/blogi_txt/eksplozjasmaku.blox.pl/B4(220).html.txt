To pyszne danie pochodzi z kuchni irlandzkiej. Czasami najprostsze rozwiązania są naprawdę genialne. Jest to rodzaj pure ziemniaczanego, odrobinę wzbogaconego innymi dodatkami. Smak duszonej na maśle kapusty już jest wspaniały a gdy dodałam ją do tłuczonych ziemniaków wyszło danie nie do opisania pyszne. I pomyśleć, że to tylko ziemniaki i kapusta. Idealne o tej porze roku kiedy stare ziemniaki już nie smakują tak dobrze a w sklepach pojawiła się młoda kapusta. Tak nam posmakowało to danie że w ciągu tygodnia robiłam je trzy razy.  Składniki:  2 kg ziemniaków 150 g masła 500 g kapusty 100-150 ml gorącego mleka 4 łyżki posiekanej natki pietruszki posiekany koperek Kapustę poszatkować. Na głębokiej patelni rozgrzać 50 g  masła, wrzucić poszatkowaną kapustę, posolić, chwilę przesmażyć. Dodać kilka łyżek wody i dusić ok. 5 min. Ziemniaki ugotować. Gorące stłuc, dodać resztę masła, kapustę, mleko, pietruszkę. Wszystko dokładnie zmiażdżyć na gładką masę. Podawać posypane koperkiem. Smacznego:) 