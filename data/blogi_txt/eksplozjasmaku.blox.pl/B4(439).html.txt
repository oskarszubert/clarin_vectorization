Czasami robię do obiadu, oprócz surówki, jakąś jarzynkę na ciepło. Ostatnio znalazłam ciekawy przepis  na duszoną kapustę. Kapusta ma fajny, śmietanowy smak, jest dobrze przyprawiona i smakuje bardzo orginalnie. Z mięsem i ziemniakami stanowi naprawdę świetny zestaw.  Źródło:Sól i Pieprz, nr 10/2009 Składniki:   1/2 główki białej kapusty   1 duża cebula   50 ml oleju   30 g masła   5 ziaren czarnego pieprzu   2 liście laurowe   50 ml bulionu warzywnego   100 ml śmietany   sok z cytryny   2 gałązki natki pietruszki   koperek   sól, pieprz﻿ Kapustę pokroić w piórka. Cebulę pokroić w drobną kostkę, wsypać do rondla z rozgrzanym olejem i masłem, zeszklić i posolić. Dodać kapustę, podsmażyć. Gdy kapusta pokryje się  tłuszczem, dodać ziarna pieprzu, liście laurowe i bulion ze śmietaną. Dusić bez przykrycia ok. 30 min. Doprawić solą i sokiem z cytryny. Smacznego:) 