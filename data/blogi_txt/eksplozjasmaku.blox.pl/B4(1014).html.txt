Jeśli macie ochotę na naprawdę wspaniałe śniadanie zapraszam na quesadillas ze szpinakiem. Meksykańskie placki z nadzieniem szpinakowym i ciągnącym się serem to po prostu niebo w gębie. Jest to bardzo sycące śniadanie więc wystarcza na bardzo długo, ale jest tak pyszne że trudno się od niego oderwać i tylko rozsądek podpowiada, żeby to zrobić. Wykorzystywałam juz tortillę na wiele sposobów ale dzisiejszy jest chyba jednym z lepszych. Bardzo polecam:)  Źródło: Kuchnia, nr 7/2012 Składniki:   150 g szpinaku   2 łyżki posiekanych ziół: mięty, szałwi i natki pietruszki (pominęłam)   1 cebula dymka   4 łyżki fety   2 łyżki masła (pominęłam)   4 tortille   2 garście startego sera żółtego   Szpinak sparzyć wrzątkiem i dokładnie odcisnać. Wymieszać z ziołami, posiekaną dymką i fetą. Na patelni rozgrzać masło i podgrzać po jednej tortlli (ja podgrzałam na suchej patelni). Dwa placki  posypać połową startego sera, rozłożyć szpinak, posypać resztą sera i przykryć pozostałymi plackami. Tortillę podgrzać na patelni,  aż ser się rozpuści. Pokroić  w trójkąty i podawać  od razu. Smacznego:)﻿ 