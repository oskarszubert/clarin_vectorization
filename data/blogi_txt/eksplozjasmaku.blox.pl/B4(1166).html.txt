Od dawna miałam w szafce słoiczek dyni marynowanej. Przez długi czas nie miałam na nią pomysłu bo nie wiedziałam jak może smakować i co będzie do niej pasować. Myślałam, że dynia będzie bez smaku tymczasem po otwarciu słoiczka okazało się, że jest lekko słodkawa i bardzo smaczna. Dla kontrastu dodałam marynowaną cebulkę i polałam winegretem miodowym. Z grzankami wyszła naprawdę smaczna sałatka.  Składniki:   1 filet z kurczaka   1 słoiczek dyni marynowanej   1 mała kapusta lodowa 1 mały słoiczek cebulki konserwowej   1 łyżka miodu   sól, pieprz   pół szklanki oliwy   olej do smażenia   Kurczak pokroić w kostkę i usmażyć na rozgrzanym tłuszczu na rumiano.﻿ Dynię i cebulkę osączyć. Miód połączyć z oliwą, doprawic solą i pieprzem. Skroić kapustę. Wszystkie składniki wymieszać w misce, polać dressingiem i dokładnie wymieszać. Doprawic sola i pieprzem do smaku. Sałatka wspaniale smakuje z grzankami. Smacznego:) 