Delikatne i kruche pierożki z jabłkami to coś co śmiało mogę polecić na niedzielę i nie tylko. Dzięki cienko rozwałkowanemu ciastu są tak pyszne że znikają natychmiast. Bardzo polecam:) Składniki:  1 margaryna 0,5 kg mąki 6 łyżek kwaśnej śmietany 2,5 dag drożdży 1 jajko 1 łyżka cukru 1 cukier waniliowy jabłka Śmietanę, cukier, pół szklanki mąki  i drożdże rozbełtać i odstawić na 1/2 h w ciepłe miejsce. Margarynę zetrzeć na tarce, dodać pozostałe składniki, wyrobić gładkie ciasto i odstawić na 1/2 h do lodówki. Ciasto rozwałkować, wycinać cienkie krążki, w środek wkładać obrane i pokrojone wcześniej jabłka. Sklejać pierożki i układać na blaszce. Wstawić do nagrzanego piekarnika i piec na rumiano. Po upieczeniu posypać cukrem pudrem. Smacznego:) 