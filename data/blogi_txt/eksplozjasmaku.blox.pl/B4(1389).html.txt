Przepis na udka po cygańsku, który znalazłam u Edysi, okazał się tak fantastyczny jak to zapowiadała. Naprawdę udka przyrządzone w ten sposób są bardzo smaczne, delikatne, kruche i aromatyczne. Jest to przepis na szóstkę z plusem.  Składniki:    10 pałek z kurczaka   1/3 kostki masła   2 cebule   8 suszonych śliwek 1/2 szklanki łagodnego keczupu    2 łyżki koncentratu   3/4 szklanki wody    3 płaskie łyżeczki cukru   1 łyżeczka octu 1/2 szklanki powideł śliwkowych   słodka papryka w proszku   sól Udka posypać solą i papryką w proszku. Obsmażyć na maśle na złoty kolor. W rondlu na łyżce masła zeszklić posiekaną cebulę, dodać śliwki, koncentrat z keczupem, wodę, cukier, ocet i powidła śliwkowe.  Dodać sos powstały przy smażeniu mięsa. Mieszając dokładnie zagotować. Obsmażone udka ułożyć w żaroodpornym naczyniu i zalać gorącym sosem. Przykryć i piec w piekarniku nagrzanym do 180 st.C przez około 1 godzinę. Smacznego:) 