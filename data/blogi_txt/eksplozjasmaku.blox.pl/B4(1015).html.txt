Dzisiaj kolejne pyszne danie z kuchni meksykańskiej z wykorzystaniem tortilli. Zadziwiające dla mnie jest to, że są tu podobne składniki jak w burrito a quesadillas smakuje zupełnie inaczej. Pewnie jest to zasługa sera, którego tam się nie dodaje. Jest bardzo syte, zjedzone na śniadanie, wystarczyło nam do obiadu o późnej godzinie. Bardzo polecam! Przepis znalazłam w książce Kuchnia meksykańska z cyklu Podróże kulinarne i jest to moja kolejna propozycja do akcji Z widelcem przez kuchnię obu Ameryk.  Składniki:  1 łyżka oliwy 500 g mielonej wieprzowiny 1 średnia drobno pokrojona zielona papryka 1 świeża drobno posiekana czerwona papryczka chilli 1 zmiażdżony ząbek czosnku 1/2 szklanki drobno posiekanej liśći kolendry 8 tortilli dodatkowo 2 łyżki oliwy 2 szklanki grubo startego sera cheddar Rozgrzać łyżkę oliwy na patelni. Smażyć mięso, mieszając, ok. 10 minut. Dodać paprykę, chilli oraz czosnek, podgrzewać dalej, nie przerywając mieszania, tak długo, aż całość nabierze aromatu. Zdjąć z ognia, dosypać kolendrę. Użyć pozostałej oliwy do posmarowania jednej strony każdej tortilli. Przygotowane mięso ropzrowadzić równomiernie na połowie placków, położonych na patelnię stroną pokrytą oliwą, posypać serem. Przykryć drugą połową tortilli, natłuszczoną stroną do góry. Smażyć tortillę partiami na patelni, dopóki się lekko nie przyrumienią. Pokroić na ćwiartki.  Smacznego:) 