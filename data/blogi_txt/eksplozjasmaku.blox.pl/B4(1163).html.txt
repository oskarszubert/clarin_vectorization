W swoim zeszycie z przepisami na sałatki znalazłam notkę pod tytułem Hiszpańska sałatka Grumko i trzy wykrzykniki. To znak, że mam to zrobić natychmiast jak się da. To natychmiast trwało chyba z 1,5 roku ale biorąc pod uwagę ogrom przepisów jakie mam odfajkowane do zrobienia, nie ma  się co dziwić. W sałatce powinny znaleźć się ogromne ilości kurczaka, ja trochę to zmodyfikowałam i dostosowałam do naszych potrzeb. Poza tym wykorzystałam do tej sałatki kurczaka pieczonego na butelce, a raczej to co z niego zostało. Sałatka jest bardzo dobra,  syta więc śmiało może zastąpić obiad w dniu kiedy nie chce się nam gotować. Żaden składnik, a zwłaszcza ryż nie dominuję i to własnie lubię. Przepis podaję za Grumko.  Składniki:   2 kg kurczaka   4 czerwone papryki   1 kg zielonego groszku   12 dag ryżu   1 szklanka oliwy   1 mały słoik majonezu   1 łyżka ostrej musztardy   1 łyżeczka estragonu   5 dag masła, sól, pieprz Kurczaka wysmarować masłem i upiec, polewając często tworzącym się sosem (nie solić). Miękkiego ostudzić, obrać ze skóry i kości, a mięso pokroić w kostkę. Oczyścić paprykę, kroić na pół i smażyć na oliwie ok. 5 min. Następnie drobno pokroić. Groszek ugotować, odcedzić i ostudzić. Ryż gotować na sypko. Wymieszać ryż, groszek, kurę, paprykę i majonez z musztardą i estragonem. Całość posolić. Smacznego:) 