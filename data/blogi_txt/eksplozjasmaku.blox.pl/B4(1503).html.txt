Dzisiaj polecam pyszną, gęstą i pożywną zupę rodem z Węgier. Zupa, w której jest i mięso i warzywa i kluseczki. Zawartość kminku nadaje tej zupie charakteru i pysznego aromatu. Podobną zupę jadłam kiedyś w karczmie góralskiej a ten przepis pochodzi z październikowego numeru Kuchni.  Składniki:   1 kg wołowiny 6 łyżek smalcu   2-3 średnie cebule   1 łyżka kminku   2 ząbki czosnku   2 łyżki papryki w proszku   2,5 l bulionu wołowego   4 średnie ziemniaki   2 białe papryki (nie miałam więc dałam czerwone)   4 łyżki koncentratu pomidorowego   2 łodygi selera naciowego   jajko   10 dag mąki   Wołowinę pokroić w grubą kostkę. Cebulę drobno podsmażyć na smalcu na złoty kolor. Pod koniec posypać kminkiem i zmiażdżonym czosnkiem , jeszcze chwilkę posmażyć i zestawić z ognia. Gdy przestygnie posypać papryką, zamieszać, dodać mięso, posolić. Smażyć aż mięso się zrumieni, mieszając a jeśli trzeba podlać bulionem. Następnie dolać tyle bulionu by mięso byłó ledwie zakryte. Gotować na wolnym ogniu. Gdy mięso będzie już miękkie dodac pokrojone w kostkę ziemniaki  i paprykę. Wlać resztę bulionu i gotować aż warzywa będą miękkie. Dodać koncentrat i seler pokrojony w kostkę. Doprawić zupę do smaku. W międzyczasie zrobić kluski. Mąkę zagnieść z rozkłóconym jajkiem. Łyżką wrzucać kluseczki na gotującą się zupę i gotować od wypłynięcia na wierzch 5 minut. Smacznego:) 