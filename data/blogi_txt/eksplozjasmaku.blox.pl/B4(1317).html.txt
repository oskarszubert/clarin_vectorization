Nie wiedziałam jak nazwać to danie, żeby zwrócić Waszą uwagę. A chciałam to zrobić, żebyście nie przegapili tej szynki bo jest znakomita. Ta pyszna kołderka składa się z cebuli, pieczarek i ogórków konserwowych, które to -uważam-są tutaj najważniejszym składnikiem. Sprawiają, że potrawa nabiera wyraźnego smaku i na pewno Was zachwyci. Mnie i moim gościom smakowała. Według oryginalnego przepisu należało użyć karkówki, ja użyłam szynki i też wspaniale się upiekła. A jak świetnie rozchodziła się pod widelcem. Pycha!:)  Źródło: Koleżanka Składniki:  1 kg karkówki (lub szynki) 500 g pieczarek 1 słoik ogórków konserwowych (0,9l) 3 cebule 1 szklanka ketchupu sól, pieprz olej do smażenia  Mięso pokroić w plastry., doprawić solą i pieprzem i obsmażyć z obu stron. Przełożyć je do naczynia żaroodpornego. Na mięsie ułożyć pokrojone pieczarki (można wcześniej podsmażyć, ja dałam surowe), następnie  ogórki pokrojone w plasterki lub słupki. Cebulę pokroić, lekko podsmażyć i wyłożyć na ogórkach. 3/4 szklanki zalewy z ogórków wymieszać z ketchupem  i zalać mięso. Wstawić do nagrzanego piekarnika i pic ok. 1,5 h w 180 stopniach. Smacznego:) 