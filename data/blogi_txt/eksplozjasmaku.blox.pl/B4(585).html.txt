Jednym z najbardziej popularnych przepisów Jamiego Olivera jest chyba kurczak pieczony w całości z cytryną i rozmarynem. Ponieważ kurczak jest u mnie bardzo lubiany chciałam  wypróbować go już dawno. Okazja nadarzyła się w weekend bo planowana wyprawa do lasu wymagała przygotowania szybkiego obiadu a kurczak upieczony w sobotę idealnie nadaje się do tego aby zabrać go ze sobą następnego dnia.  Mięso pieczone w ten sposób smakuje naprawdę wspaniale, jest kruche i aromatyczne od ziół. Co prawda kurczaka pieczonego na butelce moim zdaniem nie pobiło ale i tak było pyszne.   Składniki:   2 kg kurczaka  sól morska i świeżo zmielony czarny pieprz 2 kg ziemniaków, obranych 1 duża cytryna, najlepiej niewoskowana 1 cała główka czosnku, podzielona na ząbki garść świeżego tymianku oliwa garść świeżego rozmarynu dowolnie: 8 plastrów wędzonego bekonu  Natrzeć kurczaka od środka i od zewnątrz dużą ilością soli i świeżo zmielonym pieprzem. Następnie przykryć go, wstawić do lodówki i trzymać tam do momentu rozpoczęcia szykowania  obiadu. Dzięki temu mięso będzie po upieczeniu naprawdę przepyszne. Rozgrzać piekarnik do temp. 190 st. C. Zagotować duży garnek osolonej wody. Pokroić ziemniaki na kawałki wielkości piłeczki golfowej, włożyć do wody z całą cytryną i ząbkami czosnku i gotować przez 12 minut. Odcedzić i odparować przez 1 minutę (dzięki temu ziemniaki będą bardziej chrupiące), następnie wyjąć cytrynę i czosnek. Podrzucać gorące ziemniaki w garnku - to też sprawi, że po upieczeniu będą chrupkie.Jeszcze gorącą cytrynę delikatnie nakłuć ok. 10 razy. Wyjąć z lodówki kurczaka, położyć na papierze do pieczenia i całego natrzeć oliwą. Nafaszerować  go ząbkami czosnku, cytryną w całości i tymiankiem, umieścić na blasze i piec w rozgrzanym piekarniku przez 45 minut. Przenieść kurczaka na półmisek. W wytopionym tłuszczu, który został na blasze, obtoczyć ziemniaki z listkami rozmarynu. Potrząsnąć, obłóż nim pierś kurczaka i piec kolejne 45 minut albo do chwili, kiedy mięso będzie miękkie, a ziemniaki się zarumienią. Kurczak jest gotowy, jeśli mięso z łatwością odchodzi od kości a sos, który puści jest klarowny.Smacznego:) 