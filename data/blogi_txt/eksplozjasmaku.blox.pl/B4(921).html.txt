Potrzebowałam dania z ryżu a że u Grumków ostatnio pokazał się ciekawy pilaw postanowiłam go spróbować. Nie dałam mięsa do środka bo u mnie miało być z boku więc może to nie jest pilaw ale tak naprawdę to nie chcę się wgłębiać bo jeszcze okaże się, że jest to risotto albo  paella (chociaż nie bo mieszałam i nie było skorupki). Tak czy siak danie jest przepyszne. Marchewka  z cebulą nadały fajnego, lekko słodkiego smaku, wszystko razem ładnie się komponowało. Bardzo nam smakowało.  Składniki:   1/2 kg obranej i pokrojonej w słupki marchewki   1 główka czosnku - można obrać i podzielić na ząbki   4 - 5 posiekanych średnich cebul   ryż   sól   olej.    Na dobrze rozgrzanym oleju podsmażyć   czosnek. Dodać cebule i smażyć 5 - 6 minut. Dodać marchewkę i smażyć aż będzie miękka. Dodać ryż - ok. 3 szklanek. Podlać wodą i gotować aż ryż wchłonie cały płyn i będzie miękki. Smacznego:) 