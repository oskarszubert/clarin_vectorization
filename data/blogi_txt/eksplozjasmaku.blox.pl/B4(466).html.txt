To ciasto jest kompilacją moich ulubionych smaków. Wiśnie namoczone z alkoholu, biszkopt nasączony wiśniową wódką i masa kawowa ale z dodatkiem mleka w proszku czyli nie taka mdła. Całość doskonale się komponuje. Wierzch można polać polewą czekoladową ale ja zrezygnowałam z niej na rzecz mielonej kawy. Pomysł własny Składniki na biszkopt:  3 jajka 3 łyżki cukru 1/2 szklanki mąki pół łyżeczki proszku do pieczenia  Białka ubić z cukrem na sztywną pianę, dodać żółtka, wymieszać. Przesiać mąkę z proszkiem i delikatnie wymieszać. Przełożyć masę na przygotowana tortownicę o śr. 21 cm i wstawić do nagrzanego do 180 stopni piekarnika. Piec ok. 20 min. Pozostałe składniki: 1/2 kostki masła 2 żółtka szklanka mleka w proszku 200 serka homogenizowanego waniliowego 2 łyżki żelatyny 4 łyżki kawy rozpuszczalnej pół szklanki cukru szklanka wódki 2 szklanki wiśni w syropie biszkopty okrągłe  Wiśnie z zalać wódką, odstawić na kilka godzin. Syrop zostanie wykorzystany do nasączenia biszkoptu. Kawę rozpuścić w minimalnej ilości wody, odstawić do wystygnięcia. Miękkie masło utrzeć z cukrem i żółtkami. Dodawać na przemian serek homogenizowany z mlekiem w proszku. Dodać rozpuszczona kawę oraz żelatynę. Wszystko dokładnie wymieszać.  Wiśnie odsączyć, wódkę zmieszać z pozostałym wcześniej syropem i nasączyć biszkopt. Połowę masy wyłożyć na biszkopt. Następnie ułożyć biszkopty maczane w pozostałym alkoholu. Wyłożyć drugą połowę masy, na wierzchu ułożyć wiśnie. Całość można polać polewą czekoladową lub posypać mieloną kawą. Wstawić do lodówki na kilka godzin. Smacznego:) 