Ludzie myślą, że jak się prowadzi bloga  kulinarnego to  pół dnia spędza się w kuchni. Często słyszę, że na takie hobby to trzeba mieć czas. A ja wiem, że to tylko kwestia dobrej organizacji. Trzeba wcześniej pomyśleć, żeby mięso z zamrażarki wyjąć albo po drodze coś kupić. Ja po przyjściu z pracy często mam tylko godzinę na zrobienie obiadu ( z jedzeniem włącznie). Przejrzałam swoje przepisy  i zauważyłam, że większość z nich jest ekspresowa. Dzisiejsze danie, także do takich należy. Specjalnie patrzyłam na zegarek- robiłam je dokładnie 23 minuty. Danie można podać z ryżem ja oczywiście wolałam makaron, użyłam błyskawicznego chińskiego. Przepis pochodzi z książki 1000 klasycznych potraw Kuchnia chińska i jest kolejną propozycją do akcji Z widelcem po Azji.   Składniki:   2 łyżki oleju rzepakowego   2 ząbki czosnku   1 zmielony plaster korzenia imbiru   450 g pokrojonego mięsa z kurczaka   225 g pieczarek 100 g pędów bambusa   1 papryka   250 ml bulionu z kurczaka   2 łyżki wina ryżowego   1 łyżka sosu sojowego   1 łyżka sosu tabasco   2 łyżki mąki kukurydzianej   2 łyżki wody   Rozgrzać olej, dodać czosnek oraz imbir i smażyć tak długo aż czosnek zbrązowieje. Dodać kurczaka i podsmażyć na lekko brązowy kolor.﻿ Dodać pieczarki, pędy bambusa oraz paprykę i podsmażyć. Wlać bulion, wino, sos sojowy, i sos tabasco. Doprowadzić do wrzenia, przykryć i dusić aż kurczak będzie miękki. Zmieszać mąkę kukurydzianą z wodą, dodać do sosu i gotować na wolnym ogniu, aż sos zrobi się klarowny i zgęstnieje.  Smacznego:) 