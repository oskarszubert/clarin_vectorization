Kolejnym daniem z udziałem kurek, który już dawno zaplanowałam był filet kurczaka nadziany pysznym, leśnym  farszem.  Kurki podsmażyłam z cebulą i tak przygotowany farsz włożyłam w środek filetów. Brzegi spięłam wykałaczką. Danie podałam z frytkami, które upiekłam w piekarniku razem z filetem.  Składniki:   4 pojedyńcze filety z kurczaka   40 dag kurek   1 cebula tymianek   szklanka bulionu   pół szklanki białego wina   pół szklanki śmietanki   sól, pieprz   tymianek   Filety umyć i oczyścić, w każdym zrobić nacięcie, tak aby powstała kieszonka. Obrane kurki podsmażyć na łyżce masła razem z cebulą. Dodać wino, bulion i śmietankę i gotować aż sos zgęstnieje a kurki będą al dente. ﻿Tak przygotowanym farszem napełnić każdą kieszonkę i spiąć wykałaczką aby nadzienie nie uciekło. Każdą pierś obsmażyć na tłuszczu  na rumiano i przełożyć do naczynia żaroodpornego. Obficie posypać tymiankiem, solą i pieprzem. Jeśli zostało sosu z kurek można go przełożyć do naczynia. Zapiekać w nagrzanym  do 180 stopni piekarniku około 25 minut. Smacznego:) 