Już kiedyś chyba pisałam, że nie przepadam za zupami owocowymi. Ale jeśli jest w domu ktoś, kto uwielbia "owocówki" to niestety ale jest również obowiązek ugotować w sezonie przynajmniej jedną zupę z każdych owoców. Była już zupa wiśniowa, jagodowa, a teraz przyszła kolej na zupę ze śliwek. Nie jest problemem ugotować taką zupkę, gdyż robi się to ekspresowo. Dla mnie jest to jednak wyzwanie, bo robię to "na oko", nie próbując zupy. Do tej pory, na szczęście mi się to udawało i zupy  bardzo szybko znikały. Zupę ze śliwek z cynamonem zgłaszam do akcji śliwkowej. Składniki:  40 dag śliwek łyżka masła 4 łyżki cukru szczypta cynamonu pół szklanki śmietany  Wypestkowane śliwki podsmażyć na maśle z cukrem i cynamonem, zalać gorącą wodą. Całość gotować 15 minut.Gdy śliwki będą miękkie zestawić z ognia i zmiksować blenderem. Należy uważać, żeby się nie poparzyć.Postawić ponownie na ogniu, dodać śmietanę i zagotować. Podawać z makaronem. Smacznego:) 