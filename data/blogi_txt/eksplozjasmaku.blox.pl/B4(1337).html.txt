Kolejna, wytrawna tarta na moim blogu. Dzisiaj wersja mięsna z pomidorami i pieczarkami. Bardzo polecam bo warto czasami urozmaicić domowe menu.  Pomysł własny Składniki na spód:  200 g mąki 120 g masła 30 ml zimnej wody 2 szczypty soli  Składniki na farsz:  300 g mięsa mielonego 200 g pieczarek 2 średnie pomidory łyżeczka bazylii 1 cebula 1 ząbek czosnku sól, pieprz 10 dag żółtego sera  Masło posiekać z mąką i solą, dodać wodę i zagnieść elastyczne ciasto. Wyłożyć nim wysmarowaną formę do tarty o średnicy 25 cm i wstawić do lodówki. Po dwóch godzinach chłodzenia ciasto nakłuć widelcem i wstawić do nagrzanego do 180 stopni piekarnika. Podpiekać ok. 15 min. Na rozgrzaną patelnię wlać olej, wrzucić posiekaną cebulkę oraz przeciśnięty przez praskę czosnek i chwilę przesmażyć. Dodać mięso mielone, sparzone i obrane ze skórki oraz posiekane pomidory, bazylię, sól, pieprz.Wszystko razem dusić ok. 30 min aż woda wyparuje. Na koniec przyprawić do smaku. W tym czasie na drugiej patelni podsmażyć pokrojone pieczarki. Na podpieczone ciasto wyłożyć mięso, następnie pieczarki. Wstawić tartę do piekarnika i piec około 25-30 min. 5 min. przed końcem posypać wierzch startym żółtym serem i wstawić z powrotem do piekarnika ale tylko do rozpuszczenia sera. Smacznego:) 