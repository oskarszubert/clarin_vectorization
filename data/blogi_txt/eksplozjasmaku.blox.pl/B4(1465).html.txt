Nie przepadam za szpinakiem ale czasami po niego siegam z nadzieją, że mi posmakuje. Kiedy zobaczyłam ten przepis u raindrop postanowiłam, że go zrobię bo lubię zapiekanki. I okazało się, że jej smak przeszedł moje najśmielsze oczekiwania. Tak mi posmakowała, że robiłam ją już kilka razy. Polecam to ja- "niemiłośniczka" szpinaku:)   Składniki:  około 6 dużych ziemniaków  450g szpinaku rozmrożonego i dobrze odsączonego na sitku   około 350 g żółtego sera   400g (duży kubek) gęstej śmietany  4 duże ząbki czosnku  pieprz  sól  łyżeczka masła do posmarowania naczynia żaroodpornego   Ziemniaki ugotować w osolonej wodzie i odstawić  do wystygnięcia. Jeśli mamy mrożony szpinak – rozmrozić i odsączyć na sitku, Naczynie żaroodporne posmarować masłem. Ziemniaki pokroić w plastry. Ser zetrzeć  na tarce. W misce przygotować sos - zmieszać śmietanę z przeciśniętymi przez praskę ząbkami czosnku i połową startego sera. Doprawić solą i pieprzem. Piekarnik nagrzać do 180 stopni C. W naczyniu do zapiekania ułożyć warstwami: ziemniaki, szpinak, sos, ziemniaki, szpinak, sos. Na wierzchu posypać resztą startego sera. Zapiekać  40 minut. 