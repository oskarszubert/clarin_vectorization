Dzisiaj był taki upał, że po przyjściu z pracy, dla ochłody zrobiłam pyszną lemoniadę.  Jest to napój pochodzenia meksykańskiego, przepis znalazłam w książce Podróże kulinarne - Kuchnia meksykańska więc dopisuję go do akcji Grumko. Składniki:   1 szklanka soku z limonki   5 szklanek schłodzonej wody mineralnej   1/4 szklanki grubo pokrojonej, świeżej mięty 1/2 szklanki wody   1/2 szklanki cukru pudru   Z wody i cukru pudru przygotować syrop cukrowy. Wymieszać składniki w małym rondelku. Gotować na małym ogniu, aż cukier się rozpuści. Doprowadzić do wrzenia, następnie zdjąć z ognia, ostudzić i wstawić do lodówki, żeby się chłodził. W dużym dzbanku wymieszać syrop z sokiem z limonki, wodą mineralną i miętą. Podawać natychmiast. Smacznego:) 