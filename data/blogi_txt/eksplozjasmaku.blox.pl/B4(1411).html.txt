Przepis na to danie znalazłam  na blogu Półka z przyprawami. Jest to prawdziwa, mocno chińska potrawa o bardzo aromatycznym smaku. Trzeba uważać, żeby nie przesadzić z przyprawami, chyba, że bardzo lubicie takie mocne wrażenia smakowe. Podane z ryżem smakuje wyśmienicie. Jest to moja propozycja do akcji Z widelcem po Azji.  Składniki:   1 polędwiczka wieprzowa    3 cebulki dymki    2-3cm korzenia imbiru    8-10 ziaren pieprzu     ½ szklanki orzeszków ziemnych    2-4 papryczki chilli     250g ryżu    łyżeczka kurkumy    kilka łyżek oleju    Marynata:   2-3 łyżki ciemnego sosu sojowego    1 łyżka skrobi kukurydzianej Sos:   3 łyżki rosołu    2 łyżki ciemnego sosu sojowego    1 ½ łyżki cukru    1 łyżka octu ryżowego    1 łyżeczka wódki   1 łyżka skrobi kukurydzianej     Polędwicę umyć, osuszyć, oczyścić z błon i tłuszczu, pokroić w cienkie paski. W misce wymieszać składniki marynaty (najlepiej widelcem lub trzepaczką), umieścić w niej mięso i dokładnie połączyć z marynatą. Odstawić na 20 minut. Wstawić wodę na ryż, osolić i ugotować go wg przepisu na opakowaniu. Dymkę pokroić w 1cm kawałki (razem z jasnozieloną częścią). Imbir obrać i zetrzeć na małych oczkach tarki. Papryczki pokroić w 2cm kawałki. Pieprz rozgnieść w moździerzu lub płaską stroną noża. W miseczce wymieszać wszystkie składniki sosu. W woku rozgrzać 2 łyżki oleju i smażyć krótko mięso, aż ustanie się miękkie. Wyjąć mięso i ponownie rozgrzać 2 łyżki oleju w woku. Wrzucić papryczki chilli i smażyć, aż sczernieją. W ten sposób aromatyzujemy olej. Gdy papryczki będą czarne wyjąć je z woka (nie usuwając przy tym oleju) i wrzucić do woka dymkę, imbir, pieprz, mięso i na końcu sos. Smażyć kilka minut, aż sos zgęstnieje, dodać orzeszki i wymieszać. Na drugiej patelni rozgrzać łyżkę oleju, wsypać ugotowany ryż i kurkumę. Dokładnie wymieszać aż wszystkie ziarna ryżu pokryją się przyprawą i nabiorą pięknego żółtego koloru. Smacznego:) 