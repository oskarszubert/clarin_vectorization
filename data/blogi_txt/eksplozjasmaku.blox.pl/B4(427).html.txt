Rzadko piekę kaczkę bo mam uraz z dzieciństwa ale z doświadczenia wiem, że z wiekiem smaki się zmieniają  a także inne okoliczności wpływają na smak dlatego chciałam spróbowac ponownie. Mięso marynowałam całą noc w aromatycznej zalewie, to zawsze podnosi poziom doznań smakowych. Kaczkę piekłam prawie trzy godziny w 180 stopniach od czasu do czasu polewając ją powstającym sosem. Mięso wyszło kruche i soczyste a rozpieczone owoce był tak dobre, że można je było wyjadać same, nawet bez mięsa. Mimo tego, pewnie zbyt często kaczki nie będę piekła bo w czasach dobrobytu, gdy wszystko jest w sklepach i smakuje tak samo chce pozostawić nam coś co będę robić tylko od święta, żeby można było zatęsknić i naprawdę delektować się tym smakiem i chyba tym czymś będzie właśnie kaczka. A następnym razem przyrządzę ją z pomarańczami.  Przepis na dzisiejszą kaczkę pochodzi z Kuchni Staropolskiej i jest moja pierwszą propozycją do akcji Gotujemy po polsku, zorganizowanej pod patronatem serwisu  Z pierwszego tłoczenia. Składniki:  1 kaczka 6 kwaśnych jabłek 20 dag suszonych śliwek olej słonecznikowy 4 łyżeczki soku z cytryny sól pieprz majeranek  Kaczkę umyć, polać olejem wymieszanym z sokiem z cytryny,   natrzeć przyprawami z zewnątrz i wewnątrz. Pozostawić na noc w lodówce.  Do środka kaczki włożyć śliwki. Jabłka obrać, podzielić na ćwiartki, wydrążyć, posypać majerankiem. Część jabłek umieścić w kaczce, drugą częścią obłożyć kaczkę. Wstawić do nagrzanego piekarnika i piec do 3 godzin. Smacznego:) 