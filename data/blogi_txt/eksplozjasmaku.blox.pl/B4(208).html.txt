Ślinka toczyła mi się na samą myśl o tym cieście a kiedy je zrobiłam zniknęło bardzo szybko. Kruchy, delikatny spód łączy się perfekcyjnie z jagodowym musem i bitą śmietaną a kropką nad i jest tarta czekolada. Mus można przygotować z dowolnych owoców, ja wybrałam jagody bo mam zamrożony całkiem spory zapas. Składniki na kruche ciasto:  2,5 szklanki mąki pszennej 250 g masła lub margaryny, zimnego 2 łyżeczki proszku do pieczenia 3 łyżki cukru pudru 5 żółtek  Składniki na mus jagodowy:   50 dag jagód   3 łyżki wody   4 łyżki cukru   2 łyżki żelatyny ﻿Składniki na bitą śmietanę:   350 ml śmietanki 30%   4 łyżki cukru pudru   1 starta czekolada﻿   Masło pokroić w kostkę, szybko zagnieść z pozostałymi składnikami ciasta. Standardową, prostokątną blachę wysmarować masłem, wyłożyć papierem do pieczenia . Wyłożyć ciasto do formy i piec na złoty kolor w temperaturze 190ºC przez około 35 minut. Odstawić do całkowitego wystudzenia. Owoce włożyć do garnka, podlać wodą, dodać cukier i gotować około 10 minut. Owoce powinny być miękkie ale nie całkowicie rozgotowane. Zestawić z ognia i do jeszcze gorącego musu dodać żelatynę. Wymieszać dokładnie i odstawić do wystygnięcia. Schłodzoną  śmietanę ubić na sztywno z cukrem pudrem. Na kruche ciasto wyłożyć mus, następnie bitą śmietanę. Całość wyrównać a wierzch posypać tartą czekoladą. Przed podaniem dokładnie schłodzić. Smacznego:) 