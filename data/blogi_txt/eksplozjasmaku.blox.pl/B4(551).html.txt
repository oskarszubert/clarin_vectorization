Dostałam kobiałkę malin i nie chciałam, żeby się zmarnowały więc zrobiłam to ciasto. Porządnie czekoladowe, z budyniem i pachnące malinami smakowało wspaniale. Ciasto robi się szybko, trzeba tylko wcześniej ugotować budyń. Bardzo polecam:)  Składniki na ciasto:   kostka margaryny   40 dag mąki   łyżeczka proszku do pieczenia   3 łyżki kakao   1 łyżka ekstraktu waniliowego   2-3 jajka (zależy od wielkości)   3 łyżki cukru   2 budynie czekoladowe   3/4 l mleka﻿   2 szklanki malin﻿   Foremkę o wyiarach 20/20 cm wysmarować masłem. Margarynę połączyć z mąką﻿, cukrem i kakako aż się utworzy kruszonka. Dodać jajka, ekstrakt waniliowy i zagnieść ciasto aż utworzy się kula. Ciasto podzielić na dwie części. Jedną wyłożyć foremkę, a pozostałą włożyć do lodówki na 30 minut. Budyń ugotować według przepisu na opakowaniu. Wystudzić. Zimny budyń wyłożyć na kruche ciasto, obłożyć malinami. Zetrzeć na tarce drugą część ciasta. Wstawić do nagrzanego do 180 stopni piekarnika i piec około 45-50 min. Po wystudzeniu posypać cukrem pudrem. Smacznego:) 