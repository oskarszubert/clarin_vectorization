Na szczególną okazję jaką może być Nowy Rok polecam przepyszny torcik kawowy. Istotą tego ciasta jest delikatna masa z serka mascarpone połączona ze słodką śmietanką i rozpuszczoną kawą. Biszkopt nasączyłam nalewką kawową a cały torcik obsypałam krokantem ale można też użyć płatków migdałowych. Ciasto jest delikatne, nie zapychające i nie da się skończyć na jednym kawałku.  Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia    Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 3 części. Składniki na nasącz:   pół szklanki nalewki kawowej   pół szklanki wody﻿   2 łyżeczki cukru Wszystkie składniki wymieszać. Można też biszkopty nasączyć samą kawą.﻿ Składniki na masę:  500 g serka mascarpone 250 ml śmietany kremówki 4  łyżki nalewki kawowej 2 łyżeczki kawy rozpuszczonej w minimalnej ilości wody 4 łyżki cukru pudru  Ubić serek z cukrem, powoli dodawać schłodzoną śmietankę oraz kawę. Ubijać do momentu aż masa będzie jednolita. Nie może być zbyt rzadka dlatego sugerowałabym stopniowe dodawanie śmietanki. Tak przygotowaną masą smarować nasączone biszkopty i składać w tort. Posmarować masą także boki i wierzch i  posypać dowolna posypką. Smacznego:) 