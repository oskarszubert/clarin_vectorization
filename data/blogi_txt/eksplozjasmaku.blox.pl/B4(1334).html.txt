Smakiem jesieni obok jabłek, gruszek i śliwek są także orzechy. Na ten przepis zwróciłam uwagę już dawno ale czekałam na pierwszy dzień złotej, poskiej jesieni. Ciasto jest bardzo proste i  wspaniale smakuje. Zrobiłam bez sosu bo dla mnie było i tak wystarczająco słodkie ale z sosem jest na pewno jeszcze lepsze.  Źródło Składniki:  250 g mąki pszennej 25g drobnego cukru 175 g zimnego masła 1 jajko 150 g gorzkiej czekolady 150 g orzechów laskowych 170 g cukru pudru 2 żółtka  Składniki na sos: 3 łyżki cukru pudru 3 łyżki kakao 3 łyżki mleka 2 łyżki masła Mąkę z cukrem, odrobiną soli i masłem dobrze rozetrzeć dodać jajko, wyrobić. Uformować kulę, zawinąć w folię, odstawić do lodówki na 30 minut. Czekoladę i orzechy pokroić na drobne kawałki, dodać cukier i żółtka, wszystko dobrze połączyć. Formę do tart wysmarowaną tłuszczem, wyłożyć połową ciasta rozwałkowanego na 1/2 cm, następnie przełożyć farsz czekoladowo- orzechowy, dobrze wyrównać. Drugą połową ciasta przykryć wierzch farszu, dobrze dociskając do krawędzi. Nakłuć środek ciasta. Piec w nagrzanym piekarniku, w temp. 180 st. C, przez 30 minut, do uzyskania złotego koloru. Po upieczeniu i wystudzeniu, ciasto pokroić w kostkę, posypać cukrem pudrem,  polać sosem czekoladowym /wszystkie składniki podgrzać , do rozpuszczenia cukru/ i słodką śmietanką. Smacznego:) 