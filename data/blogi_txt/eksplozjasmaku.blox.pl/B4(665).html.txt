Zapraszam dzisiaj na pyszne lody miętowe z kawałkami czekolady. Ciekawy kolor i orzeżwiająca świeżość mięty to argumenty za tym , żeby je zrobić. Jest to moja propozycja do akcji lodowej. Bardzo polecam ten przepis, który znalazłam tutaj.  Składniki: 1 śmietana kremówka (30-36%, około 300ml)   1 mleko skondensowane słodzone (ok. 400g)   150ml mleka   2 łyżki ekstraktu z mięty (lub kropli miętowych, tutaj ilość według uznania)   1 łyżka wódki   zielony barwnik (niekoniecznie!) 100g gorzkiej czekolady     Kremówkę zmiksować z mlekiem i mlekiem skondensowanym. Dodać wódkę, ekstrakt i barwnik. Zmiksować ponownie. Włożyć do lodówki na co najmniej 1h. Przelać do maszyny do lodów i następnie postępować według jej instrukcji. Po zrobieniu lodów wymieszać z bardzo drobno pokrojoną czekoladą. Trzymać w zamrażarce. Smacznego:) 