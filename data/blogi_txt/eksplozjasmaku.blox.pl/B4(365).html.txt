Bardzo lubię gruszki. Najbardziej, te soczyste, z których sok wycieka i spływa między palcami ale nie przedojrzałe w środku. Aby w środku zimy mieć choć odrobine lata, zrobiłam te oto gruszki w syropie. Moim zdaniem, najlepszy sposób na przetrzymanie tego owocu. Przepis znalazłam na tej stronie. Przepis zgłaszam do akcji Spiżarnia-owoce, warzywa.  Gruszki obrać wydrążyć gniazda nasienne. Wcześniej należy rozmieszać wodę z kwaskiem cytrynowym i do tego roztworu wrzucać obrane gruszki, aby nie ściemniały. Gruszki układać w słoikach i zalać zalewą. Składniki zalewy:   1 l wody   0,5 kg cukru   Zagotować wodę z cukrem i wlewać do słoików. Do każdego słoika dodatkowo dołożyć pół łyżeczki kwasku cytrynowego, oraz goździki i odrobinę cynamonu, jeśli ktoś lubi. Pasteryzować około 20 minut uważając, aby nie rozgotować gruszek. Smacznego:) 