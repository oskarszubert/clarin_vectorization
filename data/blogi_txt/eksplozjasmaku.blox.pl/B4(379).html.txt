Dzisiaj w ramach akcji Gotujemy po polsku prowadzonej pod patronatem serwisu Z pierwszego tłoczenia polecam danie kuchni podhalańskiej. Te łatwe i szybkie kluski początkowo były robione z surowych, tartych ziemniaków  z dodatkiem takiej ilości mąki jaka weszła w ciasto ale dzisiaj, z braku czasu robi się je z ziemniaków ugotowanych i takie jadłam w górach. Kluski doskonale pasują do gulaszu z surówką ale można je również  podać zwyczajnie okraszone np. skwareczkami. Polskie hałuski to słowackie haluszki, tyrolskie spatzle a nawet przypominają włoskie gnocci.   Składniki:   3-4 ziemniaki   ﻿szklanka mąki 1 jajko   sól   Ziemniaki zetrzeć na tarce.﻿ Odlać wodę, i dodać jajko, mąkę oraz sól. Wyrobić dokładnie ciasto. Kluski wrzucać na gotującą się wodę. Można je rwać palcami ale jest to bardzo trudne polecam więc łyżkę. Od momentu wypłynięcia klusków gotować 15 minut, w zależności od wielkości klusków. Smacznego:) 