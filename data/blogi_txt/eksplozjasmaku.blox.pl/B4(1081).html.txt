Przed świętami chciałam jeszcze wypróbować przepis Majanki na marynowanego dorsza. Chciałam sprawdzić jak smakuje taka rybka i czy nadaje się na świąteczny stół. Otóż nadaje się i to jak! Jako przystawka jest genialna, bardzo polecam.  Składniki:  1 kg filetów z dorsza  8 małych cebul gorczyca ziele angielskie liść laurowy 8 szklanek wody 1 szklanka octu 6 łyżek cukru 1 łyżka soli olej do smażenia ryby    Rybę obtoczyć w mące i usmażyć na głębokim rozgrzanym tłuszczu. Wodę zagotować z octem, solą, cukrem, gorczycą, zielem angielskim, liściem laurowym. Cebulę pokroić w piórka. Wrzucić do wrzącej wody i zagotować. Ostudzić. Zalewę odcedzić od cebuli i przypraw, które pozostawić w miseczce (będą potrzebne). W naczyniu układać część ryb, na to część przypraw z cebulą i zalać 1 częścią wody. Czynności powtarzać. Wstawić do lodówki. Smacznego :) 