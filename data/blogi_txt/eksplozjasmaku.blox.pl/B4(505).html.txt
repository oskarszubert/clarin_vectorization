Mam w planach pewne ciasto i potrzebowałam do niego cytrynowego dżemu. Przeglądając Internet nie znalazłam takiego, który by mi pasował ale za to natknęłam się na  pyszną konfiturę do herbaty. Jest trochę czasochłonna ale tak smakuje, że warto ją przygotować. Z herbata już wypróbowałam a teraz mam nadzieję, że i do mojego ciasta się nada.  Źródło Składniki:  1 kg cytryn 1 kg cukru (lub ciut więcej, w zależności od cytryn) 1 litr wody Cytryny porządnie umyć,, najlepiej wyszorować je szczoteczką, włożyć  go garnka i zalać wodą. Odstawić  na 24 godziny. Następnego dnia zmienić wodę i gotować całe cytryny 30 minut. Odcedzić, zalać nową wodą i znów odstawić na 24 godz. Odcedzić i pokroić w kosteczkę, usuwając pestki. Z  wody i cukru ugotować syrop. Wrzucić pokrojone cytryny i gotować na małym ogniu, aż staną się przezroczyste i mięciutkie. Dosyć często trzeba mieszać je drewnianą łyżką, bo mogą się przypalić. Słoiczki wyparzyć i przełożyć do nich konfiturę, odstawić do góry dnem. Smacznego:) 