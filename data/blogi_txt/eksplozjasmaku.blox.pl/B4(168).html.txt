Mam dzisiaj do zaproponowania bardzo dobre ciasto. Dobre bo czekoladowe, z dowolnymi owocami lub bakaliami a najlepsze w nim jest to, że w ogóle się nie zsycha. W domu się o tym nie przekonałam bo zniknęło bardzo szybko, ale kawałek, który wzięłam do pracy, przyłożyłam papierami i tak sobie leżał kilka dni. Byłam pewna, że choć zawinięte w papier będzie do wyrzucenia tymczasem okazało się, że smakuje prawie tak samo jak 5 dni wcześniej. Ciasto posypałam złotem w proszku ale polecam polewę czekoladową, mam wrażenie, że będzie się lepiej nadawała. Źródło Składniki:  1 szklanka mąki pszennej 3/4 szklanki cukru 6 jajek 200 g masła 200 g gorzkiej czekolady 1 łyżeczka proszku do pieczenia szklanka żurawiny (dałam mrożoną, można dać suszoną lub inne bakalie)  Masło z czekoladą rozpuścić na parze, odstawić do wystygnięcia. Jajka ubić z cukrem do białości. Nadal miksując dodawać mąkę wymieszaną z proszkiem do pieczenia, czekoladę, na końcu dodałam żurawinę (bez rozmrażania). Formę keksową wysmarować masłem i wysypać kaszą manną. Przełożyć ciasto i wstawić do nagrzanego do 180 stopni  piekarnika na ok. 40 min. Piec do suchego patyczka. Po przestygnięciu polać polewą lub posypać dowolna posypką. Smacznego:) 