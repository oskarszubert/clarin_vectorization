Dzisiaj polecam koktajl, którego słodycz wystarczy na długi czas. Odważyłam się go zrobić raz  i od tamtej pory często do niego wracam bo jest smaczny i orginalny. Z powodzeniem może zastąpić deser, kiedy ochota na słodycze jest bardzo silna. Jest to moja propozycja do akcji Napoje i drinki na lato. Składniki:  60 ml soku ananasowego 1 tabliczka białej czekolady (dałam połowę) 60 ml rumu 80 ml likieru kokosowego  Wlać sok ananasowy do rondelka i doprowadzić do wrzenia. Zdjąć z ognia, dodać połamaną na kawałki czekoladę i mieszać, aż do uzyskania gładkiej konsystencji. Następnie dolać rum oraz likier kokosowy. Przed podaniem schłodzić i dodać pokruszony lód. Na zdrowie:) 