Na przednówku trzeba dostarczać organizmowi wielu potrzebnych witamin. U mnie idzie to w parze z opróżnianiem lodówki z mrożonek. Taki koktajl jest zdrowy i smaczny, gdyż truskawki są źródłem witaminy C i flawonoidów a żurawina ma właściwości lecznicze, szczególnie dobrze wpływa na układ pokarmowy oraz nerki. Żeby było jeszcze zdrowiej osłodziłam go miodem, który ma właściwości bakteriobójcze. Wydaje mi się, że to właśnie miód spowodował rozwarstwienie   w moim koktajlu , jednak wystarczyło zamieszać i wszystko wróciło do normy. Do pysznej normy:) Składniki:  szklanka truskawek pół szklanki żurawiny 4 łyżki miodu ok. 500 ml przegotowanej wody  Rozpuścić miód w wodzie. Truskawki i żurawinę rozmrozić i dokładnie zmiksować. Dodać wodę z miodem i dokładnie wymieszać. Można podawać schłodzony ale w temperaturze pokojowej też jest bardzo smaczny, Trzeba tylko zamieszać przed  wypiciem. Smacznego:) 