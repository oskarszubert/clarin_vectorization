Do tej pory płatki owsiane kojarzyły mi się z owsianką, której tak naprawdę nigdy nie jadłam. Okazuje się jednak, że można je wykorzystać do tak pysznej przekąski jaką są batoniki i to własnej roboty. Przepis znalazłam w październikowym numerze Mojego Gotowania. Batoniki zgłaszam do akcji Halloween. Składniki:)   2 szklanki płatków owsianych  1/2 szklanki pestek słonecznika  1/2 szklanki pestek dyni  1/3 szklanki ziaren sezamu  1/2 szklanki suszonej żurawiny lub rodzynek  łyżka masła 1/2 szklanki płynnego miodu Płatki zrumienić na suchej patelni. Pestki słonecznika, dyni oraz sezam uprażyć na suchej patelni, wymieszać z płatkami, żurawiną i rozpuszczonym masłem. Przełożyć do rondla z podgrzanym miodem, dokładnie wymieszać. Prostokątną płaską formę wyłożyć papierem do pieczenia, ułożyć na nim przygotowaną masę na grubość ok. 2 cm. Wierzch wyrównać szerokim nożem. Pokroić na porcje, gdy jest jeszcze ciepła ( po wystudzeniu będzie na zbyt twarda). 