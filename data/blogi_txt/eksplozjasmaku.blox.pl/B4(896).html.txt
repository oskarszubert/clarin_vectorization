Kolejny piernik jaki chcę Wam zaproponować pochodzi z Torunia. W orginalnym przepisie były ogromne ilości składników więc zredukowałam je do wymiarów tradycyjnej keksówki. W smaku piernik jest bardzo dobry choć struktura ciasta jest bardziej zwięzła niż w pulchnym no i występują tu bakalie ale to akurat jest wielka zaleta:)  Źródło: Kuchnia polska, dania na każdą okazję Składniki:  250 g mąki żytniej 250 g mąki pszennej 6 jajek 200 g miodu 200 g masła 1 łyżeczka sody oczyszczonej 1 łyżeczka proszku do pieczenia 100 g cukru 100 g kandyzowanej skórki pomarańczy 100 g suszonej śliwki  Masło utrzeć z cukrem do białości dodając stopniowo żółtka  a następnie miód. Białka ubić na sztywno. Miód podgrzać w garnku, wystudzić.  Do masy maślano-miodowej dodać bakalie, oba rodzaje mąki, proszek, sodę, przyprawę do piernika. Wymieszać i dodać pianę z białek. Ciasto delikatnie wymieszać i przełożyć do formy wysmarowanej masłem i wysypanej mąką. Wstawić do nagrzanego do 180 stopni piekarnika i piec aż włożony patyczek będzie suchy. Smacznego:) 