Dzisiaj proponuję kolejny przepis z kuchni chińskiej. Wizualnie podobny do poprzednich, które pokazywałam ale smakowo jednak trochę inny a to głównie zasługa pieczarek i kapusty. Użyłam makaronu błyskawicznego a więc krótki czas przygotowania skróciłam sobie jeszcze bardziej. Przepis pochodzi z  książki Katarzyny Pospieszyńskiej Kuchnia chińska i jest to moja kolejna propozycja do akcji  Z widelcem po Azji.  Składniki:   20 dkg makaronu   20 dkg mięsa z piersi kurczaka ﻿    pół szklanki porów pokrojonych na paseczki   szklanka pieczarek pokrojonych na plasterki   szklanka cienko poszatkowanej kapusty   pół szklanki cebuli pokrojonej w piórka   3 łyżki rosołu z kury lub wody   pół szklanki oleju   1/2 łyżeczki soli   2 łyżki sosu sojowego    szczypta pieprzu   1 łyżka wódki wyborowej   pół łyżeczki mąki ziemniaczanej   białko z małego jajka   1/2 łyżeczki soli   1 łyżka oleju   Składniki marynaty wymieszać, odstawić. Mięso pokroić na cienkie paski, wymieszać z marynatą, odstawić na pół godziny. Makaron ugotować, wypłukać kilka razy w zimnej wodzie, dokładnie osączyć, wymieszać z łyżką oleju, odstawić.Cztery łyżki oleju mocno rozgrzać na woku na średnim ogniu. Włożyć mięso, stale mieszając smażyć 3 minuty, wybrać łyżką cedzakową, osączyć, odstawić.Wlać na patelnię łyżkę oleju, rozgrzać przez pół minuty na ostrym ogniu. Dodać do gorącego oleju por, kapustę, pieczarki i cebulę i stale mieszając smażyć 3 minuty. Smacznego:) 