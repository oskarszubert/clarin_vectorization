Zawsze myślałam, że zielone i niebieskie jedzenie nie jest zbyt apetyczne. Jednak chyba nie dla każdego, bo ten deser zniknął błyskawicznie i podobno był bardzo dobry. Ja, co prawda nawet go nie spróbowałam, wystarczyła mi opinia tych co jedli. A, że przygotowałam go z myślą o akcji Pinkake, musiał być zielony. Składniki:   500 ml śmietanki kremówki   3 łyżki cukru pudru kieliszek likieru miętowego   1 pomarańcza   Pomarańczę obrać ze skórki. Śmietanę ubić z cukrem na sztywno. Pod koniec ubijania dodać likier miętowy. Na dnie szklanek lub pucharków ułożyć po kilka cząstek pomarańczy, przełożyć zieloną bitą śmietaną, na wierzchu ułożyć kilka cząstek pomarańczy. Udekorować dowolnie. Smacznego:) 