Jak już kilka razy pisałam, że  uwielbiam chleby z dodatkiam ziaren dlatego nie mogłam obojętnie przejść obok propozycji Joli, gospodyni 115 edycji Weekendowej Piekarni. Jola zaproponowała aż trzy chleby i wszystkie trzy mi się podobają ale niestety dwa pozostałe będą musiały sobie troszkę poczekać. Chleb z chrupiącą skórką jest bardzo prosty w wykonaniu, podobne chleby piekłam już kilkakrotnie i zawsze były pyszne. Wierzch moich chlebków posypałam ziarnami dyni a w środku są również ziarna słonecznika, sezamu, dyni i oczywiście moje ulubione siemię lniane.   Składniki na dwie długie keksówki o długości ok. 35 cm:    40 g świeżych drożdży   900 ml ciepłej wody    900 g mąki pszennej    1 szklanka dowolnych otrąb lub 3/4 szklanki mąki razowej    1 szklanka dowolnych ziaren (słonecznik, dynia, siemię lniane, sezam)   2 łyżki soli   2 łyżki cukru    Drożdże dokładnie rozpuścić w wodzie. W dużej misce wymieszać wszystkie suche składniki. Zrobić dołek, wlać wodę z drożdżami. Odstawić na 15 minut, po czym wszystko dokładnie wymieszać łyżką. Odstawić na 15 minut do wyrośnięcia w ciepłe miejsce. Ciasto będzie dość luźne, ale takie ma być. Przełożyć do wysmarowanych margaryną i wysypanych mąką keksówek (ciasta nie powinno być więcej niż 2/3 wysokości foremki). Odstawić na 15 minut do wyrośnięcia. Wstawić do piekarnika nagrzanego do 180 stopni i piec ok 1 godz. Dobrze upieczony chleb powinien sam wypadać z foremki. Studzić na kratce. Smacznego:) 