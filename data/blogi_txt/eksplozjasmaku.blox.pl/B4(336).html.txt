Przeglądając wcześniejsze propozycje Weekendowej Piekarni znalazłam przepis na focaccię z oliwkami i rozmarynem. Pyszne zdjęcia i perspektywa użycia rozmarynu, który bardzo lubię skusiły mnie, żeby ją upiec. I cieszę się, że uległam pokusie bo to naprawdę smaczne pieczywo. Mięciutkie, pulchne i aromatyczne. Świetnie zastąpiło kanapkę do pracy.  Składniki:   15g świeżych drożdży   1 łyżeczka cukru   1 filiżanka ciepłej wody (200ml) 3 1/4 filiżanki mąki pszennej    1 łyżeczka drobnej soli   3 łyżki oliwy z oliwek extra vergine   oliwki zielone lub czarne rozmaryn   oliwa do posmarowania   Rozdrobnić drożdże, rozpuścić w wodzie, dodać cukier i poczekać aż lekko zaczną się pienić. Do miski wsypać mąkę, dodać drożdże i resztę składników. Wyrobić ciasto ręcznie ok. 7-10 minut. Uformować kulę, lekko naoliwić, włożyć do miski i przykryć. Pozostawić w cieple do wyrośnięcia na 2,5 godziny. W międzyczasie 2 razy odgazować i złożyć. Wyjąć ciasto na blat, krótko wyrobić i rozciągnąć na placek o grubości 2 cm.Obsypać mąką i odstawić do wyrośnięcia. Po 1/2 godz palcami zrobić wgłębienia, posmarować oliwą, w dziurki wsypać tymianek i włożyć oliwki. Jak podrośnie wstawić do nagrzanego pieca do 200stC, na ok.20 min. Smacznego:) 