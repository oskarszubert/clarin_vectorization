Długi weekend trwa więc można sobie pozwolić na bardziej wyszukane śniadanie niż na codzień, kiedy to zwykle nie mam czasu, żeby coś zjeść przed pracą. Dzisiaj zrobiłam pyszne tosty, które zobaczyłam u  Mirabelki tak jak się spodziewałam były pyszne. Mięciutki chleb w chrupiącej panierce i ciągnący się ser  - to coś co ja uwielbiam. I bardzo polecam:) Składniki:   4 kromki pieczywa tostowego,   2 plastry mozzarelli,   1 małe jajko,   2 łyżki mleka,   3 łyżki bułki tartej,   oliwa lub sklarowane masło do smażenia   Z kromek chleba wyciąć kółka za pomocą dużej szklanki. Pomiędzy dwoma krążkami pieczywa umieścić plaster mozzarelli, jego średnica powinna być mniejsza niż średnica chlebowych krążków.Jajko roztrzepać razem z mlekiem na talerzu, na drugi talerz wysypać bułkę. Tosty namoczyć w jajku, dokładnie zlepiając ze sobą brzegi, następnie obtoczyć w bułce. Smażyć z obu stron na złoty kolor.Smacznego:) 