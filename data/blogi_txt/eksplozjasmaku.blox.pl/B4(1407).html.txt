Dawno nie robiłam niczego drożdżowego a że sezon truskawkowy trwa pomyślałam sobie, ze warto to połączyć i tak powstał wieniec z truskawkami. Dla urozmaicenia dodałam kruszonkę. A dzisiaj pomyślałam sobie jak fajnie jest wrócić z pracy i zjeść sobie taki kawałek wieńca pachnącego truskawkami z pyszną kruszonką.  Składniki:   500 g mąki pszennej   20 g świeżych drożdży    3 żółtka   60 g drobnego cukru   60 g miękkiego masła 2 łyżki ekstraktu waniliowego   200 ml mleka   szczypta soli truskawki   W 1/3 szklanki mleka rozpuścić drożdże z łyżeczką cukru. Odstawić na 15-30 minut. Dodać pozostałe składniki i wyrabiać tak długo, aż ciasto zacznie odstawać od ręki. Zostawić do wyrośnięcia na godzinę. Przełożyć do wysmarowanej masłem i wysypanej mąką formy wieńcowej. Ponownie odstawić na 30 minut.Na wierzchu  ułożyć truskawki Posypać kruszonką.Składniki na kruszonkę :   200 g mąki   100 g cukru   100 g zimnego masła szczypta soli    Składniki kruszonki rozetrzeć w misce  łyżką. Posypać ciasto.Wstawić do piekarnika nagrzanego do 180 st C i piec 40-60 minut.  Smacznego:) 