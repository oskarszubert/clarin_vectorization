Ferie powoli zbliżają się ku końcowi więc dzisiaj pozwoliłam sobie na luksus picia kawy  w troszkę bardziej pracochłonnej i ulepszonej wersji niż w tygodniu pracującym, kiedy to nie miałabym czasu na takie przygotowanie. Kawa jest bardzo dobra, mocno czekoladowa z nutą imbiru i pomarańczy. Właściwie nie wiem czy jest to jeszcze kawa, może bardziej napój ale przepis znalazłam na stronie producenta kawy więc  myślę, że żaden miłośnik mocnej, czarnej, prawdziwej kawy, nie będzie miał mi tego za złe:)  Składniki na 2 porcje:   150 ml tabliczki gorzkiej czekolady   150 ml mleka   starta skórka z połowy pomarańczy   pół płaskiej łyżeczki startego imbiru   2 espresso Wrzucić czekoladę do rondelka, wlać mleko, dodać skórkę z pomarańczy i imbir. Wszystko podgrzać aż do rozpuszczenia się czekolady - następnie wlać gorącą kawę. Na koniec wszystko przecedzić przez sito i wlać do filiżanki. Smacznego:) 