Jeśli chcecie zrobić wrażenie na gościach przygotujcie mięso marynowane w wódce. Polędwiczka słodka to ta wspaniała część wieprzowiny, którą łatwo przygotować  i zawsze każdemu smakuje. Jabłka są może jesiennym dodatkiem ale znakomicie pasuja do żubrówki a przecież ja nie mogłam się doczekać, żeby wypróbować ten przepis.  Źródło Składniki:   3 średnie polędwiczki wieprzowe   oliwa   sól i pieprz   Marynata:  ½ szklanki Żubrówki (lub Calvadosu) 2 łyżeczki sosu Worcestershire ¼ szklanki oliwy 2 łyżeczki ziaren czarnego pieprzu 1 cebula, obrana i pokrojona na ćwiartki 2 ząbki czosnku, obrane i przeciśnięte  Sos jabłkowy:   2  łyżki oliwy   1 mała cebula   2 jabłka   2 łyżki Żubrówki   1 mała papryczka chilli (lub ½ łyżeczki pieprzu cayenne)   2-4 łyżki soku z cytryny    szczypta soli   Wymieszać składniki marynaty. Polędwiczki umyć, osuszyć papierowym ręcznikiem, odciąć końcówki (najgrubszą i najcieńszą część – odłożyć do przygotowania innego dania) i oprószyć solą. Mięso włożyć do marynaty, szczelnie przykryć i trzymać w lodówce 3-12 godzin. Przygotować sos jabłkowy. W rondlu rozgrzać 2 łyżki oliwy, dodać posiekaną cebulę i smażyć na wolnym ogniu aż będzie miękka i szklista. Dodać obrane i pokrojone w kostkę jabłka, szczyptę soli , papryczkę chilli, 2 łyżki Żubrówki oraz 2 łyżki soku z cytryny. Przykryć i dusić na wolnym ogniu około 20-30 minut do czasu aż jabłka się rozgotują.  Całość zmiksować, przetrzeć przez sito i doprawić do smaku solą oraz sokiem z cytryny.Polędwiczki wyjąć z marynaty, usunąć przyprawy i osuszyć. Na patelni rozgrzać 2-3 łyżki oliwy i przyrumienić mięso ze wszystkich stron. Zawinąć w folię aluminiową i wstawić do piekarnika nagrzanego do 170 stopni na 10 minut. Polędwiczki podawać z sosem jabłkowym i  młodą marchewką ugotowaną na parze lub ulubioną sałatką. Smacznego  :) 