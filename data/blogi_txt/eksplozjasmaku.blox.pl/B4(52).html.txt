Inspiracją do tego lekkiego deseru był przepis znaleziony w czerwcowym numerze Mojego gotowania. Jest to właściwie napój, łatwy i szybki a efekt  w swojej prostocie powalający. W ostatniej chwili natchnęło mnie że z truskawkami  powinna dobrze komponować się wanilia więc wykorzystałam ekstrakt waniliowy, który od kilku miesięcy dojrzewa sobie w szafce. I był to strzał w dziesiątkę. Bez wanilii bowl jest smaczny ale z wanilią rewelacyjny. Jest to moja propozycja do akcji afrodyzjakowej oraz Napoje i drinki na lato.  Składniki ( na 2 porcje):   20 dag truskawek   2 łyżeczki z soku limonki   4 łyżeczki cukru   4 łyżki ekstraktu z wanilii   100 ml wódki   szklanka drobno pokruszonego lodu  listki mięty lub melissy    Truskawki umyć, obrać i zmiksować z sokiem z limonki i cukrem. Do dużego kielicha wrzucić pokruszony lód, wlać wódkę, ekstrakt waniliowy i mus truskawkowy. Wymieszać. Podawać z listkami mięty. Smacznego:) 