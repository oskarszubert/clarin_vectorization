Drożdżowe ciasto robię często więc chętnie skorzystałam  z propozycji Carmeliny, gospodyni wrześniowej edycji Weekendowej Cukierni,  na placek bawarski tym bardziej że jest ze śliwkami i mogę go również dołączyć do akcji śliwkowej. U mnie ciasto wystąpiło  z płatkami migdałowymi. Polecam na jesienne dni. Składniki:      20 g świeżych drożdży    200 ml letniego mleka 400 g mąki    szczypta soli    1 jajko    100 g cukru + 1 łyżka 75 g roztopionego masła    1,25 kg węgierek     50 g posiekanych migdałów (u mnie płatki migdałowe)     1/2 łyżeczki cynamonu Drożdże rozrobić z mlekiem i 1 łyżką cukru i odstawić na 15 min, by zaczyn zaczął pracować. Połowę mąki, sól, jajo i 75 g cukru wymieszać z rozczynem drożdżowym i roztopionym masłem. Wyrobić ciasto, dodając stopniowo pozostałą mąkę. (Ciasto powinno odchodzić od brzegów miski; jeżeli się klei, należy dosypać trochę więcej mąki).Pozostawić ciasto pod przykryciem przez 30 min do wyrośnięcia.Węgierki umyć, osuszyć, wypestkować i przekroić na ćwiartki. Ciasto energicznie zagnieść, by je odpowietrzyć, a następnie rozwałkować.Standardową blachę posmarować masłem i rozłożyć na niej równomiernie rozwałkowane ciasto. Na cieście ułożyć śliwki, posypać migdałami.Pierkarnik nagrzać do temperatury 220 st. C. Piec ciasto na dolnym poziomie piekarnika przez 30 min. Pozostały cukier wymieszać z cynamonem i posypać nim jeszcze ciepłe, upieczone ciasto.     Smacznego:) 