Dawno nie jadłam makaronu a, że cukinia najbardziej pasuje mi właśnie do niego z przyjemnością zabrałam się za ten przepis. Pomysł pochodzi z broszurki dołączonej do Kuchni "Pomysły na dania z młodymi warzywami". Robiłam to danie dwa razy. Jest proste i smaczne ale za pierwszym razem wyszło mi nieco mdłe więc przy następnej okazji wzorowałam się trochę na makaronie w sosie szpinakowym i do sosu dodałam kawałek sera pleśniowego. Smakuje o niebo lepiej. Przepis jest moją propozycją do akcji Cukiniowy sierpień.  Składniki:   30 dag makaronu   łyżka oliwy 3 młode małe cukinie (użyłam 1 dużą)   pół kostki sera pleśniowego   1,5 szklanki posiekanej natki pietruszki   2 łyżki posiekanego świeżego tymianku   1/2 szklanki startego parmezanu 1/2 szklanki oliwy   1/2 szklanki uprazonych orzechów włoskich ząbek czosnku   sól, pieprz   Makaron ugotować al dente, dodając do osolonego wrzątku łyżkę oliwy. Cukinię pokroić w grubą kostkę, udusić na łyżce oliwy. Dodać ser, i dusić aż się rozpuści. Wymieszać z natką, tymiankiem, parmezanem, orzechami i czosnkiem, zmiksować. Nie przerywając miksowania wlewać stopniowo resztę oliwy. Gdy sos będzie gładki przyprawić solą i pieprzem. Gorący makaron wymieszać z sosem, posypać startym żółtym serem. Smacznego:) 