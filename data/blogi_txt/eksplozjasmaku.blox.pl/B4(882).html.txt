Zobaczyłam tę pieczeń u Edysi i wiedziałam, że musi być pyszna. Mięso drobiowe i suszone owoce to świetny duet, wielokrotnie przeze mnie już wypróbowany. Rodzynki okazały się  dla mnie odrobinę za słodkie więc  następnym razem użyję  śliwek. Ale i tak pieczeń jest pyszna i nie raz jeszcze do niej wrócę. Składniki:   800 g drobiowego mięsa mielonego     1 jajko (roztrzepane)   1 łyżka bułki tartej   2 łyżki majonezu   2 łyżki posiekanej natki pietruszki    100 g suszonych moreli 100 g rodzynek   ziarenka smaku lub inna przyprawa typu vegeta pieprz   Do mielonego mięsa dodać jajko bułkę tartą, majonez, natkę, rodzynki oraz pokrojone w kostkę morele. Doprawić ziarenkami smaku i pieprzem (najlepiej białym) i dobrze wyrobić, żeby składniki dobrze się połączyły. Otrzymaną masę podzielić na dwie równe części, uformować grube wałki i zawinąć w folię aluminiową posmarowaną olejem. Ułożyć w naczyniu do zapiekania, podlać 0,5 szklanki zimnej wody i wstawić do piekarnika nagrzanego do 200 st.C. Piec przez 35-40 minut. Po upieczeniu zostawić w folii do ostygnięcia, potem kroić w plastry. Smacznego:) 