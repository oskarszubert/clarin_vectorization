Dzisiaj proponuję kolejny pyszny przepis na słodką polędwiczkę. Tym razem będzie to polędwiczka nadziewana fantastycznym farszem z mięsa, płatków owsianych i musztardy. Do tego sos cebulowy na winie. Obiad palce lizać.  Źródło Składniki:  2 polędwiczki wieprzowe 2 łyżki płatków owsianych 1 łyżka gruboziarnistej musztardy 1 łyżka posiekanej natki pietruszki oliwa sól, pieprz 250 ml wytrawnego białego wina 1 cebula 2 ząbki czosnku  Z polędwiczek odciąć końcówki, zmielić. Płatki namoczyć w gorącej wodzie. Odstawić aby wystygły. Polędwiczki rozciąć z boku wzdłuż i rozłożyć równy płat mięsa. Delikatnie rozbić. Oprószyć solą i pieprzem. Z namoczonych i odsączonych płatków, zmielonych końcówek, musztardy, zielonej pietruszki oraz łyżki oliwy przygotować farsz. Doprawić do smaku solą i pieprzem. Rozłożyć farsz na mięsie, zrolować i spiąć wykałaczkami. Na rozgrzanym na patelni tłuszczu obsmażyć rolady z każdej strony. Następnie obłożyć pokrojoną cebulą oraz czosnkiem i wlać wino. Przykryć i dusić 25 min. Po tym czasie polędwiczki wyjąć a sos dokładnie zmiksować. Ewentualnie doprawić do smaku solą i pieprzem. Smacznego:) 