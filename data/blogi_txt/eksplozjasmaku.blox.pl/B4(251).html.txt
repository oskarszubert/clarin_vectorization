Nie wiem skąd pochodzi nazwa tego deseru i co ma wspólnego z czaplą ale pewne jest to że jest ona niezwykle atrakcyjna pod względem wizualnym. W smaku przypomina mi trochę pannakottę z galaretkami. Jest to moje wspomnienie z dzieciństwa, odgrzebane ze starego zeszytu z przepisami. Dla dzieci ogromna atrakcja. Składniki:  3 szklanki mleka 1/2 l kwaśnej śmietany szklanka cukru(dałam niepełną) 3 łyżki ekstraktu waniliowego (według gustu) 3-4 galaretki w różnym kolorze (dałam trzy) ok.3-4 łyżki żelatyny  Galaretki rozpuścić w połowie podanej ilości wody. Każdą wylać na płaskie naczynie. Mleko zagotować z cukrem, odstawić do wystygnięcia. Odlać pół szklanki mleka. Dodać śmietany z ekstraktem waniliowym, dokładnie wymieszać. Można delikatnie zmiksować. W pozostawionym mleku rozmieszać żelatynę, wlać do całości, dokładnie wymieszać. Przelać masę śmietankową do wyłożonej przeźroczystą folią blaszki. Galaretki pokroić w kostkę i wrzucać do masy tworząc kolorową mozaikę. Wstawić do lodówki. Smacznego:) 