Pokazany rano sos boloński może oczywiście  wystąpić z makaronem - jest to chyba jego najbardziej znane towarzystwo ale ja wykorzystałam go do naleśników. Jeśli ktoś lubi naleśniki na słono to taki zestaw napewno mu posmakuje. A ja jeszcze mam zamiar zrobić zapiekankę.  Składniki:   2 jajka   szklanka mleka cukier   sól   5 łyżek natki pietruszki   1 1/2 szklanki mąki 3 łyżki oleju   ząbek czosnku   10 dag pieczarek   35 dag sosu bolońskiego   15 dag mozzarelli   1/2 szklaki śmietany   1/2 szklanki przecieru pomidorowego   Jajka wbić do miski, wymieszać z mlekiem, poslić, dodać szczyptę cukru i 2 łyżki natki pietruszki. Mieszajac, stopniowo dodawać mąkę. W razie potrzeby dodać wody. Odstawić na 30 minut. Smażyć naleśniki.  Czosnek obrać, posiekać, podsmażyć na oleju, dodać obrane i posiekane pieczarki, dusić. Mozzarellę zetrzeć na tarce o dużych oczkach. Do podgrzanego sosu bolońskiego dodać pieczarki, śmietanę, resztę natki pietruszki, wymieszać. Naleśniki posypać mozzarellą (3 łyżki odłożyć), nałożyć farsz i zwinąć w rulon. Naleśniki ułożyć na głębokiej patelni, polać przecierem pomidorowym i posypać resztą mozzarelli. Przykryć i chwilę podsmażyć. Smacznego:) 