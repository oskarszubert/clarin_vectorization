Ten deser to szczyt rozpusty. Może nie wygląda zbyt oszałamiająco ale w smaku jest to sama rozkosz. Czekolada, banany i kokos to trzy smaki, które stawiają u mnie ten deser w ścisłej czołówce. Jest to moja propozycja do akcji czekoladowej a inspirację do niej znalazłam na stronie producenta czekolady. Składniki:   150 g gorzkiej czekolady   100 g białej czekolady 700 ml mleka kokosowego   10 dag cukru (można dać mniej)   3 małe, dojrzałe banany   Obie czekolady połamać na kawałki. Podgrzać mleko kokosowe z cukrem. Odlać 2/3 mleka i rozpuścić w nim gorzką czekoladę. W pozostałej 1/3  części rozpuścić białą. Obie masy schłodzic w lodówce. Do czekoladowej dodać pokrojone banany i zmiksować. Nakładać warstwami  do pucharków i wstawić do lodówki. Smacznego:) 