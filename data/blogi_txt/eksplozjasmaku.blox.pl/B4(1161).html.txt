Nie umiem powiedzieć skąd mam ten przepis ale mam go od bardzo dawna i często go robię bo sałatka  jest pyszna.Wszystkie składniki razem komponują się fantastycznie, pominęłam jedynie orzechy włoskie, bo u mnie w domu  byłaby to już "przeginka". Można ją podawać samodzielnie albo do ryżu, wtedy jest bardzo szybki obiad. Sałatkę zgłaszam do Święta Kapusty.  Składniki: mała kapusta pekińska   puszka ananasów   puszka kukurydzy pierś z kurczaka   3-4 łyżki majonezu   sól, pieprz   Kapustę poszatkować. Pierś z kurczaka ugotować i ostudzoną pokroić. Kukurydzę i ananasa osączyć z zalewy. Ananasa pokroić w kosteczkę. Wszystkie składniki wymieszać w jednej misce, Dodać majonez, doprawić solą i pieprzem  do smaku. Smacznego:) 