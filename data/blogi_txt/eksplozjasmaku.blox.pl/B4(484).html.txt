Jak cudownie jest zaserwować sobie danie z owocami w środku zimy. To chyba moja ostatnia porcja jagód jakie miałam w lodówce, chyba, że coś się jeszcze zawieruszyło. Przeznaczyłam je na knedle serowe. Z dodatkiem rozpuszczonego masełka albo z łyżką śmietany są pięknym  wspomnieniem lata.  Składniki:  250 g białego mielonego sera 1 jajko szklanka mąki pszennej (  w zależności od wilgotności sera może być potrzeba trochę więcej mąki) szczypta soli szklanka jagód z odrobiną cukru waniliowego Do miski włożyć ser, jajko, mąkę, sól,  i zagnieść gładkie ciasto. Ciasto podzielić na równe części. Z każdej uformować kulkę, rozpłaszczyć na placuszek,  na środku ułożyć łyzkę jagód, zlepić w kulkę. Kłaść na desce  lub blacie posypanym  mąką. Knedle wrzucać do osolonego wrzątku i gotować ok. 8 minut od wypłynięcia. Podawać polane masłem z bułką tartą i posypane cukrem, albo ze śmietaną.  Smacznego:) 