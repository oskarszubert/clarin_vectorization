Chyba dawno nie było polędwiczki, prawda?:)  Dzisiaj podaję łatwy i szybki przepis na słodką polędwiczkę w sosie szpinakowym z dodatkiem sera pleśniowego.  Te właśnie składniki  plus czosnek sprawiają, że danie jest wyraziste a mięso przechodzi ich smakiem. Podałam polędwiczki z ryżem ale myślę że powinny też pasować do makaronu.  Składniki:  1 polędwiczka wieprzowa 20 dag szpinaku mrożonego 3 ząbki czosnku sól, pieprz 1 serek pleśniowy ( u mnie cammembert) olej do smażenia  Polędwiczkę pokroić w plasterki  i delikatnie rozbić ręką. Oprószyć solą i pieprzem. Usmażyć na rozgrzanym oleju. Zdjąć z patelni. Na tym samym tłuszczu podsmażyć rozgnieciony  czosnek, dodać szpinak i ok. pół szklanki wody. Przyprawić solą i pieprzem i dusić tak długo aż woda wyparuje. Dodać ser pleśniowy i dalej dusić mieszając od czasu do czasu. Kiedy sos jest już prawie idealny włożyć plastry polędwiczki i trzymać na ogniu jeszcze ok. 5 min. Mięso powinno być przykryte sosem szpinakowym. Smacznego:) 