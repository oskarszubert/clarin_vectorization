Zastanawiałam się jakiemu ciastu nadać formę jedynki i już miałam piec biszkopty i składać w jakiś torcik ale przypomniał mi się ten przepis. Ciasto robi się tak szybko jak muffinki, wystarczy mokre składniki połączyć z suchymi i gotową masę umieścić w formie. Chlebek pieczemy do suchego patyczka a po upieczeniu można polać polewą czekoladową. Ja jednak   posypałam go złotem w proszku.  Źródło z moimi zmianami Składniki:   55 g orzechów włoskich   230 g mąki    30 g kakao   200 g cukru   1 łyżeczka proszku do pieczenia   ﻿1/4 łyżeczki sody   1/4 łyżeczki soli   ﻿2 jajka, lekko roztrzepane   113 g niesolonego masła﻿, rozpuszczonego i ostudzonego   3 dojrzałe banany   1 łyżeczka ekstraktu waniliowego   85 g czekoladowych groszków ﻿Piekarnik nagrzać do 180 stopni. Uprażyć orzechy w piekarniku przez 8-10 minut, kiedy wystygną posiekać. W dużej misce ﻿umieścić mąkę, kakao, cukier, proszek do pieczenia, sodę i sól. W drugiej misce rozgnieść banany dodać jajka, masło i ekstrakt waniliowy.  Mokre składniki dodać do suchych i delikatnie wymieszać za pomoca silikonowej łopatki. Dodać orzechy i groszki czekoladowe. Przełożyć ciasto do przygotowanej foremki i wstawić do nagrzanego piekarnika. Piec do suchego patyczka ok.50 min. Smacznego:) 