Myślę, że papilotki pomogły muffinkom odnieść tak wielki sukces. Ja sama, jakiś czas temu oszalałam na ich punkcie właśnie, mam ich tak duży zapas, ża wystarczą mi na długo. Jest coś wciągającego w dobieraniu odpowiedniej papilotki do rodzaju muffinki. To coś jak ubieranie lalek tylko, że ja nigdy nie lubiłam bawić się lalkami. Natomiast ubranie muffinki w odpowiednia papilotkę sprawia mi wielką frajdę. Ale czy można się dziwić skoro niektóre z nich wyglądają jak rozchylające się kwiaty tulipanów.  Muffinki (papilotki) pochodzą ze sklepu internetowego AleDobre. Źródło Składniki:  225 g mąki pszennej 25 g kakao 2 łyżeczki proszku do pieczenia pół łyżeczki sody oczyszczonej 100 g gorzkiej czekolady, posiekanej (lub groszków czekoladowych) 100 g białej czekolady, posiekanej (lub groszków czekoladowych) 2 duże jajka 300 ml kwaśnej śmietany 150 g brązowego cukru 85 g masła, roztopionego    W jednym naczyniu wymieszać składniki suche: mąkę, kakao, proszek do pieczenia, sodę oczyszczoną, cukier. W drugim naczyniu mokre: roztrzepane jajka, śmietanę, masło. Połączyć zawartość naczyń, wymieszać do połączenia składników. Dodać czekoladę, wymieszać.Formę do muffinek wyłożyć papilotkami, do nich nałożyć ciasto do 3/4 wysokości.  Piec w temperaturze 200ºC przez około 20 - 25 minut, do tzw. suchego patyczka. Smacznego :) 