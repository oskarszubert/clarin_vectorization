U nas w domu nie było tradycji pieczenia mazurków i może dlatego nie przepadam za tym wypiekiem. Jedyną rzeczą, która mi się w nich podoba to dekoracja. Można popuścić wodze fantazji i za pomocą bakalii ustroić mazurka niczym drzewko bożonarodzeniowe. Ale szukając przepisu  na mazurka, musiałam znaleźć coś jeszcze co mnie do niego przekona i tą rzeczą tutaj była  masa. Uważam, że wszystko co zawiera mleko w proszku jest przepyszne. W połączeniu z migdałowym spodem masa smakuje całkiem nieźle a więc mazurek mogę zaliczyć do udanych (pomimo pewnych niedociągnięć).  Źródło + moje zmiany Składniki:   1 kostka margaryny   125 g cukru pudru   300 g mąki pszennej   180 g mielonych migdałów   1 jajko   1 łyżka kwaśnej śmietany Składniki na masę:﻿   150 g masła   150 g cukru pudru   75 g mleka w proszku    2 łyżki wody   4 łyżki kakao﻿   migdały, orzechy, rodzynki, żurawina do dekoracji   Do miski włożyć miękką margarynę, mąkę, zmielone migdały, cukier, jajko i śmietanę. Wszystko wymieszać mieszadłami miksera. Ciasto przełożyć na posypaną mąką stolnicę i szybko zagnieść. Zawinąć w folię i włożyć na 30 minut do lodówki.Schłodzone ciasto rozwałkować i przełożyć do natłuszczonej prostokątnej formy o wymiarach 40x25 cm. Piec w 180 st.C przez około 20 minut. Ostudzić.Masło rozpuścić w rondelku, dodać cukier, wodę i przesiane mleko w proszku zmieszane z kakao. Całość podgrzewać mieszając, aż wszystkie składniki się połączą a masa stanie się gęsta i gładka. Na upieczone ciasto wyłożyć jeszcze ciepłą pomadę i równomiernie rozprowadzić ją na całej powierzchni ciasta. Zostawić na chwilę do zastygnięcia i udekorować bakaliami.  Smacznego:) 