Dzisiaj polecam pysznego kurczaka z kuchni libańskiej. Mięso jest wspaniałe bo marynowane w soku z cytryny z czosnkiem i dodatkiem ziół. Jeśli nie znudziły się Wam moje kurczakowe propozycje to bardzo polecam to dzisiejsze danie, które jest także moją propozycją do akcji Z widelcem po Azji. Przepis pochodzi z książki Podróże kulinarne.   Składniki:  4 udka kurczaka sok z jednej cytryny 3-4 ząbki czosnku  łyżeczka suszonego tymianku łyżeczka suszonego estragonu papryka w proszku pieprz, sól olej  Mięso umyć. Sok z cytryny, posiekany czosnek oraz zioła i pozostałe składniki połączyć. Powstałą marynatą zalać kurczaka i odstawiamy do lodówki na kilka godzin. Wstawić udka razem z marynatą do rozgrzanego piekarnika i piec temp. 180 stopni ok. 1,5 godziny (zależy od wielkości udek) Ja zawsze zostawiam  je w gorącym piekarniku. Smacznego:) 