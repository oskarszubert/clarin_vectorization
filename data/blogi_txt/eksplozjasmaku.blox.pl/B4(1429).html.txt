Bardzo lubię sałatki. Czasami nawet nie musiałabym jeść obiadu, w zupełności wystarczyłaby mi sałatka taka jak np ta dzisiejsza, z grilowanym kurczakiem i prażonymi pestkami dyni. Nie posłużyłam się tutaj żadnym gotowym przepisem, wzięłam to co miałam w lodówce, zastanowiłam się chwilę nad obróbką poszczególnych produktów i nad tym co do czego pasuje i tak powstała sałatka. Jeśli ktoś nie lubi sosu czosnkowego, pewnie można zrobić każdy inny i też będzie się świetnie komponował. Składniki:  1 filet z kurczaka 2 pomidory 1 ogórek 1 główka sałaty 1 por garść pestek dyni 2 ząbki czosnku 2 łyżki majonezu 2 łyżki jogurtu naturalnego sól, pieprz  Kurczaka pokroić na paski i usmażyć na patelni grilowej. Sałatę porwać na kawałki i ułożyć na półmisku. Następnie układać kolejne warzywa, odpowiednio pokrojone oraz osączonego z nadmiaru tłuszczu kurczaka. Obrany czosnek zmiażdżyć, dodać majonez, jogurt, sól i pieprz do smaku, dokładnie wymieszać i tak powstałym sosem polać sałatkę. Wierzch posypać uprażonymi wcześniej na suchej patelni pestkami dyni. Jeśli ktoś nie lubi dyni można ją zastapić pestkami słonecznika. Smacznego:) 