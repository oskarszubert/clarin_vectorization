To już ostatni przepis, który zdążyłam wypróbować ze świątecznego numeru Dobrych Rad ale to nie znaczy, że do innych się nie przymierzam. Zrobię je napewno tylko już po świętach:) Tym razem mam coś dla miłośników rumowych smaków. W orginale były to  talarki, a ja ciastka wycięłam w kształcie choinek i posmarowałam czekoladą. Cukrowej posypki użyłam jako bombek. Choinki dopisuję do akcji Cudawianki i Polinqi.  Składniki: 250 g miękkiego masła   100 g cukru   2 opakowania cukru waniliowego   szczypta soli   50 g gęstej śmietany   1 buteleczka rumowego aromatu   350 g mąki   Masło o temperaturze pokojowej włożyć do miski i zmiksować na puszystą masę. Miksując dalej, stopniowo dodawać cukier, cukier waniliowy, sól, śmietanę i aromat. Dodać połowę mąki i zmiksować, następnie wsypać resztę mąki i hakami miksera wyrobić gęste ciasto. Zawinąć je w folię i włożyć do lodówki na minimum 1 godzinę. Piekarnik rozgrzać do 200 stopni. Dwie blachy wyłożyć pergaminem lub nasmarować tłuszczem. Schłodzone ciasto wyjąć z lodówki i rozwałkować, jest to dość trudne zadanie bo ciasto nie chce się wałkować  ale mnie się jakoś udało. Wycinać ciastka dowolnym kształtem foremki. Ułożyć je na blaszkach i wstawić do piekarnika. Piec ok. 12 minut. Smacznego:) 