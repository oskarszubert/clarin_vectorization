Pulled pork to kawał naprawdę smacznej wieprzowiny. A właściwie strzępy bo to nic innego jak postrzępione po upieczeniu mięso co zresztą okazało się bardzo wygodnym sposobem jedzenia. Mięso jest długo trzymane w bardzo dobrej marynacie oraz bardzo długo pieczone w niskiej temperaturze i właśnie to decyduje o jego smaku. Takie mięsko można zaserwować na obiad lub nadziać nim np. domowe hamburgery. W każdej postaci jest pyszne.  Źródło Składniki:  3 łyżki mielonej papryki 2 łyżki soli 2 łyżeczki czarnego pieprzu 1/2 łyżeczki pieprzu cayenne 2 ząbki czosnku przeciśnięte przez praskę 1/2 łyżeczki suszonego tymianku 1/4 szklanki miodu 1/4 szklanki octu z czerwonego wina 3 łyżki oliwy z oliwek 2 kg łopatki wieprzowej  W misce wymieszać wszystkie sypkie przyprawy. Dodać miód, ocet i oliwę i wymieszać na pastę. Posmarować mięso bardzo dokładnie i wstawić do lodówki na 24 godziny. Wstawić do piekarnika nagrzanego do 120 stopni i piec ok. 10 godź. Po upieczeniu odstawić mięso na 30 min. Podawać w postrzępionej formie. Smacznego:) 