Bardzo lubię dodatek owoców do mięsa, jest to jeden z moich ulubionych duetów smakowych. Jabłka najczęściej jadam w połączeniu z wątróbką, dlatego też gdy zobaczyłam ten przepis wiedziałam, że napewno jest on smaczny. I nie myliłam się. Jabłka podczas duszenia trochę się rozpadają  i powstaje bardzo dobry sos. Jadłam to danie dwa razy, z ryżem i z tłuczonymi ziemniakami. Bardziej smakuje mi wersja ryżowa ale to kwestia gustu:)  Składniki:   4 małe jabłka   4 sznycle wieprzowe   4 łyżeczki masła   2 łyżki rodzynek   1/2 łyżeczki ziaren gorczycy 50 ml białego wina   100 ml bulionu   sól, pieprz, curry Jabłka umyć, osuszyć, pokroić na ćwiartki, usunąć gniazda nasienne. Owoce pokroić w cząstki i podsmażyć na połowie masła. Wyjąć z patelni, rozłożyć w żaroodpornym naczyniu. Na tłuszczu po smażeniu jabłek uprażyć rodzynki i gorczycę. Wlać wino i bulion, chwilę gotować, doprawić solą i pieprzem. Rodzynki w sosie rozłożyć na jabłkach i ponownie. Sznycle umyć, osuszyć, lekko rozbić, doprawić solą, pieprzem i curry, następnie oprószyć niewielką ilością mąki. Smażyć krótko na maśle  z każdej strony. Przełożyć sznycle do jabłek i wstawić na 3o minut do piekarnika. Smacznego:) 