Z pastami do kanapek jest tak jak z zapiekankami makaronowymi, można wrzucić wszystko co się lubi, zmiksować i gotowe. Ja ostatnio zrobiłam dwie pasty a w planach mam kolejne. Dzisiaj przedstawiam pastę szpinakową. Ważne, aby nie żałować czosnku i pieprzu bo w przeciwnym razie pasta wyjdzie mdła. Ryzyko z tą pastą jest takie, że kanapkę z wędliną zjadłabym jedną, góra dwie, natomiast od chleba posmarowanego tą pastą jest bardzo trudną się odczepić:)  Składniki:  6 jajek 20 dag mrożonego szpinaku sól, pieprz łyżka masła 3-4 ząbki czosnku 2-3 łyżki majonezu  Jajka ugotować na twardo. Obrać. Szpinak podsmażyć na maśle, z czosnkiem. Do wysokiego pojemnika wrzucić jajka i szpinak. Wszystko razem zmiksować na gładką masę. Dodać majonez ale nie jest on obowiązkowy. Doprawić solą i pieprzem. Wstawić do lodówki przynajmniej na godzinę. Smacznego:) 