Dzisiaj chciałam zaproponować Wam smaczną sałatkę z grillowanym filetem z kaczki. Mięso  najpierw marynuje się w oliwie i przyprawach a następnie jest smażone na patelni grillowej. Owoce granatu spełniają rolę nie tylko dekoracyjną gdyż oprócz ładnego wyglądu   idealnie pasują do soczystego mięsa kaczki i łączą się z pozostałymi warzywami.  Składniki:  1 filet z kaczki pół sałaty lodowej 2 ogórki 3-4 łyżki pestek granatu  Składniki na marynatę:  5 łyżek oliwy 1 ząbek czosnku łyżeczka tymianku sól,pieprz  Składniki na sos:  2 łyżki octu balsamicznego 6 łyżek oliwy 1 łyżeczka miodu  Połączyć wszystkie składniki marynaty, włożyć do niej oczyszczone mięso z kaczki, odstawić na 3-4 godziny, najlepiej do lodówki. Po tym czasie mięso wyjąc i smażyć na mocno rozgrzanej, grillowej patelni. Po usmażeniu mięso pokroić w plasterki. Na dużym talerzu lub 2 mniejszych ułożyć pokrojoną sałatę, plasterki ogórka, oraz pokrojony filet z kaczki. Posypać pestkami granatu. Zmieszać wszystkie składniki sosu i polać sałatkę. Podawać z ciemnym pieczywem. Smacznego:) 