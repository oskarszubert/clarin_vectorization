Wczoraj zrobiłam obiad, na który przepis znalazłam w  Kuchni Ireny i Andrzeja. Wiedziałam, że okaże się on hitem bo duża ilość mięsa i warzyw to coś co u mnie zawsze rządzi. Danie pochodzi z Kataru ale składnikami przypomina swojską europejską kuchnię i jest bardzo smaczne. Ja trochę za długo je chyba gotowałam bo  trafiły mi się jakieś wyjątkowo twarde ziemniaki. Całość jednak bardzo smaczna i polecam. Przypominam o konkusie herbacianym:)  Składniki:   pół kilograma jagnięciny pokrojonej w kostkę (u mnie wieprzowina)   cukinie   ziemniaki   zielona fasolka   marchewki pokrojone na kawałki   15 cienkich kromek chleba   2 - 3 posiekane cebule   2 - 3 posiekane pomidory   2 przeciśnięte przez praskę ząbki czosnku   1 opakowanie pasty pomidorowej   przyprawy (czarny pierz, imbir, kurkuma, kardamon)   limonka   sól   2 kostki rosołowe    ghee   ok. 6 szklanek wody.   Na 3 łyżkach rozgrzanego ghee podsmażyć cebulę z czosnkiem. Dodać przyprawy i skropić sokiem z limonki. Wymieszać. Dodać mięso, szczyptę soli, zagotować. Dodać pomidory, pastę pomidorową i kostki rosołowe. Podlać wodą, wymieszać. Dodać warzywa, gotować 15 minut. W naczyniu którym będziemy podać zupę wyłożyć kromki chleba. Zalać zupą i podawać. Smacznego:) 