Na święta Bożego Narodzenia zrobiłam tak duży zapas bakalii,  że jeszcze do tej pory je mam. Dlatego postanowiłam zrobić z nich użytek i wykorzystać je do keksu. Nigdy nie było to moje ulubione ciasto bo zawsze kojarzyło mi się z dużą ilością proszku do pieczenia no i oczywiście z tym, że jest suche. Mój keks, dzięki dodatkowi ekstraktu z wanilii wspaniale pachnie i na pewno nie wyczujecie w nim proszku do pieczenia. Nie wiem też czy był suchy bo zniknął prawie cały jeszcze ciepły więc nie miał czasu się zeschnąć.  Składniki:  kostka masła 4 jajka 300 g mąki 1 łyżeczka proszku do pieczenia 400 g ulubionych bakalii 3 łyżki ekstraktu waniliowego skórka z cytryny  Masło utrzeć  a cukrem na gładką masę. Dodawać po  jednym jajku i dalej ucierać. Masło i jajka muszą być w pokojowej temperaturze.  Do masła przesiać mąkę z proszkiem i wymieszać. Dodać bakalie obtoczone wcześniej w mące oraz skórkę z cytryny i ekstrakt waniliowy. Delikatnie wymieszać. Ciasto przełożyć do przygotowanej foremki keksówki. Wstawić do nagrzanego piekarnika  i piec około 40-50 min, do suchego patyczka. Smacznego:) 