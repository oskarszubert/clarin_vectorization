A nawet czekoladowe wspomnienie lata- to właśnie ciśnie mi się na usta kiedy myślę o tym cieście. Czekoladowy biszkopt przełożony masą jeżynową, która smakuje jak lody. Możecie użyć innych owoców np. jagód, malin, ja wykorzystałam ostatni woreczek jeżyn. Ciasto nie jest zbyt słodkie ani zapychające, co w przypadku ciast z masami jest  bardzo ważne.  Składniki na biszkopt:    6 jaj   1 szklanka cukru (niepełna)    3/4 szklanki mąki   1 płaska łyżeczka proszku do pieczenia   2 łyżki kakao Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 2 części. Składniki na masę:   250 g serka mascarpone   4  łyżki cukru pudru﻿   330 ml śmietany kremówki﻿   szklanka jeżyn + 2 łyżki cukru   2 łyżki żelatyny﻿     Jeżyny z cukrem podlać odrobiną wody i  zagotować w garnku, aż będą gęste. Żelatynę rozpuścić w minimalnej ilości wody i dodać do jeżyn (ja wcześniej przetarłam je przez sito, bo mają duże pestki), dokładnie wymieszać i odstawić. Serek, cukier, śmietanę ubić na sztywno (ok. 5-7 minut). Pod koniec dodać tężejące jeżyny. Składniki na nasącz:   pół szklanki dowolnego alkoholu (u mnie nalewka waniliowa)   pół szklanki wody   łyżka cukru   Wszystkie składniki dokładnie wymieszać.﻿ Biszkopt nasączyć, posmarować 3/4 masy, dokładnie rozprowadzić. Przykryć drugim biszkoptem, nasączyć, posmarować pozostałą częścią masy. Wierzch posypać obficie kakao. Wstawić do lodówki na kilka godzin. Smacznego:) 