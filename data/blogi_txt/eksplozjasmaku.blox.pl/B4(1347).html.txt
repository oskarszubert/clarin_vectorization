Jeśli macie jagody w zamrażalniku zachęcam Was do użycia ich na przykład w takim oto cieście. Biszkopty nasączone Malibu lub innym likierem kokosowym oraz przepyszna  masa jagodowa na bazie serka mascarpone, która smakuje i wygląda jak lody. Ciasto zrobiło furrorę wśród moich gości. W miejscu gdzie łączy się biszkopt z masą powstała niebieska smuga, która na początku mnie denerwowała ale chyba tylko mnie bo wszyscy, którzy jedli to ciasto bardzo je chwalili także za wygląd i tę atramentową linię.   Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 2 części. Składniki na masę:   250 g serka mascarpone   4  łyżki cukru pudru﻿   330 ml śmietany kremówki﻿   pół szklanki jagód +2 łyżki cukru   Jagody z cukrem zmiksować. Śmietanę ubić na sztywno z cukrem.﻿ Serek rozetrzeć, dodać ubitą śmietanę, miksować aż masa będzie gęsta i sztywna. Porcjami dodawać zmiksowane jagody, żeby masa nie stała się zbyt rzadka. Dodałam około 10 łyżek. Składniki na nasącz:   pół szklanki likieru kokosowego np. Malibu   pół szklanki wody   łyżka cukru Wszystkie składniki dokładnie wymieszać.﻿ Biszkopt nasączyć, posmarować 3/4 masy, dokładnie rozprowadzić. Przykryć drugim biszkoptem, nasączyć, posmarować pozostałą częścią masy. Wierzch posypać obficie wiórkami kokosowymi. Wstawić do lodówki na kilka godzin. Smacznego:) 