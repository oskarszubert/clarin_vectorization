Chociaż to nie pora na cukinię musiałam wykorzystać tę, ktora od dłuższego czasu leżała sobie w lodówce. A, że dzisiaj podobno święto makaronu to długo się nie zastanawiałam. Makaron w warzywnym sosie robi się 15 minut więc jest to jedno z najszybszych dań na moim blogu.  Składniki:   30 dag makaronu (użyłam razowego)   1 mała cukinia   2 pomidory   1 cebula   2 ząbki czosnku   oliwa   sól, pieprz   ﻿Makaron ugotować al dente. Pomidory sparzyć, obrać ze skóry i pokroić w drobną kostkę. Cukinię pokroić w talarki. Na rozgrzany olej wrzucić cebulę, podsmażyć chwilę, dodać czosnek, cukinię  a gdy jest już półmiękka dodać pomidory. Dusić razem kilka minut. Doprawić do smaku solą i pieprzem. Do sosu włożyć ugotowany makaron i dokładnie wymieszać. Podawać gorący. Smacznego:) 