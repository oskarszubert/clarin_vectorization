Moja kolejna wariacja na temat pizzy to kurczak, broukuł, papryka i kukurydza. Pyszne, chrupiące ciasto i kolorowy farsz to kombinacja, która nie tylko dobrze smakuje ale i ładnie wygląda. Polecam:)  Składniki:   10 g drożdży   pół łyżeczki soli   pół szklanki ciepłej wody   1,5 szklanki mąki pszenne   1 łyżka oliwy   1 brokuł   pół puszki kukurydzy   pół czerwonej papryki   sos pomidorowy   kawałek żółtego sera   przyprawa do kurczaka   Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości.  W tym czasie ugotować brokuła al dente w osolonej wodzie i odsączyć. Kurczaka pokroić w plasterki, obtoczyć w przyprawie i usmażyć na rumiano. Paprykę podsmażyć na tej samej patelni ale bardzo krótko.  Ciasto odgazować, wyłożyć blachę do pizzy, posmarować sosem pomidorowym  i obłożyć dodatkami.  Piec 20 minut, dodać ser i jeszcze piec 10  minut.﻿ Smacznego:) 