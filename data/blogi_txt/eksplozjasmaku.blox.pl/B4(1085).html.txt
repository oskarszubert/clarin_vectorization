Przedstawiam Wam wspaniałą przystawkę jaką jest ryba w słodko - kwaśnej  galarecie. Dodatkowym atutem tej potrawy jest jej różowy kolor. Rybkę możecie usmażyć dowolną, ja użyłam dorsza. Jeśli ktoś nie chce różowej galarety można użyć białej cebuli a smak i tak pozostanie ten sam. Jeśli macie wszystkie składniki w domu jeszcze jest czas, żeby ją przyrządzić na dzisiejszy wieczór:)  Źródło: Koleżanka Składniki:  2 kg ryby (najlepiej płaty) 2 czerwone cebule 3 szklanki wody 1/2 szklanki octu 1/2 szklanki cukru 1 łyżeczka soli po 3 ziarenka ziela, pieprzu 3 liście laurowe mąka i jajko do panierki olej do smażenia 5 łyżeczek żelatyny  Rybę posolić, panierować i smażyć. Zagotować wodę, ocet, cukier, przyprawy i cebulę. Gotować około 10 min. Odcedzić cebulę, do wywaru dodać żelatynę i odstawić do wystygnięcia. Na półmisku ułożyć rybę, cebulę i gdy galareta jest już gęstawa zalać rybę. Wstawić do lodówki. Smacznego:) 