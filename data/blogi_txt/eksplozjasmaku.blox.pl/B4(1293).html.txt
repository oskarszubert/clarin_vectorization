Od dawna kusiło mnie połączenie masy jabłkowej  z budyniem. Nie wiedziałam czego się spodziewać, jak to się będzie łączyć ale tak dużo osób zachwycało się tym zestawem że musiałam spróbować. Ciasto wyszło bardzo smaczne, jedynie zrobiłam je na zbyt małej tortownicy i dlatego spód był trochę za gruby. Jest to miła odmianan wśród tradycyjnych wersji szarlotek. Przepis jest moją propozycją do akcji jabłkowej.  Żródło Składniki:    ½ kg mąki pszennej    1 łyżeczka proszku do pieczenia    25 dag margaryny 1 szklanka cukru    2 jajka    1 ½ kg jabłek    2 budynie waniliowe    3 szklanki mleka    cukier puder   Mąkę pszenną, proszek do pieczenia, margarynę, cukier i jajka zagnieść. Zostawić na 15 minut i podzielić na 2 części. Jedną część rozłożyć na wysmarowanej tłuszczem prostokątnej formie o wymiarach 25 na 36 cm, a na niej ułożyć obrane i pokrojone w „ósemki” jabłka. Drugą część włożyć do zamrażalnika na godzinę. Ugotować budyń i gorący wylać na jabłka. Drugą część ciasta zetrzeć na tarce i przykryć budyń. Ciasto wstawić do nagrzanego piekarnika i piec ok. 45 minut w temperaturze 160-170 °C. Po upieczeniu ciasto ostudzić i posypać cukrem pudrem. Smacznego:) 