Od dawna myślałam o kurkach, ale nie tych z supermarketu a świeżutkich, prosto z lasu. Swoją zachciankę zrealizowałam w niedzielę. Lasów w mojej okolicy nie brakuje ale pogoda chyba nie jest zbyt sprzyjająca bo za dużo ich nie przywiozłam. Jednak na dwa obiady się uzbierało. Mając niewielką ilość kurek długo zastanawiałam się co by tu z nich przyrządzić. Przepisów oczywiście mnóstwo a ja na pierwszy raz zdecydowałam się na makaron w sosie śmietanowym. W przepisie były kokardki, ja wolałam inny i wybrałam tagiatelle. Pomysł pochodzi ze starego numeru Mojego Gotowania.  Składniki:   30 dag makaronu   50 dag kurek   1 duża cebula   pół szklanki śmietany   pół szklanki białego wina﻿   szklanka bulionu   sól, pieprz   natka pietruszk Makaron ugotować al dente. Kurki oczyścić, duże pokroić. Na rozgrzanym maśle podsmażyć cebulę, dodać oczyszczone grzyby, chwilę dusić. Podlać bulionem i winem  i dusić aż grzyby będa miękkie. Wlać śmietanę. Doprawić solą i pieprzem. Do sosu włożyć ugotowany makaron i dokładnie wymieszać. Podawać gorący, posypany natką pietruszki. Smacznego:)﻿ 