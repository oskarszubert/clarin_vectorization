Pewnie wszyscy uwielbiają gofry ale często te domowe nie smakują tak jak np. te z budki na Krupówkach. Żeby gofry były pyszne i chrupiące potrzebne są dwie rzeczy. Po pierwsze dobry przepis, po drugie dobra gofrownica, która powinna być o minimalnej mocy 1300-1400 W. Jeżeli spełniacie ten drugi warunek to ja podaję Wam pierwszy. Przepis M. Rouxa to jeden z dwóch doskonałych przepisów na gofry jakie wypróbowałam.  Składniki:  160 g mąki pszennej  15 g drobnego cukru  szczypta soli  50 g stopionego masła  2 jajka, żółtka i białka oddzielnie  270 ml mleka  kilka kropel esencji waniliowej lub pomarańczowej lub trochę startej skórki z cytryny   Zmieszać mąkę, cukier, sól, stopione masło, żółtka jajek  i 1/3 mleka. i Roztrzepać lekko na gładką masę, stopniowo dolewając  resztę mleka. Dodać ulubiony aromat, przykryć miskę folia spożywczą i odstawić na 5-10 minut. W tym czasie rozgrzać gofrownicę i ubić białka z odrobiną soli na gęstą pianę. Za pomocą trzepaczki delikatnie wymieszać pianę z ciastem. Gorfownicę smarować cienką warstwą miękkiego masła i wlewać odpowiednią warstwę ciasta.Piec gofry około 3 - 4 minut. Smacznego:) 