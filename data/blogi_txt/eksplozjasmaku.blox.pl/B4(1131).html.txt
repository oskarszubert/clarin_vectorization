Dzisiaj polecam sałatkę, która u mnie jest hitem od kilku lat. Ważne w tej sałatce są proporcje, żaden składnik nie może dominować. Obecność papryki oraz natki pietruszki jest obowiązkowa ponieważ nadaje niezwykłego smaku i ożywia nieco mdły ryż. Najlepiej smakuje podana po godzinnym postoju w lodówce.  Składniki:   szklanka ryżu   czerwona papryka   puszka tuńczyka   puszka kukurydzy   4 jajka ugotowane na twardo natka pietruszki   majonez   sól, pieprz   Ryż ugotować w osolonej wodzie. Paprykę i jajka pokroić w kostkę. Tuńczyka i kukurydzę odcedzić. Wymieszać wszystkie składniki, dodać majonez, doprawić solą i pieprzem. Na koniec dodać natkę pietruszki. Wstawić do lodówki. Smacznego:) 