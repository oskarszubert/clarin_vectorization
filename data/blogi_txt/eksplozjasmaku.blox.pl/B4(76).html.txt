Najlepszą terapią na rozładowanie napięcia jest dla mnie wyrabianie ciasta drożdżowego. Zawsze kiedy poziom adrenaliny- niekoniecznie tej pożądanej- wzrasta wyciągam z lodówki drożdże i wyrabiam ciasto dotąd aż wyjdą ze mnie wszystkie nerwy. A że ostatnio mi ich nie brakuje zrobi się u mnie drożdżowo. Wczoraj upiekłam bułki tygryski. Bałam się, że ta urocza skórka mi nie wyjdzie ale wszystko się udało. Z ciastem pracowało się bardzo przyjemnie chociaż z powodu zimna w domu nie wyrastało zbyt szybko. Wstawiłam je do piekarnika pod żarówkę i od razu zaczęło zwiększać objętość. Skórka tygrysia powstaje z mąki ryżowej i drożdży i nie sprawia problemów w rozprowadzeniu jej na bułce. Inspiracja Składniki na bułki:  1 1/2 szklanki ciepłego  mleka 1 1/2 łyżki miękkiego masła 380 g mąki 1 1/2 łyżeczki soli 1 łyżeczka cukru 2 dag drożdży  Z drożdży, łyżki mąki i odrobiny ciepłego mleka zrobić rozczyn. Odstawić na 15 min. w ciepłe miejsce. Mąkę wymieszać z cukrem, solą. Dodać rozczyn, pozostałe mleko i masło i dokładnie wyrobić. Przełożyć do miski i odstawić do wyrośnięcia. Podzielić ciasto na 8 części i uformować okrągłe bułki. Przełożyć na blachę. Składniki na skórkę tygrysa: ziarenko świeżych drożdży 1/4 łyżeczki soli 1 łyżka cukru 1/2 szklanki ciepłej wody 3/4 szklanki mąki ryżowej 1 łyżka oleju Wszystkie składniki dokładnie wymieszać i odstawić na 10 min w ciepłe miejsce. Podrośnięte bułki delikatnie posmarować pasta ryżową. Wstawić je do nagrzanego piekarnika i piec ok. 25-30 min. Jeśli wierzch się zbytnio przyrumieni a spód jest jeszcze blady należy je przykryć folią aluminiową. Smacznego:) 