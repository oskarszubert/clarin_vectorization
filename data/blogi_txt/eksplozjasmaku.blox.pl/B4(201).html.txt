Zrobiłam niedawno ciasto ucierane, które wyglądało jak drożdżowe. Tę wyjątkową strukturę ciasto zawdzięczało  serkowi ricotta. Pięknie wyrosło, było puszyste i wspaniale pachniało wanilią. Do porannej czy popołudniowej kawy pasowało wyśmienicie ale smakowało także ze szklanką mleka.  Składniki:  2 szklanki mąki 1/2 kostki masła 1 łyżeczka proszku do pieczenia 1/2 łyżeczki sody 1/2-3/4 szklanki cukru 250 g ricotty 2 jajka 1/4 szklanki mleka cukier puder 3 łyżki soku z limonki 2 łyżki ekstraktu waniliowego  Miękkie masło utrzeć z jajkami i cukrem na puszystą masę. Mąkę wymieszać z proszkiem do pieczenia i sodą. Do masła dodać serek ricotta, ekstrakt waniliowy oraz sok z limonki,  wymieszać i dodawać na przemian mąkę z mlekiem, zaczynając i kończąc na mące. Ciasto delikatnie wymieszać i przełożyć do przygotowanej formy, najlepiej wieńcowej o  śr. 21 cm. Wstawić do nagrzanego do 180 stopni piekarnika na 50-60 min. Po wystudzeniu posypać cukrem pudrem. Smacznego:) 