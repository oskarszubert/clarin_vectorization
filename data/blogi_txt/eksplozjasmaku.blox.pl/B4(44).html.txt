Przepis na ten blok znalazłam u Andzi i od razu wiedziałam, że muszę go zrobić. Jak wszystko co jest zrobione z mleka w proszku jest oczywiscie pyszny a pewnie każdy zna blok czekoladowy więc waniliowy też powinien Wam posmakować, chociaż oczywiście smakuje odrobinę inaczej. Pominęłam herbatniki bo akurat ich nie miałam ale i tak blok był pyszny.  Składniki:   200g mleka w proszku (w niebieskim opakowaniu)    50g cukru   kilka kropel esencji waniliowej   50-70g masła   1/2 szklanki wody   70g wiórków kokosowych   herbatniki (ilość według uznania)    Do rondelka wrzucić pokrojone masło, wsypać cukier i wlać wodę. Podgrzać na małym gazie do całkowitego rozpuszczenia i połączenia składników. Odstawić do lekkiego przestudzenia. W tym czasie do dużej miski wsypać mleko w proszku i wkruszyć herbatniki. Na suchej patelni uprażyć wiórki kokosowe (mieszając i uważając, gdyż lubią sie przypalać, a zbyt mocno przyrumienione nie nadają sie do dodania). Przesypać wiórki do mleka, wlać lekko ciepłą mieszaninę masła, cukru i wody oraz esencję waniliową. Bardzo dokładnie zamieszać. Przełożyć masę do malutkiego plastikowego pojemnika, na wierzchu ułożyć herbatniki ( ja zrezygnowałam). Całość szczelnie zamknąć  i odstawić do lodówki. Smacznego:) 