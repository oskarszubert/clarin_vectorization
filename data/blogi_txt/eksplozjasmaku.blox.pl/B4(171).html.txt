Jabłka i cynamon to jeden z lepszych duetów jesiennych. A ułożony na puszystym cieście drożdżowym smakuje po prostu wspaniale. Z cynamonową posypką łączy się rewelacyjnie. Ja zrobiłam kruszonkę "na ciepło" bo tak się z nia polubiłam, że innej już nie zagniatam. Ciasto jest moją kolejna propozycją do akcji jabłkowej.  Składniki:   500 g mąki pszennej   20 g świeżych drożdży    3 żółtka   60 g drobnego cukru   60 g miękkiego masła   2 łyżki ekstraktu waniliowego   200 ml mleka szczypta soli   4 duże jabłka      W 1/3 szklanki mleka rozpuścić drożdże z łyżeczką cukru. Odstawić na 15-30 minut. Dodać pozostałe składniki i wyrabiać tak długo, aż ciasto zacznie odstawać od ręki. Zostawić do wyrośnięcia na godzinę. Przełożyć do wysmarowanej masłem i wysypanej mąką formy. Ponownie odstawić na 30 minut. Na wierzchu  ułożyć jabłka pokrojone w ósemki. Posypać kruszonką. Składniki na cynamonową kruszonkę:  1/2 kostki masła (125 g)  1 niepełna szklanka mąki 1/2 łyżeczki cynamonu 1/2 szklanki cukru   Masło roztopić i ostudzić, wymieszać z cukrem,  cynamonem i  mąką.  Smacznego:) 