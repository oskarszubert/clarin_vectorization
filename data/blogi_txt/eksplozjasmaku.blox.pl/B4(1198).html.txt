Szukałam ciekawej przystawki i kiedy znalazłam ten przepis wiedziałam, że to jest to. Trochę się zagapiłam jeśli chodzi o galaretę ale smak schabu jest ciekawy bo czuć leciutką nutę cynamonu i słodyczy. Ale tylko odrobinę, w żadnym razie nie można powiedzieć że jest to schab na słodko. Jeśli komuś nie odpowiadają brzoskwinie można je śmiało zdjąć.   Źródło Składniki:    1 kg schabu bez kości     1 puszka brzoskwiń     1 szklanka soku jabłkowego     sok z połówki cytryny     1 opakowanie żelatyny     3 łyżki rodzynek     2 ząbki czosnku 1/2 łyżeczki majeranku     szczypta imbiru     szczypta cynamonu szczypta chilli     2 goździki     25ml wódki     2 łyżki oliwy sól, pieprz     natka pietruszki do dekora       Umyty i osuszony papierowym ręcznikiem kawałek schabu natrzeć wódką, solą, pieprzem, zmiażdżonym czosnkiem i majerankiem. Odstawić w chłodne miejsce na kilka godzin.Zagotować sok jabłkowy z goździkami i cynamonem. Dodać sok z cytryny.Rozgrzać w rondlu oliwę i obsmażyć mięso ze wszystkich stron na rumiano. Wlać sok jabłkowy z przyprawami, dodać rodzynki, przykryć rondel i dusić mięso na niezbyt dużym ogniu. Gdyby nam sos wyparował to dolewamy soku jabłkowego. Miękki schab wystudzić w sosie nie wyjmując z rondla.Odsączyć brzoskwinie na sicie. Resztę soku wymieszać z 3 łyżkami sosu jabłkowego. Przyprawić szczyptą chilli i ewentualnie sokiem z cytryny, gdyby był za słodki. Można też dodać nieco wody, tak aby otrzymać odpowiednią ilość do zalania schabu w zależności od wielkości półmiska , na którym będziemy przygotowywać potrawę. Wsypać odpowiednią ilość żelatyny, zgodnie z instrukcją na opakowaniu, i poczekać , aż napęcznieje. Wówczas całość zagotować i zostawić do wystudzenia.Schab  pokroić w plastry o grubości 0,5 cm i ułożyć na półmisku. Polać 2 łyżkami sosu, posypać wyjętymi z sosu rodzynkami i udekorować cząstkami brzoskwiń i zieloną pietruszką. Zalać galaretą. Wstawić do lodówki aby zastygła. Smacznego:) 