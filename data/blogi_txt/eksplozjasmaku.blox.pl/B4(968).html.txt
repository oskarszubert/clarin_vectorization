Już dawno przekonałam się jak świetnie pasują owoce do mięsa, najbardziej lubię połączenie z kurczakiem. Do tej pory najczęściej używałam ananasa, brzoskwinie i jabłka a zapomniałam o pomarańczy. A jak świetny jest to duet z mięsem przekonałam się na przykładzie tej sałatki. Polecam tym, którzy nigdy nie próbowali. Myślę, że taka sałatka pasuje do Walentynek:) Składniki:  1 filet z kurczaka 2 pomarańcze kawałek pora (można zrezygnować) sałata lodowa pestki granatu jogurt naturalny majonez sól, pieprz  Kurczaka ugotować i pokroić. Pomarańcze obrać i pokroić na drobne kawałki. Z porem postąpić tak samo. Wyłuskać pestki z granatu. Połączyć jogurt z majonezem, doprawić solą i pieprzem. Na talerzu ułożyć wszystkie składniki sałatki, polać sosem jogurtowym, posypać pestkami granatu, odstawić na godzinę. Smacznego:) 