Od pewnego czasu  w ogóle nie kupuję pieczywa w sklepie tylko piekę. Jedno się kończy piekę następne i tak w kółko. Jakoś łatwiej mi się zabrać za bułki chociaż na długi weekend planuję kilka wypieków chlebowych. Dzisiejsze bułki są bardzo dobre, niezwykle puszyste i mięciutkie. Nadają się zarówno do sera, dżemu  jak i wędliny.  Składniki:  4 szklanki mąki pszennej 250 ml ciepłego mleka pół kostki masła  w temperaturze pokojowej 1 łyżka cukru 2 jajka 3/4 łyżeczki soli 20 g świeżych drożdży  Z drożdży, łyżki mleka i 3 łyżek mąki zrobić rozczyn. Odstawić na 15 minut. Wymieszać mąkę z solą i cukrem, dodać rozczyn, wymieszać i dodać pozostałe składniki. Ciasto dokładnie wyrobić i odstawić do podwojenia objętości. Podzielić ciasto na jednakowej wielkości części i formować bułki. Układać je na blaszce i ponownie odstawić do wyrośnięcia. Wyrośnięte bułki wstawić do nagrzanego do 180stopni piekarnika i piec ok 20 min. Smacznego:) 