Od dawna jestem wielbicielką ciasta francuskiego. Zawsze mam przynajmniej jeden arkusz  w lodówce i kiedy mi się zachce coś smacznego, wyciągam, kroję w kwadraty lub inny kształt i nadziewam na słodko, na słono, jak się da i w zależności od tego co jest w lodówce. Pokazywałam już francuskie koperty z kurczakiem, rożki z nutellą, warkocz z kurczakiem i kwadraty z pomidorami. Dzisiaj z okazji Dnia Jabłka przedstawiam paczuszki z jabłkami. Przepis nie jest skąplikowany: ciasto francuskie i jabłka. Dawniej po prostu wkładałam jabłka do ciasta ale niedawno widziałam u Viridianki fajniejszy sposób na jabłka i postanowiłam go wypróbować. Bardzo mi posmakował i od teraz będę tak przyrządzać jabłka.  Składniki:   1 arkusz ciasta francuskiego   2 duże jabłka   sok z połówki cytryny   kilka łyżek cukru brązowego   pół kostki masła   cynamon   Jabłka obrać i podsmażyć na maśle. Dodać cukier, cynamon  i sok z cytryny. Chwilę pogotować na małym ogniu ale niezbyt długo, aby jabłka zachowały ładny kształt. Chwilę odczekać i nakładać jabłka na kwadraty wycięte z ciasta francuskiego. Skleić brzegi a wierzch posypać cukrem brązowym. Piec na rumiano. Smacznego:) 