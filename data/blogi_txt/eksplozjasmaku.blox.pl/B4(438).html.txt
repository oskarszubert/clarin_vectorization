Najbardziej tradycyjną zupą jaka mi się kojarzy jest kapuśniak. Lubię taki z młodej kapusty, z pomidorami, śmietaną i dużą ilością zielonego koperku. Przepis zgłaszam do akcji Gotujemy po polsku pod patronatem serwisu Z pierwszego tłoczenia. Składniki:   1 l wywaru jarzynowego    biała kapusta   marchewka kawałek wiejskiej kiełbasy   kawałek wędzonego boczku   2-3 żeberka   sól   2-3 łyżki przecieru pomidorowego   koperek szklanka śmietany   Kapustę obrać, poszatkować i włożyć do wrzącej wody. Zagotować i odcedzić. Włożyć kapustę do gotującego się wywaru. Dodać żeberka i marchewkę. Doprawić do smaku solą i pieprzem. Gotować, aż kapusta i żeberka będą miękkie. Boczek pokroić w kostkę, zesmażyć na patelni, dodać do kapusty, chwilę pogotować. Dodać przecier pomidorowy, chwilę pogotować. Ponownie doprawić do smaku. Na koniec wlać śmietanę i zagotować. Dodać pokrojony koperek. Smacznego:) 