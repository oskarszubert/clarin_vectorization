Jajka można faszerować na milion pomysłów. Wszystko zależy od inwencji. Ja najbardziej lubię kiedy wśród składników znajdzie się jeden dominujący a reszta tylko lekko uzupełnia kompozycję. W moich dzisiejszych jajkach faszerowanych można wyczuć czerwoną paprykę oraz pietruszkę. Duet moim zdaniem świetny, który często stosuję również w paście jajecznej.  Składniki:  6 jajek ugotowanych na twardo pół papryki czerwonej natka pietruszki sól, pieprz płatki migdałów 2 łyżki majonezu  Jajka przekroić na pół. Wyjąć żółtka, dokładnie  rozgnieść je widelcem. Dodać pokrojoną paprykę, pietruszkę, sól, pieprz oraz majonez. Dokładnie wymieszać masę. Nakładać łyżeczką masę do białek. Na wierzchu układać płatki migdałów. Płatki można wcześniej uprażyć. Smacznego:) 