Bazę demi glace wykorzystałam między innymi do przygotowania tego dania. Mając gotową bazę nastawienie mięsa  zajmuje bardzo mało czasu co jest ogromnym atutem w trakcie bardzo zajętego dnia. Ja wykorzystałam szynkę wieprzową, można użyć również karkówki. Mięso wychodzi bardzo smaczne, soczyste, pachnące różnymi aromatami i smakami.  Składniki:  4 plastry szynki wieprzowej 3 łyżki bazy demi glace szklanka białego wina 2 szklanki wody 2 pomidory sól, pieprz bazylia mielona czerwona papryka olej do smażenia  Plastry mięsa obsmażyć z obydwóch stron. Pomidory naciąć, sparzyć i obrać ze skóry. Do mięsa dodać demi glace, wino, wodę, pokrojone pomidory. Wsypać suszoną bazylię, trochę soli, pieprz i mieloną paprykę. Zmniejszyć ogień i dusić wszystko ok. 1 godź. aż mięso będzie miękkie a sos zgęstnieje i będzie klarowny.  Smacznego:) 