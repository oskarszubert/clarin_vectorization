Zapraszam na przepyszne muffinki. Kwaskowe od cytryny, miękkie od jogurtu i pachnące od malin - jednym słowem rewelacja. Maliny to mój dodatek  ponieważ w orginalnym przepisie muffinki nie występują w owocowym towarzystwie ale wręcz idealnie tu pasują. Źródło Składniki:  125 g naturalnego jogurtu 75 g masła, roztopionego 2 duże jajka skórka otarta z 1 cytryny (dodałam również sok) 150 g mąki pszennej pół łyżeczki sody oczyszczonej szczypta  soli 125 g drobnego cukru do wypieków szklanka malin Wszystkie składniki powinny być w temperaturze pokojowej. W naczyniu wymieszać jogurt z roztopionym i lekko przestudzonym masłem. Dodać jajka, skórkę z cytryny wraz z sokiem i roztrzepać. Do składników mokrych dodać przesianą mąkę z sodą, solą i cukrem. Wymieszać rózgą tylko do połączenia się składników i uzyskania gładkiej masy, nie dłużej.  Delikatnie wmieszać maliny. Ciasto nałożyć do 3/4  wysokości foremek. Piec w temperaturze 170ºC przez 25 - 30 minut, do tzw. suchego patyczka. Smacznego:) 