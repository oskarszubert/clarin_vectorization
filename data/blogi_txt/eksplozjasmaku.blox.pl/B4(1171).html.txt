Na dzisiejszy Dzień Czosnku szykowałam coś zupełnie innego, ponieważ jednak ubiegły tydzień minął mi zupełnie inaczej niż planowałam, tak więc i plany w związku  z dzisiejszą akcją uległy zmianie. Ten przepis miałam już na  ubiegłoroczny Dzień Czosnku ale wtedy zdecydowałam się na inną sałatkę a dzisiaj pokazuję ten, którego nie wykorzystałam. Sałatka jest smaczna, doskonała na przystawkę chociaż ja jem ją dzisiaj na obiad. Polecam:)  Składniki:  słoiczek marynowanego czosnku słoik marynowanej cebulki słoik marynowanego selera puszka kukurydzy 20 dag szynki sól, pieprz majonez jogurt naturalny  Osączyć czosnek, cebulkę, seler, kukurydzę. Szynkę pokroić w kostkę. Wymieszać jogurt z majonezem dodać sól i pieprz do smaku. Wszystkie składniki wymieszać, połączyć z sosem, dodać natkę pietruszki, doprawić do smaku. Odstawić na godzinę do lodówki. Smacznego:) 