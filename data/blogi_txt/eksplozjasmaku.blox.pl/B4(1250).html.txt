Nie sądziłam, że  zwykła surówka z białej kapusty, marchewki i cebuli może smakować tak wspaniale. A to wszystko dzięki zalewie i smakom w niej zawartych bo łączą się tu kwaśny ocet z cukrem. Sałatka może stać nawet kilka dni w lodówce i jest zawsze pyszna. A do dań z grila jest wprost idealna. Przepis dostałam od znajomej weselnej kucharki.  Składniki:   5-6 szklanek białej kapusty   2 marchewki   1-2 cebule   Składniki na zalewę:   1/2 szklanki oleju   1/4 szklanki ﻿octu   1 łyżka soli   1/2 szklanki wody   5 łyżek cukru   1 łyżeczka pieprzu (może być mniej)   Kapustę posiekać, marchewkę zetrzeć, cebulę pokroić w kostkę.﻿ Wszystko razem wymieszać w misce. Składniki zalewy wlac do garnka i zagotować. Gorącą zalewę wlać do miski z kapustą i dokładnie wymieszać. Wstawić do lodówki. Surówka nadaje się do spożycia już po kilku godzinach ale może stać w lodówce  nawet 3 dni. ﻿Smacznego:) 