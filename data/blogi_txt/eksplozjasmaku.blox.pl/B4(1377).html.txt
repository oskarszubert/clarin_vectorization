Za wołowinę zabieram się chyba najrzadziej ze wszystkich dostępnych mi mięs.  Jednak od czasu do czasu warto urozmaicić menu gdyż wtedy docenia się smak mięsa. Z wołowiny przygotowałam tradycyjne zrazy, z boczkiem cebulą i ogórkiem w środku. Ponieważ miałam wąskie kawałki mięsa nie dawałam razowego chleba do środka lecz bezpośrednio do sosu.  Składniki:  4 plastry wołowiny zrazowej 2 ogórki kiszone 2 łyżki musztardy 1 cebula 4 plastry  boczku skóra z razowego chleba sól, pieprz liść laurowy ziele angielskie bulion najlepiej  wołowy sól, pieprz  Mięso rozbić i przyprawić solą i pieprzem. Każdy plaster mięsa posmarować musztardą i na środku  ułożyć pasek ogórka kiszonego, cząstkę cebuli, kawałek boczku. Zwinąć mięso ciasno  w roladki, ja dodatkowo spięłam wykałaczkami. Na rozgrzanym oleju podsmażyć zrazy z każdej strony. Następnie wlać bulion, dodać liść laurowy, ziele angielskie i skórkę razowca. Dusić powoli pod przykryciem, aż mięso będzie miękkie. Sos zgęstnieje, można go zaprawić śmietaną i mąką (ja tego nie zrobiłam). Tradycyjnie takie roladki są podawane z kluskami śląskimi i modrą kapustą. ﻿Smacznego:) 