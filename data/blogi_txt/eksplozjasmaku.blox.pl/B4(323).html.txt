Chyba wszystkie ciasta "batonikowe" już zaistniały w blogosferze, co więcej wszystkie są naprawdę znakomite. Pralinki Ferrero roche kupuję rzadko ale nie dlatego że ich nie lubię lecz z tego powodu , że gdybym mogła to zjadłabym je wszystkie. Ale kiedy zobaczyłam to ciasto wiedziałam, że je zrobię. Są tu te wszystkie pyszne smaki, bo przecież i czekolada i orzechy to najlepsze co może być. Masa z masła okazała się dla mnie dość ciężka, ostatnio robię te lżejsze na bazie śmietanki i serka mascarpone, dlatego jednym kawałkiem można było się nasycić. Źródło Składniki na biszkopt orzechowy:  3 jajka 3 łyżki cukru 10 dag mielonych orzechów laskowych 1 łyżka kakao 1 łyżka mąki 1 plaska łyżeczka proszku do pieczenia  Jajka ubić z cukrem na puszystą masę. Delikatnie dodać pozostałe składniki i powoli mieszać. Masę wylać na przygotowaną blachę (u mnie tortownica 21 cm). Piec ok. 25 min, do suchego patyczka. Podane proporcje należy pomnożyć  razy 2 i upiec jeszcze jeden biszkopt. Składniki na masę:  1 kostka masła 2 gorzkie czekolady 5 kopiastych łyżek nutelli 4 wafelki orzechowe  Czekoladę rozpuścić na parze, wafelki pokroić drobno. Masło utrzeć z nutellą  i ostudzoną, rozpuszczoną czekoladą. Dodać wafelki. Połowę masy wyłożyć na pierwszy biszkopt, przykryć drugim i na wierzchu rozsmarować resztę masy. Wstawić torcik do lodówki. Smacznego:) 