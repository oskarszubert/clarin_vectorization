Na święta jajeczne ta sałatka nadaje się jak żadna inna. Przepis na nią mam w zeszycie już od czasów studiów i wstyd się przyznać, że jeszcze jej nie robiłam. Dopiero ostatnio przeglądając blogi przypomniałam sobie o niej a to dzięki zamrożonemu masłu ścieranemu na tarce. Jest to taki charakterystyczny składnik, nie spotykany w innych przepisach, który też wspaniale wpływa na smak sałatki.   Źródło Składniki: 5-6 jajek, ugotowanych na twardo 200 g sera żółtego 2 puszki konserwy rybnej w oleju, po ok. 240 g (u mnie tuńczyk) 1 cebula 1 łyżeczka octu + ½ szklanki wrzącej wody (użyłam czerwonej cebuli i nie parzyłam) 4-5 łyżek majonezu 50 g masła, zamrożonego sól i świeżo zmielony czarny pieprz zielona pietruszka do dekoracji     Rybę odcedzić z nadmiaru oleju i rozdrobnić widelcem, cebulę pokroić w bardzo drobną kostkę, zalać wrzącą wodą z octem. Przygotować półmisek, na który zetrzeć na grubych oczkach białka, a następnie żółty ser, który posmarować połową majonezu. Następnymi warstwami są: rozdrobniona ryba, odcedzona cebula, masło starte na drobnych oczkach, pozostały majonez i na sam wierzch starte na drobnych oczkach żółtka.Każdą warstwę doprawić pieprzem i odrobiną soli, udekorować sałatkę zieloną pietruszką, schłodzić min. 2-3 godziny w lodówce przed podaniem. Smacznego:) 