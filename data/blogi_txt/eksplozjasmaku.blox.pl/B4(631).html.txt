Jednym z moich ulubionych ziół jest estragon dlatego wiedziałam, że to danie przypadnie mi do gustu. A przecież oprócz estragonu są tu same dobre rzeczy, więc nie było siły, musiałam je ugotować. A, że barwa tego dania jest jak najbardziej zielona, dołączam je do akcji Pinkake.  Składniki:   30 dag piersi z kurczaka   2 łyżki oliwy   25 dag pieczarek   25 dag porów   3 łyżki mąki   200 ml bulionu drobiowego   200 ml śmietanki do zup sól, pieprz   4 łyżki posiekanej natki pietruszki   4 łyzki suszonego estragonu   Kurczaka pokroić w kostkę, wrzucić na gorącą oliwę, dodać oczyszczone pieczarki i smażyć na dużym ogniu 3-5 minut, aż mięso się zrumieni. Zmniejszyć ogień i dodać oczyszczone i pokrojone w plasterki pory. Smażyć dalsze 5 minut, aż pory zmiękną. Wsypać mąkę, dokładnie wymieszać. Wlać bulion i śmietankę, doprawić solą i pieprzem. Doprowadzić do wrzenia i mieszając dusić 5 minut. Dodać zieleninę. Podawać z pieczywem, makaronem lub ryżem. Smacznego:) 