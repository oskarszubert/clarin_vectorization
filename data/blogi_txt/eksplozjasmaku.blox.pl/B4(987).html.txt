Dzisiaj mam ciekawą propozycję na danie, które można zaserwować gościom. Jest to przekładaniec zawierający  warstwy 2 gatunków mięs, pieczarki i żółty ser. Wszystko jest wykończone warstwą śmietany, bogato oprószonej przyprawami. Porcja jest dość duża, więc najlepiej zaplanować ją na jakąś imprezę. Danie jest znakomite na ciepło i bardzo dobrze smakuje także na zimno. Źródło: Ewa Wachowicz Składniki:  1 i 1/2 kg piersi z kurczaka przyprawa do kurczaka sól, pieprz olej do smażenia 80 dag pieczarek 2 cebule masło do smażenia 30 dag sera żółtego 1 kg mięsa mielonego bułka namoczona w mleku jajko 4 ząbki czosnku szklanka gęstej śmietany  Filety z kurczaka podzielić na mniejsze kawałki, oprószyć przyprawami, sola i pieprzem. Ułożyć w formie do zapiekania, posmarować niewielką ilością oleju. Pieczarki i jedną cebulę pokroić i podsmażyć na łyżce masła,przyprawić solą i pieprzem, wyłożyć na filety. Na pieczarki z cebulą zetrzeć ser żółty- na tarce o grubych oczkach, Na ser wyłożyć warstwę przygotowanego mięsa mielonego- do mięsa dodać namoczoną w mleku bułkę, jajko, posiekany czosnek oraz cebulę usmażoną na łyżce masła. Przyprawić solą i pieprzem i wyrobić. Wyrównać i docisnąć. Śmietanę wymieszać z przyprawami i wyłożyć na mięso. Wyrównać. Wstawić do piekarnika nagrzanego do 180 stopni na ok. 1 godzinę. Jeśli wypłynie zbyt dużo wody, trzeba ją zlać. Smacznego:) 