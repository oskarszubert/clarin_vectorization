Batony śniadaniowe Nigelli to świetna przekąska, słodka i sycąca, nie da się zjeść więcej niż 2 małe kawałki ale za chwilę wraca się po kolejne. W dodatku wykonanie ich jest - jak wskazuje na to tytuł ksiązki Nigelli - wręcz ekspresowe. Dla mnie odrobinę za słodkie ale naprawdę wspaniałe. Poza tym lubię oglądać programy Nigelli. Zapraszam tutaj:)  Składniki:  1 puszka mleka zagęszczonego słodzonego   250 g płatków owsianych 75 g wiórków kokosowych  100 g suszonej żurawiny  125 g mieszanki nasion   125 g  suszonych śliwek  125 g rodzynek Mleko słodzone podgrzać lekko w garnuszku. W naczyniu wymieszać wszystkie pozostałe składniki, dolać ciepłego mleka, dobrze wymieszać. Formę wyłożyć papierem do pieczenia, na to wyłożyć przygotowaną mieszankę, wyrównać. Piec około 1 godziny w temperaturze 130ºC. Po około 15 minutach od wyjęcia pokroić na 16 batoników. Smacznego:) 