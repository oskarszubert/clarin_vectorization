Dzisiaj  bardzo proste danie, z tradycyjnych składników, które zawsze mam w lodówce. Kurczak, pieczarki i ser łączą się wybitnie dobrze a uduszone wszystko razem w śmietanowym sosie, podane z podpiekanymi ziemniakami i sałatą ze śmietaną smakuje po prostu po królewsku.  Źródło: Sól i Pieprz nr 3/2011 Składniki:   500 g filetów z kurczaka   100 g pieczarek   1 łyżka oleju   1 liść laurowy   3 ziarna ziela angielskiego   500 ml bulionu   100 g śmietany   sól, pieprz   100 g startego żółtego sera   ﻿Mięso umyć, osuszyć i pokroić w niedużą kostkę. Pieczarki oczyśćić i pokroić w plastry. W garnku rozgrzać olej i podsmażyć mięso. Włożyć pieczarki i chwilę smażyć. Dodać liść laurowy i ziele angielskie. Wlać bulion. Doprowadzić do wrzenia i gotować około 10 minut na małym ogniu. Dodać śmietanę, wymieszać. Doprawić do smaku solą i pieprzem. Rozgrzać grill piekarnika. Niewielką ilość bulionu dokładnie wymieszać z mąką i zagęścić potrawę. Gotować ok. 1 minuty na małym ogniu, cały czas mieszając. Liść laurowy i ziele angielskie usunąć. Potrawkę przełożyć do czterech małych naczyń żaroodpornych lub jednego dużego. Oprószyć serem i zapiekać pod grillem na złotobrązowy kolor. Po wyjęciu posypać zieloną natką pietruszki. Smacznego:) 