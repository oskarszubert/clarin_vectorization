Na ostatni dzień weekendu majowego polecam bardzo dobrego drinka o obiecującej nazwie Niebiańskie orzeźwienie. Jest to połączenie becherovki, soku bananowego oraz syropu curacao. Jeśli tylko lubicie wymienione składniki skuście się, nie będziecie żałować. Jeśli ktoś nie lubi albo nie ma becherovki mozna użyć rumu albo zwykłej, czystej wódki chociaż  z becherovką jest najlepszy. Żeby uzyskać efekt widoczny na zdjęciu koniecznie postępujcie według instrukcji. Polecam.   Składniki:   20 ml becherovki   40 ml soku bananowego   10 ml syropu curacao   ﻿lód   Do kieliszka wlać becherovkę i sok bananowy. Dokładnie zamieszać. Dodać lód﻿. Syrop curacao wlewać na środek, powinien spłynąć na samo dno tworząc właściwe warstwy. Na zdrowie:) 