Bardzo lubię dodatek serka topionego w zupie. Nadaje jej takiego gładkiego, aksamitnego smaku. Jest wiele możliwości z zupą serkową. Baza jest zawsze taka sama a dodatki można komponować według własnego gustu i upodobań rodziny. Ja tym razem dałam makaron ryżowy. Przy okazji polecam również tę zupę serową z kurczakiem.  Składniki:   10 dag śmietankowego serka topionego 2 puszki groszku zielonego (lub groszek mrożony)   2 duże marchewki   40 dag makaronu ryżowego   4 szklanki bulionu warzywnego   sól, pieprz   pół szklanki śmietany   ﻿Ugotowac bulion (ja gotuję na mięsie i warzywach, nie używam kostki, ale można, żeby było szybciej). Rozpuścić serek w bulionie, dodać pokrojoną w kostkę marchewkę, gotować. Pod koniec dodać groszek z puszki, jeśli używacie mrożonego to trzeba dodać go trochę wcześniej. Doprawić do smaku solą i pieprzem. Dodać śmietankę i zagotować. Wrzucić makaron ryżowy i wyłączyć zupę. Smacznego:) 