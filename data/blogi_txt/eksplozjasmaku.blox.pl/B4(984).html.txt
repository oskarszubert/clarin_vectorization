Kolejna przesyłka z firmy Blue Dragon, jaka otrzymałam do przetestowania,  zawierała słodki sos chilli, sosy tajskie czerwone i zielone curry, mleko kokosowe, sos bazyliowy z trawą cytrynową, sos rybny.  Przyprawy tej firmy znam już od dłuższego czasu i bardzo lubię wszelkie octy i sosy, które mają w swojej ofercie. Tym razem zaskoczył mnie i to bardzo pozytywnie, słodki sos chilli. Jest bardzo wyrazisty w smaku, lekko słodki i bardzo ostry dlatego radzę uważać na ilość.  Najwięcej kontrowersji u mnie w domu wzbudziły sosy w słoikach a zwlaszcza ich kolor, który  szczerze mówiąc nie jest zachęcający a szkoda bo smak jest o wiele lepszy. Mleko kokosowe jest bardzo dobrej jakości, takie jakie do tej pory używałam. Gęste, aksamitne w smaku o delikatnym zapachu. Wykorzystałam je do makaronu w sosie bazyliowym z trawą cytrynową. Bardzo nam smakował.  Składniki: 1 filet z kurczaka   20 dag fasolki szparagowej   1 opakowanie sosu bazyliowego z trawą cytrynową   5 łyżek mleka kokosowego 30 dag makaronu chińskiego (użyłam razowego)   ﻿2 łyżki oleju ryżowego   Przygotowany filet z kurczaka pokroić w kostkę, podsmażyć na rozgrzanym oleju ryżowym. Dodać fasolkę szpragową i chwilę razem smażyć. Dodać sos bazyliowy i mleko kokosowe i dusić około 10 minut. Na koniec dodać przygotowany wcześniej makaron. Wszystko razem dokładnie wymieszać i od razu podawać Smacznego:)﻿ 