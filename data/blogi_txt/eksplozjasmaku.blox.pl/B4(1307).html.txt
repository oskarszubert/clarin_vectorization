Mięso  w towarzystwie owoców zagościło na stałe w naszym menu. Najczęściej wykorzystuję ananasy, brzoskwinie czasami jabłka no i oczywiście owoce suszone np, żurawinę czy śliwki. Ale ostatnio pomyślałam dlaczego by nie użyć wiśni. Skoro tyle owoców znjaduje swoje wytrawne zastosowanie to napewno wiśnie też się sprawdzą. No i się sprawdziły. Mięso w aromatycznym sosie wiśniowym z dodatkiem tymianku i octu balsamicznego w duecie z kopytkami stanowi obiad, który u mnie plasuje się na jednym z pierwszych miejsc i  tym samym powiększa moją listę ulubionych dań. Bardzo zachęcam Was do wypróbowania tego przepisu. Składniki:   4 sznycle wieprzowe   3 łyżki octu balsamicznego (dodawać stopniowo)﻿   2- 3 łyżeczki cukru (dodawać stopniowo) 1 cebula﻿   1 l bulionu   2 szklanki wydrylowanych wiśni   sól, pieprz   2 łyżki mąki﻿   tymianek﻿   ew. cynamon (dla odważnych) Oczyszczone sznycle wieprzowe obsmażyć z obu stron. Dodać cebulę, gdy zmięknie zalać bulionem, dodać sól, pieprz, tymianek i dusić ok. 30 minut﻿  Następnie dodać wydrylowane wiśnie, cukier i ocet balsamiczny i dusić aż mięso będzie miękkie. Mąkę rozmieszać z wodą, wlać do sosu i gotować aż mąka straci smak surowizny. Doprawić do smaku. Podawać z kopytkami lub innymi kluskami oraz ulubiona surówką. Smacznego:) 