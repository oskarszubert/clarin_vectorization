Sobota spędzona na działce minęła bardzo szybko i pracowicie więc po powrocie do domu starczyło mi siły tylko na proste ciasto. Ale, żeby prostota smaku nie była zbyt duża wzbogaciłam jabłka cynamonem a biszkopt wanilią. Efekt bardzo dobry zatem polecam.  Pomysł własny Składniki na biszkopt:  5 jajek 3/4 szklanki mąki 5 łyżek cukru 2 łyżki ekstraktu waniliowego 1 płaska łyżeczka proszku do pieczenia  Białka ubić na sztywno, pod koniec dodać cukier. Dodać rozbełtane żółtka oraz ekstrakt waniliowy  i dokładnie wymieszać. Przesiać mąkę z proszkiem i wymieszać. Przełożyć ciasto na przygotowaną standardową formę i wstawić do nagrzanego do 180 stopni piekarnika. Piec ok. 30 min. Wystudzić. Składniki na masę jabłkową:  1 kg jabłek 6 łyżek brązowego cukru 1 łyżka cynamonu 2 łyżki masła  Jabłka obrać ze skorki, pokroić w małe kawałki. Na dno garnka wlać 3 łyżki wody i wrzucić jabłka. Prażyć na małym ogniu, aż jabłka się rozpadną a sok wyparuje. Dodać cukier oraz cynamon. Gdy jabłka są już prawie uprażone dodać masło. Wymieszać. Tak przygotowanymi jabłkami przełożyć biszkopt. Wierzch posypać cukrem pudrem lub polać lukrem. Smacznego:) 