Od dawna już myślałam o tych bułkach ale zawsze coś stawało mi na przeszkodzie. Wczoraj jednak to ja  stawiłam czoła wszelkim przeszkodom i wreszcie je zrobiłam. Ciasto bardzo przyjemnie się wyrabiało, bardzo szybko wyrosło chociaż podobno te z masłem wolniej rosną ale pieklam jeszcze skrzydełka więc  w kuchni było bardzo ciepło. Najlepiej smakują z czerwonym barszczem. Bardzo polecam:)  Źródło Składniki:   400 g mąki pszennej   50 g mleka w proszku   200 ml wody   60 g miękkiego masła   1 łyżeczka soli 12 g świeżych drożdży plus łyżeczka cukru   do posmarowania: jajko plus łyżka wody, do posypania: mak lub sezam   Mąkę wymieszać z mlekiem w proszku i solą.Drożdże rozpuścić w wodzie i dodać do mąki. Zagnieść ciasto - będzie gladkie i sprężyste i nie powinno kleić się do rąk.Uformować z niego kulę, przełożyć do miski, przykryć ściereczką i odstawić do wyrastania na ok. godzinę.W tym czasie przygotować farsz:   30 dag pieczarek   1 cebula   3 łyżki oleju   sól i pieprz do smaku   ok. 100 g suszonych pomidorów    Pieczarki pokroić na plasterki. Cebulę obrać i drobno posiekać.Na patelni rozgrzać olej, wsypać cebulę i zeszklić ją na małym ogniu - zajmie to ok. 10 minut. Dodać pieczarki. Dusić je kolejne 15-20 minut. Przyprawić do smaku solą, pieprzem i dodać pomidory.Ostudzić.Z wyrośniętego ciasta formować płaskie placuszki, do każdego wkładać łyżkę nadzienia, dokładnie zlepić, uformować podłużną bułeczkę. Ułożyć na blasze wyłożonej papierem do pieczenia. Przykryć ściereczką, odstawić do wyrastania na ok. 40 minut.W tym czasie nagrzać piekarnik do 200 st C.Bułeczki posmarować jajkiem wymieszanym z łyżką wody, posypać makiem. Wstawić do nagrzanego piekranik i piec około 25 minut.   Smacznego:) 