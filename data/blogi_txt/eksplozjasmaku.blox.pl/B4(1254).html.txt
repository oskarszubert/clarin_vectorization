Boczniaki widziałam w sklepach już wielokrotnie ale dopiero ostatnio przyszło mi do głowy, żeby je kupić. Trochę się wahałam bo koleżanka powiedziała mi że mają dość intensywny smak czy zapach i bałam się, że mi nie podejdą. Ale że ciekawość moja była większa niż obawa przed nieznanym , kupiłam je. Grzyby okazały się delikatne, szybko się usmażyły i jak dla mnie nie miały żadnego intensywnego zapachu. Moja dzisiejsza propozycja to podstawowe i bardzo nieskomplikowane danie. Usmażyłam boczniaki tak jak schabowe czyli w jajku i mące, można w tartej bułce ale akurat się skończyła. Grzyby smakują bardzo podobnie do smażonej kani. Kto jadł ten wie a kto jeszcze nie próbował to polecam.  Składniki:  ok. 10 boczniaków 1 jajko 2-3 łyżki mąki lub bułki tartej olej do smażenia  Oczyścić boczniaki. Jajko rozbić. Grzyby maczać najpierw w jajku, potem w bułce lub mące i ponownie w jajku. Smażyć na rozgrzanym oleju z obydwu stron aż będą rumiane. Smacznego:) 