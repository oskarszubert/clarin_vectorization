Robiłam już wiele racuchów w swoim życiu ale z ryżem po raz pierwszy. Bardzo zaciekawił mnie ten przepis, bo  można wykorzystać ryż, który został z obiadu i dzięki niemu placuszki mają fajną konsystencje. Całość była bardzo smaczna i chętnie je kiedyś powtórzę.  Składniki:   1 torebka ryżu (lub pół szklanki) 1 1/4 szklanki mleka   1 1/4 szklanki mąki   1 jajko   5 łyżeczek masła   1/2 łyżeczki soli   1 1/2 łyżeczki proszku do pieczenia     Ryż ugotować. Do miski wlać mleko i cały czas mieszając dosypywać mąkę wymieszaną z solą i proszkiem do pieczenia. Gdy składniki dokładnie się połączą, dodać ugotowany ryż i jajko. Delikatnie wymieszać. Na końcu połączyć z roztopionym masłem. Placuszki smażyć na nieprzywierającej patelni bez tłuszczu, kładąc łyżką niewielkie porcje ciasta. Smażyć aż uzyskają złoty kolor. Bardzo szybko nabierają koloru :) Smacznego:) 