Zanim zaczęłam eksperymentować z przepisami, ciastem, które u mnie w domu gościło najczęściej, był  sernik z brzoskwiniami. Przepis miałam z serii książeczek  wydawnictwa Prószyński i spółka. Jak dawno go nie robiłam, przypomniałam sobie jakis czas temu, kiedy przeglądałam swój stary zeszyt  i na marginesie tego przepisu natknęłam się na komentarz : pyszny. Musiałam więc przypomnieć sobie tamten smak.  Składniki na ciasto:  1 margaryna 3 szklanki mąki 3 łyżeczki cukru 5 żółtek 3 łyżeczki proszku do pieczenia  Ze składników zagnieść ciasto i podzielić na 2 części. Mniejszy kawałek włożyć do lodówki a większym wyłożyć formę wysmarowaną tłuszczem.  Składniki na masę serową: 1/2 margaryny 3 żółtka 75 dag sera 1 budyń śmietankowy 1/2 szklanki cukru pudru 1 cukier waniliowy 1 puszka brzoskwiń rodzynki (opcjonalnie)  Ser przepuścić przez maszynkę 2 razy. Dodać pozostałe składniki, dokładnie wyrobić. Masę serową wyłożyć na ciasto, położyć pokrojone brzoskwinie. Rozprowadzić na nich ubitą pianę z białek i 4/5 szklanki cukru. Na wierzch utrzeć zimne ciasto. Piec ponad godzinę. Smacznego:) 