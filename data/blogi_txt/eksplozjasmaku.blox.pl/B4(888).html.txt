Czy może być coś lepszego na obiad w letni gorący dzień niż pieczone warzywa? No może tylko chłodnik pod warunkiem, że  ktoś takie zupy lubi. Warzywa można zdecydowanie zjeść w wersji samodzielnej, ja upiekłam razem z nimi fileta z kurczaka, uprzednio marynowanego  i nadzianego na szpatułkę. Obiad wyszedł po prostu przepyszny.  Składniki:   4 czerwone cebule   2 ząbki czosnku   2 żółte papryki   2 czerwone papryki   1 cukinia rozmaryn   oliwa   sól, pieprz   bazylia   3 łyzki octu balsamicznego   filet z kurczak   sok z połowy cytryny   Umyty filet pokroić w paski. Wymieszać oliwę, zmiażdżony ząbek czosnku, rozmaryn i sok z cytryny. Włożyć paski kurczaka do marynaty i wstawić do lodówki.﻿ W tym czasie przygotować warzywa. Cebule obrać i pokroić w plasterki. Czosnek obrać i drobno posiekać. Papryki umyć, osuszyć, przekroić na 4 części, usunąć gniazda nasienne. Cukinię umyć, osuszyć i pokroić w półplasterki. Rozmaryn umyć, osuszyć i oberwać igły. Warzywa wymieszać z rozmarynem, octem balsamicznym  i oliwą. Wyłożyć na blachę Oprószyć solą oraz pieprzem. Paski kurczaka nadziać na szpatułki  i ułożyć na warzywach.  Piec ok. 20-25 minut. Smacznego:) 