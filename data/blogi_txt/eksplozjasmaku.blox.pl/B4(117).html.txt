Ten chleb widziałam w programie Ewy Wachowicz. Wydał mi się na tyle ciekawy, że chciałam go wypróbować. Robi się go dość szybko, jest smaczny a przede wszystkim zdrowy.  Składniki:   1 l ciepłej wody   5 dag drożdzy   1 łyżeczka cukru   2 łyżeczki soli   8 łyżek płatków owsianych   1 kg mąki pszennej   1 garść łuskanego słonecznika   1 garść siemienia lnianego   odrobina mleka   łuskany słonecznik do dekoracji   Ciepłą wodę wlać do miski, wsypać płatki, sól, cukier. Wkruszyć drożdże i odstawić na 20 minut. Następnie dodać mąkę, garść siemienia lnianego i garść łuskanego słonecznika. Wymieszać i przełożyć do 2 keskówek, natłuszczonych i wysypanych bułką tartą. Na cieście rozprowadzić odrobinę mleka. Posypać łuskanym słonecznikiem. Piec przez 1 godzinę w temperaturze 180 stopni. Smacznego:) 