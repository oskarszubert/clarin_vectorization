Od dawna kusiło mnie, żeby spróbować tak zapieczonych jajek. Normalnie nie mam czasu, na takie śniadania ale w wakacje wreszcie udało mi się je zrobić. Jajka są przepyszne. Smakuja jak ...jajka, ale są niezwykle delikatne, po prostu wspaniałe. Pomysł pochodzi z książki M. Roux "Jajka"  Składniki:   2 jajka 2 łyżki śmietanki kremówki    10 g masła    sól, świeżo zmielony pieprz,     Piekarnik nagrzać do maksymalnej temperatury, minimum 240 stopni. Śmietankę wlać do rondelka, zagotować. Do każdej foremki sufletowej wlać po 1 łyżce śmietanki, wbić 1 jajko, doprawić solą i pieprzem a na wierzchu ułożyć wiórki masła. Foremki ustawić w żaroodpornym naczyniu i wlać do niego tyle wrzącej wody, aby sięgała do połowy wysokości foremek. Wstawić do nagrzanego piekarnika. Zapiekać przez 10 - 15 minut, aż białka się zetną, ale żółtka pozostaną płynne.  Smacznego:) 