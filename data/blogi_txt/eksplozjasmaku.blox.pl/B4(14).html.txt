Oto jedno z ciast jakie pojawiły się u mnie na świątecznym stole w tym roku. Babka waniliowa z kardamonem to doskonała propozycja dla tych, którzy lubią suche ciasta i wanilię. Przepis znalazłam w świątecznym numerze Kuchni.  Składniki:   3 szklanki maki   1 łyżeczka zmielonego kardamonu   1 łyżeczka proszku do pieczenia 1/2 łyżeczki soli   1/2 łyżeczki sody oczyszczonej   20 dag miękkiego masła   1,5 szklanki cukru (ja dałam 1 szklankę)   2 laski wanili przekrojone wzdłuż na pół   4 duże jajka   1 łyżka świeżo wyciśniętego soku z cytryny   1 szklanka tłustego mleka Rozgrzać piekarnik do 170 stopni. Formę na babkę wysmarować masłem i wysypać mąką. Zmieszać mąkę z kardamonem, proszkiem do pieczenia, sola i sodą. Utrzeć masło z cukrem. Gdy masa będzie gładka i jasna dodać ziarenka z lasek wanilii. Ucierać dalej, aby wanilia połączyła się z masą. Wbijać po jednym jajku i ucierać dalej. Wlać sok cytrynowy. Zmniejszyć obroty miksera i dodawać na przemian  partiami mąkę i mleko. Ciastem wypełnić przygotowaną formę na babkę. Wstawić do nagrzanego piekarnika. Piec około godziny. Smacznego:) 