Dawno nie robiłam żadnych słodkości więc dzisiaj przyszła pora na sernik. Sernik straciatella z dodatkiem polewy miętowej powstał na podstawie obserwacji różnych przepisów jakie posiadam. Coś dodałam, coś ujęłam i powstał taki oto serniczek. Niezyt słodki z kawałkami czekolady i orzeźwiającą polewą miętową. Polecam:)  Składniki:    70 dag twarożku kremowego 3/4 szklanki cukru    4 jajka    2 łyżeczki ekstraktu z wanilii pół szklanki  posiekanej gorzkiej czekolady    2 łyżki śmietany kremówki    ok. 1 szklanki śmietany kwaśnej   3-4 łyżki ekstraktu miętowego (można użyć kropli miętowych)  Wszystkie składniki masy serowej dokładnie zmiksować, na koniec wmieszać posiekaną czekoladę. Wylać do przygotowanej tortownicy. Piec około 1 godziny w temperaturze 170ºC. Śmietanę zmieszać z cukrem do smaku, dodać ekstrakt miętowy, ja dodałam również odrobinę syropu miętowego dla koloru. Polewę wylać na sernik i piec jeszcze ok. 10-15 minut. Smacznego:) 