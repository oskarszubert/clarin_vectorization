Kiedyś nie przepadałam za drożdżowymi wypiekami. Wychodziły mi twarde i jakoś nie podejmowałam sie pieczenia następnych. Dopiero niedawno zaczęłam zgłębiać tajniki ciasta drożdzowego i tak się wciągnęłam, że kiedy widzę przepis drożdżowy, od razu biorę go pod uwagę do upieczenia. Przekonałam się też, że to ciasto, które zawiera jogurt albo maślankę jest wspaniałe. Przynajmniej te, które ja do tej pory robiłam. Bułeczki waniliowe potwierdzają tę regułę. Są mięciutkie, aromatyczne, po prostu rewelacyjne. Duże znaczenie miało tutaj użycie ekstraktu z wanilii. Nie pożałowałam jej  i dałam 3 łyżki.   Składniki: 100 ml mleka  1 jajko  100 g jogurtu pół szklanki cukru cukier waniliowy 3 łyzki ekstraktu z wanilii 1/2 łyżeczki soli  20 g masła, roztopionego  400 g mąki pszennej   1 łyżeczka drożdży instant  (można zastąpić świeżymi)   Zrobić zaczyn z ciepłego mleka, cukru i drożdży. Kiedy urośnie dodać do mąki, dodać pozostałe składniki. Wyrobić, odstawić na ok. 1 godzinę do wyrośnięcia, potem uformować bułeczki  i piec ok. 15  minut w 180-200 stopniach. Należy uważać na czas pieczenia, jeśli szybko się zrumienią, przykryć folią aluminiową. Smacznego:) 