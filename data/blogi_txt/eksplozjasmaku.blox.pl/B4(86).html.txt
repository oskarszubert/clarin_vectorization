Domowe burgery, jeśli mają być w 100% domowe, wymagają wcześniejszego zaplanowania i przygotowania poszczególnych składników  ale warto od czasu do czasu popełnić ten trud. Do dzisiejszych  burgerów użyłam wolno pieczonej łopatki, tych bułek i zrobiłam sos BBQ. To właśnie ten sos wyróżnia moje dzisiejsze  śniadanie.  Składniki na sos BBQ:  40 g masła 1 łyżka oliwy 1 duża posiekana cebula 2 ząbki czosnku 350 ml soku pomidorowego 250 ml octu jabłkowego 250 przecieru pomidorowego 150 g brązowego cukru 80 ml melasy 3 łyżki tabasco 1/2 łyżeczki papryki w proszku sok z 1 cytryny  Na maśle z oliwą podsmażyć cebulę i czosnek. Dodać pozostałe składniki poza sokiem z cytryny i tabasco. Zmniejszyć ogień i gotować 50 minut, aż sos zrobi się gęsty i ciemny. Doprawić do smaku sokiem z cytryny, solą i tabasco. Do sosu dodać postrzępione mięso i wymieszać. Tak przygotowanym mięsem  w sosie BBQ nadziewać bułki i dodawać własne ulubione dodatki. Smacznego:) 