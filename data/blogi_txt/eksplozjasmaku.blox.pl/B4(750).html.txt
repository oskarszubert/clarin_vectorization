Wstyd się przyznać ale całkiem zapomniałam, że  dzisiaj zaczyna się czekoladowy weekend. Pamiętałam o nim ale chyba przez to że są jeszcze ferie myślałam, że 19 luty jest za tydzień:) Dlatego też, kiedy oprzytomniałam, że to już dziś, musiałam trochę swoje kulinarne weekendowe plany zmienić. Dzisiaj zdążyłam zrobić tylko szybki mus, delikatny i leciutki  jak mgiełka, który jest oczywiście moją propozycją do akcji Bei.  Składniki:   20 dag czekolady gorzkiej   4 łyżki mleka   3 jajka   1 łyżeczka masła Połamać czekoladę na kawałki i rozpuścić w mleku cały czas mieszając. Oddzielić białko od żółtka. Białka ubić na sztywno. Rozpuszczoną czekoladę zdjąć z ognia. Do ostudzonej masy czekoladowej dodać żółtka i masło. Wszystko razem dobrze wymieszać.  Do przygotowanej masy dodawać małe ilości ubitego białka, łączyć go z masą   powoli mieszając. Dobrze wymieszaną piankę przelać do pucharków, włożyć do lodówki. Pianka musi byc dobrze zastygnięta. Można dowolnie udekorować. Jest pyszna z lodami. Smacznego:) 