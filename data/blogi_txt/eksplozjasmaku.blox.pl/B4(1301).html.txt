Mogą być jako przystawka, nadają się też na danie główne. Jak kto woli. Lubiane są za to, że na patyka można nadziać co się chce. Ja skomponowałam raczej tradycyjne połączenie warzyw i kurczaka. Mięso wcześniej marynowałam kilka godzin w cytrynowej marynacie. Zdjęcie jest zrobione przed pieczeniem i tylko takie mogę pokazać bo innego już nie zdążyłam zrobić. Zanim złapałam aparat szaszłyków nie było:)  Składniki:  1 filet z kurczaka 6 łyżek oliwy 2 łyżki soku z cytryny + skórka 1 łyżeczka tymianku sól, pieprz 1 cukinia 10 pieczarek 1 papryka czerwona 1 papryka żółta  Składniki marynaty dokładnie wymieszać, włożyć do niej pokrojonego w kostkę kurczaka i wstawić do lodówki na 3-4 godziny. Cukinię, papryki i pieczarki pokroić w cząstki. Na patyki szaszłykowe nadziewać w dowolnej kolejności po kawałku kurczaka, papryki, cukinii i pieczarki. Szaszłyki ułożyć w blaszce i  spryskać  oliwą, w szczególności warzywa i wstawić do nagrzanego do 180 stopni piekarnika. Piec około 25 min. Podawać z ryżem. Smacznego:) 