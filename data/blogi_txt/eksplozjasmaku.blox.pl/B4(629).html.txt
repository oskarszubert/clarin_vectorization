Przepis na to danie spodobał mi się głównie z jednego powodu, bardzo praktycznego. Miałam pół paczki chińskiego makaronu, która leżała otwarta już od jakiegoś czasu i chciałam go wykorzystać:) Więc  kiedy w ręce wpadł mi  lutowy numer Soli i Pieprzu i zobaczyłam ten przepis, nie wahałam się ani minuty. I jak się okazało, dobrze zrobiłam bo nie dość, że danie jest bardzo smaczne to jeszcze do tego  szybko się je robi, niecałe 30 minut.   Składniki:   4 łyżki sezamu   4 marchwie   4 filety z kurczaka (po ok. 150 g)   2 łyżki oleju   1 opakowanie chińskiego makaronu jajecznego (250 g)   4 łyżki płynnego miodu 2 łyżki sosu sojowego   2-3 łyżki soku z cytryny   Sezam uprażyć bez tłuszczu na teflonowej patelni na złotożółty kolor. Marchwie obrać i pokroić w słupki. Filety opłukać, osuszyć i pokroić w paski. Rozgrzać łyżkę oleju w woku i smażyć około 5 minut. Ugotowac makaron według wskazówek na opakowaniu, odcedzić i wymieszać z pozostałym olejem. Do mięsa włożyć marchew i dusić 2-3 minuty. Wlać miód, sos sojowy i sok z cytryny, zagotować. Dodać makaron i sezam, podgrzać. Nałożyć na talerze  i podawać gorące. Smacznego:) 