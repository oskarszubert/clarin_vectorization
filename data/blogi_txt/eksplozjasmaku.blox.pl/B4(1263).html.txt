Jeśli lubicie karmelowe dodatki do lodów, serników czy innych deserów polecam sos domowej roboty. Robi się go błyskawicznie  i smakuje prawdziwym karmelem. Jest nieco kaloryczny ale przecież to tylko dodatek. U mnie wkrótce pojawi się jako składnik polewy do tortu.  Składniki:   100 g cukru   2 łyżki wody   2 łyżki masła   4 łyżki śmietany kremówki   W garnku o grubym dnie wymieszać cukier i wodę. Gotować na średnim ogniu, aż cukier się rozpuści i będzie miał bursztynowy kolor. Nie mieszać. Zestawić z ognia i wmieszać masło.﻿ Wlać śmietankę i mieszać do połączenia składników. Przelać do miseczki lub słoika i odstawić do wystygnięcia. Sos powinien zgęstnieć. Smacznego:) 