W poszukiwaniu przepisów do akcji Hola Mexico zajrzałam do Kuchni Ireny i Andrzeja. Znalazłam tam  przepis na smaczną i kolorową sałatkę.  Składniki są  raczej swojskie więc każdy może sobie taką sałatkę zrobić. Bardzo polecam.  Składniki:   350 g zielonej fasolki szparagowej   1 posiekana czerwona papryka   1 posiekana czerwona cebula   3 - 4 łyżki posiekanej świeżej kolendry   2 pokrojone w plasterki rzodkiewki   75 g pokruszonego sera feta   1 łyżeczka posiekanego świeżego oregano 2 łyżki czerwonego octu winnego   80 ml oliwy z oliwek   3 dojrzałe pomidory pokrojone w cząstki   pieprz.   Fasolkę ugotować na parze. Przełożyć fasolkę do miski. Dodać paprykę, cebulę, kolendrę, rzodkiewki i ser feta. Posypać mielonym pieprzem i oregano. Wymieszać ocet z oliwą z oliwek. Sosem polać sałatkę. Wymieszać potrząsając. Przełożyć sałatkę na półmisek i podawać z cząstkami pomidora. Sałatkę można podawać od razu lub po schłodzeniu. Smacznego:) 