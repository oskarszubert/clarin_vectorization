Mojej przygody z rybami ciąg dalszy. Niedawno przygotowywałam pierś kurczaka w parmezanie i była bardzo dobra. Już wtedy zaplanowałam w podobny sposób usmażyć rybę. No i muszę powiedzieć, że był to bardzo dobry pomysł bo danie smakowało a skorupka parmezanowa jest po prostu przepyszna.  Chyba niedługo zacznę się zastanawiać jak to możliwe, że nie lubiłam ryb:) Składniki:   3- 4 filety z ryby (u mnie tilapia)   kilka łyżek startego parmezanu   bułka tarta   1 jajko   sól, pieprz   sok z cytryny   Rybę  skropić sokiem z cytryny. Jajko rozmieszać z solą i pieprzem. Rybę panierować w jajku, następnie w bułce i parmezanie. Można też wymieszać bułkę i ser i od razu w takiej mieszance  panierować rybę. Smażyć na rozgrzanym tłuszczu. Smacznego:) 