Pierwsze szparagi w tym roku wykorzystałam do śniadania. Niesamowicie delikatne, w połączeniu z pomidorami i ziołami smakują rewelacyjnie.  Na weekendowe śniadanie idealne. Źródło: Kuchnia+ moje zmiany Składniki:  2 małe pomidory 10 zielonych szparagów 3 łyżki oliwy 2 ząbki czosnku 2 jajka sól, pieprz  Pomidora sparzyć i obrać ze skóry, miąższ pokroić w kostkę. Szparagi dokładnie umyć, odciąć twarde części. Wrzucić na rozgrzany olej. chwilę podsmażyć, wlać 100 ml wody i dusić aż będą al dente. Gdy woda wyparuje a szparagi są już prawie miękkie, dodać przeciśnięty przez praskę czosnek oraz pomidory i dusić wszystko razem  2 min. Na warzywa wbić jajka i trzymać na ogniu tak długo aż się zetną ale nie spieką. Można przykryć, aby jajko od góry szybciej się ścięło. Doprawić solą, pieprzem oraz bazylią. Smacznego:) 