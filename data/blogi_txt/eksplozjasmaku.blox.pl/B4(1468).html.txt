Zapiekanka, którą przygotowałam ostatnio, pochodzi z książki Dania pikantne. Wypróbowałam z niej już wiele przepisów ale chyba jeszcze żadnym się nie zachwyciłam do tej pory tak jak tym. Połączenie smaków jest po prostu rewelacyjne. Czosnek, cytryna i estragon to podstawa tej zapiekanki. Jeśli więc lubicie te trzy składniki, gwarantuję że i Wam będzie ona smakować.   Składniki:   60 ml oliwy   1 kg filetów z kurczaka, przekrojonych na ćwiartki   1 cebula, drobno posiekana   1 por, pokrojony w plastry   1 ząbek czosnku, drobno posiekany   350g pieczarek, pokrojonych w plastry   1 łyżeczka suszonego estragonu   375 ml bulionu   185 ml śmietany   2 łyżeczki soku z cytryny   2 łyżeczki musztardy Dijon   sól, pieprz    Na rozgrzanym tłuszczu usmażyć kurczaka na złoty kolor. Zdjąć z ognia.Na tym samym tłuszczu usmażyć cebulę i czosnek. Dodać pieczarki i smażyć 5 minut, aż płyn odparuje. Dodać bulion, estragon, sok z cytryny, oraz musztardę. Zagotować i dusić kilka minut. Pod koniec dodać śmietanę. Dołożyć kawałki kurczaka i dobrze doprawić.Całość przełożyć do naczynia żąroodpornego i wstawić do piekarnika na 1 godzinę. Sos powinien być gęsty. Doprawić solą i pieprzem. Pysznie smakuje z ziemniakami i sałatą lodową z pomidorami. Smacznego:) 