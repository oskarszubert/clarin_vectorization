To moja ostatnia jagodowa propozycja w tym sezonie. Co prawda nie ma zbyt wielkich upałów ale myślę, że taki sernik smakuje zawsze. Lekki, delikatny, po prostu pyszny. Tym wpisem żegnam się z Wami na dwa tygodnie. Trzeba odpocząć, naładować akumulatory i wrócić z głową pełną pomysłów.   Do zobaczenia:) Składniki na spód:  230 g herbatników 70 g masła  Składniki na masę serową:  250 g serka mascarpone 400 g jogurtu naturalnego 5 łyżek cukru pudru (według własnego smaku) 3 łyżki żelatyny 2 łyżki ekstraktu waniliowego  Składniki na jagodową galaretkę: szklanka jagód 3-4 łyżki cukru 2 łyżeczki żelatyny  Herbatniki zmielić, zmieszać z rozpuszczonym masłem. Wyłożyć tortownicę, wstawić do lodówki. Żelatynę rozpuścić w cieplej wodzie. Serek mascarpone zmieszać z jogurtem, cukrem, ekstraktem waniliowym.Dodać żelatynę i dokładnie szybko wymieszać. Przelać masę serową na herbatniki i wstawić do lodówki. Do garnka włożyć jagody, dodać cukier i zagotować. Zmiksować, dodać rozpuszczoną żelatynę i dokładnie wymieszać. Gdy galaretka jest przestudzona wylać na masę serową. Równo rozprowadzić i wstawić do lodówki. Smacznego:) 