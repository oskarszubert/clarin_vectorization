Dzisiaj proponuję bardzo smaczne śledzie, na które przepis podejrzałam u Andzi. Robiłam je już kilka razy bo są naprawdę smaczne a  głównie jest to zasługa sosu. Ja użyłam śledzi z octu bo nie znoszę solonych ale to już moje osobiste preferencje. Składniki:   5 płatów śledziowych   2 łyżki miodu naturalnego 4 średnie cebule   2 łyżki octu winnego   3-4 łyżki koncentratu pomidorowego   1/2 szklanki oliwy   sól, pieprz   Cebulę pokroić w plastry.Na patelni rozgrzać olej, zeszklić na nim cebulę, następnie dodać miód, ocet, koncentrat, dokładnie wymieszać, przyprawić solą i pieprzem. Odstawić sos do wystygnięcia. Płaty śledziowe pokroić na mniejsze kawałki, jeśli użyjecie solonych to trzeba je najpierw wymoczyć. W salaterce układać warstwami sos i śledzie. Następnie wstawić do lodówki. Smacznego:) 