Włoski sposób przygotowywania potraw jest tak łatwy i szybki , że można go wykorzystać nawet wtedy, gdy nie mamy czasu. Co prawda niektórzy mają długi weekend i czas by się znalazł ale niekonicznie do stania w kuchni. Dlatego proponuję ekspresowego kurczaka z rozmarynem. Mięso jest aromatyczne, kruche, po prostu przepyszne. Polecam:)  Źródło: Claudia Roden "Łatwa kuchnia śródziemnomorska" Składniki:   40 g masła   1 łyżka oliwy extra virgin   2-3 ząbki czosnku   2-3 gałązki świeżego rozmarynu   1 kurczak o wadze około 1,5 kg (użyłam udek)   175 ml białego wina sól, pieprz   ew. szklanka bulionu   Rozgrzać masło i oliwę na głębokiej patelni i dodać czosnek oraz rozmaryn. Gdy składniki na patelni zaczną skwierczeć ułożyć kawałki kurczaka i smażyć na średnim ogniu, odwracając na drugą stronę, aż uzyskają rumiany kolor. Kurczaka posypać solą i pieprzem,  dolać wino oraz bulion, przykryć i dusić 30-40 minut, aż mięso jest miękkie.﻿ Pysznie smakuje z risotto szafranowym. Smacznego:) 