Są takie przepisy, których składniki już na wstępie gwarantują pyszny obiad. Należy do takich połączenie miodu i musztardy. Marynatę miodowo - musztardową wykorzystywałam już kilkakrotnie i za każdym razem był to strzał w dziesiątkę. Dzisiaj polecam udka  pieczone  w tej marynacie, która podczas pieczenia zamienia się we wspaniały sos.  Składniki:   ok. 4  udek kurczaka    natka pietruszki    100 ml  miodu    8 łyżek musztardy francuskiej, gruboziarnistej   4 łyżki białego octu winnego   olej słonecznikowy   sól, pieprz﻿     Wymieszać wszystkie składniki glazury, doprawić solą i pieprzem. Wysmarować nią dokładnie udka, najlepiej powyciskać dłońmi. Przykryć naczynie folią i wstawić do lodówki na minimum godzinę. Rozgrzać  piekarnik do 220 stopni. Wyjąć udka z marynaty i ułożyć je w naczyniu żaroodpornym. Włożyć naczynie do nagrzanego piekarnika i piec  przez około 40 minut, aż będą ładnie zarumienione i chrupiące. Smacznego:) 