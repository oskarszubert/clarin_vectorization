Zastanawiałam się jaką babkę upiec na święta a że ostatnio furrorę robi babka waniliowa Uli postanowiłam spróbować. I rzeczywiście, dołączę do osób, które się nią zachwyciły bo nie można inaczej. Jest puszysta, lekka delikatna. Do tego wszystkiego należy jeszcze dodać, że jest tak samo świeża na drugi dzień a  dla mnie jest to największa zaleta. Bardzo polecam ten przepis bo jest idealny.   Składniki:  4 jajka 1 szklanka cukru 1 cukier wanilinowy 200 g masła 2 budynie waniliowe po 40 g 1 łyżeczka proszku do pieczenia 160 g mąki pszennej   Żółtka utrzeć z cukrem i cukrem wanilinowym na puszysty krem, dodać miękkie masło, miksować do połączenia się składników. Mąkę przesiać z proszkiem do pieczenia i budyniem, białka ubić na sztywną pianę. Do utartej masy maślanej dodać ubite białka, wsypać mąkę z budyniem i za pomocą łopatki delikatnie wymieszać ciasto. Formę wysmarować masłem i obsypać mąką, przełożyć ciasto i piec w 170°C przez 40-45 minut. Jeszcze ciepłą babkę oprószyć cukrem pudrem. Smacznego:) 