Rogalowy szał opętał całą Polskę więc nie mogłam nie ulec tym bardziej, że zrobiłam je po raz pierwszy. Chciałam się przekonać jak smakują te poznańskie przysmaki i musze przyznać, że naprawdę są smaczne ale czegóż innego  można było się spodziewać skoro drożdżowe ciasto maślane nie może nie smakować. Swoje rogaliki polałam lukrem i posypałam płatkami migdałów bo całą skórkę pomarańczową dałam do nadzienia. Rogale marcińskie sa moją propozycją do akcji Gotujemy po polsku prowadzonej pod patronatem serwisu Z pierwszego tłoczenia a także dopisuję je do akcji orzechowej.  Źródło Składniki:   1 szklanka ciepłego mleka 1 łyżka suchych drożdży   1 jajko   pół łyżeczki ekstraktu z wanilii   3,5 szklanki mąki   3 łyżki cukru   szczypta soli 225 miękkiego masła (z tego 2 łyżki użyjemy do ciasta) Suche drożdże wsypać do mleka, zostawić na kilka minut, aby się rozpuściły i dobrze wymieszać. Dodać jajko i wanilię, wymieszać. Mąkę, cukier, sól wymieszać razem w dużej misce, dodać lekko miękkie masło (2 łyżki) i rozetrzeć palcami razem z mąką. Dodać rozczyn mieszając łyżką, przełożyć ciasto na stolnicę i krótko wyrobić, tylko do momentu, aż ciasto będzie gładkie. Nie wyrabiać za długo - ciasto powinno być lepiące i chłodne. Uformować w prostokąt, przykryć folią i schłodzić w lodówce około 1 godziny. Schłodzone ciasto przełożyć na stolnicę i rozwałkować w prostokąt o wymiarach 30 x 15 cm, tak, aby krótsze strony stanowiły górę i dół. Całą ilość masła z przepisu rozsmarować równomiernie na cieście (zostawić 1/2 cm marginesu wokół). Złożyć 1/3 ciasta do góry, następnie złożyć dolną część tak, by przykryła te złożenia (tak, jak składamy kartkę papieru). Dobrze skleić brzegi i delikatnie wywałkować w prostokąt 25 x 17 cm używając jak najmniejszej ilości mąki do podsypywania. Złożyć tak jak poprzednio i schłodzić przez 45 minut w lodówce. Proces wałkowania i składania powtarzać 3 razy, chłodząc ciasto między wałkowaniami przez 30 minut. Po  ostatnim rozwałkowaniu i złożeniu ciasto dobrze zawinąć i włożyć do lodówki na minimum 5 godzin, a najlepiej na całą noc. Wyjąć z lodówki na 20 minut przed robieniem rogalików. Nadzienie:   30 dag białego maku 10 dag masy marcepanowej 3/4 szklanki cukru pudru 10 dag orzechów włoskich 10 dag zblanszowanych migdałów 2 łyżki kandyzowanej skórki pomarańczowej 2 łyżki gęstej kwaśnej śmietany 3 podłużne biszkopty, pokruszone na okruszki  Ponadto: jajko roztrzepane z 1 łyżką mleka do posmarowania posiekane orzeszki lub migdały do posypania   Mak i orzechy sparzyć gorącą wodą, po 15 minutach odcedzić i osączyć. Zmielić dwukrotnie w maszynce razem z migdałami. Masę marcepanową rozetrzeć mikserem z cukrem pudrem, dodać zmielony mak z bakaliami, okruszki biszkoptowe i posiekaną skórkę pomarańczową. Dobrze wymieszać, dodać śmietanę - ale tylko tyle by uzyskać dość zwartą, ale plastyczną masę. Masa nie powinna być zbyt płynna, ani zbyt twarda i reguluje się jej konsystencję dodając stopniowo śmietanę. Ciasto na rogaliki rozwałkować na prostokąt o wymiarach mniej więcej 65 x 34 cm i przeciąć wzdłuż długiego boku na 2 części. Każdy powstały w ten sposób pasek pokroić na 12 trójkątów. Rozsmarować nadzienie zostawiając mały margines na wszystkich bokach trójkąta - zwijać rogaliki zaczynając od najszerszego boku, w kierunku wierzchołka. Ułożyć na blaszce, przykryć i pozostawić do wyrośnięcia na około 1,5 godziny, lub do podwojenia objętości. Rozgrzać piekarnik do 180ºC, wyrośnięte rogale posmarować jajkiem roztrzepanym z mlekiem i piec około 20 minut, aż się ładnie zezłocą. Wyjać na kratkę i jeszcze ciepłe polać lukrem, posypać orzeszkami lub posiekanymi migdałami. Smacznego :) 