W orginale te bułki były tylko  ze słonecznkiem. Ale ja dodałam również ziarna dyni oraz siemienia lnianego dlatego nazwałam je bułkami z ziarnami. Są bardzo łatwe i szybkie do wykonania. Potrzeba tylko 30 minut na wyrastanie a 15  na pieczenie żeby można było  cieszyć się pysznymi, chrupiącymi bułkami na śniadanie. Aby upiec bułki o nieco innym smaku można dodać do ciasta łyżkę nasion anyżu lub kminku. Przepis pochodzi z kolekcji Wypieki ze smakiem.  Składniki:   25 g świeżych drożdży łyżka miodu   łyżeczka soli   400 ml wody   3 łyżki pestek słonecznika   3 łyżki ziaren dyni   3 łyżki siemienia lnianego 300 g otrąb   700 g mąki   Rozmieszać drożdże w niewielkiej ilości ciepłej wody. Dodać miód i sól. Wymieszać pestki słonecznika z siemieniem lnianym, otrębami i mąką. Dodać drożdże oraz pozostałą wodę. Zagnieść dość rzadkie ciasto. Pozostawić na godzinę do wyrośnięcia. Następnie ułożyć je na stolnicy oprószonej mąką i uformować  prostokąt o wymiarach ok.20x30 cm. Pokroić ciasto na dwanaście kwadratów i przełożyć je na natłuszczoną blachę. Pozostawić bułeczki do wyrośnięcia na 30 minut a potem piec je na środkowym poziomie nagrzanego piekarnika do temperatury 250 stopni przez 12-15 minut. Smacznego:) 