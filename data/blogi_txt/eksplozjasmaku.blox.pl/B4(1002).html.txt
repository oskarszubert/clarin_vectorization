Kiedy nie mam pomysłu na obiad robię pulpety. Ostatnio robię cielęce, bo są niezwykle mięciutkie i bardzo nam smakują. Dzisiejsze są w sosie paprykowym i nie chodzi tu o tę w strąkach ale o mieloną. Żeby wydobyć aromat papryki trzeba ją podsmażyć z cebulą na tłuszczu. Efekt jest znakomity. Bardzo polecam ten sposób.  Składniki:   40 dag mielonego mięsa   1 jajko szklanka bulionu   1 cebula﻿   1 czerstwa bułka﻿   łyżka mąki 3 łyżki śmietany   2 szklanki wody   ﻿sól, pieprz   łyżeczka papryki mielonej﻿   szczypta kminku﻿   Mięso wyrobić z jajkiem, namoczoną bułką, solą i pieprzem. Z otrzymanej masy uformować pulpety i obsmażyć je na rumiano z obu stron. ﻿Cebulę posiekać podsmażyć na tłuszczu, dodać łyżeczkę papryki oraz szczyptę kminku  i smażyć chwilę. Wlać bulion i zagotować. Włożyć podsmażone pulpety i gotować na niewielkim ogniu około 20-25 minut. Łyżkę mąki wymieszać z niewielką ilością wody, wlać do pulpetów, dodać śmietanę i zagotować. Doprawić do smaku i posypać koperkiem. Smacznego:) 