Dawno nie robiłam nic alkoholowego, a że podobno Harvey jest typowo amerykańskim drinkiem, postanowiłam sprawdzić jego smak. Trochę za dużo chlupnęło mi się likieru ziołowego i jak dla mnie było to ciut za mocne. Jako, że wolę słodkie alkohole, nie mogę powiedzieć, że ten drink został moim ulubionym ale warto było go wypróbować.  Składniki:   40 ml czystej wódki   100 ml soku z pomarańczy   20 ml likieru ziołowego (np. Becherovki) plasterek pomarańczy   kilka kostek lodu   Wódkę, sok oraz likier wlać do shakera. Energicznie wstrząsnąć kilka razy, żeby składniki dokładnie się połączyły. Do szklanki z grubym dnem włożyć kilka kostek lodu, rozlać napój. Plasterki pomarańczy naciąć do połowy i udekorować szklankę. Na zdrowie:) 