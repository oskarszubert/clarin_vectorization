Wszystkim zwolennikom fast-foodów polecam dzisiejsze bułki. Przygotowałam je z myślą o domowych burgerach ale były tak pyszne, że zostały zjedzone z masłem i dżemem. Są lekko słodkawe, mięciutkie i puszyste. Bardzo zachęcam do wypróbowania i wkrótce zapraszam na domowe chicken burgery.  Źródło Składniki:   500g mąki pszennej typ 450 wysokobiałkowej (co najmniej 12% białka)   300 ml mleka   10g świeżych drożdży   50g miękkiego masła   30g (2 łyżki) cukru   1 łyżka miodu   5g(1 łyżeczka) soli   mleko do posmarowania   sezam do posypania Lekko ciepłe mleko wymieszać z drożdżami cukrem i miodem, odstawić na 15 minut. Mąkę przesiać do miski, dodać sól, wlać mleko z drożdżami, dodać masło i wyrabiać gładkie, elastyczne ciasto o dobrze rozwiniętym glutenie (rozciągane ciasto powinno tworzyć błonkę). Wyrabianie ręczne trwa ok. 30 minut, mikserem ok. 10-12 minut. Miskę przykryć folią i zostawić ciasto do wyrośnięcia na 1,5 do 2 godzin. W trakcie wyrastania złożyć dwukrotnie (wyjąć na blat, lekko rozciągnąć i złożyć jak list).Wyrośnięte ciasto podzielić na kawałki po ok. 90g każdy. Uformować okrągłe bułki, ułożyć na blasze, przykryć folią i zostawić do wyrośnięcia na 60 minut. Wyrośnięte bułki posmarować mlekiem i posypać sezamem. Piec 15-20 minut w temp. 180 stopni. Smacznego:) 