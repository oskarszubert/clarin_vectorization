Wczorajszy dzień spędzony na basenie upłynął bardzo miło ale po powrocie chciało się jeść. Upalna pogoda  staniu w kuchni nie sprzyja więc rano, jeszcze o chłodzie,  podszykowałam obiad. Obiad typowo letni czyli taki, żeby poczuć się syto ale lekko. A nie ma chyba nic lżejszego od warzyw i kaszki kuskus. Przepis pochodzi z sierpniowego/2009 numeru Soli i Pieprzu.  Składniki: szklanka kaszy kuskus   filet z piersi kurczaka   2 łyżki sosu sojowego   łyżka octu balsamicznego   łyżeczka słodkiej papryki pieprz   2 łyżki oliwy   1/2 pęczka świeżego tymianku ( dałam łyżeczkę suszonego)   2 mięsiste pomidory   1 bakłażan   2 małe cukinie   strąk czerownej papryki   1 cebula   2 ząbki czosnku 6 łyżek oliwy   po łyżeczce suszonego tymianku, rozmarynu i estragonu   Warzywa umyć. Pomidory sparzyć, obrać ze skórki i pokroić na kawałki. Bakłażany i cukinie pokroić w kostkę, cebulę w talarki. Czosnek posiekać. Rozgrzać oliwę, wrzucić bakłażany, cukinie, czosnek i cebulę. Dodać pomidory i paprykę. Dusić  do miękkosći ale tak, żeby warzywa były chrupkie. Dodać zioła i doprawić solą i pieprzem. Kuskus wsypać do miski. Zalać wrzątkiem, tak aby woda była ok. 1 cm nad powierzchnią (aby kasza była smaczniejsza zawsze zalewam bulionem). Przykryć i odstawić na 15 minut, aż kuskus wchłonie całkowicie płyn. Pierś pokroić  w kostkę, przełożyć do miski, zamarynować mieszanką z sosu sojowego, balsamico, papryki, pieprzu i oliwy. Odstawić na 15 minut. Na patelnii rozgrzać oliwę, wrzucić mięso i zrumienić. Dodać warzywa, wszystko razem podgrzewać kilka minut. Podawać z kuskusem. 