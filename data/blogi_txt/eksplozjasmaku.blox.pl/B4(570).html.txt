Szaleństwo czekoladowe opanowało blogosferę więc i ja dam się unieść tej fali bo przepis na żeberka czy karkówkę jakoś dzisiaj chyba nie zaistnieje. Inspirację na ten deser znalazłam w moim prezencie imieninowym A to tylko 1 garnek wyd. Parragon. Był to przepis, na którym książka otworzyła się sama i poprosiła, żeby go zrobić. Nie miałam więc wyboru. Rozpisywać się o tym deserze nie będę bo czekolada, kruszonka i owoce to  argumenty, które napewno przekonają Was do zrobienia tego przepisu.  Składniki: 60 g gorzkiego kakao   1 szklanka wody   2/3 szklanki bardzo drobnego cukru   2 łyżki niesolonego masła, pokrojonego w kostkę 4 duże jabłka lub brzoskwinie   Składniki na kruszonkę:   3/4 szklanki  mąki z dodatkiem proszku do pieczenia   1 łyżka gorzkiego kakao   1/2 szklanki niesolonego masła, pokrojonego w kostkę   5 łyżek ciemnego brązowego cukru   2 łyżki drobno posiekanych orzechów pecan   50 g czekolady deserowej, drobno posiekanej   Nagrzać piekarnik do 180 stopni. Wsypać mąkę i kakao do dużej miski, dodać masło i palcami wyrobić masę, aż będzie przypominała pokruszony chleb. Dodać 4 łyżki cukru i posiekanych orzechów, a następnie dodać posiekaną czekoladę i odstawić. Umieścić kakao, wodę i cukier w małym rondlu. Gotować na małym ogniu 3 minuty, mieszając. Dodać pokrojone masło i ponownie zagotować, cały czas mieszając, a następnie zestawić z ognia. Owoce pokroić. Rozłożyć je równomiernie na dnie żaroodpornego naczynia. Wylać połowę sosu czekoladowego na owoce i posypać kruszonką oraz pozostałym cukrem. Wstawić do piekarnika na ok.20-25 min, aż kruszonka zacznie się przyrumieniać. Tuż przed końcem pieczenia ponownie podgrzać resztę sosu czekoladowego. Gdy ciasto będzie gotowe, wyjąć je z piekarnika i podawać z ciepłym sosem czekoladowym.  Smacznego:) 