Gdyby nie sos czosnkowy ta sałatka nie byłaby tak dobra. Byłaby po prostu taka zwykła, tymczasem dodatek czosnku  niesamowicie ożywia jej smak i wspaniale łączy się właśnie z jajkami. Sałatkę ułożyłam warstwowo ale można również wymieszać w salaterce. Przepis zgłaszam do akcji Festiwal jajek.  Składniki:   sałata lodowa   puszka kukurydzy   5 jajek   3 duże pomidory   4 łyżki majonezu   3 łyżki śmietany   2 ząbki czosnku   sól, pieprz natka pietruszki   Jajka ugotować na twardo. Pokroić sałatę i ułożyć na półmisku, następnie wyłożyć warstwę pokrojonych pomidorów, kukurydzę i jajka. Czosnek posiekać, wymieszać z solą i pieprzem, dodać majonez, śmietanę, wymieszać dokładnie i polać sałatkę. Wierzch posypać natką pietruszki. Smacznego:) 