Sezon rabarbarowy w pełni a więc pora na kolejny wypiek. Tym razem proponuję tartę, bardzo kruchą, z pysznym nadzieniem kokosowym. Na wierzchu powinna znaleźć się kruszonka jednak wyszło mi tak dużo ciasta, że je zmroziłam i starłam na tarce. Tarta jest cudownie kokosowa i zachęcam Was do połączenia tych smaków.   Składniki:  250 g mąki 4 łyżki cukru kostka margaryny pół łyżeczki soli 2 żółtka 3 łyżki Malibu  Składniki na nadzienie:  2 jajka 100 ml śmietanki 30% 120 g cukru 150-200 g wiórków kokosowych 3-4 łyżki Malibu 500 g rabarbaru + 6 łyżek cukru  Margarynę posiekać, rozetrzeć z mąką, solą i cukrem, dodać jajka i likier kokosowy. Wyrobić gładkie ciasto. 1/4 ciasta odłożyć do zamrażalnika, pozostałą część rozwałkować i wyłożyć nim formę do tarty o śr. 24 cm. Wstawić do lodówki. Rabarbar  pokroić w drobne kawałki, przesypać cukrem, odstawić. Gdy puści sok, odcedzić. W tym czasie jajka utrzeć z cukrem. Dodać śmietankę, likier, wiórki kokosowe. Masa powinna być raczej gęsta. Na podpieczonym spodzie ułożyć odcedzony rabarbar, na to wylać masę kokosową, na wierzch zetrzeć kruche ciasto. Wstawić do piekarnika i piec ok. 35-40 min. Po wystudzeniu posypać cukrem pudrem. Ciasto wstawić do piekarnika nagrzanego do 180 stopni i piec ok. 20 min. Wystudzić. Smacznego:) 