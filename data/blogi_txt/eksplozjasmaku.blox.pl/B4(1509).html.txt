Drugą część kurek, które niedawno uzbierałam w lesie wykorzystałam do zupy. Wyszła delikatna, kremowa, lekko ostra bo przecież z porami ale nie za mocna. Z grzankami smakowała wspaniale a myślę, że z makaronem byłaby również pyszna. Przepis pochodzi z sierpniowego numeru Kuchni.  Składniki:   3 łyżki oliwy   3 łyżki masła   3 roztarte ząbki czosnku   70 dag oczyszczonych kurek   1 duża posiekana cebula   1 duży por pokrojony w julienne   1/4 szklanki białego wina   1,5 l bulionu drobiowego   1/2 łyżeczki chilli w płatkach   sól   1 łyżeczka mielonego czarnego pieprzu   1 szklanka gęstej śmietany gałazki świeżej kolendry lub pietruszki   W rondli rozgrzać oliwę z masłem, 3 roztarte ząbki czosnku, kurki, cebulę oraz pory i mieszając smażyć 3-4 minuty. Wlać wino, zamieszać, gotować jeszcze 2 minuty. W dużym garnku zagotować bulion z chilli i pieprzem, posolić do smaku. Włożyć do bulionu grzyby, cebulę, pory i czosnek. Gotować 15 minut, a potem zmiksować (pozostawić kilka kurek w całości do ozdoby). Śmietanę połaczyć z odrobiną gorącej zupy, wlać do pozostałej mieszając, zagotować. Przed podaniem udekorować kolendrą lub pietruszką. Smacznego:)﻿ 