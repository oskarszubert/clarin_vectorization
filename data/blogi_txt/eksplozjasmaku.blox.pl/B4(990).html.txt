W tym roku postanowiłam upiec kilka  pierników i pierniczki w związku z tym będę potrzebowała sporo przyprawy do pierników. Przejrzałam Internet w szerz i wzdłuż i zdecydowałam się na ten przepis. Przyprawa już zrobiona czeka sobie spokojnie na wypieki. Pachnie wspaniale i już nie mogę się doczekać. Tym bardziej, że do tej pory jakoś  ta zabawa z piernikami mnie nie kręciła ale w tym roku postanowiłam się z nimi zmierzyć. Zobaczymy co mi z tego wyjdzie:)  Źródło Składniki:  50 g kory cynamonu 20 g suszonego imbiru 15 g goździków, całych 15 g wyłuskanych ziaren kardamonu 10 g gałki muszkatołowej 10 g ziela angielskiego 10 g czarnego pieprzu 5 g ziarenek anyżu wyłuskanych z gwiazdek   Wszystkie składniki zmielić w maszynce do mielenia kawy (najlepiej), zetrzeć na specjalnej drobnej tarce lub utłuc w moździerzu. Wymieszać. Przechowywać w szczelnie zamkniętym pojemniku, chronić przed słońcem. Przyprawa jest bardzo aromatyczna i dość pieprzna (można zmniejszyć ilość pieprzu). Na 1 kg mąki przeciętnie należy dawać około 3 - 4 łyżek przyprawy, w zależności od upodobań.  Smacznego:) 