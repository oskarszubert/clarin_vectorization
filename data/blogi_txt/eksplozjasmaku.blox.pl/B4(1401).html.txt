Czasami gdy nie mam natchnienia na obiad, wyciągam z lodówki to co w niej jest i robię sałatkę. Dzisiaj miałam jeszcze pół paczki ravioli więc wyszła mi całkiem fajna przekąska. Przepis znalazłam w Poradniku Domowym.  Składniki:  25 dag pierożków ravioli 4 jajka cebula 20 dag brokułów 4 pomidory 10 dag kremowego twarożku pół szklanki jogurtu łyzka chrzanu ze słoika sól, pieprz  Brokuły podzielić na różyczki, opłukać, włożyć do lekko osolonego wrzątku i ugotować na pół twardo. Pierożki ravioli włożyć do wrzącej wody i również ugotować na pół twardo. Brokuły i pierożki dokładnie osączyć. Jajka ugotować na twardo, zalać zimną wodą, obrać i pokroic na plasterki. Pomidory umyć, osuszyć, wykroić nasady szypułek, pokroić w plasterki. Cebulę obrać, pokroić na talarki. Przygotować sos, ucierając na gładką masę twarożek z jogurtem i chrzanem. Sos doprawić do smaku solą i pieprzem. Układać warstwami w salaterce. Sałatkę polać przygotowanym sosem . Podawać z ciemnym pieczywem. Smacznego:) 