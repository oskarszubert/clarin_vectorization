Aż trudno uwierzyć, że dzisiaj jest pierwszy dzień kalendarzowej wiosny. Inaczej sobie wyobrażałam ten przedświąteczny okres. Miało być ciepło, słonecznie a jest zimno i mokro. Chciałam zdjąć już zimowe buty i ciepłą kurtkę zamienić na lżejszy płaszcz. Niestety, narazie nie jest to możliwe.  Pomimo zimowej aury, w pierwszym dniu wiosny, proponuję jajka nadziewane wiosennym farszem. W farszu zamknęłam smaki wiosny, czyli ogórek, rzodkiewkę i natkę pietruszki. Bardzo mi smakowała taka radosna przekąska.  Składniki:  5 jajek kilka rzodkiewek, 1 ogórek sól, pieprz 3 łyżki majonezu łyżeczka musztardy kilka gałązek natki pietruszki  Jajka ugotować na twardo. Obrać i przekroić na pół. Żółtka wyjąć i włożyć do miski.  Rzodkiewkę i ogórka pokroić w kosteczkę, natkę posiekać,  dodać do żółtek. Dodać majonez, musztardę, sól, pieprz. Wszystko dokładnie wymieszać i faszerować jajka. Smacznego:) 