Miałam ogromną ochotę na sernik. A że bardzo lubię charakterystyczny zapach i smak limonek połączyłam je z serem. Sernik wyszedł mi delikatny, kremowy z delikatną nutą cytrusową. Jedyne zastrzeżenie miałam do kruchego spodu i bardzo żałowałam, że nie zrobiłam ciasteczkowego ale masa serowa wyszła wspaniała. Składniki:  500 g sera białego 250 g serka mascarpone 150 g serka kremowego np. Bieluch ok. szklanka cukru sok i skórka z 4 limonek 5 jajek 5 łyżek mleka w proszku  Ser zmielić trzykrotnie. Zetrzeć skórkę z limonek i wycisnąć sok. Do sera, dodać pozostałe 2 rodzaje serka, cukier,  jajka, sok i skórkę z limonki. Wszystko razem zmiksować. Dodać mleko w proszku i dokładnie wymieszać. Formę o średnicy 21 cm wyłożyć kruchym ciastem według własnego przepisu lub zmielonymi ciastkami wymieszanymi z rozpuszczonym masłem. Sernik ten może być również bez spodu. Na to delikatnie wylać masę serową.  Wstawić do nagrzanego do 160 stopni piekarnika i piec około 1 godzinę. Smacznego:) 