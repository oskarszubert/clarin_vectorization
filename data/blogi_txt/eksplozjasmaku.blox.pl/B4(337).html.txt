To taka chińska wersja naszego omletu. Dużym  plusem mojego dzisiejszego pysznego śniadania była chrupiąca szynka i seler naciowy, który wprost uwielbiam. Dodatek sosu sojowego również sprzyja podniesieniu walorów smakowych. Omlet trochę mi się poszarpał przy przewracaniu ale nijak to nie wpłynęło na smak. Przepis pochodzi z książki 1000 klasycznych potraw Kuchnia chińska i jest to moja propozycja do akcji Z widelcem po Azji. Składniki:   4 łyżki oleju rzepakowego   2 dymki   2 łodygi selerea naciowego   50 g wędzonej szynki pokrojonej w kostkę   1 łyżka sosu sojowego   1/2 łyżeczki cukru   1/2 łyżeczki soli   4 jajka﻿   Rozgrzać olej na patelni i podsmażyć szynkę oraz selera. Dodać sos sojowy, cukier i sól. Dodać ubite jajka i smażyć aż się zetną z jednej strony. Przewrócić na drugą stronę. Ja złożyłam tak jak polskiego omleta bo przewrócenie okazało się zbyt trudne, wręcz niemożliwe. Smacznego:)﻿ 