Dojrzewające awokado zmobilizowało mnie do zrobienia tego makaronu. Awokado często u mnie gości ale chyba nigdy nie przyszłoby mi do głowy połączyć go z makaronem tymczasem okazuje się, że jest to genialny pomysł. Jest to najbardziej kremowy makaron jaki kiedykolwiek jadłam. Proste i szybkie danie o niebanalnym smaku.   Źródło Składniki:  2 dojrzałe awokado 30 dag makaronu typu spaghetti lub tagiatelle 1/2 szklanki słodkiej śmietanki 2 ząbki czosnku sok z 1 cytryny parmezan sól, pieprz posiekana natka pietruszki oliwa  Ugotować makaron al dente. W tym czasie  obrać awokado i zmiksować w blenderze razem ze śmietanką. Dodać czosnek, oliwę, sól, pieprz, pietruszkę, parmezan oraz sok z cytryny. Miksować, aż powstanie gładki sos. Do ugotowanego makaronu dodać sos z awokado i dokładnie wymieszać. Gorący nakładać na talerz, posypać parmezanem i natka pietruszki i natychmiast podawać. Smacznego:) 