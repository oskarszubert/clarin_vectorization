Kolejny trunek mojej produkcji to nalewka z owoców pigwowca. Jest to wspaniały owoc o pięknym zapachu i taka sama jest nalewka. Najlepszy w niej jest ten charakterystyczny aromat. Moja nalewka jeszcze sobie dojrzewa i nie bardzo nadaje się do picia ale warto już ją nastawić, żeby w zimę móc rozgrzać się kieliszkiem tego pysznego trunku:)  Składniki:  1 kg owoców pigwowca 1 l spirytusu 70% 1/2 kg cukru  Owoce pigwowca umyć, obrać z gniazd nasiennych i pokroić na mniejsze kawałki. Włożyć je do wysokiego słoja i zalać spirytusem. Przykryć i odstawić na 14 dni. Po tym czasie przelać spirytus do innego naczynia a do owoców wsypać cukier. Odstawić na 3-4 dni, codziennie potrząsać, aż cukier wyciągnie pozostały w owocach spirytus i się w nim rozpuści.  Przelać roztwór cukru do spirytusu, wymieszać i odstawić na kilka miesięcy. Na zdrowie:) 