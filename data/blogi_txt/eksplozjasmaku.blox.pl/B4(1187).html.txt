Dzisiaj proponuję lekką przekąskę w klimacie wielkopostnym, a to dzięki wędzonej rybie. Sałatka, jak dla mnie, bardzo oryginalna w smaku a najważniejsze jest to że po jej zjedzeniu człowiek czuje się lekko i zdrowo.  Składniki:  1 wędzona ryba np. makrela kilka rzodkiewek 1/2 sałaty lodowej 1 mały ogórek 1 mała czerwona cebula szklanka jogurtu naturalnego sól, pieprz świeży koperek  Sałatę porwać i ułożyć na talerzu. Rybę obrać i podrobić na mniejsze kawałki. Rzodkiewkę pokroić w ósemki, ogórka w plasterki. Na sałacie układać rybę, rzodkiewkę, plasterki cebuli oraz ogórka. Jogurt wymieszać z posiekanym koperkiem. Doprawić do smaku solą i pieprzem. Polać sałatkę. Podawać z pieczywem. Smacznego:) 