Ta babka to dla mnie ciekawostka. Bardzo mnie interesowało  jak może smakować ciasto na majonezie. No i okazało się że całkiem dobrze. Szału może nie ma ale babka jest puszysta i mięciutka. Majonez zastępuje tutaj masło więc tak naprawdę nie ma się go co obawiać.  Składniki:  4 jajka 1/2-3/4 szklanki cukru 1/2-3/4 szklanki majonezu 1/2 szklanki mąki ziemniaczanej 3/4 szklanki mąki pszennej 1 łyżeczka proszku do pieczenia  Wszystkie składniki włożyć do misy i zmiksować mikserem bardzo dokładnie. Przelać ciasto do przygotowanej wcześniej formy babkowej lub innej i wstawić do nagrzanego do 180 stopni piekarnika i piec około 50 min, do suchego patyczka. Wystudzone ciasto posmarować lukrem, ozdobić według własnego gustu. Smacznego:) 