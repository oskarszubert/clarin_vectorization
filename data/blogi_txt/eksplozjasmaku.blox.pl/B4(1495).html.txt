Na taki zimny dzień jak dzisiaj polecam pyszną, rozgrzewającą zupę z brokułów oraz sera.Chociaż już znalazłam swoją idealną zupę brokułową i nie szukałam kolejnej to kiedy zobaczyłam ten przepis i wyobraziłam sobie ten smak w połączeniu z serem wiedziałam, że nam posmakuje. Sam brokuł jest dość mdły więc trzeba czymś zupę podkreślić i tutaj doskonale tę rolę spełnia ser.  Źródło + moje zmiany Składniki:  2 łyżki niesolonego masła 1 cebula drobno posiekana 1 brokuł 10 dag startego sera cheddar 2 szklanki bulionu 2 szklanki mleka sól, pieprz  Rozpuścić masło w garnku. Dodać cebulę i smażyć 3 minuty. Wlać mleko i bulion, dodać różyczki brokuła. Przykryć i zmniejszyć ogień. Gotować około 15 min. Zupę zestawić z ognia, zmiksować blenderem. Dodać ser i jeszcze trzymać na małym ogniu ok. 5 min. Doprawić do smaku solą i pieprzem. Podawać bardzo gorącą. Smacznego:) 