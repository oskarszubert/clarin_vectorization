Do tej pory żylam w przekonaniu, że ciasta z dodatkiem miodu są twarde jak kamień i dlatego skutecznie ich unikałam. Przy okazji tego ciasta przekonałam się, że wcale tak nie jest. Ciasto już po zagnieceniu było bardzo przyjemne w dotyku i niezwykle mięciutkie. Po upieczeniu było nadal pulchne i już się nie martwiłam bo wiedziałam, że po przełożeniu wilgotnymi jabłkami nic mu się  nie zadzieje. Jest to taka trochę alternatywa dla szarlotki. Przepis na dużą blachę.  Źródło Składniki:   60 dag mąki   1/2 łyżeczki proszku do pieczenia   1/2 łyżeczki sody 35  dag masła   12 dag miodu   12 dag cukru    1 jajko   1 żółtko﻿   2 łyżki kwaśnej śmietany   ﻿1 łyżka kakao   1 łyżka kawy rozpuszczalnej   Składniki na masę jabłkową:   ﻿1,2 kg jabłek   1 łyżka masła   1 łyżka cynamonu   1 galaretka cytrynowa   ﻿Mąkę przesiać z proszkiem do pieczenia i sodą. Dodać masło, posiekać. Gdy zrobi się kruszonka dodać jajko, żółtko, miód, śmietanę, cukier i zarobić ciasto. Podzielić na trzy części. Pierwszą odłożyć. Do drugiej dodać rozpuszczoną w minimalnej ilości wody kawę, do trzeciej łyżkę kakao. Przełożyć do foremek, upiec na złoty kolor. W tym czasie przygotować masę jabłkową. Obrane jabłka zetrzeć na tarce, przełożyć na patelnie, przesmażyć na łyżce masła, dodać galaretkę i wymieszać. Po upieczeniu placki przestudzić i przełożyć masą jabłkową. Wierzch udekorować lukrem. Smacznego:) 