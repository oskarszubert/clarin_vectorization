Zapraszam na kolejną odsłonę ciasta drożdżowego. Puszyste, mięciutkie, po prostu pyszne. Dodatkową atrakcją jest żurawina, chociaż możecie dać rodzynki, jeśli wolicie.  Składniki:  300 g mąki 12 g drożdży świeżych 125 letniego mleka  szklanka suszonej żurawiny 1 jajko 50 g roztopionego masła 45 g cukru 1/4 łyżeczki soli  Z drożdży zrobić rozczyn, odstawić do wyrośnięcia, dodać pozostałe składniki i wyrobić, pod koniec dodając roztopiony tłuszcz. Wyrabiać tak długo, aż ciasto będzie gładkie i elastyczne. Przełożyć do miski, przykryć ręczniczkiem lnianym, pozostawić do podwojenia objętości (około 90 minut). Po tym czasie ciasto lekko wyrobić, dodać żurawinę,wyłożyć do głębokiej formy, wcześniej wysmarowanej masłem,  Ciasto przykryć, odstawić w ciepłe miejsce do wyrośnięcia, posmarować roztrzepanym jajkiem i wstawić do nagrzanego do 180 stopni piekarnika, na 40 minut. Smacznego:) 