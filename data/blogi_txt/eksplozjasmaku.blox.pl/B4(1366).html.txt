W ramach wspólnego pieczenia Olcik zaproponowała mi zrobienie kebaba domowego, na który przepis wyszperała u Edysi. Chętnie na to przystałam, bo już nieraz robiłam taką meksykańską kanapkę i wiem, że jest pyszna.  Przy okazji, tortillę mogę dołączyć do akcji Z widelcem przez kuchnię obu Ameryk. Olcikowi bardzo dziękuję za wspólne pichcenie:))  Składniki (na 6 sztuk):   1 opakowanie placków tortilli (6 sztuk)  800 g filetów z kurczaka torebka przyprawy do kebaba 2 ogórki świeże lub konserwowe sałata lodowa (użyłam pekińskiej) 1-2 cebule   Składniki na sos jogurtowy:  1/2 l jogurtu naturalnego 4-5 ząbków czosnku 1 łyżka ziół prowansalskich keczup  Mięso opłukać, osuszyć, pokroić w cienkie paski. Przełożyć do miski, oprószyć przyprawą do kebaba i dokładnie wymieszać, żeby wszystkie kawałki mięsa były dobrze obtoczone w przyprawie. Odstawić na chwilę i przygotować resztę nadzienia.Ogórki i pomidory obrać, pokroić w kostkę, cebulę w piórka. Z główki sałaty oderwać pojedyncze liście.Mięso usmażyć na oleju, placki tortilli podgrzać na suchej patelni lub w mikrofalówce wg instrukcji na opakowaniu.Na każdej ciepłej tortilli ułożyć liść sałaty, na jego środku rozłożyć mięso i warzywa, zostawiając trochę miejsca na dole. Farsz polać sosem jogurtowym przygotowanym z podanych składników i keczupem.Zwinąć boki placków, a dół podwinąć pod spód tak, żeby tortille się nie rozwijały. Od razu podawać.   Smacznego:) 