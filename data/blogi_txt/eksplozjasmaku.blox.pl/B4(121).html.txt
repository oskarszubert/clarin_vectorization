Kolejny, pyszny, domowy chleb to mieszaniec na zakwasie. Tak mnie wciągnęło pieczenie chleba, że na razie nie planuję kupować pieczywa  w sklepie. No i zakwas kolejny już raz okazał się nie taki straszny. Uwielbiam chleby z ziarnami więc dodałam ziarna słonecznika.  Składniki na zaczyn:  2 łyżki zakwasu żytniego 140 g mąki żytniej 100 g wody  Składniki wymieszać i odstawić na 12 godzin. Składniki na chleb:  szklanka ciepłej wody (250 ml) 300 g mąki żytniej, typ 720 150 g mąki pszennej chlebowej 2 łyżeczki soli szklanka ziaren słonecznika (część odłożyć do wysypania formy)  Do miski z zaczynem wlać wodę, wymieszać. Przesiać mąkę i pozostałe składniki, wyrobić dość luźne ciasto. Przełożyć je do wysmarowanej i wysypanej ziarnami słonecznika formy keksówki i odstawić do wyrośnięcia. Kiedy cala foremka  jest już wypełniona ciastem chlebowym, wierzch spryskać oliwą i  wstawić do nagrzanego do 220  stopni piekarnika i piec przez około 15 minut. Po tym czasie zmniejszyć temperaturę do 180 i piec jeszcze około 40 min. Wystudzić chleb na kratce. Smacznego:) 