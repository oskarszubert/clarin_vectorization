Ogromna ilość jagód jaką posiadam daje mi sporo możliwości. Część na pewno powędruje do zamrażalnika, część znalazła się już w jagodziankach ale mam też  kilka innych pomysłów, które muszę zrealizować jeszcze przed wyjazdem wakacyjnym. Pierwszy z nich to sałatka. Jagody są raczej neutralne w smaku, podobnie jak mozzarella więc połączyłam je w sałatce dodając sos balsamiczny. Ponieważ od pewnego czasu zaprzyjaźniłam się z rukolą użyłam jej także i tutaj i uważam, że  ten jej orzechowy smak świetnie pasuje do jagód. Można oczywiście użyć każdej innej sałaty. Składniki:   garść mixu sałat z rukolą   szklanka jagód   1 kulka mozzarelli   1/4 szklanki oliwy z oliwek   2 łyżki octu balsamicznego   sól   W salaterce ułożyć sałatę, jagody, pokrojoną w kostkę mozzarellę. Oliwę dokładnie wymieszać z solą i octem balsamicznym. Sałatkę polać sosem tuż przed podaniem.﻿ Smacznego:) 