Tak dawno nie piekłam sernika, że prawie zapomniałam jak wspaniale może smakować. Przyzwyczaiłam się do lekkich serników na śmietanie, ten jest z dodatkiem masła więc jest trochę cięższy dlatego smakuje tak bardziej polsko i tradycyjnie. Na wierzchu ułożyłam borówki i maliny,  Żródło: xxx Składniki na kruche ciasto:   75 g zimnego masła   160 g mąki (najlepiej krupczatki)   50 g cukru pudru   Składniki zmiksować w malakserze, aż powstaną okruszki lub rozetrzeć palcami na kruszonkę.Wysypać do tortownicy i ugnieść na dnie i na brzegu - ok. 3 cm wysokości.Podpiec w temp. 180 stopni na złoty kolor (ok. 12-15 minut). Składniki na masę serową:   100 g miękkiego masła   200 g cukru   600 g sera białego (zmielić 2-3 razy)   3 jajka   2-3 łyżki ekstraktu z wanilii lub ziarenka wyłuskane z połowy laski wanilii   2 łyżki mąki ziemniaczanej   Na wierzch 100 g jagód ( u mnie borówki)   100 g malin   Owoce mogą być świeże lub mrożone. Jak mrożone to nie rozmrażać. Masło utrzeć z połową cukru na jasna masę, dodawać po łyżce sera i po trochu pozostałego cukru. Ucierać, aż cukier nie będzie wyczuwalny (ok. 5 minut). Dodawać po jednym jajku, po każdym miksując na najniższych obrotach miksera ok. 30 sekund. Na koniec dodać wanilię i mąkę ziemniaczaną i krótko zmiksować.Wyłożyć na podpieczony spód, powierzchnię masy wyrównać. Na masę wyłożyć owoce. Piec w temp. 160 stopni przez ok. 60 minut (wierzch na środku powinien być lekko sprężysty). Gdyby sernik przypiekał się na wierzchu, należy przykryć go folią aluminiową. Po upieczeniu sernik zostawić na 15 minut w piekarniku, po czy wyjąć go, a po godzinie zdjąć obręcz tortownicy. Po całkowitym ostudzeniu wstawić do lodówki na min. 8-10 godzin.  Smacznego:) 