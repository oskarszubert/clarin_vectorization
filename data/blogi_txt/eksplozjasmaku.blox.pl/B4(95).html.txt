Cappuccino to jedno z moich najpyszniejszych ciast. Jest wiele jego wersji ale moja ulubiona to dobrze nasączony biszkopt z dodatkiem pysznej masy z serków homogenizowanych i mleka  w proszku  posypane kawą ewentualnie czekoladą. Ja tym razem nasączyłam ciasto kawą z dodatkiem nalewki waniliowej. W przepisie występują dwie warstwy okrągłych biszkoptów ale ja dałam tylko jedną bo taki wysoki biszkopt mi urósł, że przekroiłam go na pół. Ciasto jest naprawdę wspaniałe i polecam je wszystkim. Robię je od kilku lat na różne okazje i zawsze znika ze stołu w tempie błyskawicznym.  Składniki na biszkopt: 4 jaja   1/2 szklanki cukru   3/4 szklanki mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia (śr.21 cm). Upiec na złoty kolor  w temp. 180 stopni.  Składniki na masę:   1/2 margaryny ( u mnie masło)   2 żółtka   1 całe jajo   1 szklanka mleka w proszku ( u mnie ok. 1,5)   2 łyżki żelatyny﻿   1/2 szklanki cukru   2 serki homogenizowane, waniliowe   sok z cytryny﻿   ﻿paczka kawy cappuccino (można dać kawę rozpuszczalną)   ﻿dowolny alkohol do nasączenia   2 paczki okrągłych biszkoptów﻿   Całą kawę﻿ cappuccino rozpuścić w 3 szklankach wody, zmieszać z alkoholem. Utrzeć masło, dodać serki na przemian z mlekiem w proszku. Ubić na parze 2 żółtka i jajo z cukrem, wystudzone dodać do masy, delikatnie, żeby się nie zważyła.  Dodać rozpuszczoną wcześniej żelatynę. Nasączyć biszkopt, wyłożyć połowę masy, nasączone biszkopty i pozostałą część masy. Na wierzchu ułożyć kolejną warstwę namoczonych biszkoptów. Posypać wirókami czekoladowymi lub kawą w proszku. p.s. Dobrze jest mieć przygotowaną pod ręką zapasową ilość mleka w proszku, bo czasami masa wychodzi rzadka i mleko ją wtedy ratuje. Smacznego:) 