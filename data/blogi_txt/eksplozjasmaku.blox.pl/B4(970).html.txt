Dzisiaj kolejny przepis podany przez Beatę Pawlikowską, tym razem z Gujany. Nie ma tu wyszukanych przypraw a jedynym, dla mnie przynajmniej, kontrowersyjnym  składnikiem był brązowy cukier, karmelizowany przed dodaniem ryżu. Jest to moja propozycja do akcji Z widelcem przez kuchnię obu Ameryk oraz akcji pomidorowej.     Składniki:   0.5 kg gotowanego lub pieczonego dowolnego mięsa    2 łyżki oleju    1 czubata lyżeczka brązowego cukru    1 duża cebula pokrojona w cienkie plasterki    1 duży pomidor, pokrojony w kawałki    pęczek świeżego szczypiorku    0.5 łyżeczki tymianku    1 łyżka siekanej natki pietruszki    0.5 łyżeczki czarnego pieprzu    1 łyżeczka soli    2 szklanki ryżu    Mięso oddzielić od kości, pokroić na małe kawałki, odstawić. W dużym rondlu rozgrzać olej i usmażyć na nim brązowy cukier, aż zaczną powstawać bąbelki. Dodać cebulę i przyprawy, smażyć. Dodać kawałki pomidora, smażyć przez chwile, a potem dolać 4 szklanki wody i wsypać ryż. Wymieszać, doprowadzić do wrzenia. Zmniejszyć gaz i gotować tak długo, aż ryż będzie prawie gotowy. Dodać kawałki mięsa, wymieszać, gotować do miękkości wszystkich składników. Podawać na gorąco, posypane nacią z pietruszki i szczypiorkiem. Gujańczycy często podają to danie z dodatkową kulką masła na wierzchu. 