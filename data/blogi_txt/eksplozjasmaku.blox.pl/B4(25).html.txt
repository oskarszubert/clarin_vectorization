Kiedyś na samą nazwę barszcz ukraiński odkręcałam się w drugą stronę, dzisiaj bardzo lubię. Nie przepadam jedynie za ziemniakami, w każdej zupie, więc często je pomijam ale to tylko takie moje dziwactwo. Barszcz ukraiński według tego przepisu bardzo mi posmakował.  Źródło Składniki:  2  ziemniaki 1  cebula 2 -marchewki 2 buraki ¼ kapusty 2 liście laurowe 4 ziarenka ziela angielskiego 2 łyżki  koncentratu pomidorowego 1 łyżka oleju 1 łyżka masła 1½ l  wywaru jarzynowego 1 szklanka śmietany sól  pieprz  Ziemniaki należy obrać, umyć i pokroić w zgrabną kostkę. W wersji wegetariańskiej wrzucić do wywaru jarzynowego, w wersji mięsnej do rosołu. Podgotować przez kilka minut. Marchew i obrane buraki zetrzeć na tarce o dużych oczkach. Cebulę posiekać w kostkę i podsmażyć na oleju na patelni, do momentu, aż stanie się szklista. Dorzucić marchew oraz buraczki i podsmażyć. Dodać przecier pomidorowy i podlać szklanką wywaru jarzynowego, dodać liść laurowy i ziele angielskie. Dusić pod przykryciem 5-7 minut. Kapustę drobno posiekać, dorzucić do ziemniaków i gotować 3-4 minuty. Zawartość patelni przełożyć do garnka z kapustą i ziemniakami, i pod przykryciem gotować jeszcze przez chwilkę. Na samym końcu zaprawić łyżką masła i doprawić solą i pieprzem. Smacznego:) 