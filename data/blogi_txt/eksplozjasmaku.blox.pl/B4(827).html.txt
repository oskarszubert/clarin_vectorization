Ostatnio zaniedbałam  dawno już nabytą patelnię do orzeszków. A ponieważ są wakacje staram się nadrabiać różne zaległości chociaż patrząc na stertę przybywających przepisów sądzę, że nigdy mi się to nie uda. Dzisiaj proponuję orzeszki z pyszną masą waniliową. Ciasto na orzeszki zrobiłam takie jak zwykle a masa jest wspaniała bo zawiera mleko w proszku  i ekstrakt waniliowy. Jeśli trochę Wam jej zostanie polecam posmarować nią wafle. Są też pyszne.  Składniki na ciasto:   60 dag mąki   1/2 kostki margaryny   1/2 kostki smalcu   2 łyżki cukru   2 żółtka 1/2 łyżeczki sody   2 łyżki śmietany   2 łyżki octu   Z podanych składników zagnieść kruche ciasto. W specjalnej patelni upiec łupinki orzeszków. Składniki na masę waniliową:  pół kostki masła 1 serek  homogenizowany waniliowy  ok. 1 szklanki mleka w proszku 3-4 łyżki cukru 4 łyżki ekstraktu waniliowego  Mało utrzeć z cukrem, dodać serek homogenizowany i ekstrakt waniliowy. Dokładnie wymieszać. Dodawać stopniowo mleko w proszku. Jeśli masa będzie za rzadka można dodać więcej mleka w proszku. Smacznego:) 