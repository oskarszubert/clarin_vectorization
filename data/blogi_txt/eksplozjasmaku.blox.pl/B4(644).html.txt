Zbliżający się koniec roku szkolnego odbija się na moim blogu ponieważ  czas na ugotowanie czegoś bardziej wykwintnego będę miała dopiero w sobotę. Ale przecież w piątek też trzeba cość jeść więc dzisiaj proponuję zwykłe łazanki. Do pewnego czasu nie jadałam ich wogóle ale teraz zdarza mi się je przygotować. Niektórzy robią je ze słodką kapustą ja jednak zdecydowanie wolę z kiszoną. Jest to bardzo szybki sposób na obiad.  Składniki: 250 g makaronu łazanki  500 g kapusty kiszonej  2 cebule 10-12 pieczarek  kawałek wędzonego boczku 3 łyżki oleju 2 liście laurowe 3 ziarnka ziela angielskiego pieprz, kminek, chili Kapustę pokroić, włożyć do garnka, podlać ciepłą wodą, dodać ziele angielskie i liście laurowe. Gotować ok 40 minut od czasu do czasu mieszając i podlewając wodą, jeśli kapusta jest zbyt sucha. Dwie cebule obrać, pokroić w kostkę i usmażyć na oleju. Gdy będzie złota dołożyć pokrojony w kostkę boczek i pieczarki. Podsmażyć wszystko razem  i przełożyć do kapusty. Całość doprawić pieprzem, szczyptą chili i kminku. Makaron ugotować al dente, dodać do kapusty i wymieszać. Smacznego:) 