W poszukiwaniu przepisów Jamiego Olivera natrafiłam na ciasto bananowe. Przepis ten wydał mi się od początku atrakcyjny z powodu bananów, które uwielbiam, aczkolwiek podeszłam do niego sceptycznie, bo takie "jednomiskowe" ciasta nie zawsze mi się udają. Tym razem jednak moje obawy były całkowicie nieuzasadnione. Wszystko udało się idealnie, ciasto miało piękną konsystencję, a zapach pieczonych bananów w cieście obłednie pachniał w całym domu. Przepis zaleca, aby ciasto piec  45 minut, ja jednak piekłam ok. 60 minut i przy sprawdzaniu patyczkiem kilka razy nadziałam się na kawałek banana więc trzeba trafić na takie miejsce gdzie go po prostu nie ma.Ciasto bananowe jest wilgotne, niezbyt słodkie i po prostu pyszne. Zgłaszam  je do akcji Gotuj z Oliverem.  Składniki:   170g masła 170g cukru   1 dojrzały banan   4 wiejskie jajka   6 czubatych łyżek gęstej kwaśnej śmietany   1 cukier waniliowy   2 czubate łyżki maku   duża szczypta soli   340g mąki uniwersalnej   2 czubate łyżeczki proszku do pieczenia   6 łyżek cukru   Rozgrzać piekarnik do 160 stopni C. Masło i cukier  utrzeć mikserem, aż masa stanie się gładka, jasna i puszysta. Zdjąć ciasto ze ścianek miski łopatką i dodać kawałki banana. Zmiksować i powtórnie zsunąć ciasto ze ścianek. Oddzielić żółtka od białek, białka pozostawić w drugiej misce do ubicia, a żółtka dodać do maślanej mieszaniny wraz ze śmietaną, cukrem waniliowym i makiem. Zmieszać składniki mikserem. Przesiać mąkę z proszkiem do pieczenia i solą i zamieszać łopatką, aż składniki się połączą. Ubić białka z cukrem na dość sztywną pianę. Delikatnie połączyć trochę ciasta z pianą. Dodać resztę ciasta i wymieszać łopatką. Wysmarować masłem ścianki tortownicy o średnicy 25 cm, dno wyłożyć papierem do pieczenia. Piec 45 minut. Wbić w środek ciasta patyczek do robienia szaszłyków – jeśli po wyjęciu jest suchy, ciasto jest gotowe.Polać lukrem lub posypać cukrem pudrem.  Smacznego:) 