Dzisiejsze danie pochodzi z kuchni arabskiej i jest bardzo smaczne. Jeśli tylko ktoś lubi dania jednogarnkowe, gdzie wszystko mozna wrzucić i ze sobą wymieszać, ten pilaw jest odpowiednim przepisem. Z podanych składników wychodzi bardzo duża porcja można więc podzielić je  na pół.   Składniki:   1,5 szklanki ryżu długoziarnistego   pół kilograma wołowiny   2 duże strąki  papryki   pół kilograma cebuli   duża główka czosnku   3 czubate łyżeczki słodkiej mielonej papryki   1 łyżeczka mielonej kurkumy   3 łyżeczki koncentratu pomidorowego   3 szklanki rosołu   oliwa do smażenia    pieprz   W garnku rozgrzać 2 łyżki oliwy, wsypać ryż, wymieszać z oliwą, przesmażyć mieszając około 4 minuty. Zdjąć z ognia, poczekać aż przestanie skwierczeć, wsypać mieloną paprykę, dokładnie wymieszać. Zalać wrzącym rosołem, dodać kurkumę i koncentrat pomidorowy, wymieszać. Gotować na najmniejszym ogniu pod pokrywką do całkowitego wchłonięcia płynu. Mięso i paprykę  pokroić na cienkie paski, cebulę na dość grube półplasterki. Czosnek obrać i posiekać. Mięso wrzucić na patelnię, przesmażyć na dużym ogniu. Zmniejszyć ogień, wsypać cebulę i czosnek.  Dusić pod przykryciem dopóki mięso będzie miękkie. Wsypać pokrojoną paprykę, dodać 1, 5 łyżeczki soli. Dusić do całkowitej miękkości mięsa, jeśli się wytworzy sos- odparować. Mięso z warzywami przełożyć do garnka z ryżem, wymieszać, przyprawić solą i pieprzem. Smacznego:) 