Dzisiaj proponuję hot doga ale oczywiście domowego. Bułka własnego wypieku, serdelek sprawdzonej firmy (przynajmniej 82% mięsa i nie MMO), ulubione dodatki i sosy i można zajadać się bez wyrzutów sumienia. A po południu zapraszam na wyniku konkursu z Lubellą:)  Źródło Składniki na bułki:  900 g mąki pszennej 1/2 szklanki wody 2 szklanki ciepłego mleka 1,5 łyżki cukru 2 łyżeczki soli 3 łyżki oliwy z oliwek 40 g świeżych drożdży 1 jajko do posmarowania  Z drożdży, łyżki mąki i kilku łyżek mleka zrobić rozczyn, odstawić na 10 min. Do miski wsypać resztę składników i wyrobić gładkie i elastyczne ciasto. Misę przykryć i odstawić na 60 min. Po wyrośnięciu ciasto podzielić na 8 równych kawałków. Rozpłaszczać dłonią na placuszek, formować podłużne bułeczki, zwijać w rulon i zlepiać wzdłuż złączenia. Układać bułki na wysmarowanej blaszce. Posmarować jajkiem i pozostawić ponownie do wyrośnięcia.  Wstawić do nagrzanego do 180 stopni piekarnika. Piec do zrumienienia, ok. 20 min. Po wystudzeniu przekroić bułkę, włożyć serdelka ( wcześniej podgrzanego), dodać kawałki pomidora, ogórka, posiekaną sałatę lodową. Polać ketchupem lub majonezem. Natychmiast podawać. Smacznego:) 