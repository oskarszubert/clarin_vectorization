Tak mi się ten pasztet udał,  i tak nam smakował, że w sobotę muszę zrobić znowu bo już go nie ma. Mięso delikatne, odpowiednio doprawione i wspaniale pachnące śliwką, z jej lekką słodyczą. Robiłam już kiedyś pasztet z zurawiną ale ten jest jeszcze lepszy. Bardzo polecam:)  Składniki:  0,5 kg wątróbek drobiowych 0,5 kg boczku surowego 4 udka drobiowe 20 dkg łopatki 2 cebule 2 jajka 1 bułka  przyprawy (ok. 1 łyzka vegety lub kucharka)  Mięso z łopatki i udka ugotować. Boczek pociąć na mniejsze kawałki i usmażyć na patelni.  Wątróbkę zaparzyć. Cebulę pokrojoną w kostkę  przysmażyć. Ostudzone mięso i wątróbkę z cebulą przemielić przez maszynkę do mięsa trzykrotnie. Do powstałej masy dodać dwa jaja, namoczoną w wodzie i wyciśniętą bułkę oraz suszone śliwki (wcześniej je namoczyłam). Wszystko dokładnie wymieszać i doprawić świeżo zmielonym pieprzem, solą i majerankiem.  Wyłożyć do wysmarowanej formy i piec w piekarniku ok. 45 min. w 200 stopniach C. Smacznego:) 