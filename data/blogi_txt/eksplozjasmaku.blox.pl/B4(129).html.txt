Kiedy zobaczyłam propozycje Kass do 76 edycji Weekendowej Piekarni, od razu wiedziałam,  że zrobię chleb ziemniaczany. Nie chodzi o to, że druga propozycja mi się nie podobała ale już od dawna miałam zaplanowany chleb z dodatkiem ziemniaków. Ostatnio miałam okazję jeść pączki właśnie z ziemniakami i były tak wspaniałe, że sama chciałam przeprowadzić taki eksperyment. Miałam trochę trudności z ciastem, wyszło mi wolne, potem przyczepiło mi się do szmatki, którą je nakryłam. Na koniec wcale nie chciały mi się formować kulki  więc wpakowałam całą masę do foremki i upiekłam normalny, prostokątny chleb. Ale za to bardzo smaczny, mięciutki i pachnący.   Składniki:    7g suszonych drożdży   1/4 kubka cieplej wody   3 1/4 - 4 kubki maki pszennej (dałam 650)   1 łyżeczka soli   2 łyżki pełnego mleka w proszku   1 kubek ciepłych utłuczonych ziemniaków   1/2 kubka posiekanego szczypiorku świeżego   1 kubek cieplej wody dodatkowo   1 jajko lub białko do smarowania   2 łyżeczki zimnej wody    nasiona słonecznika lub dyni    Rozpuścić drożdże w 1/4 kubka wody, przykryć na 5min-aktywacja. Do dużej miski wsypać 3 i 1/2 kubka mąki, sól i mleko w proszku. Dodać szczypiorek i ziemniaki i połączyć je z mąka. Dodać drożdże i trochę cieplej wody, wymieszać. Dać pozostała mąkę aby powstało miękkie ciasto. Przełożyć na omączony blat lub stolnice i wyrobić ok. 10min., aż ciasto będzie gładkie i elastyczne. Przełożyć do natłuszczonej miski i przykryć folia na 1 godz., aż dobrze wyrośnie (można 1 raz złożyć). Przebić ciasto i ugnieść przez 1 min. Włożyć ciasto do formy, przykryć, folią i odstawić na 45 min. do podrośnięcia. Piekarnik nagrzać do temp. 210stC. Posmarować chleb jajkiem lub roztrzepanym białkiem z woda. Posypać ziarnami i wstawić do upieczenia. Pieczenie: 210stC - przez 15min., zmniejszyć do 180stC i dopiec jeszcze 20min., po czym pozostawić w zgaszonym piecu jeszcze 10min.Wyjąć na kratkę do ostudzenia. Podawać z masłem ziołowym. Smacznego:) 