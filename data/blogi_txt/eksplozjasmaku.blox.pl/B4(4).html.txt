Kiedy przepis na ten chleb pojawił się w Weekendowej Piekarni bardzo chciałam go zrobić ale nie mogłam dostać ricotty. Jednak siedział mi w głowie tak mocno, że kiedy tylko udało mi się ją dostać, jeszcze tego samego dnia zabrałam sie za chleb. Miłość do tego chlebka poczułam od pierwszej chwili. Ciasto fantastycznie się wyrabiało, cudownie pachniał w czasie pieczenia i smakował wspaniale. Myślę, że można też dodać więcej cukru i po prostu przerobić go na słodka bułkę, ja tak zrobię następnym razem.  Składniki:   500 g mąki pszennej, dowolnego typu    25 g cukru  20 g świeżych drożdży plus 1 łyżeczka cukru 250 g sera ricotta, schłodzonego  100 g miękkiego masła  1 duże jajko  1,5 łyżeczki soli  120 g wody  1 łyżka świeżego, bardzo drobno posiekanego koperku   Świeże drożdże zasypać łyżeczką cukru, wlać 1 łyżkę wody. Wymieszać  i odstawić na 15 minut, by 'ruszyły'.Mąkę zmieszać  z cukrem i solą, następnie miksując dodać pozostałe składniki.Miksowac składniki tak długo aż ciasto, początkowo klejące, zacznie odstawać od ścianek naczynia. Zajmie to ok. 5-7 minut. Kiedy będzie gładkie, dodać koperek i mieszać do czasu aż zostanie on równomiernie rozprowadzony w cieście (ok. 1/2 minuty) Przełożyć do miski wysmarowanej olejem, przykryć folią i odstawić do wyrastania na 1 - 1,5 h. Wyrośnięte ciasto podzielić na pół, uformować bochenki i przełożyć je do dwóch keksówek (można zrobić jeden duży bochenek). Spryskać wierzch oliwą. Odstawić do wyrastania na ok. 30 minut. Piekarnik nagrzać do 200 st C. Spryskać go wodą lub na dno wrzucić ok 1/2 szkl kostek lodu.Wyrośnięty chleb naciąć wzdłuż ostrym nożem.Wstawić do piekarnika. Piec 30-45 minut (w zależności od wielkości chleba).Przed pokrojeniem, ostudzić Smacznego:) 