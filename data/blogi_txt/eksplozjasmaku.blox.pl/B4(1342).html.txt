Nie przepadam za rybami a przecież są one bardzo zdrowe i powinno się je, od czasu do czasu  jadać. Dlatego,  mimo wszystko, postanowiłam się  się z nimi zaprzyjaźnić. Do tej pory najczęściej robiłam dorsza, jednak dzisiaj postanowiłam spróbować innej ryby i kupiłam tilapię. I muszę przyznać, że miło mnie zaskoczył jej smak. Ryba była bardzo dobra a jarzynka, którą do niej przygotowałam świetnie się z nią komponowała. Do tego jeszcze puree ziemniaczane i było to bardzo dobry obiad. Przepis na całość znalazłam w styczniowym numerze Soli i Pieprzu.  Składniki:   80 dag ziemniaków   sól, pieprz   15 dag marchwi   15 dag pora   60 dag filetów z tilapii   2 łyżki sosku z cytryny   3 łyżki oleju   1 łyżka masła   gałka muszkatołowa 10 dag śmietany   szklanka bulionu   łyżka mąki   Ziemniaki obrać, opłukać, ugotować w osolonej wodzie. Marchewki umyć i obrać, pora oczyścić. Oba warzywa pokroić w słupki. Rybę umyć, osuszyć, skropić 1 łyżką cytryny, posolić. Włożyć na patelnię z rozgrzanym olejem, smażyć po ok. 4 minuty z każdej strony. Przełożyć z patelni w ciepłe miejsce. Ugotowane ziemniaki odcedzić, utłuc, wymieszać z masłem. Puree doprawić solą, pieprzem i gałką muszkatołową, odstawić w ciepłe miejsce. Tłuszcz po smażonej rybie podgrzać, dodać paski warzyw, dusić ok. 3 minut. Dodać łyżkę mąki. Wlać 200 ml bulionu oraz śmietanę. Doprowadzić do wrzenia, i gotować jeszcze chwię aż całość stanie się gęsta. Sos doprawić do smaku solą, pieprzem i 1 łyżką soku z cytryny. Rybę wyłożyć na talerz, dodać porcję jarzynki oraz ziemniaczane puree. Smacznego:) 