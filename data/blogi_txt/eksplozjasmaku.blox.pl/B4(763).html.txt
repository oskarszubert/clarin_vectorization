Jakoś ostatnio mam smaka na wszystko co cytrusowe. Muffinki o intensywnym smaku cytryny spełniły moje zapotrzebowanie na kwaśne smaki. Wyszły miękkie, puszyste i bardzo cytrynowe. Składniki:  225 g mąki pszennej 2 płaskie łyżeczki proszku do pieczenia 2 jajka 250 ml kwaśnej śmietany 100 g cukru 80 g roztopionego masła skórka i sok z 1 cytryny  W jednej misce wymieszać suche składniki, w  drugiej mokre. Połączyć zawartość obu naczyń. Nakładać do foremek na 3/4 wysokości. Piec w temperaturze 180 stopni przez około 20 min. Po wystudzeniu posypać cukrem lub polać lukrem. Smacznego:) 