Sałatka ta jest bardzo popularna w Tunezji. Meshweya oznacza "pieczona" ponieważ znajdujące się tu warzywa są pieczone lub grilowane. Sałatka może być samodzielna przekąską. Jest lekka i bardzo smaczna.  Źródło: Claudia Roden: Łatwa kuchnia śródziemnomorska Składniki:   3 cebule (użyłam czerwonej)   3 czerwone papryki   3 pomidory   1 cukinia﻿   puszka tuńczyka w zalewie   2 jajka ugotowane na twardo, pokrojone w ćwiartki   1 łyżka kaparów   8-12 czarnych lub zielonych oliwek   4-5 łyżek oliwy extra virgin   sok z 1 cytryny   1/2 łyżeczki kminku sól, pieprz   ﻿Cebulę, paprykę, cukinię i pomidory pokroić w plasterki, skropić oliwą i upiec w piekarniku lub ugrilować na patelni. Wszystkie składniki sałatki ułożyć dekoracyjnie na talerzu. Dodać tuńczyka i jajka. Następnie przybrać kaparami, oliwkami. Wymieszać oliwę, sok z cytryny, sól, pieprz oraz kminek i polać otrzymanym sosem sałatkę. Posypać posiekaną natką pietruszki. Smacznego:) 