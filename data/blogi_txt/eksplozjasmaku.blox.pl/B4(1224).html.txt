Przepis na sernik z białą czekoladą, owocami i ciasteczkami amaretti,  podany przez Olę  w ramach Weekendowej Cukierni, spodobał mi się od pierwszego spojrzenia. Problem stanowiły tylko ciasteczka amaretti. Nie miałam czasu, aby je upiec, i akurat nie mogłam ich znaleźć w żadnym sklepie. Już miałam zrezygnować całkiem, gdy  wpadłam na pomysł, żeby amaretti zastapić zwykłymi herbatnikami. No trudno, pewnie z amaretti sernik jest o wiele lepszy, ale mój też był bardzo dobry. Od siebie dołożyłam galaretkę, bo pamiętam z dzieciństwa sernik mojej mamy, który zawsze był z galaretką. Nie miałam malin, więc użyłam jeżyn. Przepis zgłaszam do akcji serowej.  Składniki: 300g bialej czekolady  600g serka kremowego  284 ml śmietany kremówki  50g cukru pudru  herbatniki  jeżyny  Czekoladę rozpuścić w kapieli wodnej. Keksowkę o pojemnosci 900g  wylożyć folią spożywczą.  W dużej misce zmiksować razem serek, śmietanę i cukier. Nastepnie stopniowo, cały czas miksując na małych obrotach wlewać ostudzoną czekoladę. Ucierać,  aż do połączenia się składników. Do keksówki o pojemności 900g wlać połowę masy a nastepnie delikatnie rozlożyć na niej jeżyny. Przykryć resztą masy serowej. Na wierzchu równomiernie rozłożyć ciasteczka. Przykryć folią i wstawić do lodówki na min 6 godzin. Serniczek wyjąć z lodówki, usunąć folię i ostrożnie przełożyć na talerz tak aby ciasteczka znalazly sie na spodzie. Pozostale jeżyny ułożyć na wierzchu, zalać wcześniej rozpuszczoną galaretką. Smacznego:) 