Tym co trochę mniej lubią mak w strucli  polecam świąteczne ciasto drożdżowe z bakaliami. Mięciutkie, maślane, po prostu pyszne.Trochę pękło mi na górze ale właściwie to nie miało znaczenia bo bardzo szybko zniknęło. Polecam nie tylko na święta:)  Źródło Składniki:   500 g mąki pszennej   20 g świeżych drożdży (lub 1 łyżeczka suszonych instant)   50 g cukru 2 jajka   70 g masła   230 ml mleka    1/2 łyżeczki soli250 g mieszanych bakalii (rodzynki, skórka pomarańczowa, figi, orzeszki, itp)    Do posmarowania: Jajko wymieszane z łyżką wody lub śmietanyDrożdże wymieszać z łyżeczką cukru i dodać do ciepłego mleka, odstawić na 15 minut. Do miski wsypać mąkę, sól i cukier, wlać rozczyn, wymieszać. Dodać pozostałe składniki (oprócz bakalii) i zagnieść ciasto - będzie dosyć luźne, ale nie należy dosypywać zbyt wiele mąki - jeśli się na to zdecydujemy, dodajemy jej max 100 g. Ciasto powinno być dosyć luźne.Wyrobić gładkie ciasto. Pozostawić przykryte w temperaturze pokojowej na 1,5 h., aż podwoi swoją objętość. Ciasta z dodatkiem masła zwykle rosną dłużej niż tradycyjne ciasto na bułki, ale wszystko zależy od temperatury otoczenia.W połowie wyrastania, wbić w ciasto pięść, by je odgazować. Do wyrośnietego ciasta dodać bakalie i delikatnie wgnieść je w ciasto.Ciasto uformować w placek, przełożyć go do przygotowanej formy (jeśli nie mamy innej, może to być nawet keksówka), wypełniając ją maksymalnie do połowy wysokości.Przykryć ściereczką, odstawić do wyrastania na 40-60 minut, aż wypełni formę.Piekarnik nagrzać do 220 st C.Wyrośnięte ciasto posmarować jajkiem, wstawić do piekarnika, zmniejszyć temperaturę do 200 st C i piec ok. 30 minut, do czasu zrumienienia.Upieczone i ostudzone ciasto można posmarować lukrem i posypać płatkami migdałów.Smacznego:) 