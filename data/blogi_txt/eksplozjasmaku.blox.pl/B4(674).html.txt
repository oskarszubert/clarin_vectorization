Chociaż bardzo lubię gotować i wypróbowywać nowe przepisy, trafia się taki dzień, kiedy nie chce mi się niczego specjalnego wymyślać. Robię wtedy coś zwykłego i prostego jak na przykład makaron z sosem pieczarkowym. Makaron zazwyczaj daję jakiś wymyślny ale tym razem nie miałam, więc ugotowałam taki jak do rosołu. I smacznie było:)  Składniki:  30 dag pieczarek 1 cebula 1 ząbek czosnku niepełna szklanka śmietany łyżka mąki natka pietruszki oliwa bulion warzywny makaron  Pieczarki oczyścić, pokroić. Pokrojoną cebulę wrzucić na rozgrzaną oliwę. Przesmażyć, dodać czosnek, pieczarki. Posolić. Kiedy pieczarki będą przesmażone, dolać bulion i chwilę dusić. Mąkę rozmieszać z wodą, dodać śmietanę. Kiedy pieczarki będą miękkie dolać śmietanę, zagotować. Podawać z makaronem, posypać natką pietruszki. Smacznego:) 