Może znowu ktoś mi napisze, że taka zapiekanka na kolana go nie powaliła ale nam bardzo smakowała. Mięso było dobrze przyprawione, dodatek pieczarek z cebulą idealnie tu pasował a podałam zapiekankę w towarzystwie naszego ulubionego mixu sałat. Pewnie, że nie jest to obiad królewski ale kto by jadł takie(tzn. królewskie) obiady w tygodniu.  Składniki:   2 filety z kurczaka   25 dag pieczarek   1 cebula   1 czerwona papryka﻿ 1 jajko   2 łyżki mąki kukurydzianej   1/2 szklanki mleka   sól, pieprz﻿   olej   Oczyszczonego fileta pokroić w kostkę, obtoczyć w przyprawie i usmażyć. Zdjąć kurczaka z patelni i na ten sam tłuszcz wrzucic paprykę pokrojoną w kostkę, chwilę podsmażyć i zdjąć na talerz. Wrzucić posiekane pieczarki  z cebulą i poddusić. Naczynie żaroodporne wysmarować masłem, wyłożyć najpierw usmażonego kurczaka, następnie paprykę oraz pieczarki z cebulą. Jajko, mleko i mąke wymieszać tak, żeby nie było grudek. Zalać tym kurczaka z warzywami i wstawić do nagrzanego piekarnika. Piec około 30 minut w 180 stopniach, aż jajko będzie dobrze ścięte a wierzch rumiany. Smacznego:) 