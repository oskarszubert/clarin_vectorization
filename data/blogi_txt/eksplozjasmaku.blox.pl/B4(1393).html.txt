Dzisiaj kolejne wafle na moim blogu, tym razem wersja czekoladowo-orzechowa. Wafle są przepyszne bo  fajnie są wyczuwalne smaki, najpierw czekoladowy a zaraz potem orzechowy. Z podanych składników  wychodzi porcja na standardową paczkę kwadratowych wafli, jeśli smarujemy na drobną kratkę. Ja, tym razem zrobiłam połowę porcji bo miałam okrągłe andruty.  Źródło: Stary zeszyt Składniki:   kostka masła   ﻿3/4 szklanki mleka szklanka cukru   2-3 łyżki kakao﻿   2,5 szklanki mleka w proszku (niebieskiego)   szklanka mielonych orzechów   wafle   ﻿Masło, cukier, mleko, kakao włożyć do garnka i zagotować. Gdy masa wrze wsypać orzechy i zagotować. Zdjąć garnek z ognia i wsypać mleko w proszku. Dokładnie rozmieszać, tak żeby nie było grudek, jeśli masa jest zbyt rzadka dosypać jeszcze ok. pół szklanki mleka w proszku. Masa powinna być pięknie lśniąca. Lekko przestudzoną masą smarować wafle. Ja nie smaruję gorącą , żeby mi wafle za bardzo nie rozmokły ale wiem, że niektórzy tak robią. Wafle należy obciążyć i odstawić do zastygnięcia.  Smacznego:) 