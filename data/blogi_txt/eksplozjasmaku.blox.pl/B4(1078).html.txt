Ostatnio wypróbowałam bardzo ciekawy przepis na rybę po węgiersku. Przepis mogę z czystym sumieniem polecić bo sos jest bardzo smaczny i napewno go jeszcze powtórzę ale następnym razem usmażę najpierw rybę w jajku i mące a potem dopiero dodam do sosu. W przepisie zaporoponowaną rybą był dorsz, ja wykorzystałam solę,  bo chciałam się przekonać jak smakuje. I albo trafiłam na niezbyt dobrą dostawę albo to nie moje smaki. Nie zmienia to faktu, że sos był bardzo dobry i mogę go polecić. Proponuję tylko użyć ulubionej, sprawdzonej ryby.  Składniki: 1/2 kg filetów rybnych   2 cebule   łyżka masła   łyżka mąki szklanka kwaśnej śmietany   łyżeczka słodkiej papryki w proszku sól   Rybę pokroić w nieduże kawałki. Obrane cebule pokroić w drobną kostkę i podsmażyć na łyżce masła na złoto. Dodać mąkę, chwilę posmażyć, aż się zrumieni, wlać szklankę wody i śmietanę, dodać paprykę. Całość zagotować. Do sosu włożyć rybę i dusić razem 10-15 minut. Podawać z ziemniakami lub kluskami. Smacznego:) 