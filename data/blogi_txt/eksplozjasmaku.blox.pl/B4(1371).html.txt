Przepis na ten tort znalazłam w czerwcowym numerze Soli i Pieprzu ale trochę go zmodyfikowałam. Wyszły mi 3 warstwy bo jak zwykle biszkopt urósł za wysoki, nasączyłam go nalewką waniliową i truskawki na wierzchu posmarowałam gęstniejącą galaretką czyli czymś w rodzaju glazury. Tort jest typowo letni czyli leciutki, niezbyt słodki no i z owocami. W sam raz na otwarcie sezonu truskawkowego.  Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia    Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 3 części. Składniki na masę:   750 g truskawek 250 g chudego twarogu (zmielonego)   250 g serka mascarpone odrobinę rdzenia z wanillii   60 g cukru  200 g śmietanki 36% Truskawki umyć, osuszyć i usunąć szypułki. 100 g truskawek zmiksować i przetrzeć przez sito, 300 g pokroić w kostkę. Twaróg wymieszać z mascarpone, musem owocowym, rdzeniem z wanilii i cukrem. Śmietankę ubić na sztywno i wymieszać z masą. Dodać pokrojone truskawki. Biszkopt nasączyć, wyłożyć część masy z truskawkami, przykryć kolejnym, nasączyć wyłożyć kolejną część masy, przykryć ostatnim biszkoptem, nasączyć i wierzch posmarować. Ułożyć plasterki truskawek. Wstawic do lodówki. Smacznego:) 