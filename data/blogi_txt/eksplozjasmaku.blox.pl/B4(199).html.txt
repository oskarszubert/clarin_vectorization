Nie każdy lubi mak, sama nie jestem jego szczególną fanką ale bardzo lubię takie pieguskowe ciasta.  Mak nie dominuje a jest tylko fajnym dodatkiem. Oczywiście można go pominąć i zrobic zwykłe ucierane ciasto z truskawkami.  Składniki   800 g truskawek    200 g miękkiego masła    200 g cukru pudru    4 jajka    250 g mąki    1 łyżeczka proszku do pieczenia   3-4 łyżki maku﻿   Piekarnik nagrzać do 180 stopni. Okrągłą formę z odpinaną obręczą o średnicy 24 cm wysmarować masłem. Ucierać masło z cukrem pudrem na gładką i puszystą masę, przez minimum 8 minut. Nie przerywając ucierania dodawać kolejno po jednym jajku, w około 3 minutowych odstępach czasu. Następnie dodawać po kilka łyżek przesianej mąki z proszkiem do pieczenia i miksować już na mniejszych obrotach miksera i krócej, do połączenia się składników. Delikatnie wmieszać mak. Ciasto przełożyć do formy, na wierzchu rozłożyć truskawki (większe pokroić na połówki). Piec 60 minut. Smacznego:) 