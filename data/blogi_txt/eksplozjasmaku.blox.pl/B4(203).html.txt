Macie jeszcze czerwoną porzeczkę? Jeśli nie to koniecznie zachowajcie ten przepis na przyszły sezon. Chociaż myślę, że można go również zrobić na jesieni, w wersji ze świeżą żurawiną. Ciasto jest genialne bo jest to połączenie kwaśnych owoców ze słodyczą bezy i kruchego ciasta.  Źródło Składniki:  3 żółtka 1/2 szklanki cukru 1 1/2 szklanki mąki pszennej 3 łyżki mąki ziemniaczanej 2 łyżeczki proszku do pieczenia 5 łyżek mleka 2 łyżki masła  Składniki na bezę:  3 białka 3/4 szklanki cukru 750 g czerwonej porzeczki 2 łyżki soku z cytryny szczypta soli Porzeczki umyć i osuszyć. Masło roztopić, dodać mleko i pozostawić do wystygnięcia. Żółtka ubić z cukrem na puszystą masę. Dodać mąkę pszenną wymieszaną z mąką ziemniaczaną i proszkiem do pieczenia. Dodać masło z mlekiem i zmiksować. Foremkę 22/26 cm wyłożyć papierem i przełożyć ciasto. Wstawić do nagrzanego do 200 stopni piekarnika i piec ok. 15 min. Białka ubić ze szczyptą soli, stopniowo dodając cukier. Gdy piana będzie szklista dodać porzeczki i delikatnie wymieszać łyżką. Po 15 minutach wyjąć ciasto z piekarnika i rozsmarować na nim bezę. Ponownie wstawić ciasto do piekarnika i piec jeszcze ok. 20 min. Smacznego:) 