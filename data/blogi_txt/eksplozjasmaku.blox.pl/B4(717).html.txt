Już kiedyś pisałam, że niezbyt przepadam za mazurkami jednak nie mogę się oprzeć, żeby nie upiec przynajmniej jednego (lub dwóch). Pole do popisu jest dość duże bo tak naprawdę to na kruchy spód można położyć wszystko, co się lubi. Moja dzisiejsza propozycja mazurkowa zawiera mleko  w proszku, w dodatku masa jest o smaku kawowym i do tego ulubione bakalie - u mnie suszone wiśnie i płatki migdałów, upite alkoholem. To wszystko sprawia, że powstaje smaczna kompozycja, dzięki kawie nie jest zbyt słodko a mleko  w proszku uwielbiam tak, że mogę wyjadać łyżeczką prosto z torebki. Jeśli macie smak zbliżony do mojego to polecam Wam ten wypiek.  Składniki na spód:  150 g mąki pszennej 100 g mąki ziemniaczanej 50 g cukru 150 g masła 1 jajko Składniki na masę:  1/2 szklanki cukru 1 szklanka mleka 2 szklanki mleka  w proszku 3 łyżki kawy rozpuszczalnej bakalie +rum do nasączenia  Wszystkie składniki na ciasto zagnieść, dokładnie wyrobić. Przełożyć na blachę 24/32 cm i upiec na złoty kolor w temp.180 stopni. Bakalie zalać alkoholem i odstawić na 3 godziny. Mleko z cukrem zagotować. Gdy trochę przestygnie dodać kawę oraz mleko w proszku i dokładnie zmiksować. Warto mieć pod ręką większą ilość mleka w proszku i jeśli masa okaże się za rzadka można dosypać trochę więcej. Gęstą masę wylać na upieczony spód, dokładnie rozsmarować. Udekorować odsączonymi bakaliami oraz posypać płatkami migdałowymi. Smacznego:) 