Jeśli zostały Wam ziemniaki z obiadu proponuję kolejne szybkie danie z patelni. Zamiast wrzucać gotowe danie z woreczka można samemu  skomponować swój ulubiony bukiet smaków.Ja tak czasami robię.  Składniki:  kilka ugotowanych ziemniaków 100 g fasolki szparagowej kilka pieczarek po 1/2 papryki czerwonej i żółtej tymianek sól, pieprz olej do smażenia  Rozgrzać olej na patelni. Wrzucić  pokrojone papryki i pieczarki oraz fasolkę. Przyprawić solą i pieprzem oraz tymiankiem i dusić, aż warzywa będą miękkie a woda wyparuje. Ziemniaki przysmażyć na drugiej patelni na rumiano. Gdy warzywa są już miękkie dodać do nich przysmażone ziemniaki i dokładnie wymieszać i przyprawić. Warzywa można podać do jajka sadzonego. Smacznego:) 