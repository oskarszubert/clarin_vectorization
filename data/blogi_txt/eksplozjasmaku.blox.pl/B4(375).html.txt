Przepisów na gulasze wypróbowałam już kilka w swoim życiu jednak jest to taka potrawa, która ma w sobie to coś i pomimo, że znam już wiele wersji nie mogę oprzeć się kolejnym. Zwłaszcza, jeśli jest to wersja z dużą ilością papryki. Najbardziej lubię gulasz z kluskami. Mogą to być np. galuszki, lane  lub  jak dzisiaj zwykłe kluski kładzione.  Składniki:   40 g wędzonego boczku   2 łyżki smalcu﻿   2 cebule   500 g wieprzowiny pokrojonej  w kostkę   sól, mielona papryka   500 ml bulionu mięsnego   3 oczyszczone papryki   3 pomiodry bez skórki   250 g kwaśnej śmietany   1 łyżka mąki   Boczek pokroić w cienkie paski, wytopić. Dodać smalec, roztopić, wsypać pokrojoną w kostkę cebulę, usmażyć na złoty kolor. Dodać wieprzowinę i na dużym ogniu zrumienić ze wszystkich stron. Doprawić solą  i papryką, dusić na małym ogniu ok. 60 minut, podlewając bulionem. Papryki i pomidory  pokroić w kostkę. Do prawie miękkiego mięsa dodać paprykę i resztę bulionu, dusić ok. 15 min. Dodać pomidory, dusić 10 min.  Wlać śmietanę wymieszaną z mąką. Gotować na ogniu jeszcze ok. 10 minut, aż sos zgęstnieje a mąką straci smak surowizny. Gulasz podawać z ulubionymi  kluskami.﻿ Smacznego:) 