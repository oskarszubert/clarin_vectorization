Zwykle o tej porze roku przygotowuję różne napoje rozgrzewające ale obecnie nie ma takiej potrzeby z czego bardzo się cieszę. Być może zima jeszcze się pojawi i wtedy będą potrzebne grzańce i inne podobne trunki tymczasem zapraszam  na koktajl melonowy, który raczej kojarzy się z latem. Bardzo orzeźwiający i smaczny koktajl do tego jest to spora dawka witamin potrzebna przecież o każdej porze roku. Składniki:  1/4 melona 1 mały zielony ogórek 1 jabłko łyżka miodu garść mięty  Owoce obrać ze skórki i z pestek, wrzucić do blendera razem z miętą  i zmiksować. Ogórek i melon puszczają dużo soków i nie ma potrzeby dodawać żadnych płynów ale jeśli ktoś bardzo chce będzie pasować sok jabłkowy. Dosłodzić miodem i natychmiast podawać. Na zdrowie:) 