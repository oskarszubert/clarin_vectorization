Przy sobocie danie jednogarnkowe jak znalazł bo i ciasto na chleb zaczynione i warzywa na sałatkę ugotowane i jeszcze wiele innych rzeczy zaplanowanych. Dlatego wystarczyło wczoraj na noc namoczyć fasolę, żeby dzisiaj wrzucić ją do garnka z innymi warzywami oraz mnóstwem przypraw i mieć obiad. Danie aromatyczne i sycące.  Źródło: Jedz na zdrowie wyd. Reader's Digest Składniki:  225 g białej fasoli, namoczonej przez noc i odcedzonej 2 cebule pokrojone w kostkę 1 czerwona papryka 20 dag pieczarek korzeń imbiru (2,5 cm) 2 zielone nasiona kardamonu 6 ziarenek czarnego pieprzu laska cynamonu (2,5 cm) 6 goździków 1 łyżka oliwy z oliwek 2 ząbki czosnku 1 łyżeczka kurkumy 1 łyżeczka mielonego kminku 1 łyżeczka mielonej kolendry 1/4 łyżeczki mielonego chili 1 łyżeczka garam masali 3 łyżeczki soku z cytryny  Włożyć  fasolę do rondla razem z połową cebuli, chili, imbirem, kardamonem, pieprzem i cynamonem. Zalać wodą, zagotować. Gotować około 50 minut, aż fasola zmięknie a woda zredukuje swoją ilość. Na patelni  podgrzać oliwę. Wrzucić pozostałą cebulę i czosnek i smażyć 2 min. Dodać kurkumę, kminek, kolendrę oraz chili i dobrze wymieszać. Dodać pieczarki i dusić kilka minut. Całości przełożyć do fasoli  oraz dodać pokrojoną czerwoną paprykę. Dodać również garam masalę i sok z cytryny. Gotować jeszcze chwilę aż papryka będzie miała odpowiednią miękkość i natychmiast podawać. Smacznego:) 