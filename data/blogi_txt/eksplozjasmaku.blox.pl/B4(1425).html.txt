Sos musztardowy robiłam już nie raz i bardzo go lubimy a  ten przepis zaintrygowal mnie przez dodatek sera mascarpone. Muszę przyznać, że całość badzo nam smakowała. Ser mascarpone sprawił, że sos jest gładki,  aksamitny, bardziej niż w przypadku śmietany. Dodałam go o wiele mniej niz było w przepisie bo robiłam 4 kotlety ale i tak moim zdaniem 230 g to trochę za dużo. Połowa tej ilości zdecydowanie wystarczy i też nada potrawie odpowiedniego smaku.  Źródło: Kuchnia, nr 3/2012 + moje zmiany Składniki:   8 kotletów ze schabu (użyłam szynki, 4 plastry)   sól i pieprz   3 łyżki mąki   2 łyżki masła   4 łyżki musztardy gruboziarnistej   ﻿2 łyżki musztardy Dijon   230 g mascarpone (uzyłam ok.100 g)﻿   1 l bulionu﻿   250 g zielonej fasolki szparagowej   sok i skórka otarta z 1 cytryny   Mięso natrzeć solą i pieprzem, obtoczyć w mące﻿. Na dużej patelni rozgrzac masło i podsmażyć kotlety z obu stron na złoty kolor. Wlać bulion i dusić na wolnym ogniu około godziny. Pod koniec dodać obie musztardy i serek mascarpone. Przykryć i dusić jeszcze ok. 10 minut. Wrzucić oczyszczoną fasolkę, dodać sok i skórkę cytryny. Dusić do momentu aż fasolka będzie al dente. Smacznego:) 