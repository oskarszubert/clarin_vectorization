Lubicie bawarkę? Ja nie za bardzo. Ale mam w domu fankę tego dziwnego jak dla mnie napoju, a że ostatnio pogoda jakby zimowa i trzeba się rozgrzewać więc zrobiłam coś co pochodzi z Indi i nazywa się masala czaj. Jest to napój podobny do bawarki tyle, że z dodatkiem aromatycznych, korzennych przypraw.Wyglądu to za bardzo nie ma ale smak podobno i owszem. Jest to moja kolejna propozycja do akcji Grumków.  Składniki:   1 szklanka wody    2 szklanki mleka    3 - 4 łyżeczki czarnej herbaty ﻿   1/2 łyżeczki mielonego kardamonu    10 goździków roztartych   pół łyżeczki mielonego imbiru﻿   pół łyżeczki cynamonu   1/4 łyżeczki czarnego pieprzu    Wodę wlać do garnuszka, wsypać przyprawy i zagotować na wolnym ogniu10-15 min. Wsypać herbatę i znowu zagotować. Zdjąć z ognia, przecedzić. Do wywaru dodać ok. 4 łyżeczek cukru i dodać mleko. Zagotować.  Smacznego:) 