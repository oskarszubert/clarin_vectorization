Bardzo  lubię takie akcje jakie są w Lidlu lub innych supermarketach, kiedy to można kupić żywność z innych krajów świata. Do tej pory najbardziej obkupiłam się chyba  na Dniach Meksykańskich, bo bardzo lubie tą kuchnię. Tortillę już pokazywałam http://cookingroom.blog.pl/archiwum/index.php?nid=14278145 a teraz kolej na sałatkę. Przepis ten oczywiście pochodzi z bezpłatnego poradnika, który wzięłam sobie z Lidla:)  Składniki: 30 dag czerwonej fasoli kilka plasterków papryki Jalapeno El Tequito po 1/2 żółtej i czerwonej papryki chipsy serowe  dip serowy natka pietruszki, szczypiorek 1 czerwona cebula  1 dojrzałe awokado 1/2 ogórka oliwa z oliwek sól pieprz  Cebulę obrać i drobno posiekać. Paprykę oraz ogórek umyć i pokroić w drobną kostkę. Awokado obrać ze skórki, przeciąć na pół, usunąć pestkę i pokroić na małe kawałki. Następnie odsączyć fasolę, po czym przełożyć ją na półmisek. Na wierzchu ułożyć przygotowane awokado, dodać posiekaną cebulę oraz pokrojoną w kostke paprykę i ogórek. Tak przygotowaną sałatkę polać odrobiną oliwy z oliwek, przyprawić do smaku solą i pieprzem. Na koniec udekorować całość dipem serowym, plastrami pikantnej papryki i posypać całość posiekanym szczypiorkiem. Gotową sałatkę podawać z chipsami serowymi. Smacznego:) 