Bardzo się cieszę, że mogę dzisiaj zaprosić Was do wypróbowania tej pysznej pasty kanapkowej. Jeśli tylko lubicie pieczarki powinna Wam posmakować. Awokado nie musicie lubić bo jego smaku prawie tutaj nie czuć, jednak jest istotne ze względu na swoją aksamitną konsystencję, która spełnia rolę spoiwa. Minusem tej pasty jest może mało apetyczny kolor ale wystarczy jeden kęs kanapki  aby zapomnieć o jej wątpliwym wyglądzie.  Pomysł własny Składniki:  1 awokado 30 dag pieczarek 1 cebula 1 łyżka majonezu sól, pieprz olej do smażenia  Cebulę pokroić, wrzucić na rozgrzany tłuszcz i chwilę podsmażyć. Dodać pokrojone pieczarki i dusić, aż woda, którą puszczą, całkowicie wyparuje.  Awokado obrać ze skórki, wrzucić do blendera, dodać wystudzone pieczarki, dodać łyżkę majonezu, sól i pieprz. Wszystko razem zmiksować bardzo dokładnie na gładką masę. Schłodzić w lodówce. Smacznego:) 