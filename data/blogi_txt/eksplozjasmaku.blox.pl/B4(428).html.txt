Ciągle wypróbowuję nowe przepisy na kaczkę bo dobrze przyrządzone mięso smakuje świetnie. Dzisiejszy przepis byłby bardzo podobny do tego z jabłkami i suszonymi śliwkami ale nadzienie zawiera miód i odrobinę cynamonu co czyni to danie wyjątkowym. Kolejny raz kaczka w pomarańczach musiała poczekać ale nie żałuję bo to miodowo - cynamonowe nadzienie  śniło mi się po nocy.  Źródło Składniki:   1 duża kaczka (2-2,5 kg)   4 ząbki czosnku     1 kg jabłek      sok z cytryny do skropienia jabłek      200 g suszonej żurawiny      pół butelki czerwonego wytrawnego wina      rozmaryn      4 łyżki miodu      cynamon kardamon      sól pieprz     Jabłka obrać, usunąć z nich gniazda nasienne i pokroić  w kostkę. Do jabłek dodać żurawinę, skropić całość sokiem z cytryny, po czym dodać cynamon, kardamon i miód. Kaczkę natrzeć solą, pieprzem, rozmarynem oraz roztartym czosnkiem i pozostawić na 3-4 godziny w lodówce. Po wyjęciu z lodówki wypełnić wnętrze kaczki wcześniej przygotowanym farszem i zszyć. Do rozgrzanego piekarnika (170-190 stopni) wstawić kaczkę umieszczoną w naczyniu pod przykryciem. Po około 1,5 godziny wyjąć kaczkę z piekarnika i z obu stron naciąć skórę pomiędzy udami a korpusem. Tam zgromadziło się dużo tłuszczu, który teraz będzie mógł swobodnie spłynąć. Co 30 minut należy kaczkę podlewać powstałym sosem. Czas pieczenia kaczki zależy od jej wagi. Ważąca 1,5-2 kg sztukę należy piec od 90 minut do 2 godzin. Na godzinę przed końcem pieczenia wlać czerwone wino (pół butelki). Na ostatnie 20 minut zdjąć pokrywę i przełączyć piekarnik na zapiekanie od góry.   Smacznego:) 