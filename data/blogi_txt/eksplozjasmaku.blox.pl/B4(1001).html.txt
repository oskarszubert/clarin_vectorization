Lubimy pulpety z różnymi sosami. Dawniej był ciągle pomidorowy, ale teraz jest za każdym razem inny. Wczoraj na przykład zrobiłam sos curry, chociaż kiedyś nie przepadałam za tą przyprawą. Bardzo łatwo można przesadzić z jej ilością i zepsuć danie ale jeśli damy odpowiednią ilość wszystko powinno być ok. Zdjęcie  nie oddaje pięknego koloru jaki miał sos ale niestety ta pora nie sprzyja fotografii i jak się robi zdjęcie przed obiadem to niestety ale już jest szarówka. Na lepsze światło o godź 16 trzeba będzie jeszcze trochę poczekać.  Składniki:   50 dag mielonej wieprzowiny   jajo   1/2 szklanki bulionu   1 mała sucha bułka   2 szklanki wody łyżeczka soli   1/2 łyżeczki pieprzu   Składniki na sos curry:   3 łyżki masła   2 łyżeczki curry   2 łyżki mąki   sól, pieprz   Suchą bułkę namoczyć w wodzie lub mleku. Do miski włożyć mięso, posiekany czosnek, odciśnięta bułkę,  posiekaną i podsmażoną cebulę, jajko, sól, pieprz i wszystko wyrobić na gładką masę. Uformować dowolnej wielkości pulpety. Każdą kulkę obtoczyć w bułce tartej i obsmażyć na rozgrzanym tłuszczu. W rondlu, na rozgrzanym maśle podsmażyć curry, potem wsypać mąkę i smażyć, mieszając na niedużym ogniu 2 min. Wlać wodę, sos zagotować, stale mieszając, przyprawić do smaku solą i pieprzem. Włożyć do niego pulpety i gotować pod przykryciem na małym ogniu. Smacznego:) 