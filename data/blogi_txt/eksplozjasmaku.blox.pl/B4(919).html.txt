Jedzenie wigilijne nie jest tym, za którym tęsknię cały rok. Z potraw które pojawiają się na stole tego dnia najbardziej lubię barszcz czerwony z uszkami oraz  ryby i śledzie. Dlatego też co roku staram się wynaleźć jakiś nowy, ciekawy przepis. Dzisiaj proponuję pikantne  śledzie w oleju z cebulą i śliwkami. Przepis oczywiście przewiduje matjasy ale można zamienić je marynowane w occie. Też są pyszne:)  Składniki:  5 filetów matjasa (lub marynowanych w occie) 20 dag suszonych śliwek bez pestek 3 cukrowe cebule 3/4 szklanki oleju papryka w proszku  Śledzie wymoczyć w mleku przez godzinę. Osączyć i starannie wysuszyć, pokroić ukośnie w kawałki. Śliwki pokroić w paski. Cebulę obrać i pociąć w krążki. W słoju układać warstwami śledzie, cebulę i śliwki, aż do wyczerpania składników. Całość zalać olejem (powinien dokładnie przykryć zawartość słoika. Wstawić do lodówki na 12 godzin, aby składniki się przegryzły. Na półmisku oprószyć śledzie papryką w proszku. Smacznego:) 