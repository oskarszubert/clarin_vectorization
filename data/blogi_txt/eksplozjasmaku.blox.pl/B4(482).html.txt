Od czasu do czasu lubię zrobić sobie przerwę od"wynalazków" i ugotować coś tradycyjnego. Jednym z przepisów po które wtedy sięgam są śląskie kluski z dziurką. Najbardziej lubię je z sosem pieczarkowym i surówką z kapusty albo po prostu polane masłem. Przepis znalazłam w październikowym numerze Moje Gotowanie i zgłaszam go do akcji Gotujemy po polsku, nad którą opiekę objął serwis Z pierwszego tłoczenia.  Składniki:   1 kg ugotowanych ziemniaków   25 dag mąki ziemniaczanej   2-3 jajka   sól Ugotowane ziemniaki przepuścić przez praskę. Dokładnie wymieszać z mąką, jajkami i solą. Wyrobić ciasto. Utoczyć niewielkie kulki, w każdej zrobić palcem wgłebienie. Wrzucać na osolony wrzątek, gotować 15 minut od wypłynięcia. Smacznego:) 