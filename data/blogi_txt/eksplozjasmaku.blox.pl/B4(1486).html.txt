Mięso w tej potrawie występuje w postaci sosu bolońskiego. Jeżeli mam  sos, przygotowany wcześniej to z tym daniem można uwinąć się bardzo szybko. Wystarczy podgotować ziemniaki, wydrążyć w nich dno  i nadziać mięsem. Danie składa się z niezbyt wyszukanych składników ale smakuje naprawdę dobrze. Składniki:    60 dag sosu bolońskiego   8 średnich ziemniaków﻿ kawałek żółtego sera   natka pietruszki   sól, pieprz Ziemniaki gotować w osolonej wodzie około 15 minut. Odcedzić, wystudzić, przekroić na pół. W każdej połówce wydrążyć środek za pomocą łyżeczki. Faszerować ziemniaki sosem bolońskim﻿ i układać je na blaszce. Wstawić ziemniaki do nagrzanego piekarnika i zapiekać około 20 minut w temperaturze 180 stopni. 5 minut przed końcem posypać każdego ziemniaka  startym serem. Podawać ze świeżo posiekaną natką pietruszki. Smacznego:) 