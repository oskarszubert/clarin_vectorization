Na dzisiejszy dzień polecam kawałek pysznego ciasta. Kruchy spód, mus owocowy - polecam maliny oraz masa jogurtowa z mlekiem w proszku czyli coś co uwielbiam. Zdjęcie mi się totalnie nie udało ale proszę, niech Was nie zniechęci bo ciasto jest naprawdę pyszne.  Składniki na ciasto:  150 g margaryny 200 g mąki 3 łyżki cukru 1 płaska łyżeczka proszku do pieczenia 2 żółtka ew. łyżka śmietany  Posiekać margarynę z mąką, cukrem i proszkiem do pieczenia. Dodać żółtka i zagnieść ciasto, ew. dodając łyżkę śmietany, jeśli jest taka potrzeba. Ciasto zawinąć w kulę i wstawić do lodówki na godzinę. Następnie rozwałkować na kształt tortownicy o śr. 21 cm lub prostokątnej blaszki o wym. 24/32 cm. Wstawić do nagrzanego do 180 stopni piekarnika i piec ok. 25 min. Składniki na mus owocowy:  2 szklanki malin szklanka wody ok. 3 łyżeczek żelatyny cukier do smaku  Maliny podlać woda i zagotować razem z cukrem. Gdy woda się wygotuje i powstanie gęsty sos dodać żelatynę rozpuszczona w jak najmniejszej ilości wody. Odstawić do wystygnięcia. Gdy mus gęstnieje wylać na upieczone kruche ciasto. Składniki na masę:  400 g jogurtu greckiego ok. 2 szklanek mleka w proszku 1/2 kostki miękkiego masła 5 łyżek cukru 3 łyżki soku z cytryny  Miękkie masło utrzeć z cukrem, dodawać stopniowo jogurt i sok z cytryny na przemian z mlekiem w proszku. Zawsze warto mieć więcej mleka pod ręką bo jeśli masa okażę się zbyt rzadka możecie dodać więcej mleka. No chyba, że ktoś chce to można dodać 5 łyżeczek żelatyny rozpuszczonej w wodzie. Tak przygotowaną masę wyłożyć na mus owocowy i wstawić do lodówki. Przed podaniem posypać kakao lub startą czekoladą. Smacznego:) 