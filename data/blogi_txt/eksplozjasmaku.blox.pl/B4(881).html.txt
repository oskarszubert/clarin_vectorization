Dawno nie robiłam ciastek więc gdy natknęłam się na ten przepis Beaty Pawlikowskiej, wiedziałam, że muszę go wypróbować. Ciasto wyszło mi bardzo fajne i ładnie się upiekło. Natomiast z masą miałam pewne problemy, bo nie wiem ile musiałabym dodać cukru, żeby zrobiła się gęsta więc poradziłam sobie dodając mleko w proszku. Już nie raz ratowałam się w ten sposób więc  mam go zawsze pod ręką. Smaku to nie zepsuło,  wręcz poprawiło, bo uwielbiam wszystko z mlekiem w proszku. Ciastka sa moją propozycją do akcji Z widelcem przez kuchnię obu Ameryk. Składniki:   1,5 kostki masła    1 szklanka cukru pudru  (dałam połowę)   2 łyżki normalnego cukru (dałam połowę)   szczypta soli    pół łyżeczki esencji migdałowej    pół łyżeczki esencji waniliowej    1/3 szklanki startych migdałów    3 szklanki mąki Utrzeć masło z cukrem pudrem na pulchną masę. Dodać sól, esencje, migdały i mąkę. Wymieszać dokładnie, zawinąć w czystą ścierkę i odstawić do lodówki na pół godziny. Nadzienie:     2 szklanki brązowego cukru   1 szklanka śmietany   3 łyżki masła pół łyżeczki esencji waniliowej   W rondlu podgrzać brązowy cukier ze śmietaną i często mieszając gotować na wolnym ogniu aż powstanie masa. Zdjąć z ognia i ostudzić. Dodać masło i ubijać aż masa zgęstnieje. Dodać esencję. Jeśli masa jest za gęsta, można dodać więcej śmietany. Jeśli jest za rzadka, dodać cukru pudru. Ja zagęściłam mlekiem w proszku.Rozwałkować ciasto na grubość pół centymetra i pokroić na krążki o średnicy ok. 5 cm. Upiec w temperaturze 180 stopni przez 10-15 minut. Ostudzić. Ostudzone ciastko smarować nadzieniem, nakryć drugim ciastkiem i lekko docisnąć. Posypać cukrem pudrem. Smacznego:) 