Na święta proponuję  pyszny, domowy pasztet, tym razem z wiśniami. Uwielbiam takie wyroby, które choć uchodzą za tłuste to jednak ja wiem co do niego włożyłam więc się nie obawiam. Poza tym wersja drobiowa jest dużo lżejsza a smakuje równie wspaniale. W pierwotnym planie były wiśnie świeże tzn. mrożone ale zmieniłam zamiar gdy udało mi się kupić wiśnie suszone. Jeśli smakował Wam ten pasztet ze śliwką to i ten z wiśnią też ma taką szansę:)  Pomysł własny Składniki:  3 udka kurczaka 1 golonka z indyka 40 dag wątróbki z indyka 30-40 dag podgarla lub boczku 1 pęczek włoszczyzny 1 łyżka soli 1 łyżeczka pieprzu ziele angielskie, liść laurowy 30 dag suszonych wiśni łyżka majeranku 3 jajka kasza manna 1 sucha bułka kieliszek wiśniówki Oczyszczone udka, golonkę i podgarle gotować na wolnym ogniu razem z włoszczyzną, zielem i liściem. Wątróbkę sparzyć wrzątkiem. Gdy mięso jest już ugotowane oddzielić je od kości i razem z wątróbką zmielić maszynką. Zmielić także marchewkę oraz namoczoną i odciśniętą bułkę. Do masy mięsnej dodać jajka, sól, pieprz, majeranek, wiśnie, kieliszek wiśniówki i dokładnie wymieszać. Masę wyłożyć do wysmarowanej masłem i wysypanej manną formy (tradycyjnej pasztetówki) Wstawić do nagrzanego piekarnika na około 1,20 min. Piec w 180 stopniach. Smacznego:) 