Wiem, że dzisiejszy obiad nie będzie zbyt dietetyczny ale po całotygodniowym jedzeniu byle czego mam ochotę na kalorie. Tak się złożyło, że w ostatnim czasie nie miałam czasu na jakieś większe gotowanie a dzisiaj mam tak więc przygotuję takie danie. Makaron może być oczywiście inny, ja użyłam gotowego o smaku szpinaku. Sos serowy z dodatkiem śmietany idealnie pasuje do makaronu i dostarcza sporą dawkę energii.  Składniki:  300 g makaronu 1 cebula 100 ml śmietanki 50 ml bulionu 200 g sera żółtego sól, pieprz olej   Makaron ugotować al dente. Na patelni rozgrzać olej, wrzucić pokrojoną cebulkę, chwilę smażyć. Wlać śmietankę, bulion. Doprawić do smaku solą i pieprzem, chwilę razem gotować. Dodać ser, trzymać na ogniu, aż się rozpuści. Wrzucić odcedzony makaron i dokładnie wymieszać. Podawać natychmiast. Smacznego:) 