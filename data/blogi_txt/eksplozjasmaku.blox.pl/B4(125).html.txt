Spodobały mi się propozycje Gospodyni 103 edycji Weekendowej Piekarni, Mirosix. Propozycje były dwie, obie smaczne ale dwóch nie dam rady zrobić ani zjeść więc wybrałam chlebek włoski z ziołami. Skusiła mnie skórka, którą wyobrażałam sobie jako bardzo chrupiącą do tego aromatyczną bo posypaną ziołami, które bardzo lubię. I nie pomyliłam się bo tak właśnie jest. Chleb pięknie wyrastał i nie miałam z nim żadnych problemów.To był dobry wybór.  Składniki:   1,5 łyżeczki drożdży instant   3 szklanki ciepłej wody    1 łyżka soli    2 szklanki mąki chlebowej    4-5 szklanek mąki pszennej    1/3 szklanki oliwy ½ łyżeczki suszonego oregano    ½ łyżeczki suszonej bazylii    ½ łyżeczki suszonej pietruszki    ½ łyżeczki soli    1 ząbek czosnku przeciśnięty przez praskę   Rozpuścić drożdże w wodzie, odstawić na 10 minut. Wymieszać 3 szklanki mąki z solą oraz rozpuszczonymi drożdżami. Wyrobić elastyczne ciasto, dodając stopniowo pozostałe 2-3 szklanki mąki. Ciasto powinno być dosyć luźne. Na posypanej mąką stolnicy wyrabiać ciasto przez ok. 5 minut. Następnie umieścić ciasto w naoliwionej misce, przykryć folią lub ściereczką i odstawić do wyrośnięcia na ok. 1 godziny (ciasto powinno podwoić objętość). Ciasto ponownie zagnieść, podzielić na 2 kule i ponownie umieścić w naoliwionej misce, przykryć folią lub ściereczką i odstawić do wyrośnięcia na ok. 1 godziny (ciasto powinno podwoić objętość). Następnie uformować 2 owalne bochenki chleba, umieścić je na wyłożonej pergaminem blasze (lub łopacie do chleba obsypanej mąką kukurydzianą), odstawić na ok. 30 minut. Jeżeli ktoś posiada kamień do pieczenia należy nagrzać go wcześniej w piekarniku w temp. 250 stopni C. W międzyczasie wymieszać oliwę, zioła, sól oraz czosnek. Naciąć wyrośnięte bochenki i posmarować je połową ziołowej mieszanki. Chleb piec w naparowanym piekarniku w temp. 210 stopni C przez ok. 35 minut. Jeszcze ciepłe bochenki posmarować pozostałą ziołową mieszanką. Smacznego:) 