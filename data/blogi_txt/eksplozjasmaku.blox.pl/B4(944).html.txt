Nie spodziewałam się, że duet słodkawej kukurydzy  i bezsmakowej cukini może zaowocować takimi  pysznymi  placuszkami. Trudno opisać jak smakują te placki ale są naprawdę smaczne. Zrobiłam do nich sos czosnkowy bo może byłyby zbyt mdłe. Miałam napisać, że najlepsze są na ciepło ale szczerze mówiąc to nie wiem jak smakują na zimno bo wszystkie zniknęły  zanim zdążyły wsystygnąć:) Przepis pochodzi z książki Kuchnia meksykańska z cyklu Podróże kulinarne i jest to moja propozycja do akcji Grumko.   Składniki:   50 g roztopionego masła   1/2 szklanki mleka   3/4 szklanki mąki   2 lekko roztrzepane jajka   puszka kukurydzy   2 grubo starte średnie cukinie (dałam jedną dużą) olej do smażenia   Zmieszać masło, mąkę i jajka w średniej misce. Ubijać, aż masa będzie gładka. Dodać kukurydzę i cukinię. Dokładnie wymieszać. Rozgrzać olej na średniej patelni, nakładać kopiaste łyżki masy, smażyć około 2 minut z każdej strony, aż placki staną się rumiane.  Sos czosnkowy:   jogurt naturalny grecki   czosnek   sól, pieprz   natka pietruszki   Obrany czosnek zmiażdżyć z solą, dodać do jogurtu, wymieszać, doprawić do smaku solą i pieprzem i jeszcze raz dokładnie wymieszać. Smacznego:) 