Zawsze myślałam, że chilli to meksykańska potrawa, tymczasem ostatnio przeczytałam, że od 1977 roku jest to oficjalne danie Teksasu. Robiłam już kilka wersji chilli, ale żadna nie smakowała mi jak ta poniżej prezentowana. Bogactwo ziół i przypraw jakie występuje w tym przepisie nadaje temu daniu takiego smaku, że pamiętam go do dzisiaj choć chilli robiłam już kilka dni temu. Od siebie dodałam tylko czerwoną paprykę, bo leżała już kilka dni w lodówce, więc moja wersja nie jest całkiem orginalna ale podobno najlepsze chilli to chilli przyrządzone przez prawdziwego Meksykanina a jak wiadomo, ja Meksykanką nie jestem więc pozwoliłam sobie na tę małą modyfikację:)  Przepis na  chilli con carne  i inne nowinki z tym daniem związane znalazłam w styczniowym numerze Kuchni i oczywiście dopisuję go do akcji Z widelcem przez kuchnię obu Ameryk. Pomimo oficjalnego uznania chilli za danie teksańskie, spór o jego pochodzenie trwa nadal, więc  dopisuję go jednak do Meksyku.   Składniki:  6 papryczek chilli 6 suszonych papryczek chilli 1 kg wołowiny 1 łyżka oliwy 2 liście laurowe 1 łyżka mielonego kminku 2 ząbki czosnku 1 cebula 2 łyżeczki oregano 2 łyżki papryki w proszku 1 łyżeczka cukru gruba sól świeżo zmielony czarny pieprz  Chilli pokroić w paski, usunąć nasiona. Zalać dwiema filiżankami wrzątku i pozostawić na 30 minut. Po tym czasie odlać wodę i zachować ją. Wołowinę pokroić w centymetrowa kostkę i obsmażyć na brązowy kolor na rozgrzanej oliwie. Wlać wodę, w której moczyło się chilli i zagotować. Wrzucić liście laurowe i gotować na wolnym ogniu przez godzinę. W tym czasie zmiksować resztę składników, włączajac chilli, z połową filiżanki wody. Powstałe puree dodać do mięsa i gotować na wolnym ogniu przez pół godziny podlewając wodą w razie potrzeby. Smacznego:) 