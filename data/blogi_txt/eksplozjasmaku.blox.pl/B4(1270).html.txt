Po świątecznych daniach, zwykle z przyjemnością  zjada się lekki, bezmięsny obiad. A że w lodówce leżał sobie niewykorzystany brokuł trzeba było go szybko zużyć. Wyszło coś naprawdę dobrego.  Składniki:   1 brokuł   pół paczki ulubionego makaronu (u mnie spaghetti)   2 ząbki czosnku   pół szklanki śmietanki   sól, pieprz   oliwa   parmezan   Makaron ugotować al dente w osolonej wodzie. W oddzielnym garnku zagotować wodę i ugotować brokuł.  Na patelni rozgrzać oliwę, dodać zmiażdżony czosnek, przesmażyć chwilę, dodać odsączony brokuł i gotować tak długo aż będzie bardzo miękki. Wlać śmietankę i gotować chwilę, aż sos zgęstnieje. Jeśli brokuł się nie rozgotował, rozgnieść go widelcem. Doprawić do smaku solą i pieprzem. Dodać makaron i dokładnie wymieszać. Podawać z parmezanem. Smacznego:)﻿ 