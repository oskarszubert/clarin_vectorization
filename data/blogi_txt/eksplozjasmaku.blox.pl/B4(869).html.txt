Polecam dzisiaj przepyszne paszteciki z ciasta francuskiego, nadziane wspaniałym kurczakowym mięsem. Są tak pyszne, że blyskawicznie znikają ze stołu. Jest to idealna przystawka, do której doskonale pasuje sałata lodowa lub sałatka z pomidorów. Można też przygotować paszteciki w stylu śródziemnomorskim i zastąpić kolendrę bazylią a chili - suszonymi pomidorami. Źródło: Kolekcja Wypieki ze smakiem Składniki:   5 płatów mrożonego francuskiego ciasta   300-400 g piersi kurczaka   2 łyżeczki posiekanej kolendry   3 ząbki czosnku    2 szalotki ﻿2 czerwone paprycznki chili   140 g boczku   jajko   sól, pieprz   mak lub sezam ﻿   ﻿żółtko   Rozmrozić ciasto i rozgrzać piekarnik do temperatury 200 stopni. Pokroić piersi kurczaka na kawałki,  a także posiekać grubo boczek, kolendrę, cebulę, czosnek oraz papryczki chili. ﻿Zmiksować kurczaka razem z boczkiem, czosnkiem, szalotkami, kolendrą, chili. Dodać jajko, sól, pieprz. Wymieszać i przełożyć  nadzienie to plastikowej torebki. Na stolnicy posypanej mąką rozwałkować ciasto na prostokąty o wymiarach 20x6 cm. W plastikowej torebce z nadzieniem  zrobić otwór o średnicy około 1 cm i wycisnąć masę na środek płatów ciasta. Brzegi posmarować rozmieszanym żółtkiem, pozostawiając troszkę do późniejszego smarowania pasztecików. Skleić ciasto nad nadzieniem, tworząc długą roladę. Każdy pokroić na 4-5 kawałków i ułożyc na blaszce wyłożonej papierem do pieczenia. (Ja, tym razem ulepiłam trójkątne pierożki.) Posmarować paszteciki pozostałym żółtkiem, posypać je makeim lub sezamem i piec przez około 15 minut, aż się zrumienią. Smacznego:) 