W ramach akcji Gotujemy po polsku zorganizowanej pod patronatem serwisu Z pierwszego tłoczenia proponuję Krupnik kurpiowski. Mocny słodki napój alkoholowy z pewnością nie jest dla każdego ale może znajdzie się ktoś kto zechce wypróbować ten przepis. Ja, mam ciągle w barku  butelkę krupniku, odkąd zrobiłam go pierwszy raz. Przepis pochodzi z książki Hanny Szymanderskiej "Polskie tradycje świątczne". Polecam:)  Składniki:   2 szklanki spirytusu,   1 szklanka miodu,   1 szklanka wody,   pół szklanki cukru,   pół laski wanilii,   pół gałki muszkatołowj,   3-4 goździki,   kawałk kory cynamonu,   po łyżeczce otartej skórki z pomarańczy i cytryny.    W rondelku zagotować wodę z przyprawami, szczelnie przykryć i gotować ok. 10-15 minut. Do dużego rondla wsypać cukier, zrobić karmel, dodać miód i dokładnie wymieszać. Wlać wywar z korzeni, wymieszać i zagotować. Zdjąć z ognia. Do gorącego wywaru stopniowo, stale mieszając, wlewać spirytus. Przykryć szczelnie, zostawić na noc do ostygnięcia. Następnego dnia przefiltrować, wlać do gąsiorka i zostawić na 10 dni. Gdy się ustoi, delikatnie przelać do butelek, i zostawić na 2-3 miesiące.Na zdrowie:) 