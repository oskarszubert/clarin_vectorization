Chleb z cebulką i oliwkami upiekłam już jakiś czas temu ale jakoś nie udawało mi się go pokazać. Przepis podejrzałam u Joli, która go bardzo zachwalała i jak się łatwo domyśleć miałą rację. Chleb jest bardzo aromatyczny, obfity w dodatki więc wystarczy masło i ewnetualnie plasterek wędliny i mamy pyszna kanapkę.Chleb zgłaszam do akcji Oliwka.  Składniki:  7 szklanek mąki pszennej typ 720   2 czerwone cebule  2 łyżki stołowe oliwy 1 i 1/3 szklanki oliwek bez pestek  2 łyżeczki soli  4 łyżeczki drożdży suszonych   3 łyżki posiekanej pietruszki, kolendry, lub mięty 2 szklanki ciepłej wody    Cebulę pokroić w cienkie talarki i zeszklić na oliwie.Do dużej miski wsypać mąkę, dodać przestudzoną cebulę, oliwki pokrojone w plasterki, drożdże, sól, oraz posiekaną pietruszkę lub inną zieleninę. Wlać 2 szklanki wody.Wszystko dokładnie wymieszać, jeżeli ciasto jest zbyt suche dolać ciepłej wody. Następnie zagniatać ciasto ok. 10 min.Przełożyć do miski, nakryć ściereczką i pozostawić do wyrośnięcia, aż podwoi swoją objętość. Wyrośnięte ciasto wyłożyć na stolnicę, podzielić na pół i uformować dwa bochenki, lub 16 małych podłużnych chlebków.Przełożyć na natłuszczoną blaszkę, nakryć ściereczką i pozostawić aż wyrosną.Piekarnik nagrzać do 220 stopni C. Wyrośnięte chlebki naciąć, posmarować oliwką  i wstawić do piekarnika uprzednio spryskanego wodą. Duże bochenki piec 40 min. natomiast małe 25 min. Smacznego:) 