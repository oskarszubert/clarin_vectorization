Brzoskwinie to jedne z moich ulubionych owoców. Już sama nazwa bardzo mi się podoba, uwielbiam dodawać je do ciast, sałatek i do mięsa. Najczęściej używam tych z puszki ale lubię też świeże w sezonie. Dzisiaj proponuję ciasto brzoskwiniowe, z lekkim jak pianka musem. Ciasto, które zwykle szybko znika ze stołu bo nie jest zapychające. Jest to moja  propozycja do akcji Kabamaigi. Składniki na ciasto:   1 szklanka mąki pszennej   1/2 szklanki cukru   4 jajka   6 łyżek oleju   1 łyżeczka proszku do pieczenia   Składniki na masę brzoskwiniową:   500 g śmietany 36%   1 puszka brzoskwiń   2 opakowania galaretki brzoskwiniowej 2 łyżki cukru pudru   Ponadto:   1 opakowanie delicji brzoskwiniowych (dałam biszkopty)   Bialka ubić na sztywną pianę. Dodać cukier. Nadal ubijając, dodawać po jednym żółtku. Dodać olej oraz mąkę połączoną z z proszkiem. Ciasto wlać do wyłożonej papierem blaszki. Piec około 30 minut w temperaturze 170 stopni. Połowę brzoskwiń i 3/4 szklanki soku zmiksować. Śmietanę ubić z cukrem. Do ubitej śmietany dodawać  po łyżce zmiksowanych owoców. Galaretki rozpuścić w 300 ml wody i tężejące wlać do masy. Na biszkopt wlać połowę masy, schłodzić. Na wystudzonej masie ułożyć delicje i zalać resztą masy. Ponownie wstawić do lodówki. Dowolnie udekorować. Ja zalałam galaretką. Smacznego:) 