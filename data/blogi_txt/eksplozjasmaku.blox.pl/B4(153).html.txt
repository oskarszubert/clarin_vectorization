Kuchnia żydowska jest podporządkowana zasadzie koszerności. Pobożny wyznawca judaizmu je tylko mięso krów, kóz i owiec, zakazana jest mu wieprzowina, konina oraz mięso zwierząt mięsożernych. Może jeść drób ale owoce morza nie są dozwolone. Ryby drapieżne są zakazane, koszerne są tylko z łuskami i skrzelami. Żydzi nie mogą polować, a ryby mogą łowić tylko siecią, nie wędką. Kolejnym wyznacznikiem tej zasady jest zakaza podawania potraw mięsnych razem z mlecznymi. np. wywar zupy ugotowany jest na mięsie, to nie możę być ona zagęszczona śmietaną. Między zjedzeniem mięsa a skonsumowaniem potrawy mlecznej musi minąć co najmniej 6 godzin, ale po mleku od razu można jeść mięso. Oddzielne są także naczynia do przyrządzania potraw mięsnych i mlecznych. O tym co nie jest koszerne, Żydzi mówią trefne.  Wczoraj zrobiłam ciastka. Mąka jest koszerna ale robaki nie, dlatego przesiałam ją przez sito. Właściwie zawsze to robię ale nigdy nie zwracałam na to uwagi  tak jak wczoraj. Przepis na te ciastka pochodzi z książki " Żydowskie gotowanie". Składniki:    200 g pszennej mąki   1/2 łyżeczki proszku do pieczenia   1 łyżka masła o temperaturze pokojowej   220 g cukru pudru    1 jajo   125 g 18% śmietany   1 łyżeczka esencji waniliowej   starta skórka cytryny   1/2 szklanki posiekanych migdałów   3 łyżki cukru pudru do posypania   Ubić  masło, jajko, cukier. Dodać śmietanę, wanilię i dalej ubijać. Dodać skórkę cytryny oraz makę z sodą,  i posiekane migdały. Łyżką nakładać porcje ciasta na przygotowaną blachę.  Piec w 180 stopniach przez ok. 15 minut. Zostawić do ostygnięcia na kratce i posypać obficie cukrem. Smacznego:) 