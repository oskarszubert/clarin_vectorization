Urodzin nie obchodzę już od kilku lat ale tak się złożyło że, wypadają dzisiaj   a wczoraj  zrobiłam ciasto, które okazało się być tortem. Wszystko wyszło przypadkiem. Upiekłam biszkopt, który wyszedł mi bardzo wysoki więc przekroiłam go na trzy części, dorobiłam masę no i tak powstał ten tort. Masę zrobiłam cytrynową bo akurat nie miałam żadnych owoców pod ręką  a chciałam, żeby tort był wyrazisty. Przydał się serek mascarpone, masa z nim jest pyszna i  łatwo  się smaruje. Tort jest prosty, skromny, dobrze nasączony  a przez to  wyrazisty.  Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 3 części. Składniki na masę:   250 g serka mascrapone   330 ml słodkiej śmietanki 8 łyżek curku pudru   sok i skórka  z 1 cytryny   Serek utrzeć z połową cukru. Śmietanę ubić z resztą. Obie masy połączyć, dodać sok z cytryny i skórkę. Dokładnie wymieszać.  Składniki na nasącz:   pół szklanki soku z cytryny   4 łyżki cukru   pół szklanki ciepłej wody   pół szklanki wódki   Cukier rozpuścić w ciepłej wodzie, dodać pozostałe składniki.   Każdy blat dokładnie nasączyć, posmarować masą, przełożyć następnym. Wierzch i boki posmarować i dowolnie udekorować. Smacznego:) 