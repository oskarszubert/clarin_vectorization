Świętom Bożego Narodzenia nieodłącznie towarzyszy smak suszonych grzybów. Przyznam się, że będąc dzieckiem nie bardzo je lubiłam i dopiero niedawno zaczęłam doceniać ich smak i aromat jaki wnoszą do potraw. Dzisiaj proponuję zupą  z suszonych prawdziwków. Zupę zmiksowałam pod koniec gotowania aczkolwiek nie jest to obowiązkowe. Kolor zupy jest może średnio zachęcający ale ewentualna chwila wahania mija po pierwszej łyżce. Zupę można podać z makaronem lub z grzankami.  Składniki: garść suszonych prawdziwków 1 l bulionu warzywnego 2 cebule 1/2 selera 2 łyżki masła + 3 łyżki oleju pół szklanki śmietanki sok z połówki cytryny sól, pieprz łyżeczka tymianku chleb tostowy Grzyby zalać wrzątkiem i odstawić na 3-4 godziny. W garnku rozgrzać masło z olejem, wrzucić pokrojoną cebulę i starty seler i smażyć kilka minut. Dodać pokrojone grzyby wyjęte z zalewy i smażyć kilka minut. Oprószyć solą, pieprzem i tymiankiem. Wlać bulion oraz wywar z grzybów. Gotować zupę ok. 30 min na wolnym ogniu.  Zestawić z ognia i trochę ostudzić chyba, że ktoś jest bardzo odważny można zmiksować od razu. Postawić zupę ponownie na gazie, wlać śmietankę, doprawić sokiem z cytryny, ew. solą i pieprzem i zagotować. Podawać z grzankami podsmażonymi na suchej patelni. Smacznego:) 