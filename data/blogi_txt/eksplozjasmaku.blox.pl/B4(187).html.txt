Przepis na to ciasto znalazłam  w gazetce Ciasta Domowe. Nigdy bym nie zwróciła na niego uwagi bo zdjęcie nie było zbyt zachęcające ale kilka dni wcześniej rozmawiałam z koleżanką na temat połączenia maku i bitej śmietany. Więc sami rozumiecie, że jak taki przepis wpadł mi w ręce to musiałam go wypróbować. Ciasto jest całkiem dobre, a już napewno będzie smakowało fanom makowców.  Składniki:  1i 1/2 szklanki maku 2/3 szklanki cukru 10 łyżek mąki pszennej 5 jajek  3 łyżeczki skórki pomarańczowej 2 łyżeczki proszku do pieczenia 1 łyżeczka cynamonu 400 g śmietany kremówki 2 śnieżki 1 łyżka cukru pudru 1 słoik konfitury wiśniowej  Mak sparzyć i zemleć. Żółtka utrzeć z połową cukru. Dodać mąkę z proszkiem do pieczenia, mak, skórkę pomarańczową, cynamon i wymieszać. Białka ubić na sztywną pianę, powoli wsypać pozostały cukier. Pianę dodać do ciasta, delikatnie wymieszać. Ciasto przełożyć do natłuszczonej tortownicy. Piec 45 minut w temperaturze 200 stopni.Śmietanę ubić ze śnieżką i cukrem.Ostudzone ciasto przekroić i posmarować konfiturą dolną część. Rozsmarować bitą śmietanę, przykryć drugą częścią. Wierzch oblać dowolną polewą. Smacznego:) 