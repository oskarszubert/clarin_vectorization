Pierwsze ciasto z jabłkami w tym sezonie to jabłecznik na kakaowym biszkopcie  z przepyszną masą na bazie serka mascarpone z dodatkiem białej czekolady. Masa nie jest tak lekka jak bita śmietana, która też tutaj by świetnie pasowała ale jest tak pyszna, że zachęcam do zrobienia właśnie takiej.  Pomysł własny Składniki na biszkopt:  3 jajka 3 łyżki cukru 1/2 szklanki mąki pszennej 1 łyżka mąki ziemniaczanej 2 łyżki kakao 1 łyżeczka proszku do pieczenia  Białka ubić na sztywno, pod koniec dodając cukier. Dodać żółtka, wymieszać. Przesiać mąki z kakao i proszkiem do pieczenia. Dokładnie wymieszać. Przelać masę do przygotowanej tortownicy o średnicy 21 cm. Wstawić do nagrzanego do 180 stopni piekarnika i piec ok. 20 min. Składniki na masę jabłkową:  1 kg jabłek 1 galaretka cytrynowa 3-4 łyżki cukru (zależy od słodyczy jabłek)  Jabłka obrać, pokroić w cząstki, wrzucić do garnka o grubym dnie i dusić, aż powstanie gładka masa. Pod koniec dodać galaretkę, wymieszać. Składniki na masę: 250 g serka mascarpone 100 g białej czekolady 2 łyżeczki ekstraktu waniliowego  Czekoladę rozpuścić w kąpieli wodnej. Serek utrzeć z ekstraktem waniliowym, dodać rozpuszczoną czekoladę, dokładnie wymieszać. Serek powinien być w pokojowej temperaturze, żeby nie schłodził zbyt szybko czekolady i żeby nie powstały grudki. Na biszkopt wyłożyć masę jabłkową, na to wyłożyć masę waniliową z czekoladą. Wstawić do lodówki, wierzch posypać tartą czekoladą lub kakao. Smacznego:) 