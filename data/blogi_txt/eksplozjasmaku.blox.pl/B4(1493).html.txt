Jestem wielbicielką makronów i jest to mój nałóg. Czasami wchodzę do sklepu bez potrzeby i żeby nie wyjść z pustym koszykiem kupuję makaron. Zawsze mam spory zapas  a już szczególnie uwielbiam makaron o różnorodnym kształcie. Ostatnio spotkałam takie malutkie kolanka i myślę do czego by ładnie wyglądały. A dzisiaj zapiekanka makaronowa z muszelek. Lubię ten rodzaj makaronu chociaż do zapiekanek to akurat chyba najmniej. Zapiekanka jest żółta dzięki kurkumie i smakowała wspaniale chociaż jako maniaczka makaronowa może nie jestem zbyt obiektywna. Sami spróbujcie.  Składniki:   30 dag makaronu   10 dag pieczarek   1 cebula   sól   2 czerwone papryki   20 dag gotowanej szynki w kawałku   1 łyżka masła   biały pieprz papryka w proszku   2 łyżeczki ziół prowansalskich   łyżka kurkumy   60 g startego sera   1/2 pęczka natki pietruszki Makaron ugotować al dente w osolonej wodzie. Cebulę obrać i posiekać. Papryki umyć i przekroić na pół, usunąć gniazda nasienne. Miąższ pokroić w kawałki. Szynkę pokroić w kostkę. Piekarnik rozgrzać do 180 stopni. W garnku roztopić masło i zeszklić cebulę. Dodać pieczarki i chwilę smażyć. Szynkę usmażyć oddzielnie. Wymieszać z papryką, kurkumą, pieczarkami   i makaronem. Włożyć do naczynia żaroodpornego. Jaja roztrzepać z mlekiem. Doprawić solą, pieprzem i ziołami. Makaron polać masą jajeczną. Wstawić do piekarnika i piec ok.30 minut. Oprószyć serem i zapiekać jeszcze 10 minut. Natkę pietruszki umyć, osuszyć i drobno posiekać. Zapiekankę wyjąć z piekarnika i posypać pietruszką. Smacznego:) 