Podejrzałam ten przepis i natychmiast chciałam zrobić taki zakwas, który na pewno udoskonali smak czerwonego barszczu. Jest to obok śledzi moje ulubione danie wigilijne, więc taki przepis jest mile widziany. Zakwas jest bardzo prosty więc polecam. Źródło Składniki:   1 kg buraków   1 pietruszka   1 cebula   4 - 5 ząbków czosnku   1 łyżka soli   1 łyżka cukru   sok z 1 małej cytryny  kilka ziaren ziela angielskiego (mój pomysł)  Buraki myjemy, obieramy i kroimy w plasterki.  Pietruszkę myjemy i obieramy.  Cebulę obieramy i kroimy w ćwiartki.  Czosnek obieramy.  Pokrojone buraki, czosnek, cebulę, pietruszkę wkładamy do dużego słoja lub naczynia kamionkowego.  Dosypujemy sól i cukier oraz wyciskamy sok z cytryny.  Wszystko zalewamy około 2 litrami letniej, przegotowanej wody.  Przykrywamy gazą i odstawiamy na 3 - 4 dni.  Następnie zlewamy zakwas, przelewamy do czystej butelki lub słoja i przechowujemy w lodówce. Smacznego:) 