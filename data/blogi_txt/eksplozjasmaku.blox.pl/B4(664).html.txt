W sezonie malinowym polecam lody, na które przepis znalazłam u Magdy. Szybki i bezproblemowy sposób na orzeźwienie. Powinien zainteresować nawet zabieganych.    Składniki:   1 puszka mleka skondensowanego słodkiego (ok.400g)   150 mleka 3,2%   300ml śmietany kremówki (30-36%)   500 g malin﻿   ﻿Maliny umyć i pognieść widelcem, nie trzeba robić miazgi, wystarczy jeśli będą częściowo rozgniecione. Śmietanę kremówkę lekko ubić, dodać mleko i mleko skondensowane, a następnie wszystko razem zmiksować. Dodać maliny i wszystko razem wymieszać. Masę mrozimy w maszynce do lodów, zgodnie z instrukcją producenta. Później lody przełożyć do pojemnika z przykrywką i wstawić do zamrażarki. Smacznego:) 