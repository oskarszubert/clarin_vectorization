Moja druga propozycja z boczniakami idealnie pasuje do kopytek lub klusek śląskich. Sos z boczniaków przygotowuje się podobnie jak pieczarkowy jednak dla mnie jest o wiele lżejszy w smaku bo też i same boczniaki są delikatne.  Taki obiad bardzo przypadł mi do gustu.  Składniki:  400 g boczniaków 1 cebula 2 łyżki oleju mielony kminek sól, pieprz szczypta mielonej słodkiej papryki 1 liść laurowy 150 ml bulionu warzywnego 200 ml słodkiej śmietanki  Boczniaki oczyścić i pokroić w paski. Cebulę obrać, drobno posiekać i usmażyć na rozgrzanym oleju. Dodać grzyby, oprószyć kminkiem, podsmażyć. Doprawić solą, pieprzem i papryką, dodać liść laurowy i wlać bulion. Gotować 15 minut  na małym ogniu, co jakiś czas mieszając. Dodać śmietankę, gotować ok. 5 minut.  Podawać sos z kopytkami. Danie posypać posiekaną natka pietruszki. Smacznego:) 