Dostałam niedawno węgierską pastę paprykową, bardzo pikantną w smaku. Dodałam ją do domowej mielonki i dzięki temu zyskała ona intensywny, paprykowy smak i lekko się zaczerwieniła. Jest to mój kolejny pomysł na mięso z szynkowaru.  Źródło Składniki: 900 g łopatki 200 g wędzonego boczku 3 łyżki pasty paprykowej 1 łyżeczka soli peklującej 1 łyżeczka soli 1 1/2 łyżeczki czarnego lub kolorowego pieprzu (w ziarenkach) 2 czubate łyżeczki papryki wędzonej 1 łyżeczka słodkiej papryki 1 łyżeczka czosnku granulowanego 1/4 łyżeczki chili (najlepiej płatków) 1 łyżeczka suszonej słodkiej papryki w płatkach (opcjonalnie) 1/2 łyżeczki pieprzu ziołowego 1/2 łyżeczki cukru 2 łyżeczki żelatyny 50 -100 ml. zimnej wody     Mięso umyć, osuszyć. Łopatkę podzielić na 3 części . Jedną zmielić w maszynce z sitkiem o najdrobniejszych oczkach (śr. 2 mm.), drugą cześć i boczek bez skóry na największych oczkach (śr.8mm). Pozostałą część łopatki drobno posiekać nożem. Pieprz niezbyt drobno utłuc w moździeżu. Mięso włożyć do miski, dodać wszystkie przyprawy i cześć wody. Mięso z przyprawami wyrabiać ręcznie ok. 10 min, dodając w miarę potrzeby resztę zimnej wody , aż stanie się kleiste . Miskę przykryć i zostawić na 2-3 godziny w temperaturze pokojowej. Po tym czasie przygotować szynkowar zgodnie z instrukcją tzn. w szynkowarze umieścić związane sznureczki, włożyć woreczek i wywinąć jego brzegi na zewnątrz. Mięso włożyć do woreczka ,ubić ciasno, końcówki woreczka mocno zwinąć . Zamknąć szynkowar, dokręcając pokrywę. Szynkowar wstawić do lodówki na dobę, a następnie umieścić w dużym garnku, wlać tyle zimnej wody, aby jej poziom był o 1-2 cm. wyższy niż poziom mięsa w szynkowarze. Wodę doprowadzić prawie do wrzenia i gotować 2 godz. w temp. 85-90 st. uzupełniając wodę, jeśli wyparuje.Wyjąć szynkowar z wody , usunąć skroploną wodę z szynkowaru bez otwierania szynkowaru i wstawić go do zlewu z zimną wodą. Zamknięty, zimny szynkowar wstawić do lodówki na kilka godzin. Smacznego:) 