Pewnie dla wielu osób połączenie bananów i czekolady jest wspaniałe, a  jeśli jeszcze jest to zapakowane w puszystą bułkę drożdżową i posypane kruszonką to można się poczuć jak w niebie. W Siódmym niebie bo tam znalazłam ten przepis.Polecam te pyszne drożdżówki.  Składniki:   pół opakowania drożdży suszonych (3,5 g) lub 20 g świeżych   250g mąki pszennej    1 jajo    100ml mleka    szczypta soli    40g cukru    20g masła    torebka cukru waniliowego 8g   olejek waniliowy         Drożdże wymieszać z 2łyżkami mleka i szczyptą cukru. Pozostawić do wyrośnięcia na ok. 15-30min. Białka ubić na pianę z dodatkiem szczypty soli. Żółtka utrzeć z cukrem i cukrem waniliowym na kogel-mogel. Masło roztopić z w ciepłym mleku. Do przesianej mąki dodać rozczyn, żółtka, pianę z białek, wymieszać. Dodać ciepły (nie gorący!) tłuszcz z mlekiem oraz kilka kropel aromatu migdałowego i mieszać dalej, aż składniki się połączą. Przełożyć na blat i wyrobić. Włożyć do miski, przykryć ściereczką i zostawić do wyrośnięcia na 2godz.    Składniki na nadzienie: banan (130g przed obraniem)   10 dag czekolady gorzkiej Banana obrać, rozgnieść widelcem. Składniki na kruszonkę:    2 łyżki mąki pszennej    łyżka cukru    kilka kropel olejku migdałowego    1 łyżka masła   Mąkę, masło, cukier i olejek połączyć i uformować palcami kruszonkę.  Ciasto podzielić na 8 części po ok.60g każda. Spłaszczyć w dłoniach, nałożyć banany i czekoladę lub nie spłaszczając ciasta po prostu uformować z ciasta okrągłe bułeczki. Bułki położyć na blaszce wyłożonej papierem do pieczenia pamiętając o odstępach między nimi. Odstawić do wyrastania na ok. 30min. Nagrzać piekarnik do 190°C.Bułeczki posmarować mlekiem, posypać kruszonką. Wstawić do gorącego piekarnika na 20-25min.     Smacznego :) 