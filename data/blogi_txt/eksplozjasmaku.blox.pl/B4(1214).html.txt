Sernikobrownie to jedno z pierwszych ciast jakie zrobiłam w swoim blogowym życiu. Zachwyciło mnie ogromnie tym bardziej nie rozumiem faktu, że tak rzadko je piekę. Ale to się zmieni. Już dzisiaj zapraszam na wersję z gruszką. Ser, czekolada i soczyste gruszki to bardzo zgrana ekipa.  Składniki:  200 g gorzkiej czekolady 200 g masła 300 g cukru pudru 5 jajek 110 g mąki 400 g serka kremowego 2 łyżki ekstraktu waniliowego 4 średnie, dojrzałe gruszki  Czekoladę rozpuścić w wodnej kąpieli, wystudzić. Masło i połowę cukru utrzeć na gładka masę. Następnie dodać 3 jajka, wbijając je pojedyńczo. Wlać czekoladę, dalej miksować. Dodać mąkę i wymieszać. Wyłożyć masę czekoladową do wysmarowanej blaszki o rozmiarach 24/32 cm. Gruszki obrać i pozbawić gniazd nasiennych, pokroić na kawałki. Wyłożyć na masie czekoladowej. W drugiej misce utrzeć ser, resztę cukru, pozostałe jajka i ekstrakt waniliowy. Wylać masę serową na gruszki. Wstawić ciasto do nagrzanego do 180 stopni piekarnika i piec ok. 50-60 min. Smacznego:) 