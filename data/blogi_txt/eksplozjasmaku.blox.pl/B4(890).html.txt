Pora żeby i u mnie pojawiły się pierniczki. Ciasteczka, które mogą leżeć bardzo długo i nie grozi im żadne niebezpieczeństwo (poza zjedzeniem:). Pyszne w smaku, kruche i bardzo aromatyczne. Zapraszam:)  Składniki:  3 i 1/2 szklanki mąki 1/2 szklanki cukru pudru szczypta soli 2 łyżeczki przyprawy do piernika 1/2 łyżeczki sody oczyszczonej 150 g masła 1 jajko 3/4 szklanki miodu  Sypkie składniki wymieszać. W garnku rozpuścić miód i masło. Odstawić do wystygnięcia. Do mąki dodać  przestudzony miód z masłem, dodać jajko. Wyrobić ciasto mikserem, wstawić do lodówki. Po 2 godzinach rozwałkować ciasto na grubość ok 5 mm i wycinać dowolne kształty. Piec partiami w nagrzanym piekarniku ok. 10 min. Smacznego:) 