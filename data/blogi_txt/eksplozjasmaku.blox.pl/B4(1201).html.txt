Lekkie i nieskomplikowane a jednocześnie smaczne śniadanie lub kolacja. Użyłam sprawdzonych serdelków dobrej jakości. Piwo w czasie duszenia wyparowuje i na patelni pozostaje tylko słodycz cebuli i papryki.   Składniki:   4 serdelki (grube typu parówka) 1 czerwona papryka﻿   2 cebule   szklanka piwa   sól, pieprz łyżka majeranku   Cebule obrać posiekać w piórka, paprykę oczyścić z gniazd nasiennych  i posiekać w cienkie paski. ﻿Na patelni rozgrzac tłuszcz, wrzucić cebulę, chwilę smażyć. Serdelki obrać ze skóry, ponacinać w paski, wrzucić na patelnię i chwilę podsmażać. Dodać paprykę, smażyć 3 minuty. Wlać piwo. Dodać sól, pieprz do smaku i łyżkę majeranku. Dusić całość około 15 minut aż piwo wyparuje i sos nieco zgęstnieje. Przyprawić do smaku i podawać. Smacznego:) 