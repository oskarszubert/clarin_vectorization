Zapiekaną cukinię najczęściej robię latem ale skoro jest dostępna praktycznie cały rok, dlaczego nie zrobić jej w środku zimy. Danie lekkie, smaczne, doskonale nadaje się jako przystawka lub nawet danie główne na przyjęcie. Farsz można przygotować według własnych upodobań, ja dałam paprykę i seler naciowy ale świetnie też nadaje się kukurydza z puszki. Składniki:   4-5  cukinie   1 filet z kurczaka   1 czerwona papryka   1 łodyga selera naciowego   kawałek sera żółtego   1 jajko   przyprawa do kurczaka (do gyrosa)   sól, pieprz   Filet z kurczak pokroić w kostkę,  obtoczyć w przyprawach, usmażyć. Cukinie wydrążyć za pomocą łyżki. Paprykę i selera  pokroić. Przełożyć do miski usmażonego kurczaka, pokrojone warzywa, dodać jajko i przyprawy, Dokładnie wymieszać. Nadziewać wydrążone cukinie. Naczynie do zapiekania napełnić bulionem i włożyć cukinie. Wstawić do nagrzanego piekarnika i piec około 30 min. Posypać serem i zapiekać aż się rozpuści. Smacznego:) 