Dzisiaj polecam bardzo łatwe i wręcz ekspresowe ciasteczka czekoladowe. Moje były o smaku toffi bo takiej użyłam czekolady ale pyszne będą też  z inną np wiśniową. Ciastka trochę ciężko się formowały, dlatego następnym razem wstawię ciasto do lodówki, żeby się tak nie kruszyło. W sumie to miałam taką myśl ale chciałam postąpić dokładnie według przepisu. Większego znaczenia to jednak nie miało  bo jak już udało mi się stworzyć ciastka, mogłam się rozkoszować ich pysznym, czekoladowym smakiem. Przepis pochodzi z kolekcji Wypieki ze smakiem. Składniki:   100 g masła lub margaryny   80 g cukru   łyżka cukru waniliowego   50 g kakao   200 g mąki   łyżeczka proszku do pieczenia   100 g czekolady  z nadzieniem  tofii   Utrzeć maslo z cukrem na puszystą masę. Wymieszać kakao, mąkę i proszek i dodać do utartego masła. Całość mieszać, aż masa nabierze konsystencji bułki tartej. Wtedy wyrobić ciasto ręcznie. Pokroić grubo czekoladę i wymieszać ją z ciastem. Uformować wałeczki grubości palca, ułożyć je na blaszce wyłożonej papierem i lekko spłaszczyć za pomocą widelca. Następnym razem ciasto schłodzę w lodówce i ciastak będę wycinac za pomoca foremek. Wstawić do nagrzanego do 175 stopni piekarnika  i piec przez około 10 minut. Smacznego:) 