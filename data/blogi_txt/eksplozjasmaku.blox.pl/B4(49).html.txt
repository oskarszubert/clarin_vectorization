Rzadko piekę bułki nie mniej jednak zdarzyło mi się kilka je zrobić ale żadne chyba jeszcze nie smakowały mi tak bardzo jak te, meksykańskie, które ukazały się w 71 wydaniu Weekendowej Piekarni. Upiekłam je już dawno i od tamtej pory piekłam kilkakrotnie bo są naprawdę smaczne. Nacięcie co prawda mi nie wyszło ale smaku to nie psuje więc polecam:) Bułki zgłaszam do akcji Z widelcem przez kuchnie obu Ameryk.  Składniki:   100 g mąki pszennej białej chlebowej    1 łyżeczka drożdży instant 335 g letniej wody    1 łyżka miodu   Drożdże wsypać do mąki, dodać wodę i miód. Wszystko wymieszać i odstawić do wyrośnięcia. Do gotowego zaczynu dodawać stopniowo:   400g maki pszennej białej chlebowej   1 1/2 łyżeczki soli   1 łyżkę roztopionego tłuszczu     Wyrobić gładkie, lśniące ciasto, które łatwo odstaje od ścianek miski. Pozostawić ciasto do wyrośnięcia na minimum 1 godzinę. Następnie odgazować i podzielić na 10 -12 części. Uformować szybko kulki, ułożyć je złączeniami w górę i zostawić na 10 min. Teraz dopiero formować bułeczki - podłużne lub okrągłe. Pozostawić do wyrośnięcia na 45 minut. Wyrośnięte bułki nacinam wzdłuż. Piec w piecu rozgrzanym do temperatury 190 stopni Celsjusza (z parą), przez około 30-35 minut.Smacznego:) 