Od czasu kiedy zobaczyłam  u Polki , gospodyni Weekendowej Piekarni, przepis  na szwedzkie bułeczki cynamonowe nie mogłam się doczekać kiedy je upiekę. Do ciasta drożdżowego zawsze podchodzę ostrożnie  i nigdy nie mam pewności że mi się uda. Tym razem było tak samo. Wyrabiając ciasto myślałam, że moje bułeczki będą twarde jak kamień, ciasto wogóle mi się nie podobało. Robiłam z połowy porcji, więc byłam pewna, że niedokładnie odmierzyłam składniki. Tymczasem po upieczeniu bułkeczki okazały się wspaniałe, mięciutkie, pulchniutkie. Trzy, zjadłam prawie gorące bo nie mogłam się powstrzymać. A cudowny, cynamonowy zapach długo unosił  się jeszcze  po mieszkaniu. Składniki: Ciasto   50g świeżych drożdży   1/2 litra mleka "ciepłego na palec"   150-200g niesolonego masła o pokojowej temperaturze   1 decylitr cukru (100-120g)   malutka łyżeczka soli   1-2 łyżeczki mielonego lub utłuczonego w moździerzu kardamonu   14 decylitrow pszennej mąki dobrego gatunku (800-850g)   Nadzienie   200-300g masła   1,5 decylitra cukru (150g)   4-6 łyżek cynamonu   Do posmarowania   jajka rozbełtane perłowy cukier   Rozpuścić drożdże w mleku z roztopionym masłem, dodać cukier, sól, kardamon i prawie całą makę.Wyrobić ciasto, aż się będzie błyszczało i będzie elastyczne.Zostawić do wyrośnięcia na około 30-60 min Po wyrośnięciu delikatnie wyrobić, podzielić na dwie części, uformować w duże buły i dać im odpocząć minutkę lub dwie.W międzyczasie wymieszać nadzienie.Każdy kawałek ciasta rozwałkować na prostokąty z raczej prostymi brzegami :-)) (c:a 60X25 cm). Podnieść ciasto od czasu do czsu i podsypać maką -nie będzie sie kleilo do stolu. Rozprowadzić nadzienie - po prostu posmarować każdy prostokąt tą cynamonową masą (im jej więcej tym lepsze buły). Każdy z rulonow podzielić na 30 kawałków . Odstawić na pół godziny.Piekarnik nagrzać do temp. 250 st.C.Posmarować rozbełtanym jajem i posypać perłowym cukrem.Piec około 5-8 min, ale zerkać na ciasto! Smacznego:) 