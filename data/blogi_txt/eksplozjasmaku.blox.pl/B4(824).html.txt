To ciasto jest kopalnią smaków i to tych popularnych znalazły się tutaj bowiem, cynamon, żurawina, jabłka i orzechy. W dodatku ja zamieniłam mąkę na orkiszową co podkreśliło orzechowy smak tego ciasta. Kolejny argument na plus to maślanka, która sprawia że ciasto jest wilgotne. Myślę, że to wszystko zachęci Was do wypróbowania tego przepisu a jeśli dodam, że robi się go bardzo szybko to mam nadzieję, że  będzie to informacja, która zmobilizuje Was do szybkiego upieczenia. Gwarantuję, że nie będziecie żałować.  Źródło Składniki:  115 g mąki orkiszowej (lub pełnoziarnistej pszennej) 100 g mąki pszennej 2 łyżeczki proszku do pieczenia 1 łyżeczka sody 1/2 łyżeczki soli 130 g brązowego cukru (dałam mniej) 180 ml maślanki 1 łyżeczka cynamonu 75 g rozpuszczonego masła 2 duże jaja, lekko ubite 2 starte jabłka (dałam pokrojone w kostkę) 50 g orzechów włoskich, posiekanych 30 g suszonej żurawiny 1 łyżka rumu  Rozgrzać piekarnik do 180 stopni. Przygotować foremkę23/13/8 cm. Podgrzać rum, wlać do żurawiny. Odstawić na kilka godzin. W misce wymieszać suche składniki: obie mąki, proszek do pieczenia, sól, sodę, cukier i przyprawy. W drugiej misce wymieszać maślankę, jajka i masło. Wlać do suchych składników. Wymieszać do połączenia. Dodać pokrojone jabłka, żurawinę,  rum i orzechy. Wymieszać wszystko i przełożyć ciasto do foremki. Wstawić do piekarnika i piec 40-45 min., do suchego patyczka. Smacznego:) 