Pod wpływem impulsu sięgnęłam w sklepie po boczniaki a potem głowiłam się co z nimi zrobić. Przejrzałam wszystkie przepisy jakie mam i znalazłam pomysł na naleśniki. Nijak mi się te smaki ze sobą nie chciały w głowie połączyć, ale, że niczego więcej nie znalazłam postanowiłam zaryzykować.  Efekt znakomity. Podsmażone na maśle boczniaki zawinięte w naleśniki z farszem na bazie ricotty i szpinaku komponują się rewelacyjnie. Cieszę się, że z nich nie zrezygnowałam.  Źródło: Moje Gotowanie 10/2011 Składniki:  200 g szpinaku 200 g sera ricotta 2 łyżki śmietany sól, pieprz, gałka muszkatołowa 150 g boczniaków 1 łyżka masła olej do smażenia 8 naleśników wg ulubionego przepisu  Szpinak rozmrozić, podsmażyć na maśle z czosnkiem, przyprawić do smaku. Gdy wystygnie dodać śmietanę i ser. Dokładnie wymieszać. Na drugiej patelni podsmażyć pokrojone w paski boczniaki. Na wcześniej usmażone naleśniki nakładać porcję szpinaku i usmażonych boczniaków. Składać w trójkąty. Smacznego:) 