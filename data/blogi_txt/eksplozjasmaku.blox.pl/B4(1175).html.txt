Na święta zrobiłam sałatkę, która niespodziewanie dobrze smakowała, a jest taka prosta.  Podsmażone na maśle pieczarki, wcześniej obgotowane, w zestawie z jajkami i kukurydzą. Do tego sos czosnkowy. Całość naprawdę smaczna, bardzo polecam. Składniki:   30 dag pieczarek   puszka kukurydzy   4 jajka   3 łyżki majonezu   3 łyżki jogurtu naturalnego   sól, pieprz   2 ząbki czosnku   zielona pietruszka   Pieczarki pokroić w słupki, obgotować a potem osączone podsmażyć na maśle. Na talerzu ułożyć pieczarki, dodać ugotowane na twardo i pokrojone w cząstki jajka, dodać  kukurydzę. Zmiażdżony czosnek  wymieszać z jogurtem i majonezem. Polać sałatkę sosem, posypać posiekana natką pietruszki. Smacznego:) 