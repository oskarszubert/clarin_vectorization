Lubię zapiekanki bo łatwo się je przyrządza i są treściwe, doskonałe na obiad, zwłaszcza zimowy. Zapiekanka ziemniaczana w wersji francuskiej "nie grzeszy" obfitością składników ale jest bardzo intensywna w smaku. Dzięki serowi i cebuli bardzo wyrazista i pikantna. Myślałam, że jest zbyt wyrazista, żeby podać ją do mięsa ale po upieczeniu okazało się, że świetnie pasowałaby np. do karkówki.   Składniki:   1 ząbek czosnku 1 kg ziemniaków 20 dag cebuli 4 dymki 50 g masła 50 g słodkiej śmietanki 36 % 10 dag startego żółtego sera sól, pieprz 500 ml bulionu z kury  Czosnek obrać, przekroic na pół i natrzeć nim naczynie żaroodporne. Następnie nasmarować je tłuszczem. Ziemniaki umyć, obrać i pokroić lub zetrzeć na cienkie plastry. Cebule drobno pokroić i zeszklić na maśle. Zdjąć z ognia, wlać śmietanę, dodać ser, dokładnie wymieszać, doprawić solą i pieprzem. Piekarnik rozgrzać  do 180 stopni. Plastry ziemniaków i masę cebulowo - serową układać na zmianę warstwami w przygotowanym naczyniu. Składniki polać bulionem tak, aby były odrobine przykryte. Piec ok. 60 minut na złocistobrązowo. Jesli wierzch przypiecze się zbyt mocno trzeba nakryć folią. Smacznego:) 