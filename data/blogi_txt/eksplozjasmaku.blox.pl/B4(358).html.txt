Jedna z lepszych granoli jakie zrobiłam. Jej wielkim atutem jest pure z malin oraz pestki dyni i wiórki kokosowe, które nadają jej chrupkości. Myślałam, że czekoladowej nic nie pobije ale chyba się myliłam.  Kompozycja własna Składniki:  szklanka malin (mogą być mrożone) 2 szklanki  płatków owsianych szklanka pestek z dyni szklanka wiórek kokosowych szklanka rodzynek szklanka pestek słonecznika 4 łyżki miodu 100 ml oleju  Maliny zmiksować. Miód wymieszać z olejem. Wszystkie suche składniki wsypać do miski, dodać puree malinowe oraz olej z miodem. Dokładnie wymieszać. Przesypać do przygotowanej formy. Wstawić do nagrzanego do 180 stopni piekarnika i piec ok.  1  godziny mieszając co 10-15 min. Granola powinna mieć piękny złocisty kolor. Smacznego:) 