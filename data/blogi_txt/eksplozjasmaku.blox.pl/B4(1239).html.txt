Okres Bożego Narodzenia to dla mnie czas poszukiwania nowych przepisów, szczególnie na śledzie. Tzn. poszukiwania  przepisów trwają u mnie cały rok ale na śledzie tylko w okresie okołoświątecznym. W tym roku takim hitem będą na pewno śledzie cytrynowe. Niesamowity aromat skórki cytrynowej i goździków to wielki atut tego przepisu. Ja zazwyczaj jadam śledzie marynowane w occie ale tutaj smak solonych płatów mi nie przeszkadza ponieważ bardzo dobrze robi im towarzystwo soku z cytryny. Genialne połączenie.  Źródło Składniki:   3 opakowania śledzi Matjas w oleju 6 cytryn garść goździków 2-3 łyżki oliwy﻿ Cytryny bardzo dokładnie umyć i osuszyć. Obrać  je ze skórki jak najcieniej - pozostawiamy tylko żółtą część. Po obraniu cytryn wycisnąć z nich sok do osobnego naczynia. Śledzie bardzo dokładnie wypłukać  w zimnej wodzie, następnie osuszyć przy użyciu ręcznika papierowego i kroić na 2-3 centymetrowe kawałki.W słoiku ułożyć warstwę skórek z cytryny, na to 2-3 goździki i warstwę śledzi. Kontynuować  do zapełnienia słoiczka, na wierzchu układając warstwę skórek. Całość zalać sokiem z cytryny, dbając o to, aby wypełnił on także dół słoiczka. Na górę wlać około łyżki oliwy, zakręcić słoik, przechowywać w lodówce.﻿ Smacznego:) 