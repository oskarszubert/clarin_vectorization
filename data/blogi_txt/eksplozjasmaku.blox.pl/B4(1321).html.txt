Kuchni arabskiej towarzyszą bardzo intensywne zapachy i aromaty. Jedną z najbardziej popularnych przekąsek jest tahina czyli oleista pasta z ziaren sezamu, której zapach jest tak aromatyczny, że przywodzi na myśl atmosferę ulicznych bazarów egipskich. Kiedy uprażyłam  sezam po domu rozniósł się cudowny zapach. Taką pastą, nazywaną tez masłem sezamowym można posmarować chleb ale tahina jest także używana jako przyprawa czy raczej dodatek do wielu dań. Dzisiaj u mnie w podstawowym wydaniu.  Składniki   200 g ziaren sezamu 4 łyżki oleju sezamowego  Ziarna sezamu uprażyć na suchej patelni na lekko złotawy kolor. Zmiksować dodając stopniowo olej. Gdy pasta jest już gładka przełożyć do szczelnie zamykanego naczynia i przetrzymywać w lodówce. Smacznego:) 