Ostatnio potrzebowalam eleganckiego ciasta, najlepiej tortu. A że wciąż trwa sezon na maliny (jesienna odmiana) postanowiłam zrobić tort czekoladowy z malinową masą. Dobrze nasączone blaty czekoladowe są najważniejsze w torcie a masa będzie pasowała każda. Ja użyłam serka mascarpone i dodałam do niego mus malinowy. Trochę się pobawiłam i przecierałam go przez sito ale można sobie to darować bo pestki malin nie są takie twarde jak np. jeżyn. Taką masę robiłam już wielokrotnie, zmieniając tylko owoce i za każdym razem smakowała wspaniale.   Składniki na biszkopt:   6 jaj   1 szklanka cukru (niepełna)   3/4 szklanki mąki   1 płaska łyżeczka proszku do pieczenia   2 łyżki kakao Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę (21 cm) do pieczenia. Upiec na złoty kolor. Po upieczeniu przekroić na 3 części. Składniki na masę:   250 g serka mascarpone   4  łyżki cukru pudru﻿   330 ml śmietany kremówki﻿   szklanka malin + 2 łyżki cukru   maliny do dekoracji   Maliny z cukrem podlać odrobiną wody i  zagotować w garnku, aż będą gęste. Przetrzeć przez sito, można dodać 2 łyżki żelatyny rozpuszczonej w minimalnej ilości wody,  dokładnie wymieszać i odstawić. Serek, cukier, śmietanę ubić na sztywno (ok. 5-7 minut). Pod koniec dodać tężejące  maliny.  Składniki na nasącz:   pół szklanki dowolnego alkoholu    pół szklanki wody   łyżka cukru Wszystkie składniki dokładnie wymieszać.﻿ Składniki na polewę: 100 g czekolady gorzkiej   150 ml słodkiej śmietanki﻿ Rozpuścić czekoladę  w garnuszku, dodać śmietankę, doprowadzić do wrzenia. Biszkopt nasączyć, posmarować 1/2 masy, dokładnie rozprowadzić. Przykryć drugim biszkoptem, nasączyć, posmarować pozostałą częścią masy. Trzeci krążek nasączy ć i polać polewą czekoladową. Wierzch ozdobic malinami. Wstawić do lodówki na kilka godzin. Smacznego:) 