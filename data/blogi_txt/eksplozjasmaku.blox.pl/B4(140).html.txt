Wielkim atutem tej sałatki jest pyszny sos malinowo-miodowy, który prezentowałam jakiś czas temu. Idealnie pasuje do niego ser pleśniowy a chrupkość sałatka zawdzięcza prażonym płatkom migdałowym. Jeśli ktoś nie ma jednak ochoty lub nie przypadnie mu do gustu słodycz  tego sosu to polecam zwykły vinegret. Jest to  świetna  przekąska lub lekka kolacja.  Składniki:  2 garści mieszanki sałat 1 krążek sera cammembert 1 soczysta gruszka 4 łyżki sosu malinowo-miodowego 3 łyżki płatków migdałowych Płatki uprażyć na suchej patelni. Odstawić do wystygnięcia. Ser pokroić w kostkę, gruszkę obrać i również pokroić w cząstki. Na talerzu ułożyć sałatę, następnie kawałki sera i gruszki. Całość polać sosem malinowym. Przed podaniem posypać płatkami migdałów. Smacznego:) 