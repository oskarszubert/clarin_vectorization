To ciasto robiłam już wielokrotnie ale nie pokazywałam go jeszcze na blogu a jest tego warte. Jeśli lubicie  lekkie ciasta, które nie zapychają to ono właśnie takie jest. Dobrze nasączone, z piankową masą kawową jest naprawdę pyszne. Zazwyczaj składa się z 3 warstw ale ja miałam pechową sobotę, nic mi się nie udawało no i niestety biszkopt wyszedł mi zbyt niski i mogłam go przekroić  tylko na pół. W dodatku nasączyłam za mało rozcieńczonym alkoholem i było bardzo mocne. Ale ogólnie jest to bardzo dobre ciasto i naprawdę zachęcam do jego zrobienia.     Składniki na biszkopt:   6 jaj   1 szklanka cukru (niepełna)    3/4 szklanki mąki   3 łyżki kakao﻿   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i kakao i lekko wymieszać. Wylać na formę do pieczenia. Upiec. Po upieczeniu przekroić na 3 części. Składniki na masę:   1/2 l śmietany kremówki   ﻿2 łyżki kawy rozpuszczaknej   1 galaretka cytrynowa   kawa mielona do posypania   spirytus i kawa do nasączenia   Galaretkę rozpuścić w połowie szklanki wody. Śmietanę ubić.﻿ Dodać rozpuszczoną w kilku łyżkach wody kawę oraz lekko tężejącą galaretkę. Dokładnie wymieszać. Biszkopt nasączyć, wwylać połowę masy, przykryć kolejnym, nasączyć, wylać pozostałą część masy, zostawić tylko kilka łyżek na wierzch. Przykryć ostatnim blatem, nasączyć, posmarować cienko masą. Wstawić do lodówki. Gdy masa zastygnie posypać mieloną kawą. Smacznego:) 