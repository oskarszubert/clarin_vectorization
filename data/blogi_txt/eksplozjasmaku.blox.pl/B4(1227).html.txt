Każdego lata w blogosferze pojawia się jakieś ciasto, które staje się hitem sezonu. W ubiegłym roku było to ciasto z malinami i budyniową pianką, które i ja robiłam natomiast w tym roku serca i podniebiebia blogerów podbija sernik z gotowanym budyniem. Wiedziałam, że go zrobię, nie sądziłam tylko, że tak szybko ale jak się dostało 2 kg  wiejskiego sera trzeba było go jakoś zagospodarować. Sernik jest naprawdę bardzo dobry. Ma lekką ale jednocześnie zwartą konsystencję i smakuje wspaniale. Ja dokonałam małej zmiany i zrobiłam kakaowy spód ale poza tym trzymałam się ściśle przepisu.  Źródło Składniki na ciasto: 100 g margaryny   150 g mąki   4 łyżki cukru   1 łyżeczka proszku do pieczenia   2 łyżki kakao﻿   1 jajko﻿    Składniki na masę serową:    1 kg mielonego sera białego   3 budynie śmietankowe   600 ml mleka   1 łyżka maki ziemniaczanej   4 jajka   cukier waniliowy   ½ szklanki cukru pudru + 4 łyżki cukru do budyniu   1 szklanka jagód + troszkę do pospania po wierzchu przed podaniem   cukier puder do posypania   Zagotować 400 ml mleka z cukrem. W 200 ml mleka rozmieszać dwa budynie. Gdy mleko się zagotuje dolać budynie i bardzo energicznie zamieszać. Masę trzymać na gazie kilka sekund ciągle mieszając. Schłodzić do temperatury pokojowej. Do dużej miski włożyć ser mielony, schłodzony budyń, cukier puder, cukier waniliowy, 1 budyń z torebki, 1 łyżkę mąki ziemniaczanej oraz jajka. Masę utrzeć aż stanie się gładka, jednolita i świecąca.  Margarynę posiekać, dodać cukier, mąkę z proszkiem i kakao, zagnieść na kruszonkę, dodać jajko i szybko zagnieść na gładkie ciasto. Dno tortownicy o średnicy 26 cm wysmarować masłem i wyłożyć ciastem. Masę serową przelać do tortownicy. Na wierzchu rozsypać jagody. Sernik wstawić do nagrzanego do 180 stopni piekarnika i zmniejszyć temperaturę do 150 stopni i piec na środkowej półce piekarnika przez około 2 godziny. Wystudzić i wstawic do lodówki. Przed podaniem posypać jeszcze jagodami i cukrem pudrem. Smacznego:) 