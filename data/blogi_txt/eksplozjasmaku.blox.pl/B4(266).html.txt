Dzisiaj mam Wam do zaproponowania danie, jakiego jeszcze na blogu nie było. Pomysł na niego wpadł mi do głowy wczoraj, gdy otworzyłam lodówkę. Przepis jest mojego autorstwa i proszę nie posądzać mnie o plagiat.  Składniki:  100 g niczego 3 łyżki niczego szklanka niczego 1 nic 3/4 szklanki niczego 2,5 nic szczypta nic  W dużej patelni rozgrzać 3 łyżki niczego, dodać 1 nic i smażyć 10 min. Gdy nic jest już miękkie dodać 100 g niczego, dolać szklankę niczego, 3/4 szklanki niczego oraz 2,5 nic. Przyprawić szczyptą niczego. Dusić wszystko razem do miękkości. Podawać bardzo gorące.  Smacznego:) Tak właśnie wygląda posiłek ponad 160 000 dzieci w Polsce. Podziel się posiłkiem to ogólnopolski program, którego celem jest walka z niedożywieniem wśród polskich dzieci. Program jest zainicjowany przez firmę Danone. Dzięki sprzedaży produktów oznaczonych logo programu- Talerzykiem, Ogólnopolskiej zbiórce żywności Podziel się posiłkiem, czy koncertom i i Programowi grantowemu 13 milionów dzieci dostało posiłek. Jednak problem jest w dalszym ciągu bardzo poważny bowiem według badań z głodem boryka się w dalszym ciągu 162 tysięcy dzieci ze szkół podstawowych. Każdy z nas ma okazję zaangażować się w ten program, kupując jogurt Danone oznaczony Talerzykiem w okresie od września do końca października 2013. Jeśli chcecie pomóc zajrzyjcie tutaj. 