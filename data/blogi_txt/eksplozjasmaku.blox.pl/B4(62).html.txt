Oczywiście zielony dżem można zastąpić każdym innym. Ja użyłam, tego, który od tygodnia mnie zachwyca ale możecie użyć Waszego ulubionego. Wielbicielom ciasta drożdżowego polecam te buchty szczególnie. Są mięciutkie i puszyste. Ciasto idealnie się wyrabia i dość szybko wyrasta.  Składniki:  20 g świeżych drożdży 500 g mąki 270 ml ciepłego mleka 2 jajka 70 g masła 4 płaskie łyżki cukru 1/3 łyżeczki soli dżem do nadziewania cukier puder do posypania rozpuszczone masło do posmarowania  Z drożdży zrobić rozczyn. Do miski przesiać mąkę, dodać cukier i sól. Dodać rozczyn a następnie roztrzepane jajka, mleko i masło. Wyrobić ciasto i odstawić  do podwojenia objętości. Gdy ciasto już wyrośnie, ponownie krótko je wyrobić i dzielić na równe części. Na środku każdej porcji ciasta układać łyżkę dżemu i formować kulki. Układać je na tortownicy o średnicy 25 cm tak, aby się nawzajem dotykały. Przykryć ścierką i ponownie odstawić, tym razem na 20 min. Posmarować je rozpuszczonym masłem i wstawić do nagrzanego do 180 stopni piekarnika. Piec około 20-30 min. Po wystudzeniu posypać cukrem pudrem. Smacznego:) 