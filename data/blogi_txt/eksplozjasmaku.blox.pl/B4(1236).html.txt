Tak dawno nie miałam drożdży w palcach, że prawie już zapomniałam jakie to przyjemne uczucie. Chciałam wykorzystać masę marcepanową, która została mi po świętach. A połączenie marcepanu z cynamonem okazało sie strzałem w dziesiątkę. W orginale skrętki były zawijane i związane  w supełki jednak ciasto wyszło mi tak miękkie i delikatne, że nijak nie dało się go złożyć w kółko, nie mówiąc o związywaniu. Dlatego zostawiłam je w wersji tylko skręconej i nazwałam skrętkami. Smak skrętek można sobie z łatwością wyobrazić bo przecież cynamon idealnie nadaje się do ciasta drożdżowego a w połączeniu z marcepanem to już wogóle poezja.  Źródło: Kolekcja Wypieki ze smakiem Składniki:   500 ml mleka   50 g drożdży   150 g masła   100 g cukru   1/2 łyżeczki soli   2 łyżeczki mielonego kardamonu   1 kg mąki   ﻿Składniki na nadzienie:   50 g masła   250 g marcepanu   2 łyżki mielonego cynamonu   Podgrzać mleko do temperatury 37 stopni.  W dużej misce rozpuścić drożdże w niewielkiej ilości uprzednio podgrzanego mleka. Wlać pozostałe mleko do miski i dodać posiekane masło, cukier, sól, kardamon oraz większą część mąki. Mieszać ciasto drewanianą łyżką przez 6-7 minut, aż będzie gładkie i elastyczne. Przykryć je ściereczką i pozostawić do wyrośnięcia na około 30 minut, aż podwoi swoją objętość. Wyłożyć ciasto na stolnicę oprószoną mąką i lekko je wyrobić. Wymieszać składniki nadzienia. Podzielić ciasto na dwie częśći i z każdej rozwałkować prostokąt. Na każdym z nich rozprowadzić nadzienie. Prostokątne częśći ciasta złożyć wzdłuż na pół i pociąć na paski szerokości 2 cm. Każdy pasek skęcić a następnie związać w luźny węzeł lub zostawić tylko skręcone tak jak ja to zrobiłam. Ułożyć zawijasy lub skrętki na blaszcze i wstawić do piekarnika nagrzanego do 250 stopni. Piec około 5-10 minut, a następnie pozostawić do wystygnięcia na kratce. Smacznego:) 