Wiem, że to danie powinno się znaleźć na blogu raczej przed Wielkanocą niż Bożym Narodzeniem ale od dawna już miałam ochotę na białą kiełbasę więc w końcu się zmobilizowałam i to nie zważając na czas. Teraz, kiedy już wiem, jak smakuje, na pewno będę sięgać po nią częściej, już nawet mam zaplanowane  kolejne danie. Do tej pory jak widziałam przepisy z tą kiełbasą zawsze je odrzucałam, bo dawno temu ktoś skutecznie mi ją obrzydził i pozbawił na wiele lat  tak dobrego smaku . Dzisiejsze danie powstało na skutek przeglądania przeróżnych przepisów i jest bardzo  ale to bardzo smaczne.  Składniki:   3 białe kiełbaski ( użyłam parzonej)   2 duże cebule   łyżka majeranku   szklanka piwa﻿   sól, pieprz   ﻿oliwa do smażenia   Na rozgrzanym tłuszczu podsmażyć kiełbaski, ja to zrobiłam na rumiano. Dodać cebule, pokrojone w plasterki﻿ i smażyć aż cebula zmięknie. Dodać trochę soli, pieprzu i majeranek. Po chwili dodać piwo i dusić aż  płyn wyparuje a cebula jest całkowicie miękka. Doprawić sola i pieprzem.  Smacznego:) 