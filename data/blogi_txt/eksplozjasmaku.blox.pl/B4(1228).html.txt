Ten sernik nie zawiera żadnych szczególnych składników ale jest pieczony w kąpieli wodnej, co sprawia, że pomimo ubogiej  formy, jest wspaniały. Od dawna już przymierzalam się do tego sposobu upieczenia sernika ale zawsze się z jakiegoś powodu powstrzymywałam. Tym razem jednak zwalczyłam wszelkie obawy i dobrze się stało bo sernik wyszedł pyszny.  Źródło + moje zmiany Składniki:    800 g twarogu śmietankowego    3 jaja   100 g masła﻿   2 łyżki mąki ziemniaczanej﻿   1/2 szklanki cukru    1 laska wanilii   170 g ciasteczek czekoladowych   80 g masła Ciasteczka włożyć do worka i delikatnie rozgnieść wałkiem. Połączyć z rozpuszczonym masłem i wymieszać. Masę wyłożyć na tortownicę o średnicy 21 cm i dokładnie ją rozprowadzić. Wstawić do lodówki. Rozkroić laskę wanilii, wyjąć ziarenka i dodać do twarogu. Dodać cukier i zmiksować. Stale miksując kolejno dodawać po jednym jajku. Wyłożyć formę papierem do pieczenia wlać masę serową. Formę wypełnioną ciastem zakryć folią aluminiową. Postawić na blasze do pieczenia, na którą należy wlać wrzątek. Piec 60 minut w 180 stopniach. Po tym czasie wyłączyć piekarnik i nie otwierając go pozostawić w nim ciasto na kolejne 15 minut. Robimy to po to by ciasto nam nie opadło.Uchylić drzwiczki piekarnika i odczekać kolejne 15 minut. Wyjąć ciasto z piekarnika i nie wyjmując go z formy wystudzić. Gdy jest chłodne wstawić na kilka godzin (najlepiej na całą noc) do lodówki. Smaczne 