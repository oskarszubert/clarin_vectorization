Piekło go wiele osób, wszyscy zachwalali więc kiedy stanęłam przed wyborem sernika zdecydowałam sie na ten  meksykański. Można o nim powiedzieć wiele ale ja ograniczę się do jednego: jest rewelacyjny. Masa serowa faktycznie jest bardzo rzadka ale udało mi się bez większych problemów ja pokonać. Smaku nie da sie odtworzyć słowami, trzeba go po prostu zrobić. Przepis znalazłam w Kuchni nad Atlantykiem i dołączam ją do akcji Z widelcem przez kuchnie obu Ameryk.  Składniki:   ok. 300g herbatników typu "petit beurre" lub "digestive" drobno pokruszonych w malakserze    250 g masła roztopionego   8 jajek 500g serka kremowego    500g gęstego serka homogenizowanego   1 duża puszka (411g) skondensowanego mleka niesłodzonego   1 duża puszka (533g) mleka skondensowanego słodzonego   Tortownicę wyłożyć wewnątrz folią aluminiową i szczelnie owinąć arkuszem tej folii z zewnątrz (zapobiega to przeciekom masy i tłuszczu ze spodu i wylewaniu się ich do piekarnika). Jeśli nie jesteście pewni szczelności tortownicy lepiej użyć nie otwieranej pełnej blaszki. Herbatniki wymieszać z masłem. Wylepić nimi spód i boki tortownicy dociskając dnem i bokami szklanki.Jajka ubić z 2 rodzajami mleka oraz serkiem. Powstałą płynną masę wlać do formy wyłożonej herbatnikami i owiniętej szczelnie zewnątrz folią aluminiową  Piec 1 godz. w piekarniku nagrzanym do 180 stopni. Po wyłączeniu piekarnika zostawić w nim ciasto aż do wystygnięcia. Smacznego:) 