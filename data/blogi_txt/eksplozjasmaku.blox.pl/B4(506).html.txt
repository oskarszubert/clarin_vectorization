To chyba moje ostatnie dzieło z jagód uzbieranych w tym sezonie. Reszta powędrowała do zamrażalnika i będzie nas cieszyć swoim smakiem w zimowe dni. Tak samo zreszta jak i ta konfitura o ile nie zjemy jej wcześniej bo jest przepyszna. W tym roku nastawiłam się na domową produkcję  przetworów i kolejny już dzień spędzam w kuchni mieszając dżemy, konfitury, przeciery itp. Jagodowa konfitura wybitnie smakuje z żółtym serem. Bardzo polecam.  Składniki:   1 kg jagód   4  łyżki wody    ok. 300 g cukru (według własnego smaku)   Oczyszczone jagody wrzucić do garnka, podlać wodą i gotować około 10 minut. Po tym czasie dosypać cukier i gotować na małym ogniu przez około 15 minut na małym ogniu aż będą miały odpowiednią konystencję. Ja zostawiłam część owoców i dodałam je dopiero pod koniec, żeby mieć kawałki owoców w konfiturze ale można wrzucić wszyskie od razu. Gorącą konfiturę wkładać do wyparzonych słoików i odkręcać do góry dnem Smacznego:) 