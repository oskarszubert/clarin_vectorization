W sobotę usłyszałam w radio, że do świąt już tylko miesiąc. Dlatego po powrocie do domu zaczęłam trochę przeglądać przepisy i  układać świąteczne menu. Na pierwszy rzut poszedł piernik. Do jego upieczenia nie trzeba chyba zbyt długo namawiać, tym bardziej, że TEN piernik przeszedł moje oczekiwania. Jest niesamowicie pulchny, wilgotny i smakuje rewelacyjnie. Powinien być przełożony powidłami śliwkowymi ale ja użyłam dżemu mandarynkowego więc wyobraźcie sobie jak bosko smakował:) Ostatnio otrzymałam kilka wyróżnień w zabawie  Liebster blog. Bardzo dziękuję tym wszystkim, którzy dostrzegają moją pracę i typują mnie do tak miłej nominacji.  Źródło: stary zeszyt Składniki:  130 g masła 150 g cukru szklanka mleka 2 niepełne szklanki mąki 2 łyżki miodu 4 łyżki powideł śliwkowych lub innego dżemu 3 jajka 2 łyżki przyprawy korzennej (ew.cynamon) 2 łyżeczki sody oczyszczonej  W rondlu roztopić masło z cukrem, dodać miód i przyprawę korzenną. Zdjąć z ognia i dokładnie wymieszać. Dodać mleko, jajka i cały czas dokładnie mieszać. Na koniec przesiać mąkę wraz z sodą. Masę wylać do przygotowanej wcześniej keksówki i wstawić do nagrzanego do 180 stopni piekarnika. Piec ciasto ok. 40 min. Po wystudzeniu przekroić na 2 lub 3 części i przełożyć powidłami lub innym dżemem. Przygotować ulubioną polewę i oblać piernik. Smacznego:) 