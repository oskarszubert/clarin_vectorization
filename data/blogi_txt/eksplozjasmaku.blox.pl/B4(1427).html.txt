Jeśli macie ochotę na wspaniałe ciasto do herbaty polecam mój niedzielny wypiek. Ciasto jest wręcz idealne. Niezbyt słodkie, aromatyczne, wilgotne raczej z tych ciężkich ale nie zakalcowatych. Suszone morele wspaniale się rozpiekają i są po prostu pyszne. Smak kokosowy jest bardzo delikatnie wyczuwalny ale nie dominuje. Jestem zachwycona tym ciastem.  Źródło Składniki:   200 g miękkiego masła   3 jajka   150 g cukru   100 g wiórków kokosowych   150 g mąki   1 łyżeczka proszku do pieczenia   150 ml mleka kokosowego   200 g posiekanych suszonych moreli   100 g rodzynek   Piekarnik nagrzać do temperatury 150 st C. Okrągłą formę o średnicy 20 cm wysmarować masłem, wysypać tartą bułką lub mąką. Wszystkie składniki oprócz bakalii zmiksować na gładka masę. Dodać morele i rodzynki. Przelać do formy. Piec 1,5 godziny.( Ja piekłam tylko 55 minut i było dobre).  Przed wyjęciem z formy dokładnie ostudzić.﻿ Smacznego:) 