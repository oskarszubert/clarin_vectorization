Bardzo lubię chleby z różnymi dodatkami. Dzisiaj przedstawiam chleb z sezamkową posypką. Upiekłam go już dawno ale jakoś tak do tej pory ciągle odkładałam, żeby go pokazać a jest on naprawdę smaczny i warto go upiec. Przepis znalazłam tutaj. Składniki:  1 szklanka maślanki w temperaturze pokojowej   1/4 szklanki letniej wody 1 łyżeczka płynnego miodu  2 szklanki mąki pszennej chlebowej 1/2 szklanki mąki orkiszowej 1/2 szklanka mąki pszennej razowej 2 łyżki otrębów pszennych 2 łyżki zarodków pszennych  1 łyżeczka drożdży instant 1 i 1/3 łyżeczki soli po 1 łyżce bialego i czarnego sezamu po 1 łyżeczce białego i czarnego sezamu do posypania chleba,  jajko roztrzepane z 1 łyżką mleka do posmarowania  Drożdże wymieszać z mąką. Wszystkie składniki wsypać do miski, dokładnie wyrobić, aż ciasto będzie gładkie. Przykryć ręczniczkiem, pozostawić w ciepłym miejscu do podwojenia objętości (około 1,5 h). Po tym czasie ciasto jeszcze raz wyrobić, uformować bochenek, jeśli trzeba podsypując mąką. Umieścić w koszyczku do wyrastania chleba (lub na blaszce), przykryć ręczniczkiem, pozostawić do podwojenia objętości. Po tym czasie chleb naciąć, posmarować jajkiem roztrzepanym z mlekiem, obsypać sezamem.Na dno piekarnika dobrze położyć żaroodporne naczynie z wodą lub spryskać ściany piekarnika. Piec 10 minut w temperaturze 240ºC, potem 10 minut w 220ºC, i ostatnie 10 minut w 200ºC. Studzić na kratce. 