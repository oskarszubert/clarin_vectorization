Ten torcik miałam już dawno przemyślany, poszukiwałam tylko cytrynowego dżemu. Nie znalazłam takiego, który by mi odpowiadał więc wykorzystałam konfiturę do herbaty. Biszkopt jest czekoladowy, jesli go dobrze nasączymy będzie smakował wspaniale. Masa na bazie serka mascarpone i śmietanki ze skórką cytrynową wspaniale się komponuje z takim biszkoptem a gdyby dla kogoś był za słodki to przełamuje go właśnie konfitura cytynowa. Całość wykończona polewą czekoladową. Jest to moja propozycja do Czekoladowego weekendu.  Składniki na biszkopt:   5 jaj   1 szklanka cukru (niepełna)   3/4 szklanki mąki   2 łyżki ciemnego kakao﻿   1 płaska łyżeczka proszku do pieczenia   ﻿Białka ubić na sztywno, dodać cukier i żółtka. Dodać mąkę, zmieszaną z proszkiem i kakao i lekko wymieszać. Wylać na formę do pieczenia ( śr.21 cm) i upiec.  Po upieczeniu przekroić na 2 części Składniki na nasącz:   1/4 szklanki limoncello   pół szklanki wody   łyżeczka cukru   Wszystkie składniki dokładnie wymieszać. Składniki na masę:   ﻿250 g serka mascarpone   150  ml słodkiej śmietanki﻿   2-3 łyżki cukru   łyżka cukru waniliowego łyżeczka startej skórki cytryny   Serek mascarpone zmiksować z cukrem. Dodać śmietanę i miksować aż masa będzie sztywna. Delikatnie wmieszać skórkę cytrynową. Składniki na polewę:   100 g czekolady gorzkiej   150 ml słodkiej śmietanki﻿   Rozpuścić czekoladę  w garnuszku, dodać śmietankę, doprowadzić do wrzenia. Pierwszy blat czekoladowy ułożyć na tortownicy, nasączyć, wyłożyć 3-4 łyżki konfitury cytrynowej i dokładnie rozsmarować. Na  konfiturę rozsmarować masę i przykryć drugim blatem. Nasączyć i polać polewą czekoladową. Wstawić torcik  do lodówki na kilka godzin. Smacznego:)﻿ 