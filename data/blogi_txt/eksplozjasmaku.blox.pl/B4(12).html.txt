Zanosi się na to że w tym roku u mnie na święta rządzić będą orzechy. Planuję aż trzy wypieki z orzechami i nie wiem czy to nie przesada ale wszystkie są tak dobre a ja potrzebuję wypróbowanych przepisów. Jednym z nich jest babka orzechowa z dodatkiem białej czekolady. Aromatyczna i mięciutka musi znaleźć się na wielkanocnym stole.  Składniki:  100 g zmielonych orzechów włoskich 4 jajka 6 łyżek cukru 100 g masła 50 g mąki 1/2 łyżeczki proszku do pieczenia 100 g białej czekolady Czekoladę rozpuścić w kąpieli wodnej, wystudzić. Miękkie masło utrzeć z cukrem, ucierać nadal dodając po jednym żółtku. Przesiać mąkę z proszkiem dodać  orzechy oraz roztopioną czekoladę. Dokładnie wymieszać i na koniec dodać ubitą pianę z białek. Delikatnie wymieszać i przełożyć do przygotowanej formy babkowej z kominem. Wstawić ciasto do nagrzanego do 180 stopni piekarnika i piec do suchego patyczka. Po wystudzeniu posypać cukrem pudrem lub polać polewą lub lukrem. Smacznego:) 