Przedstawiam dzisiaj mój ostatni chiński przepis w tym roku. Do tej kuchni jeszcze z pewnością wrócę i to nie raz ale tymczasem trzeba zacząć planować menu świąteczne. Bardzo dziękuję Irenie i Andrzejowi za zorganizowanie akcji Z widelcem po Azji . Była to dla mnie wspaniała wyprawa przez różne kraje  tej części świata, co prawda niektórych wogóle nie odwiedziłam a inne wyjątkowo często no ale za każdym razem było pysznie.  Składniki:   20 dag chińskiego makaronu    30 dag mięsa wieprzowego   1 czerwona papryka   30 dag zielonej fasolki   3 łyżki octu ryżowego   3 łyżki oleju ryżowego   2 łyżki sosu śliwkowego   2 ząbki czosnku sól, pieprz   Makaron ugotować, wypłukać kilka razy w zimnej wodzie, dokładnie osączyć, wymieszać z łyżką oleju, odstawić. Olej mocno rozgrzać na woku na średnim ogniu. Włożyć posiekany czosnek i mięso pokrojone w kostkę, stale mieszając smażyć 3 minuty, wybrać łyżką cedzakową, osączyć, odstawić.Wlać na patelnię łyżkę oleju, rozgrzać przez pół minuty na ostrym ogniu. Dodać do gorącego oleju paprykę pokrojoną w paski i fasolkę i smażyć przez ok. 5 minut. Dodać mięso i makaron  oraz przyprawy i smażyć kolejne kilka minut. Podawać od razu. Smacznego:) 