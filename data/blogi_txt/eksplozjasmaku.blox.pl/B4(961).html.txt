Znalazłam kolejny ciekawy przepis na mięso, który wymaga nieco odwagi ale ja się odważyłam i nie żałuję. Wypróbowałam już mięso z jabłkami, śliwkami, brzoskwiniami, czemu nie miałabym spróbować z gruszką? I to karmelizowaną. Mięsko jest delikatne a sos powstały w czasie duszenia aromatyczny i bardzo smaczny. Gruszka jest lekko posłodzona więc do ziemniaków raczej się nie nadaje ale z ryżem smakuje wspaniale. Przepis pochodzi z wrześniowego/2009 numeru Kuchni.   Składniki:   1 polędwiczka wieprzowa (ok.60 dag) pokrojona w 3-4 cm plastry   4 łyżki masła 4 twarde ale dojrzałe gruszki (obrane, bez gniazd nasiennych, pokrojone w cząstki o grubości 1 cm)   1 łyżeczka cukru brązowego   3-4 posiekane szalotki   1 czubata łyżeczka suszonego tymianku   1/4 szklanki wódki gruszkówki (można ją zastąpić brandy)   1 szklanka śmietany 36%   szklanka bulionu 1/3 szklanki nektaru gruszkowego   Rozbić delikatnie plastry polędwiczki -  do grubości najwyżej 1 cm. Rozgrzac połowę masła, włożyc gruszki i posypać cukrem. Dusić 7-8 minut, az owoce będą miękkie i ładnie przyrumienione. Na drugiej patelni, na łyżce masła podsmażyć mięso. Dodać pokrojoną cebulę i tymianek. Gdy cebula zmięknie dodać wódkę, bulion, i dusić aż mięso będzie miękkie. Dodać śmietanę i nektar i dusić jeszcze aż sos lekko zgęstnieje. Przyprawić solą i pieprzem do smaku.  Smacznego:) 