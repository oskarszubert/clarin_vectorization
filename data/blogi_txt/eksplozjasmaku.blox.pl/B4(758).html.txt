Przed Świętami to raczej moje ostatnie muffinki. Ostatnim razem postanowiłam, że teraz muszą być białe i są. Przepis znalazałam u Mafilki  i muszę powiedzieć, że muffinki według tej receptury są najlepsze jakie do tej pory robiłam. Pod warunkiem oczywiście, że ktoś lubi kokosowe klimaty:) Myślę, że taką muffinkę można dać w prezencie więc dołączam je do akcji Świąteczne prezenty.    Składniki:   1,5 szklanki mąki pszennej 3/4 szklanki wiórków kokosowych    1/4 szklanki cukru    3/4 szklanki mleka kokosowego    2 jajka    1/2 szklanki oleju slonecznikowego    2 plaskie lyżeczki proszku do pieczenia    2 łyżeczki ekstraktu waniliowego    nutella wg upodobań    W misce zmieszać składniki suche, w drugiej mokre, starając się dosyć dobrze roztrzepać jajka. Mokre wlać do suchych i wymieszać łyżką, nie musi być dokładnie. Do formy na muffinki włożyć papilotki, a do nich połowę ciasta, w miarę po równo, dołożyć po łyżeczce nutelli i przykryć drugą połową ciasta. Piec w 180 stopniach C. ok 30 minut.  Smacznego:) 