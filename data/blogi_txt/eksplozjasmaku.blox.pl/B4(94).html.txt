Każdy kto poznał smak kurek z makaronem powinien czuć się zachęcony tym przepisem. Danie nie należy do mało kalorycznych ale jest tak dobre, że warto zapomnieć o jakiejkolwiek diecie. Z kieliszkiem białego wina smakuje wyśmienicie.  Składniki na sos: 1 litr bulionu   1 cebula   2 łyżki mąki   pół szklanki śmietanki﻿ lub mleka   15 dag sera pleśniowego   10 dag sera żółtego   tłuszcz do smażenia   Pozostałe składniki:   1 opakowanie makaronu cannelloni   50 dag kurek   1 cebula   pół szklanki białego wina   ﻿pół szklanki bulionu   sól, pieprz Cebulę obrać, posiekać i zeszklić na rozgrzanym tłuszczu. Oprószyć mąką, chwilę smażyć. Następnie wlać bulion i wymieszać. Chwilę gotować. Dodać mleko, wymieszać. Dodać ser pleśniowy pokrojony w małe kawałki i starty ser zółty. Gotować sos aż zgęstnieje a ser będzie całkowicie rozpuszczony. Doprawić do smaku solą, gałką i pieprzem. ﻿ Kurki oczyścić, duże pokroić. Na rozgrzanym maśle podsmażyć cebulę, dodać oczyszczone grzyby, chwilę dusić. Podlać bulionem i winem  i dusić aż grzyby będą miękkie.  Doprawić solą i pieprzem. Rurki makaronowe napelniać przestudzonym farszem kurkowym (jeśli napełnicie gorącym, makaron będzie pękał). Ułożyć je w wysmarowanym naczyniu żaroodpornym i zalać sosem. Makaron powinien być całkowicie zanurzony w sosie. Wstawić do nagrzanego do 180 stopni piekarnika i piec około 35-40 minut. Pięc minut przed końcem posypać wierzch startym serem i zapiekać, aż się rozpuści. Smacznego:) 