Moją drugą propozycją w Weekednowej Piekarni były ziołowe bułeczki z chrzanem znalezione na blogu Liski. Ciasto bardzo łatwo i przyjemnie się wyrabia a chrzan  jest prawie niewyczuwalny. Ja dodałam zielonego wasabi więc moje bułki są o lekko zielonkawej barwie.  Składniki:   20 g świeżych drożdży (lub 1,5 łyżeczki drożdży suszonych instant)   1 łyżeczka cukru 150 ml ciepłej wody   350 g mąki pszennej, dowolnej   60 g miękkiego białego sera   40 g miękkiego masła   1,5 łyżeczki chrzanu   1 łyżeczka soli   1 łyżka posiekanych świeżych ziół Drożdże zasypać łyżeczką cukru, dodac 3 łyżki wody i odstawić na 10 minut. Kiedy "ruszą", dodać resztę wody i pozostałe składniki. Zagnieść ciasto - będzie gładkie i lśniące. Można to zrobić również mikserem, ugnatając ciasto hakiem ok. 5-6 minut. Z ciasta uformować kulę i przełożyć ją do miski. Przykryć folią i odstawić do wyrastania na 1-1,5 h. Ciasto podwoi objętość. Wyrośniete ciasto podzielić na 9 części i z każdej uformować okrągłą bułeczkę. Ułożyć bułeczki na blasze wyłożonej papierem do pieczenia, przykryć ściereczką i odstawić do wyrastania na ok. 30-40 minut. Wyrośniete bułeczki posmarować wodą (ok. 1/4 szklanki) wymieszaną z cukrem pudrem (1/2 - 1 łyżeczka). Piekarnik nagrzać do 200 st C. Wstawić wyrośnięte bułeczki do gorącego piekarnika. Piec bułki ok. 16-20 minut. Smacznego:) 