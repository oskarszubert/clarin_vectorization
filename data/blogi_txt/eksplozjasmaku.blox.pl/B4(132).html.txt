Moim pierwszym wakacyjnym dziełem jest chleb. Bardzo prosty  w wykonaniu i neutralny w smaku. Pasuje  zarówno do sera jak i wędliny czy pasztetu.  Składniki:  3 szklanki mąki pszennej chlebowej 1 łyżeczka soli 12 g świeżych drożdży 250 ml letniej wody  Z drożdży, łyżki mąki i kilku łyżek ciepłej wody zrobić rozczyn. Odstawić w ciepłe miejsce do podrośnięcia. W misce wymieszać mąkę, sól, dodać rozczyn, i resztę letniej wody i wyrobić ciasto. Odstawić do podwojenia objętości. Po tym czasie ciasto wyrobić ponownie i przełożyć je do koszyka na 2 godziny. Rozgrzać piekarnik do 180 stopni i przełożyć chleb na gorącą blachę. Piec ok 45 min. Smacznego:) 