Miałam pół pudełka ricotty i chciałam ją wreszcie wykorzystać. Ponieważ nie była to zbyt duża ilość nadawała się jedynie do deseru. Z dodatkiem śmietany kremówki i jagód wyszły mi trzy szklaneczki bardzo dobrego musu jagodowego. Co prawda w moim pierwotnym zamyśle miał on wyglądać nieco inaczej no ale wtedy nie byłby musem.  Składniki:  125 g sera ricotty szklanka śmietany kremówki szklanka jagód 4 łyżki cukru pudru 2 łyżki soku z cytryny  Śmietankę ubić z 2 łyżkami cukru na sztywno. Jagody zmiksować. Utrzeć ser z cukrem i sokiem z cytryny. Dodać śmietankę i jagody i delikatnie wymieszać. Przelać do pucharków. Ja odjęłam trzy łyżki śmietany i ozdobiłam kleksem. Wstawić do lodówki  przynajmniej na 1 godzinę. Smacznego:) 