Aby odpocząć od mięsa zrobiłam wczoraj placuszki drożdżowe. Podobne robiłam juz wiele razy ale te są troszkę inne, w dodatku podane z kremem bazyliowym. Przepis pochodzi z czerwcowego numeru Mojego Gotowania.  Składniki na ciasto:   25 dag mąki łyżeczka cukru   4 g suszonych drożdży   3 jajka   1/2 l mleka 5 łyżek masła   sól   olej   Mąkę wymieszać z cukrem i suszonymi drożdżami. Wbić jajka i zmiksować. Stopniowo dolewać zimne mleko, na koniec dodać stopione masło i szczyptę soli. Zmiksować dokładnie i odstawić na pół godziny. Składniki na krem:   1/2 l śmietanki kremówki   łyżka cukru   sól   pęczek bazylii   Do blendera wlać schłodzoną śmietankę, wsypać cukier, szczyptę soli i liście bazylii. Miksować, aż śmietana zgęstnieje. Placuszki smażyć na patelni z odrobiną oleju. Ciepłe placki podawać z krem bazyliowym i sezonowymi owocami np. truskawkami. Smacznego:) 