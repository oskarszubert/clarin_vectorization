Bardzo smaczny sposób na przygotowanie polędwiczki wieprzowej. Mięso zawija się w plastry boczku posmarowane musztardą, która nadaje mięsu pysznego smaku i najpierw podsmaża a potem zapieka w piekarniku. Mięso podałam z duszoną kapustą, która świetnie pasuje do tego typu  dania.  Źródło: Sól i Pieprz, nr 10/2009 Składniki:   2 polędwiczki wieprzowe   8 plastrów wędzonego boczku   2 łyżeczki ziarnistej musztardy francuskiej   2 łyżki oleju   Polędwiczki umyć, osuszyć, oczyścić z błon, doprawić solą i pieprzem. Po 4 plastry boczku ułożyć na zakładkę i równomiernie posmarować musztardą. Na brzegu plastrów położyć polędwiczkę, założyć plastry na mięso. Rolując je ciasno owinąć boczkiem. Tak samo przygotować drugą polędwiczkę. Na patelni rozgrzać olej, włożyć mięso, powoli obsmażyć ze wszystkich stron. Nakryć folią aluminiową, piec w piekarniku w temp.160 stopni ok 20 - 30 minut. ﻿ Smacznego:) 