Jakoś ostatnio tak się składa, że często na naszym stole goszczą pory. Lubię je dodawać do mięsa bo zaostrzają jego smak, ale są delikatniejsze od cebuli. W dzisiejszym daniu spisały się znakomicie.  Składniki:  1 filet z kurczaka 1 por 1/2 łyżeczki papryki chilli 1 jogurt grecki 3 łyżki majonezu 100 g sera żółtego sól, pieprz  Pora umyć, pokroić w cienkie krążki i wyłożyć nim całe naczynie żaroodporne. Piersi z kurczaka umyć, pokroić w większe kawałki i poukładać na kawałkach pora. Każdy kawałek mięsa posypać przyprawami oraz startym żółtym serem. W misce wymieszać jogurt z majonezem. Piersi i kawałki pora przykryć sosem. Zapiekać ok. 25 min w temperaturze 200 stopni. Smacznego:) 