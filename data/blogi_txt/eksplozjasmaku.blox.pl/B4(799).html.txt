Jak już kiedyś pisałam, mieszkam w zagłębiu malinowym, więc w ramach akcji Gotujemy po polsku prowadzonej pod patronatem serwisu Z pierwszego tłoczenia, po prostu nie mogę nie pokazać nalewki malinowej. Jeśli lubicie pestkowy smak soku malinowego to ta nalewka posmakuje Wam na 100 %.   Składniki:   1kg malin dojrzałych   1/2 l spirytusu   1/2 kg cukru (można dać więcej) 1/2 l wódki    Umyte maliny zalać spirytusem i odstawić na 2 tygodnie. Po tym czasie zlać spirytus do innego naczynia, przefiltrować a maliny zasypać cukrem i trzymać tak długo, aż cukier się rozpuści. Sok z malin zmieszać ze spirytusem. Maliny zalać wódką  i odstawić na tydzień. Otrzymana wódkę wlać do słoja i odstawić na tydzień. Przefiltrować i rozlać do butelek. Odstawić na 3 miesiące. Na zdrowie:) 