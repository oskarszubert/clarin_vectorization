Dzisiaj mam propozycję na smacznego kurczaka którego można przygotować w  ciągu godziny. Chude i mięciutkie mięso uduszone w gęstym sosie z dużą ilością cebuli może przypominać smaki kuchni francuskiej. Atrakcyjnym dodatkiem jest białe wino, wspaniale smakuje z bagietką. Jest to moja propozycja do akcji Kurczak na 1000 sposobów a przepis pochodzi z Kolekcji Dobrego Smaku.  Składniki:   1 sprawiony kurczak (użyłam udek)   25 dag małych cebulek   2 pęczki dymki   1 szklanka białego wina    1 szklanka rosołu   5 dag wędzonego boczku   2 listki laurowe   2 łyżki oleju   2-3 łyżeczki mąki ziemniaczanej   sól, pieprz Kurczaka umyć, osuszyć. Każdą część dokładnie natrzeć solą i pieprzem. Obrać cebule i pokroić (można tylko na połówki lub na ćwiartki). Dymkę oczyścić i pokroić na małe kawałki. W brytfannie rozgrzać olej, podsmażyć na nim boczek i kawałki kurczaka. Wrzucić cebulki i dymkę i podusić razem z mięsem. Wlać rosół oraz białe wino, wrzucić listki laurowe. Kurczaka dusić na małym ogniu jeszcze 40 minut. Z brytfanny wyjąć porcje kurczaka, zabezpieczyć przed wystygnięciem. Mąkę ziemniaczaną rozprowadzić odrobiną zimnej wody, zagęścić sos z warzywami. Krótko zagotować, po czym doprawić do smaku solą i pieprzem. Kurczaka wraz z sosem z warzyw przełożyć na półmisek i posypać białym pieprzem. Smacznego:) 