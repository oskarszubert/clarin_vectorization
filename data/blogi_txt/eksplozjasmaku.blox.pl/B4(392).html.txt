Jak już wspominałam, jedzenie wigilijne nie jest moim ulubionym więc znacznie bardziej przykładam się do ułożenia interesującego menu na kolejne, świąteczne  dni. Lubię kiedy na stole znajduje się dużo przystawek i sałatek. Jedną z takich przekąsek mogą być dzisiejsze kawałki indyka w cieście piwnym. Goście mogą po nie sięgać bez obawy, że będą się po nich czuli ociężali. Doskonale smakują maczane w sosie słodko - kwaśnym.  Składniki:  1/2 kg fileta z indyka 4 łyżki sosu sojowego 12 dag mąki jajko łyżeczka oliwy szklanka piwa (użyłam piwa Paulaner) łyżeczka cukru gałka muszkatołowa olej do smażenia cebula 1/2 strączka ostrej papryki 1 marchew 2 łyżeczki imbiru łyżka miodu kawałek chrzanu (dałam łyżeczkę ze słoiczka) łyżeczka mąki ziemniaczanej    Indyka pokroić na małe kawałeczki. Z piwa, jajka, mąki, oliwy i soli zrobić ciasto o konsystencji naleśnikowego i odstawić pół godziny. Na rozgrzany olej wrzucić drobno posiekaną cebulę i papryczkę, startą marchewkę, pokrojony w zapałkę imbir, miód, wlać resztę sosu sojowego, zagotować. Dodać chrzan, zaprawić mąką ziemniaczaną. Mięso maczać w cieście i smażyć na bardzo gorącym oleju. Wykładać na gorący talerz. Osobno podawać sos. Smacznego:) 