Chciałam dzisiaj pokazać Wam ciasto, które wyszło mi całkiem przypadkiem a okazało się tak  fantastyczne w smaku, że zniknęło w ciągu jednego popołudnia. Dlatego też zdjęcie nie jest jakieś wyszukane bo jak się zorientowałam, że ciasta zaraz nie będzie ukryłam jeden kawałek. Jabłka i borówki w zestawieniu z kruchym ciastem  to po prostu coś pysznego. Bardzo polecam:)  Składniki: 150 g margaryny   200 g mąki   2 łyżki cukru   pół łyżeczki proszku do pieczenia   1 jajko   ew. łyżka smietany﻿   3-4 jabłka (zależy od wielkości, u mnie  papierówki)﻿   szklanka borówek amerykańskich   Składniki na kruszonkę:   ﻿1/2 kostki masła (125 g)    1 szklanka mąki    1/2 szklanki cukru    Masło roztopić, wymieszać z cukrem, dodać mąkę, zamieszać i odstawić do wystygnięcia. Schłodzoną margarynę posiekać z mąką, cukrem  i proszkiem do pieczenia, dodać  jajko, i zagnieść ciasto. Wyłożyć nim formę 20/30 cm. Ciasto powinno być trochę grube, żeby unieść spora warstwę owoców.﻿ Na cieście ułożyć obrane i pokrojone w cząstki  jabłka, jedna obok drugiej a nawet mogą na siebie nachodzić. Na jabłkach rozsypać borówki i całość posypać przygotowaną wcześniej kruszonką. Wstawić do nagrzanego do 180 stopni piekarnika i piec ok. 30-40 minut. Po wystudzeniu można posypać  cukrem pudrem. Smacznego:) 