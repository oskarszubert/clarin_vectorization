Od pewnego czasu mam fazę na kawowe smaki. W związku z tym postanowiłam przerobić stary przepis na ulubione wafle z mlekiem w proszku i zamiast kakao dodałam kawę instant. Wafle wyszły w smaku dokładnie takie jak sobie wyobrażałam i na chwilę zaspokoiły moją potrzebę kawową.  Składniki:  1 margaryna 1/2 szklanki mleka 1 szklanka cukru 2 szklanki mleka w proszku ok. 3 łyżek kawy rozpuszczalnej instant wafle, ok. 5 sztuk  Margarynę z cukrem, mlekiem i kawą zagotować w rondelku. Odstawić na 10 minut. Po tym czasie dodać mleko w proszku i dokładnie wymieszać, aby nie było grudek, można to zrobić mikserem. Jeżeli masa jest za rzadka można dodać trochę więcej mleka w proszku ale im masa jest zimniejsza tym gęściejsza. Smarować wafle na drobną kratkę. Smacznego:) 