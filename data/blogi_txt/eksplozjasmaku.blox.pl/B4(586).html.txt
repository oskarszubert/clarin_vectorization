Ten przepis trafił w mój gust doskonałym połączeniem delikatnego mięsa kurczaka i ananasów. Wiele razy łączyłam mięso z tymi owocami ale tutaj dodatkową jeszcze dla mnie atrakcją były pomidory. Trochę się obawiałam jak to wszystko się skomponuje ale okazało się, że smaki znakomicie się połączyły. Przepis pochodzi z wielokrotnie cytowanej przeze mnie już książki Jeden garnek - wiele potraw i jest to moja propozycja do akcji Ireny i Andrzeja.  Składniki:   4 udka   puszka ananasa   2 pomidory   3 łyżki sosu sojowego ciemnego   2-3 łyżki octu winnego   sól, pieprz,    mielona, ostra papryka   oliwa do smażenia   Oliwę rozgrzać na patelni. Posolone i popieprzone udka obsmażyć na złoty kolor. Dodać sparzone i obrane ze skórki pomidory, dolać ocet, sos sojowy, doprawić do smaku i dusić do miękkości. Pod koniec dodać ananasy i jeszcze  dusić chwilę. Podawać z ryżem. Smacznego:) 