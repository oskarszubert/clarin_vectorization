Żeby trochę odpocząć od rabarbarowych wypieków zrobiłam ciasto z masą kawową z kawałkami czekolady. Blaty czekoladowe nasączyłam dość obficie bo nie znoszę suchych biszkoptów. Masa kawowa wyszła mi przepyszna także całość komponowała się wspaniale. Bardzo polecam:)  Składniki na biszkopt:   7 jaj   1 szklanka cukru (niepełna)   3/4 szklanki mąki   1 płaska łyżeczka proszku do pieczenia   3 łyżki kakao    Białka ubić na sztywno, dodać cukier i żółtka. Dodać mąkę, zmieszaną z proszkiem i kakao i lekko wymieszać. Wylać na formę do pieczenia o 20/30 cm  i wstawić do piekarnika nagrzanego do 170 stopni. Po upieczeniu przekroić na 3 części. Składniki na nasącz:  pół szklanki dowolnego alkoholu  pół szklanki mocnej kawy pół szklanki wody łyżka cukru  Wszystkie składniki wymieszać. Składniki na masę: 330 ml śmietany 30% 100 g czekolady 4 łyżki cukru pudru 3 łyżki kawy rozpuszczonej w minimalnej ilości wody  Czekoladę zetrzeć na drobnych oczkach. Schłodzoną śmietanę ubić z cukrem na sztywno. Dodać﻿ rozpuszczoną kawę i dalej ubijać. Można dodać 2 łyżki żelatyny rozpuszczonej w minimalnej ilości wody- ja ją pominęłam. Na koniec delikatnie wmieszać startą czekoladę. Pierwszy blat nasączyć 1//3 płynu, wyłożyć 1/3 masy i przykryć kolejnym blatem. Tak samo postąpić z kolejnymi biszkoptami. Wierzch polać ulubiona polewą i wstawić ciasto do lodówki na kilka godzin. Smacznego:) 