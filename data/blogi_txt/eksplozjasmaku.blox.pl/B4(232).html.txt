Zimno na dworze, zimno w domu. Powietrze nie sprzyja wyrastaniu ciasta drożdżowego ale miałam ochotę na bułki drożdżowe a ten przepis już dawno oczekiwał na realizację. Bułki wyszły wspaniałe. Mięciutkie, puszyste i bardzo smaczne. Jedne z lepszych jakie upiekłam. Będą idealne na kanapkę do pracy. Źródło Składniki:  780 g mąki pszennej 500 g letniej wody 15 g świeżych drożdży 1 łyżka cukru 2 łyżeczki soli 1 jajko wymieszane z łyżką mleka do wysmarowania kilka łyżek maku Przygotować rozczyn z drożdży, 2 łyżek mąki, oraz cukru i letniej wody. Wszystko wymieszać w misce na pastę i zostawić w cieple na 15 min. Po tym czasie do rozczynu dodać resztę mąki, sól, wyrobić elastyczne ciasto. Zostawić na 1 godzinę, znów zagnieść i zostawić do fermentacji na godzinę. Gotowe ciasto podzielić na 20 części, pozostawić pod przykryciem na 15 min. Następnie z każdej części ukształtować owalne bułeczki. Ułożyć je na naoliwionej blaszce i pozwolić im wyrastać przez 30 min. Przed włożeniem do piekarnika bułki posmarować jajkiem roztrzepanym z mlekiem i posypać makiem. Naciąć wzdłuż ostrym nożem. Piec w temperaturze 220 stopni przez ok. 20 min. Smacznego:) 