Dzisiaj na śniadanie zaskoczyłam omletem korsykańskim. U mnie w domu omlety pojawiają się dość często ale pierwszy raz użyłam do niego  koziego sera. Według Nigelli jest to najlepszy omlet świata, według mnie nie, chociaż warto się nim zainteresować. Bałam się trochę dodatku mięty do masy jajecznej ale  okazało się to  całkiem przyjemne połączenie. Po raz pierwszy jednak próbowałam koziego sera i nie przypadł mi za bardzo do gustu. Nie chcę go spisywać na straty i jeszcze spróbuję go w innej potrawie ale jeśli będzie smakować tak jak tutaj to raczej nie będzie to mój ulubiony ser. Podsumowując: omlet z miętą - bardzo smaczny, dodatek sera koziego - tylko dla smakoszy:)  Składniki: 3 jajka   sól, pieprz   15 g masła   listki z 3-4 łodyżek świeżej mięty, porwane   100 g  gruby plaster koziego sera Ubic jajka i doprawić solą i pieprzem. Na patelni rozpuścić masło. Kiedy masło się rozpuści wrzucić miętę, zachowując odrobinę do posypania na koniec. Po chwili wlać roztrzepane jajka i rozlać po całej patelni. Skruszyć ser do omletu i smażyć go, unosząć brzegi i przechylając patelnię tak aby całe jajka były ścięte. Kiedy wierzch omletu będzie gotowy złożyć go na pół i zsunąć na talerz. Posypać resztą mięty. Smacznego:) 