Knedle czy pyzy-szczerze mówiąc dla mnie wielkiej różnicy nie ma. Uwielbiam ciasto ziemniaczane w każdej możliwej postaci klusek, czy to kopytka, pyzy, knedle czy jakieś inne. Dzisiejszy przepis był sposobem na wykorzystanie mięsa, które zostaje nam z rosołu. Przeważnie jest to kurczak i indyk ale myslę, że każde mięso  będzie się nadawało. Niedawno robiłam z mięsem surowym, jednak muszę powiedzieć że dzisiejsze są o niebo lepsze. Ciasto jest tak samo dobre ale farsz bardziej delikatny. Niestety nie umiem robić małych kulek więc wyszły mi nie pyzy a "pyzioły" ale były tak pyszne, że nie mogłam się od nich odczepić.  Składniki: 1,5 kg ugotowanych ziemniaków   4 łyżki mąki (dałam trochę więcej)   3 jajka   sól, pieprz   40 dag ugotowanego mięsa (u mnie drobiowe)   cebula   5 dag masła   czerstwa bułka ﻿Ziemniaki wyrobić z mąką i jajkami na ciasto, osolić. Mięso na farsz zmielić razem z podsmażoną cebulą i namoczona bulką. Przyprawić i dobrze wymieszać. Z ciasta urywać kulki, formować płaskie placki, układać kulkę mięsa i zawijać tak aby powstały okrągłe pyzy. Wrzucać gotowe kluski na wrzącą, osoloną wodę i gotować ok. 10 minut. Podawać polane masłem. Smacznego:) 