Czasami jak nie ma czasu na pieczenie a potrzeba słodyczy jest ogromna, dobrym sposobem jest czekoladowa kostka z orzechami.wystarczy tylko mieć mleko w proszku, czekoladę i orzechy. Robi się ją ekspresowo, chwilę zajmuje schłodzenie i już i można zaspokoić głód:) Przepis bierze udział w Orzechowym tygodniu.  Składniki:   25 dag masła   30 dag cukru   100g gorzkiej czekolady   30 dag pełnotłustego mleka w proszku   25 dag orzechów włoskich   Orzechy przebrać, trochę zostawić do dekoracji, a pozostałe posiekać. W rondelku zagotować 100 ml wody z cukrem. Po 10 min gotowania dodać masło i czekoladę. Gotować 10 min, cały czas mieszając, po czym zdjąć z ognia, starannie wymieszać z przesianym przez sitko mlekiem w proszku i szybko utrzeć składniki na gładką masę. Do jeszcze ciepłej masy wsypać posiekane orzechy i dokładnie wymieszać. Wyłożyć masę równą, niezbyt grubą warstwą do formy wyścielonej papierem do pieczenia, wyrównać aby nie było dziur takich jak ta na zdjęciu:) Odstawić do lodówki. Gdy masa całkowicie zastygnie, pokroić na małe sześciany. Smacznego:) 