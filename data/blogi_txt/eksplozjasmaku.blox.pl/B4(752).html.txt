Jak to mówią" co nagle to po diable".  Gdybym się tak nie śpieszyła z tym przepisem to pewnie bym się dowiedziała, że mleko skondensowane ma być niesłodzone. Ale zmyliła mnie trochę konsystencja na zdjęciu Karoliny, która moim zdaniem przypominała mus i dlatego pomyślalam, że to musi być mleko słodzone. A że ja wogóle nie słodzę napojów to wyobraźcie sobie jakie to było słodkie. I wyobraźcie sobie też jakie to jest pyszne. I szybko zróbcie sobie taką kawę, póki są jeszcze upały, bo znakomicie smakuje, po powrocie do domu. Tak naprawdę to mleko słodzone też się nadaje, tylko wtedy trzeba pominąć cukier i dodać więcej śmietanki. Najlepiej jest próbować w trakcie przygotowywania.  Źródło Składniki:  4 łyżki brązowego cukru 100 ml świeżo zaparzonego espresso (dałam 150) 420 ml mleka skondensowanego niesłodzonego 300 ml śmietanki kremówki  Cukier rozpuścić w kawie.  Dodać mleko i śmietankę.  Wymieszać.  Nalać do filiżanek (około 5 - 6 sztuk).  Zamrażać przez kilka godzin. Przełożyć do lodówki na godzinę przed jedzeniem. Smacznego:) 