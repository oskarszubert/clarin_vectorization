Brownie to tradycyjne amerykańskie ciasto, pieczone bez proszku do pieczenia więc  trochę gliniaste ale bardzo smaczne. Piekłam już kilka i wszystkie były udane tak więc i ten przepis znaleziony w starym numerze Kuchni wydał mi się godny realizacji. Ciasto jest moją propozycją do akcji Z widelcem przez kuchnie obu Ameryk.  Składniki:   100 g masła   250 g cukru trzcinowego    75 g syropu klonowego   275 g gorzkiej czekolady   4 jajka   70 g mąki pszennej    50 g wiórków kokosowych   100 g kandyzowanych wiśni    W garnku rozpuścić masło, cukier i syrop cały czas mieszając. Zdjąć garnek z ognia, dodać czekoladę, dokładnie wymieszać. Dodawać po jednym jajku, dokładnie mieszając. Dodać mąkę i wiórki, wymieszać. Tortownice o średnicy 21 cm wysmarować masłem. Wlać masę, na wierzch wsypać wiśnie. Wstawić do nagrzanego  piekarnika, piec 30 minut. Smacznego:) 