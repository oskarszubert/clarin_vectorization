Miałam wczoraj  wirtualne spotkanie w kuchni z Kabamaigą, która zaproponowała mi wspólne przygotowanie sałatki  Ainsley'a Harriota. Sałatka bardzo ciekawa bo występują w niej grillowane brzoskwinie w towarzystwie sera fety. Nie jest to pewnie zestaw dla każdego, w mój gust jednak ta sałatka trafiła bo przecież zdarzyło mi się grilować mango a i   owoce często łączę z czymś kontrowersyjnym. Następna w kolejce to sałatka arbuzowa, również z fetą. Karolinie, dziękuję za wspólny pobyt w kuchni i mam nadzieje, że jeszcze razem coś przygotujemy. A tą sałatką otworzyłam sezon brzoskwiniowy.  Składniki:   1 łyżeczka oliwy 4 dojrzałe brzoskwinie lub nektarynki, pocięte na kawałki skórka i sok z 1 cytryny (limonki)   200 g mieszanki sałat   1 mała czerwona cebula, cienko pokrojona   150 g groszku cukrowego, (pominęłam bo nie miałam)   2 łyżki posiekanej mięty 200 g sera feta, rozkruszonego   świeżo zmielony pieprz Patelnię grillową lub zwykłą posmarować  połową oliwy i rozgrzać aż się lekko zadymi.  Brzoskwinie obtoczyć w soku z cytryny. Położyć stroną bez skórki na patelni i smażyć przez około 2-3 minuty.  W dużej misce wymieszać pozostałą oliwę i sok z cytryny, skórkę z cytryny, sałaty, cebulę, groszek i miętę. Podzielić na 4 porcje i nałożyć do misek / talerzy.  Na wierzch położyć brzoskwinie i rozkruszony ser feta.  Doprawić pieprzem i podawać na ciepło. Smacznego:) 