Obowiązkowo w sezonie dyniowym musi się u mnie znaleźć makaron. Dzisiaj bez mięsa, za to z pieczarkami i w kremowym sosie. Oczywiście, jeśli ktoś chce, może sobie dodać np. kurczaka ale u mnie dwa mięsne obiady pod rząd to wystarczająco więc przy tym daniu po prostu z niego zrezygnowałam.  Pomysł własny Składniki: szklanka pure z dyni lub pokrojonej w kostkę 20 dag pieczarek 1 cebula 400 g makaronu tagiatelle 100 ml śmietanki olej do smażenia tymianek, sól, pieprz parmezan  Cebulę pokroić, podsmażyć na rozgrzanym oleju. Dodać pokrojone pieczarki, pure lub kawałki dyni. Dodać sól, pieprz, tymianek i dusić razem. Po chwili dodać śmietankę i gotować jeszcze chwilę, aż sos zgęstnieje. Makaron ugotować al dente, dodać do sosu. Na wierzch zetrzeć parmezan i natychmiast podawać. Smacznego:) 