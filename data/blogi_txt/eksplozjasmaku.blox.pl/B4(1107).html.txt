Ta sałatka powstała, żeby pewne produkty się nie popsuły. Ostatnio często mi się to zdarza. Kupuję coś,  nie mam czasu ugotować według pierwotnego zamiaru a potem, zmotywowana wizją zepsucia i wyrzucenia produktów, po prostu muszę. Pierwszy raz chyba łączyłam brokuły z pieczarkami, w ogóle rzadko używam podsmażonych lub ugotowanych pieczarek do sałatki i to jest błąd bo podane w tej postaci są naprawdę smaczne. Tutaj, z brokułem połączyły się doskonale i odmieniły powszechnie znaną sałatkę. Składniki:  1 brokuł 10 średnich pieczarek 2 jajka 4 łyżki jogurtu naturalnego 1 łyżka majonezu 1 ząbek czosnku sól, pieprz Brokuła podzielić na różyczki i ugotować. Pieczarki pokroić na 4 części i obgotować w osolonej wodzie. Jajka ugotować na twardo. Na półmisku układać różyczki brokuła, pieczarki oraz jajka na twardo. Składniki sosu zmieszać i polać sałatkę. Odstawić na godzinę do lodówki. Smacznego:) 