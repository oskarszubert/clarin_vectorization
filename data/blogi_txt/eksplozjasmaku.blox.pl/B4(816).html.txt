Jest mi bardzo miło, bo w zabawie łańcuszkowej zostałam ustrzelona przez Andzię-35.  Pewnie wszyscy znają  zasady więc wiedzą, że teraz muszę je przedstawić na swoim blogu:) Należy: 1. podać linka do bloga osoby, która nas "ustrzelila",2. zacytować u siebie zasady zabawy,3. napisać sześć rzeczy o sobie,4. "ustrzelić" następnych sześć osób,5. uprzedzić wybrane osoby, zostawiając komentarz na ich blogu. Teraz powinnam wypełnić punkt 3, co czynię poniżej: 1. Mieszkam  w 40 tysięcznym mieście na południowym wschodzie Polski więc po trudno dostępne produkty muszę jechać do dużego miasta, jakim w moim przypadku jest Lublin. 2. Uwielbiam jeździć w różne, ciekawe miejsca i poznawać smaki regionalne Polski i świata. 3. Moją ulubioną kuchnią jest chyba kuchnia włoska, ale lubię także hiszpańską, grecką, chińską i troszkę mniej ale także - francuską. 4. Moim kulinarnym marzeniem jest chleb. Za każdym razem, po obejrzeniu Waszych chlebowych wpisów wpadam w kompleksy ale wierzę, że kiedyś się odważę:) 5. W najbliższym czasie planuję dwie kuchenne inwestycje: elektryczną maszynkę do mięsa oraz maszynę do lodów. Dałam sobie czas do maja 2010:) 6. Oprócz gotowania  mam jeszcze kilka hobby a jednym z nich są kwiaty. Kocham wszystkie ale najbardziej róże i czasami na moich zdjęciach, obok przygotowanych potraw,  możecie je zobaczyć:)  A oto osoby, które zaprosiłam do zabawy:)  Ziji Gat.ka Polinqua Majana Olciaky Kamila.pychaciasta  Pozdrawiam wszystkich, którzy tu zaglądają:) 