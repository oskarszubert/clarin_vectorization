Miłośnikom kokosowych smaków proponuję dzisiaj pyszną kawę. Śmietana ubita z likierem kokosowym smakuje jak puszek kokosowy, po prostu bajecznie. Do tego dobre espresso i szczypta cynamonu i jesteśmy w niebie. Przepis znalazłam tutaj.  Składniki dla 2 osób:  2 porcje Espresso  40 ml schłodzonej śmietany kremówki  2 łyżki stołowe likieru kokosowego  80 ml mleczka kokosowego sproszkowany cynamon   Zimną śmietanę ubić na półsztywno razem z likierem kokosowym. Mleczko kokosowe dobrze wstrząsnąć i rozdzielić do filiżanek. Następnie wlać na to espresso i na wierzch nałożyć ubitą śmietanę. Poprószyć szczyptą cynamonu. Smacznego:) 