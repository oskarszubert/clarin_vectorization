W Kuchni Ireny i Andrzeja znalazłam kolejny pyszny pomysł na obiad. Przepisów na kurczaka jest bardzo dużo ale dla mnie, ten limonkowy, jest wyjątkowy. Po prostu jest przepyszny.  I chyba zacznę bardziej doceniać limonkę jako przyprawę w daniach wytrawnych.  Składniki:   1 łyżka oliwy   2 kurczaki po ok. 1,3 kg ( u mnie udka)   2 łyżeczki mielonego imbiru   1 łyżeczka papryki   3 roztarte ząbki czosnku   1 duża posiekana cebula 1/4 łyżeczki szafranu   pół łyżeczki gałki muszkatołowej   2 łyżeczki soli   2 łyżki świeżo zmielonego pieprzu   2 szklanki bulionu z kurczaka   1 szklanka posiekanych zielonych oliwek (zapomniałam dać:)   4 łyżki startej skórki z limonki.   W naczyniu do pieczenia rozgrzać oliwę. Włożyć kawałki kurczaka skórką do dołu. Wymieszać imbir, paprykę, czosnek, cebulę, gałkę, szafran, sól i pieprz. Dodać do kurczaka i podlać bulionem do połowy wysokości, którą zajmuje kurczak. Doprowadzić do zagotowania i wstawić do piekarnika nagrzanego do 200 stopni. Piec bez przykrycia przez pół godziny. Odwrócić kawałki kurczaka i piec do momentu aż kurczak się zezłoci - ok. 25 minut. Wyjąć kurczaka na półmisek. Dodać do sosu oliwki i skórki z limonek. Zmniejszyć ogień i gotować 5 minut. Kurczaka podawać polanego sosem. Smacznego:) 