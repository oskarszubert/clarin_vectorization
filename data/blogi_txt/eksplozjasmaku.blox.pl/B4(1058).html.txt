Chociaż najczęściej używam kurczaka to jednak od czasu do czasu zdarza mi się przygotować coś z wieprzowiny. Tak dla odmiany i żeby potem jedząc kurczaka, przypomniało się nam jaki on jest dobry. Przepis na te roladki od  razu przypadł mi do gustu bo wiedziałam jak się sprawdza kapusta kiszona  w takich daniach. No i oczywiście obecność kminku obowiązkowa:)  Składniki:  20 dag kiszonej kapusty 15 dag wędzonego boczku 1 cebula 5 dużych porcji mięsa wieprzowego bez kości olej 15 dag startego, żółtego sera 1/2 łyżeczki kminku 1/4 łyżeczki suszonego oregano 1/4 łyżeczki suszonego rozmarynu sól, pieprz  Kapustę zalać zimną wodą, gotować do miękkości. Boczek i cebulę drobno pokroić, przesmażyć. Dodać do odcedzonej kapusty, przyprawić solą, pieprzem i kminkiem. Mięso rozbić na cienki płat. Posmarować olejem, posypać solą, pieprzem. Odstawić w chłodne miejsce na kilka godzin. Na płatach mięsa rozłożyć farsz, zrolować, spiąć wykałaczką. Mięso obsmażyć na oleju, przełożyć do wysmarowanego naczynia żaroodpornego. Posypać serem wymieszanym z ziołami. Zapiekać 20 minut w temperaturze 180 stopni. Smacznego:) 