Moja dzisiejsza propozycja to pyszna domowa wędlina. Przygotowuję się ją inaczej niż jestem przyzwyczajona bo zwykle takie mięsa piekłam natomiast tutaj wkłada się je do wody. Mięso jest bardzo smaczne, czosnek dobrze wyczuwalny a i pietruszka świetnie tu pasuje. Niestety nie udało mi sie zrobić apetycznego zdjęcia ale może ktoś się skusi. Bardzo polecam:)  Żródło: Kuchnia Ireny i Andrzeja Składniki:   1 kg zmielonej karkówki szklanka opłukanej i odsączonej kaszy manny   1 - 2 pęczki natki pietruszki   4 jajka całe   łyżka wegety   pieprz wg uznania   3 - 4 ząbki czosnku.    Zmielone mięso przyprawić vegetą i pieprzem, dodać wyciśnięty czosnek, wbić jajka, wsypać posiekaną natkę pietruszki, kaszę mannę i wyrobić ręką. Mięso podzielić na 2 (lub 3) części. Każdą włożyć do woreczka foliowego, mocno ubić i zawiązać bawełnianą nicią. Woreczki włożyć do dużego gara z wrzątkiem. Przykryć. Gotować godzinę. Wyjąć, włożyć do zlewu i obciążyć garem z wodą, w którym się gotowały. Poczekać, aż wystygną. Woreczki osuszyć i włożyć do lodówki, aby stężały. Najlepiej na noc.  Smacznego:) 