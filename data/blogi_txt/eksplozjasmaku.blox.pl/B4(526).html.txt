Danie, które idealnie nadaje się na świąteczny stół. Po pierwsze jest naprawdę pysznie otulone w kołderkę z marchewki i pieczarek, po drugie jest trochę kaloryczne bo zawiera majonez więc raczej zbyt często robić go nie będę. Ale jest tak pyszne, że bije na głowę zwykłego schabowego więc warto spróbować. Ja zamieniłam schab na fileta drobiowego ale myślę, że każde mięso można otulić taką kołderką.  Źródło Składniki:   1 pierś z kurczaka    1 szklanka startej marchewki    4-5 pieczarek   1 cebula    kilka łyżek majonezu     Piekarnik rozgrzać do 180 stopni C. Cebulę i pieczarki pokroić w dość drobną kosteczkę, po czym podsmażyć na patelni. Doprawić je do smaku. Pierś przekroić na dwie części,  każdą z nich lekko rozbić, posolić i popieprzyć. Przyprawione kotlety ułożyć na dnie żaroodpornego naczynia. Na nich umieścic solidną warstwę pieczarek z cebulą, a jeszcze wyżej startą marchewkę. Na samym wierzchu rozsmarować grubą warstwę majonezu.Odkryte naczynie wstawić do piekarnika i piec około 30-40 minut. Marchewko-majonezowa powierzchnia powinna zmienić się w złocistą, lekko chrupiącą skorupkę. Smacznego:) 