Ziemniaczana masala to danie, które pochodzi z Indii, z południowych regionów tego kraju i podobno jest tam podawana w dosas - specjalnych naleśnikach z mąki ryżowej- i serwowana jest na śniadanie lub jako przekąska. U mnie  masala wystapiła jako dodatek do ryby po bombajsku, chociaż jeśli ktoś bardzo lubi ziemniaki to może to być   również danie samodzielne. Moja masala nie wygląda jak należy bo zabrakło w niej czarnej gorczycy, nigdzie nie mogłam jej dostać. Przepis pochodzi z książki Dania pikantne i jest moją propozycją do akcji Z widelcem po Azji. Swoje ulubione herbaty cały czas proszę wspisywać tutaj:)  Składniki:   2 łyżki oleju   1 łyżeczka czarnej gorczycy   1 łyżeczka kurkumy   kawałek imbiru o dł. 1 cm, starty   2 zielone papryczki chilli, drobno posiekane   2 cebule posiekane   500 g ziemniaków, pokrojonych w kostkę o boku 2 cm   1 łyżka puree z tamaryndowca   sól    Na patelni o grubym dnie rozgrzac olej. Dodać ziarna gorczycy, przykryć a gdy zaczną uderzać o pokrywkę dodać kurkumę, imbir, chilli i  cebulę. Dusić bez przykrycia, aż cebula stanie się miękka. Dodac pokrojone w kostkę ziemniaki wlać 250 ml wody. Doprowadzić do wrzenia, przykryć i gotować do momentu, gdy ziemniaki będą się prawie rozpadać. Jeśli w garnku pozostanie woda, zdjąć pokrywkę i odparować jej nadmiar. Dodać puree z tamaryndowca. Doprawić solą. Smacznego:) 