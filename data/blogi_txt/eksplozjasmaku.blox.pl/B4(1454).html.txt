To danie powstało pod wpływem wielkiej ochoty wypróbowania cukinii. Nie miałam konkretnego przepisu, wzięłam po prostu to co miałam w lodówce a co, moim skromnym zdaniem, świetnie się ze sobą łączy. Cukinia to takie warzywo, które zaskakuje mnie za każdym razem. Tym razem, po wyjęciu dania z piekarnika pomyślałam że jest do wyrzucenia a po pierwszym kęsie wiedziałam że jest  do powtórki:)  Składniki:  4 średnie cukinie 30 dag mięsa mielonego 2 łyżki koncentratu pomidorowego 1 czerwona papryka 2 ząbki czosnku sól, pieprz bazylia starty żółty ser Mięso z czosnkiem podsmażyć na rozgrzanym oleju, dodać pokrojoną paprykę i dalej smażyć. Dodać sól, pieprz i zioła do smaku. Podlać odrobiną wody i dodać koncentrat pomidorowy. Smażyć do miękkości mięsa. Przygotowanym farszem wypełnić wydrążone cukinie, posypać startym serem i wstawić do nagrzanego piekarnika. Zapiekać około 30 minut. Smacznego:) 