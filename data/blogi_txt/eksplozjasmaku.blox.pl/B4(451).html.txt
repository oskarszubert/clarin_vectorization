Jeśli zdarza się Wam ugotować za dużo kaszy gryczanej do obiadu to mam dla Was wspaniały pomysł na jej wykorzystanie. Jeśli natomiast nie macie jej to z całą pewnością powinniście ją ugotować, żeby przekonać się jak wspaniale smakuje taka kasza zapieczona z serkiem mascarpone i z boską, prażoną cebulką. Już sama kasza z patelni smakuje bardzo dobrze ale dodatek prażonej cebulki to kropka nad i. Gorąco polecam to danie, jako dodatek do mięsa, chociaż ja zjadłam je całkowicie samo.  Inspiracja: Moje Gotowanie Składniki:  30 dag kaszy gryczanej, ugotowanej łyżka masła 6 łyżek oleju do smażenia 3 średnie cebule 25 dag serka mascarpone (ja dałam połowę) sól, pieprz  Na patelni rozgrzać bardzo mocno olej i wrzucić na niego drobno posiekaną cebulę. Prażyć ją na bardzo małym ogniu aż będzie miały złoty kolor. Kaszę wymieszać z serkiem mascarpone, przyprawić solą i pieprzem. Przełożyć do jednego naczynia żaroodpornego lub kilku mniejszych i posypać prażoną cebulką. Wstawić do nagrzanego do 180 stopni piekarnika i zapiekać około 10 min. Smacznego:) 