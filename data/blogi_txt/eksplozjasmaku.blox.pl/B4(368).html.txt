Tradycyjna kuchnia meksykańska jest bogata w sosy mole więc powodowana ciekawością jak smakuje taki dip o gęstej konsystencji, przyrządzony ze zmiażdżonych warzyw, sięgnęłam do książki Podróże kulinarne - Kuchnia Meksykańska. Mój wybór padł na najbardziej znany guacamole ale jak piszą w książce - jest to zaledwie ułamek możliwości miejscowej kuchni, gdzie można znaleźć jeszcze wiele innych mole. Taką pastą posmarowałam grzanki z masłem i muszę powiedzieć, że nawet mi smakowało a na początku myślałam, że po prostu tę breję wyrzucę do śmieci. Przepis  zgłaszam do akcji Z widelcem przez kuchnię obu Ameryk. Składniki:   2 średnie awokado   1/2 drobno posiekanej małej czerwonej cebuli   1 średni pomidor, drobno posiekany   1 łyżka soku z limonki   1/4 szklanki grubo pokrojonej kolendry   1 papryczka chilli drobno posiekana   Zrobić papkę z awokado. Dodać pozostałe składniki, dokładnie wymieszać. Smacznego:) 