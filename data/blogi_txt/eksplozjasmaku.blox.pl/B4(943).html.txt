Chciałam się przekonać jak smakują te placuszki, które w do tej pory robiłam ze zwykłą mąką, w wersji nieco zdrowszej. Mąka orkiszowa nadaje im nieco cięższego smaku ale w dalszym ciągu są pyszne. Z dodatkiem syropu klonowego/miodu lub dżemu stanowią wspaniałe śniadanie lub podwieczorek.  Źródło: Apetyczna panna Dahl Składniki:   225 g ricotty   125 ml mleka   2 duże jajka 60 g mąki orkiszowej   1 łyżeczka proszku do pieczenia   2 łyżeczki skórki startej z 1 cytryny   1 łyżka syropu klonowego 2 łyżki oleju słonecznikowego   W dużej misce wymieszać ricottę, mleko i żółtka. Wsypać mąkę oraz proszek do pieczenia i mieszać, aż ciasto będzie gładkie. W drugiej misce ubić białka, aż będą białe i przełożyć je do ciasta. Następnie dodać skórkę z cytryny i syrop klonowy i wymieszać. Rozgrzać na dużej patelni olej i nakładac małe porcyjki ciasta. Smażyć placki na złocistobrązowy kolor z każdej strony. Smacznego:) 