Żeby otworzyć stojącą w szafce  pół roku puszkę liczi potrzebowałam pretekstu w postaci tej sałatki. Pewnie wszyscy ja znają i lubią bo jest  to szybki sposób na smaczny deser, zwłaszcza kiedy spodziewamy się  gości gdyż  po otworzeniu  3 puszek  już mamy ogromną ilość a jeszcze dochodzą przecież inne owoce. Ja tym razem dolałam do całości kieliszek cointreau i muszę powiedzieć, że żaden alkohol tak idealnie nie pasuje  do owoców. Kiedyś mówiłam, że jest to sałatka z owoców egzotycznych, ale dzisiaj chyba ananas czy banan nie jest dla nikogo żadnym cudem. Najbardziej egzotyczne w mojej sałatce było liczi, które jadłam po raz pierwszy i szczerze mówiąc to średnio przypadło mi do gustu.  Składniki:   puszka brzoskwiń   puszka ananasa   mandarynki﻿   ﻿puszka liczi   duża kiść białych winogron   ﻿2 banany   1-2 kieliszki cointreau ( ew. rumu) Brzoskwinie i ananasy wyjąć z puszki, osączyć i pokroić. Winogrona jeśli są duże również pokroić. Osączyć także liczi, ja przekroiłam na pół. Mandarynki obrać z białych skórek i przekroić. To samo zrobić z bananami.  Wszystkie owoce wrzucić do salaterki, zalać likierem i wymieszać. Smacznego:) 