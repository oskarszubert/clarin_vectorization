W poszukiwaniu pomysłów na obiad sięgnęłam do kuchni chińskiej. Robiłam podobne dania już kilka razy, ale  dzisiejsze, po curry kokosowym  z kurczakiem jest chyba następne w kolejce jeśli chodzi o egzotyczność. A wszystko przez imbir, który jest baardzo aromatyczny, dla niektórych osób nawet za bardzo:) Danie ogólnie bardzo smaczne, jednak następnym razem albo zmniejszę ilość imbiru albo całkiem z niego zrezygnuję. Przepis podaję orginalny a Wy sami oceńcie czy go chcecie z czy bez tego korzenia.  Składniki:   3 dag korzenia imbiru   2 ząbki czosnku puszka ananasa   po straku żółtej, czerwonej, zielonej papryki por   80 dag piersi z kurczaka   4 łyżki mąki kukurydzianej 1/4 szklanki sosu sojowego   2 łyżeczki miodu   łyżeczka oleju sezamowego   olej do smażenia   Korzeń imbiru obrać, opłukać i zetrzeć na tarce. Czosnek obrac i posiekać. Ananas osączyć z zalewy, pokroić w dużą kostkę. Papryki umyć, oczyścić z gniazd nasiennych i pokroić w paski. Por umyć, pokroić w talarki. Mięso pokroić w kostkę, obtoczyć w mące kukurydzianej ( 2 łyżeczki zostawić do zagęszczenia sosu). Na głębokiej patelni lub w woku rozgrzać mocno olej, włożyć mięso, smażyć 3-5 minut, przełożyć na talerz. Warzywa z imbirem i ananasem smażyć na pozostałym na patelni tłuszczu i przełożyć na talerz. Na patelnię wlać szklankę wody. Mąkę kukurydzianą rozprowadzić sosem sojowym, dodać miód, olej sezamowy i wymieszać. Wlać na patelnię i mieszając  gotować około 2 minut, aż sos zgęstnieje. Do sosu włożyć warzywa z ananasem oraz mięso i gotować jeszcze 2 minuty. Podawac z ryżem. Smacznego:) 