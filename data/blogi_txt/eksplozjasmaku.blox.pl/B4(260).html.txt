Uświadomiłam sobie właśnie, że są to kolejne muffinki czekoladowe z jakimś tam dodatkiem. Ale ten dodatek to nie byle jaki bo coca-cola. Dzięki temu muffinki były aromatyczne i wilgotne. Przepis znalazłam w gazetce Ciasta i desery, muffinki słodkie i wytrawne. Jest tam sporo ciekawych przepisów na muffinki więc następnym razem wypróbuję kolejne, ale może już nie z czekoladą:)   Składniki:  250 g mąki pszennej  2 łyżeczki proszku do pieczenia  300 g cukru kryształu  3 czubate łyżki gorzkiego kakao  szczypta soli  1 opakowanie cukru waniliowego 250 g masła  200 ml coca-coli  75 ml mleka  2 jajka  W  misce wymieszać mąkę, proszek do pieczenia, cukier, kakao, sól i cukier waniliowy. Do drugiej miski wbić jajka, roztrzepać je, dodać mleko, roztopione i wystudzone masło oraz coca-colę, wymieszać. Mokre składniki wlać do suchych i delikatnie wymieszać łyżką. Przełożyć ciasto do papilotek i piec do suchego patyczka. Smacznego:) 