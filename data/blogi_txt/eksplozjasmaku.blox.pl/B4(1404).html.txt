Czasami, gdy mam wolną chwilę, szukam ciekawych przepisów w internecie. Takim  sposobem znalazłam na blogu Kasi wspaniały sposób  na ekspresową wędlinę. Wydrukowany przepis miał sobie czekać na realizację ale kiedy zrobiłam sobie do pracy kanapkę z wędliną ze sklepu i nie mogłam jej zjeść, jeszcze tego samego dnia, w drodze z pracy do domu wstąpiłam  po kawałek mięsa. Wierzcie mi lub nie ale naprawdę ten przepis jest rewelacyjny. I naprawdę kawał mięsa potrzebuje tylko 10 minut aby się nadawać do jedzenia. Wędlina jest soczysta, apetyczna i smaczna. A przede wszystkim mam pewność co jem.  Składniki:   2 kg schabu (bez kości i warkocza)   2 łyżki majonezu   2 liście laurowe   3 kulki ziela angielskiego   1 łyżeczka majeranku   1/3 szklanki soli   1 łyżeczka pieprzu   1 łyżka cukru   4 ząbki czosnku 2,5 litra wody     Wodę wlać do garnka o grubym dnie. Do wody dodać wszystkie przyprawy, majonez i czosnek. Gotować wszystko i pozostawić do wystygnięcia. Do zimnej zalewy włożyć schab i doprowadzić do wrzenia. Od tej chwili gotować  5 minut i zdjąć z gazu. Odstawić na całą noc do wystygnięcia (w tym samym garnku i zalewie), a rano jeszcze raz doprowadzić do wrzenia i gotować 5 minut. I znowu odstawić na kilka godzin do wystygnięcia. Gotową wędlinę wyjąć z zalewy, owinąć papierem lub folią aluminiową i przetrzymywać w lodówce. Można też użyc innego mięsa, ja wykorzystałam łopatkę wieprzową. Smacznego:) 