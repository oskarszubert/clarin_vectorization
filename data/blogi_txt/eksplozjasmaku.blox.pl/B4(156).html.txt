Zwolennikom tradycyjnych smaków to ciasto powinno przypaść do gustu. Bo cóż bardziej tradycyjnego niż kruche ciasto z serem i jabłkami. Ciasto jest rewelacyjne w smaku i bardzo łatwe do zrobienia. Idealnie nadaje się na święta jeśli np. nie macie w planach wielkiego sernika.  Źródło i tu + moje zmiany Składniki na spód:  125 g masła lub margaryny 1 szklanka mąki 1/3 szklanki cukru trzcinowego 1 łyżeczka cukru waniliowego  Składniki na masę serową:  225 g serka śmietankowego  2 jajka 2 czubate łyżki cukru 1 łyżeczka ekstraktu waniliowego  Składniki na masę jabłkową:  4 kwaśne jabłka 2 łyżki cukru trzcinowego 1 łyżka cynamonu 4 łyżki płatków migdałowych  Tortownicę o śr. 21cm. wysmarować masłem. Z podanych składników zagnieść kruche ciasto. Wyłożyć nim przygotowaną tortownicę. Wstawić do nagrzanego do 180 stopni piekarnika i podpiekać ok. 20 min. Ser utrzeć z jajami i wanilią i wylać na podpieczony spód. Obrane jabłka pokroić w półplasterki, wymieszać z cukrem i cynamonem i wyłożyć na masie serowej. Posypać płatkami migdałowymi. Piec 40-45 min. w temperaturze 180 stopni aż patyczek będzie suchy. Smacznego:) 