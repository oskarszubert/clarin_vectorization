Było mi bardzo miło kiedy zostałam zaproszona przez Pieczarkę Mysię do wspólnego pieczenia szarlotki. Przepis niby tradycyjny, taki który robiłam już wiele razy jednak wierzch ciasta został zmodyfikowany w bardzo ciekawy sposób. Chociaż muszę się przyznać, że obawiałam się dodania mleka do kruchego ciasta. Oczywiście zrobiły mi się grudki, na szczęście udało mi się je rozbić blenderem. Moja szarlotka , niestety nie prezentuje się zjawiskowo i daleko jej do ideału, a to wszystko wina jabłek. Wyszły mi za rzadkie, musiałam je zagęścić galaretką a nawet i to nie pomogło.Tak więc pewnie zaraz wpadnę w kompleksy kiedy zobaczę wspaniałe wypieki dziewczyn, które brały udział w akcji:) Bardzo dziękuję Mysi za zaproszenie a pozostałym uczestniczkom akcji za wspólne pieczenie:)  Źródło: Pieczarka Mysia Składniki na ciasto:  250 g mąki 1/2 łyżeczki proszku do pieczenia 4 żółtka 125 g masła 4 łyżki cukru  Składniki na mus jabłkowy:  1 1/2 kg jabłek cukier do smaku 2 łyżeczki cynamonu Dodatkowo:  100 ml mleka 2 łyżki bułki tartej   Składniki na ciasto połączyć i zagnieść, aby było gładkie i lśniące. Podzielić na 2 kulki-3/4 i 1/4 ciasta. Przygotować tortownicę o średnicy 22 cm, spód wyłożyć papierem do pieczenia, a boki wysmarować masłem i posypać bułką tartą. Większą częścią ciasta wyłożyć spód i boki na wysokość 4 - 4 1/2 cm. Włożyć do lodówki na czas przygotowania musu jabłkowego. Resztę ciasta połączyć z mlekiem i rozrobić widelcem. Ciasto faktycznie miało konsystencję ciasta naleśnikowego, na początku było grudkowate ale zmiksowałam je blenderem.  Jabłka umyć, obrać i pokroić w drobną kostkę, dodać do garnka z grubym dnem i prażyć z odrobiną wody, tak długo, aż jabłka zaczną się rozpadać ale nie za bardzo. Dodać cukier, cynamon i odstawić do ostygnięcia. Piekarnik nagrzać do 190 stopni. Ciasto w tortownicy ponakłuwać widelcem i piec około 12 minut. Po podpieczeniu dno posypać bułką tartą i przełożyć jabłka. Na wierzch wylać ciasto, wyrównać, tak aby dochodziło do boków i piec kolejne 40-50 min. Ciasto wystudzić na zewnątrz piekarnika i posypać cukrem pudrem. Smacznego:) 