Bardzo lubię faszerowaną paprykę ale nie chciałam robić takiej jak zwykle czyli nadziewanej mięsem mielonym.  Wykorzystałam więc kaszę gryczaną, która pomimo moich początkowych obaw świetnie pasowała do papryki. Do kaszy dodałam pieczarki oraz podsmażony boczek. Danie można zapiekać w piekarniku, ja jednak dusiłam na wolnym ogniu, w szerokim garnku, tak aby wszystkie papryki miały jednakową szansę się udusić. Papryka nadziewana kaszą jest bardzo smaczna i lekka jednocześnie.  Tutaj czekam na Wasze konkursowe pomysły na przekąskę z kabanosami:)  Składniki: 6-8 papryk (zależy od wielkości)   ﻿szklanka kaszy gryczanej   1 duża cebula   30 dag pieczarek   ﻿olej   sól, pieprz   szklanka bulionu   ﻿15 dag boczku   Z papyki ściąć kapelusz, wydrążyć środek. Kaszę uparować na sypko. Na gorącą patelnię wrzucić pokrojony w kostkę boczek, trzymać na ogniu, aż się wytopi.﻿ Dodać pokrojoną cebulę, przesmażyć i dodać pokrojone pieczarki. Posolić, dusić do miękkości. Usmażone pieczarki dodać do kaszy, doprawić do smaku, dokładnie wymieszać. Tak przygotowanym farszem napełniać papryki, umieścić je w szerokim garnku, podlać szklanką bulionu i dusic na małym ogniu ok. 40 min. Smacznego:) 