Przepis na carpaccio znalazłam w sierpniowym numerze Kuchni i bardzo mi się spodobał bo lubię mango. W połączeniu z mozzarellą wyszła z tego fajna sałatka, którą w zasadzie można zjeść na deser. Przepis trochę zmieniłam bo nie miałam trawy cytrynowej potrzebnej do sosu. Po przepis na carpaccio z cytrusowym dressingiem odsyłam do Kuchni natomiast tutaj przedstawiam swoja wersję.  Składniki:   1 dojrzałe mango   1 kulka mozzarelii sok z 1 limonki   10 dag orzechów włoskich   3 łyżeczki brązowego cukru   50 ml oleju z orzechów włoskich   3 łyżki octu balsamicznego   Obrane mango pokroić w plasterki. Kulkę mozzarelli również pokroić w plasterki. Ułożyć na talerzu. Ocet, olej, sok z limonki zmieszać z cukrem. Gotowym sosem polać carpaccio, posypać uprażonymi na suchej patelni orzechami. Smacznego:) 