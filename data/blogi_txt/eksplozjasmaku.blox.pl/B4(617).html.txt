Uwielbiam przepisy w których jest długa lista składników. Gwarantuje to wspaniałe doznania smakowe a nie zawsze oznacza długi czas przygotowania. Kurczak w sosie pomarańczowym na pierwszy rzut oka wydał mi się pracochłonny tymczasem jego przygotowanie nie zajmuje więcej niż 20 min. Sos jest aromatyczny, dość wyrazisty, ale i delikatny,  z ryżem smakował wspaniale. Wiem, że pewnie nie wszystkim przypadnie do gustu takie połączenie ale tym, którzy nie boją się spróbować szczerze polecam.  Źródło Składniki:  1 filet z kurczaka 3 białka 1/4 szklanki mąki pszennej 1/2 szklanki mąki ziemniaczanej 1 łyżka soku pomarańczowego 1 łyżeczka imbiru posiekanego 2 ząbki czosnku posiekany szczypiorek 1 łyżeczka oleju sezamowego 1/4 lub 1/3 szklanki wody zmieszanej z mąką ziemniaczaną  Składniki na sos:  1/4 szklanki sosu sojowego 1/4 szklanki octu ryżowego 1 łyżka cukru skórka z 1 pomarańczy 4 łyżki soku z pomarańczy  W misce wymieszać obie mąki, jajka i sól. Dodać pokrojonego w kostkę kurczaka i dokładnie obtoczyć. Na patelni rozgrzać olej i smażyć kurczaka na rumiano. W oddzielnym rondelku rozgrzać olej, dodać czosnek, sok pomarańczowy,  imbir, olej sezamowy. Smażyć 3 minuty. Dodać wszystkie składniki sosu i zagotować. Gotować kilka minut, następnie wlać wodę wymieszaną z mąką ziemniaczaną. Gotować aż zgęstniej. Włożyć kurczaka i gotować jeszcze chwilę. Posypać szczypiorkiem i podawać z ryżem. Smacznego:) 