Miniony czwartek upłynął mi pod znakiem telefonów od firm kurierskich i odbierania przesyłek. Pierwszą z nich mam przyjemność przedstawić Wam dzisiaj. Była to paczka ze sklepu internetowego AleDobre, która zawierała formę silikonową do pieczenia ciast w kształcie jedynki. W pierwszej chwili nie byłam zachwycona tym kształtem bo kojarzy mi się on z rocznicami a chyba już nie mam w zanadrzu żadnych pierwszych rocznic ale teraz jestem zadowolona. Często korzystam z jednorazowych form aluminiowych, na takie mniejsze porcje ciast, a teraz będę  je piekła w mojej nowej jedynce. Ciasto wspaniale odchodzi od formy a taką jedynkę też można ukroić w ładne plasterki. Jestem bardzo zadowolona z mojego nowego nabytku.   Na pierwszy raz upiekłam czekoladowy chlebek bananowy z orzechami i groszkami czekoladowymi. Była to porcja właściwa do tej foremki, która nie jest zbyt głęboka więc dobrze, że  ciasto za bardzo nie urosło bo trochę obawiałam się, że wyjdzie poza formę. Moja bananowo- czekoladowa jedynka prezentuje się jak na powyższym zdjęciu a po przepis zapraszam już jutro.   Razem z foremką sklep przysłał mi kilka drobiazgów, które z przyjemnością wkrótce wykorzystam. Pozdrawiam:) Wiosenka27 