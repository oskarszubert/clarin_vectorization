Dżem gruszkowy zrobiłam po raz pierwszy. Drzewa na działce uginają się od owoców więc szkoda mi było ich nie wykorzystać. Sama gruszka wydawała mi się mdła dlatego chciałam czymś ożywić ten dżem i za najbardziej odpowiedni dodatek uznałam wanilię. Składniki:  3 kg gruszek 500 g cukru 2 laski wanilii sok i skórka z 1 cytryny  Gruszki obrać ze skóry, usunąć gniazda nasienne, pokroić. Wrzucić owoce do garnka o grubym dnie, podlać sokiem z cytryny, dodać ziarenka wanilii i skórkę cytrynową startą na tarce i dusić, aż się całkiem rozprażą a soki się zredukują. Dodać cukier, wymieszać i jeszcze smażyć, cały czas mieszając, do uzyskania odpowiedniej konsystencji. Przełożyć dżem do przygotowanych słoików i pasteryzować 15 min. Smacznego:) 