Mam zamiar wykorzystać sezon rabarbarowy maksymalnie jak się da dlatego pokazuje Wam kolejne ciasto z kwaśnymi łodygami w roli głównej.  Ciasto jogurtowe sprawdziło się już wiele razy ale za każdym razem dodatek innych owoców sprawia, że smakuje ono inaczej a rabarbar jest naprawdę wyjątkowy. Zachęcam do wypróbowania tego przepisu:)  Składniki:   3 jajka   1 szkl. jogurtu naturalnego   3 szkl. mąki   5 łodyg rabarbaru średniej długości   1 i 3/4 szkl. cukru   1/2 szkl. oleju   2 łyżeczki proszku do pieczenia   2 łyżeczki cukru waniliowego   3 łyżki esktraktu waniliowego   Jajka ubić z cukrem i cukrem waniliowym. Dodać jogurt, olej i dobrze wymieszać. Stopniowo dodawać mąkę wymieszaną z proszkiem do pieczenia. Wyłożyć do nasmarowanej tłuszczem lub wyścielonej pergaminem blachy. Na wierzchu ułożyć pokrojony rabarbar, wcześniej posypany odrobiną cukru i mąki (ja powtykałam kawałki delikatnie  w ciasto). Piec w temp. 180 st.C. przez 30-40 minut (sprawdzić patyczkiem). Po upieczeniu można posypać cukrem pudrem.﻿ Smacznego:) 