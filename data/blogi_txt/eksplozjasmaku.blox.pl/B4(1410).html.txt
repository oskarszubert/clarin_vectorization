Po raz kolejny miałam przyjemność gotować wspólnie z Ireną i Andrzejem. Tym razem dołączyła do nas także Malwina. Ugotowaliśmy wieprzowinę karmelową. Danie od razu wydało mi się atrakcyjne, obawiałam się jedynie karmelu. Jednak Andrzej mnie uspokoił że wbrew pozorom  nie jest słodkie. Faktycznie, jest tak, że smak karmelu  trochę się  "rozchodzi" po całym daniu ale jednocześnie doskonale komponuje się ze słodyczą cebuli. Bardzo jestem ciekawa jak smakuje ta wieprzowina z makaronem bo z ryżem po prostu wspaniale. Dziękuję za kolejne wspólne pichcenie Grumkom oraz Malwinie.  Źródło: Old Hanoi Restaurant  250 g wieprzowiny pokrojonej w 2,5 cm kostkę 2 małe laski cynamonu 2 posiekane szalotki 2 łyżki oleju 2-3 łyżki sosu rybnego 1 łyżka cukru 1 łyżka śmietanki kokosowej 1 i 1/2 szklanki wody świeżo zmielony pieprz do smaku sos karmelowy: 1 łyżka cukru , 2 łyżki wrzącej wody  Przygotować sos: W małej patelni o grubym dnie wymieszać cukier i i wodę. Patelnię ustawić na średnim ogniu, podgrzewać mieszając, aż cukier się rozpuści i nabierze złotobrązowego koloru. Gdy karmel będzie już odpowiedni natychmiast zdjąć patelnię z ognia i odstawić. Patelnię o grubym dnie rozgrzać na średnim ogniu. Dodać olej i szalotki, smażyć mieszając aż szalotki nabiorą jasnobrązowego koloru. Dodać wieprzowinę i smażyć ok. 10 min. Dodać sos rybny i łyżkę cukru. Powoli dodawać 3 łyżki karmelu lub więcej do smaku. Wymieszać i gotować wieprzowinę w karmelu przez 5 min. Następnie dodać wodę i cynamon, zmniejszyć ogień, przykryć i gotować jeszcze godzinę do miękkości mięsa. Dodać śmietankę kokosową. Wymieszać. Podawać z ryżem lub  makaronem ryżowym. Smacznego:) 