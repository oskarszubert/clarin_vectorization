Wiem, że już trochę czasu minęło od 13 kwietnia  ale totalny nawał obowiązków sprawił, że nie miałam czasu napisać notatki. Co prawda firma nie wymagała tego od nas ale ponieważ było to dla mnie bardzo przyjemne spotkanie chciałam  jednak napisać kilka słów. Kiedy dostałam zaproszenie do fabryki makaronu Lubella długo się nie zastanawiałam. Fabryka znajduje się w Lublinie na ul Wrotkowskiej a więc ok. 45 km od mojego miasta. Czy mogłam więc nie pojechać? Na miejsce dotarłam razem z Karoliną, chwilę po nas przyjechała  grupa z Warszawy. W spotkaniu  brali udział przedstawiciele Lubelli oraz agencji Synertime. Zostaliśmy podzieleni na dwie grupy i rozpoczęło się zwiedzanie fabryki.  Lubella zrobiła na wszystkich ogromne wrażenie. Jest to naprawdę nowoczesna fabryka, gdzie wszystko jest sprawdzane, badane, oczyszczane i  pilnowane bardzo dokładnie. Nic dziwnego że makarony są tak dobre. Począwszy od młyna, przez laboratorium aż po linię produkcji wszystko jest na wysokim poziomie.  Po zwiedzaniu fabryki czekał na nas wypasiony obiad  w restauracji Old Pub na Starym Mieście. Dania  były oczywiście makaronowe ale nie tylko. Mnie np. bardzo smakowała kasza perłowa z duszonymi warzywami, którą wkrótce mam zamiar zrobić w domu.  Bardzo dziękuję Lubelli za możliwość zwiedzania fabryki ale także za tak poważne potraktowanie grupy blogerów. Wszystko było zorganizowane, dopracowane i przeprowadzone na "tip top". Jeśli ktoś pracuje z takim zaangażowaniem, starannością i precyzją nic dziwnego, że odnosi sukces. Dziękuję także agencji Synertime a w szczególności Marcinowi za zorganizowanie tego spotkania, przemiłą atmosferę i zaproszenie mnie na wycieczkę po fabryce. Było to dla mnie bardzo miłe doświadczenie:) wiosenka27 