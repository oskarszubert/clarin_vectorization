Pewna dobra dusza przywiozła mi z Portugalii dwie duże paczki chorizo. Chciałam je dobrze  wykorzystać dlatego zwróciłam się z prośbą do Grumko o rekomendację jakiegoś ciekawego dania. Andrzej polecając mi kilka przepisów z ich strony wiedział co robi  no bo przecież  tyle razy juz wspólnie gotowaliśmy, że trochę zna mój smak kulinarny. Dzisiaj przedstawiam pierwsze danie. Ziemniaki po wiejsku z chorizo i papryką są przepyszne. Smakowały mi jeszcze bez jajka a potem to już wogóle niebo w gębie. W czasie smażenia pomyślałam sobie, że to danie można zrobić także z boczkiem. Oczywiście, nie będzie to samo ale jeśli ktoś nie ma dostępu do chorizo, można sobie  tak poradzić. Źródło Składniki:   420 g obranych i pokrojonych na cienkie plasterki ziemniaków   1/4 szklanki masła   1/4 szklanki oliwy do smażenia   120 g cebuli pokrojonej na cienkie plasterki   30 g czerwonej papryki pokrojonej na cienkie plasterki   30g zielonej papryki pokrojonej na cienkie plasterki   3 ząbki czosnku pokrojone na cienkie plasterki   30 g szynki serrano lub prosciutto pokrojonej w cienkie paski   60g chorizo lub podobnej ostrej kiełbasy pokrojonej w 2,5cm plasterki i lekko przesmażonej   2 jajka, sól i pieprz do smaku.   Na patelni smażyć ziemniaki na maśle i dwóch łyżkach oliwy na bardzo małym ogniu przez ok. 25 minut. Wyjąć, osączyć z nadmiaru tłuszczu i przełożyć do miski. Odstawić. Na tej samej patelni przesmażyć cebulę i papryki, jeśli trzeba dodając więcej oliwy. Dodać czosnek i smażyć, aż nabierze złotego koloru. Usmażone warzywa dodać do ziemniaków, wmieszać wędliny i odstawić. Smażyć jajka tylko do momentu, gdy zetnie się białko. Dodać jajka do odłożonych warzyw z wędlinami i dobrze wymieszać. Doprawić do smaku. Podawać.  Smacznego:) 