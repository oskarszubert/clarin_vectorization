W lipcowym numerze Kuchni znalazłam interesujący przepis na napój malinowy. Autorem przepisu jest Jamie Oliver, który połączył swoje dwa ulubione drinki Mojito i Moscow Mule i w ten sposób powstał ten oto napój. Jako, że Mojito to także mój ulubiony jak do tej pory drink, podjęłam się przygotowania tego koktajlu. Zrobiłam wersje - zdaniem Jamiego - dla dzieci czyli bez wódki, chociaż piwo imbirowe też  niekoniecznie jest dla maluchów. Napój jest bardzo smaczny, polecam zarówno w wersji bezalkoholowej jak i z jego dodatkiem. A przepis jest moją prozpozycją do akcji malinowej oraz Napoje i drinki na lato. Składniki:   2 garści malin   1 łyżka drobnego jasnego cukru trzcinowego   1 solidna garść listków świeżej miety   kawałek świeżego korzenia imbiru o dł. 5 cm   lód w kostkach   8 kieliszków wódki (po ok.25 ml)   2 butelki (po 330 ml) piwa imbirowego   Wrzucić maliny do dużego dzbanka o grubych ściankach, dodać cukier, miętę i posiekany imbir. Następnie przez kilka minut delikatnie rozgniatać, aż wszystkie składniki dokladnie się połączą. Dodać parę solidnych  garści kostek lodu i lekko rozbić. Wlać wódkę oraz piwo imbirowe i starannie wymieszać. Podawać koktajl  w szklankach. Na zdrowie:) 