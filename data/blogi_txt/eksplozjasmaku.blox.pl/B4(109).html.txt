Zdarza się wam tak, że macie wielką ochotę na ciasto a w domu pustki? Ja tak miałam ostatnio. Myślałam, że przetrzymam, najlepiej byłoby jakbym poszła spać, no ale było odrobinę za wcześnie. Tak więc nie patrząc , że niedziela godzina 17, zabrałam się za ten chlebek. Masło powinno być w pokojowej temperaturze więc skorzystałam ze wspaniałego wynalazku ludzkości jakim jest kuchenka mikrofalowa. To ekspresowe ciasto umiliło nam niedzielny wieczór.  Źródło Składniki:  200 g miękkiego masła 1/2-3/4 szklanki brązowego cukru 1/2 szklanki białego cukru 1 łyżeczka cynamonu 3 jajka 2 łyżeczki ekstraktu waniliowego 230 g mąki pszennej 1/2 szklanki mleka 1 kwaśne jabłko 1,5 łyżeczki proszku do pieczenia  Zmieszać cukier z cynamonem. Masło utrzeć z białym cukrem do białości. Wbijać po jednym jajku i ubijać dalej. Połączyć mąkę z proszkiem. Dodawać mąkę  i mleko do ciasta na przemian, zaczynając i kończąc na mące. Pokrojone w kostkę jabłko obtoczyć w brązowym cukrze. Na przygotowaną wcześniej keksówkę wyłożyć połowę masy, ułożyć kawałki jabłka, delikatnie je "wetknąć" w ciasto i wyłożyć pozostałą część ciasta. Wstawić do nagrzanego do 180 stopni piekarnik i piec ok. 45 min., do suchego patyczka. Po wystudzeniu posypać cukrem pudrem. Smacznego:) 