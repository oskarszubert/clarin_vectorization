Uwielbiam drożdżowe racuchy z różnymi owocami. Pomyślałam sobie, że ostatnio wypróbowywałam różne owocowe wersje i dawno nie robiłam ich z jabłkami. A, że jabłka świetnie łączą się w parze z cynamonem, nie omieszkałam go dodać. Efekt po prostu wspaniały. Polecam:)  Składniki:   1 i 1/2 szklanki mąki   2 dag drożdży   szklanka mleka   8 łyżek cukru pudru   2 jajka jabłka pokrojone w drobne cząstki   olej do smażenia   cukier puder i cynamon do posypania   Drożdże pokruszyć, rozetrzeć z łyżeczką cukru pudru, mąki i 1/3 szklanki mleka. Rozczyn odstawić do wyrośnięcia.Mąkę przesiać do misko, wlać rozczyn oraz resztę mleka, wbić jajka, wsypać cukier. Wyrobić ciasto o konsystencji gęstej śmietany (gdy jest za gęste, dodać trochę mleka).Do ciasta dodać pokrojone jabłka, wymieszać. Na rozgrzany olej kłaść łyżką porcje ciasta i smażyć na rumiano z obu stron. Ostudzone posypać cukrem pudrem wymieszanym z cynamonem. Smacznego:) 