Dzisiaj kolejna propozycja na chińskie danie. Tym razem ryż smażony z czosnkiem i brokułami. Danie lekkie i smaczne. Chyba po raz pierwszy połączyłam brokuły z ryżem i bardzo mi to połączenie posmakowało. Odpowiednia ilość czosnku i powstanie pierwszorzędny obiad pod warunkiem, że lubicie te smaki. Przepis zgłaszam do akcji Z widelcem po Azji.  Składniki:  1 szklanka ugotowanego uprzednio ryżu krótkoziarnistego 1 jajko 2-3 ząbki czosnku ½ główki brokułów 1-2  łyżki sosu sojowego lub do smaku 1 łyżka oleju    Brokuły podzielić na różyczki i ugotować al dente. Czosnek obrać i drobno posiekać. Na patelni rozgrzać olej, usmażyć jajko i odstawić. Usmażyć czosnek, po  chwili dodać brokuły. Dodać ryż i jajko, wymieszać,  polać sosem sojowym i smażyć jeszcze przez chwilę. Smacznego:) 