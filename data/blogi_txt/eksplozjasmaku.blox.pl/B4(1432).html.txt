Kilka tygodni temu byłam na 3 dniowym szkoleniu w Krakowie. Plan zajęć był bardzo napięty ale już jadąc tam wiedziałam, że muszę jakimś sposobem odwiedzić cudowne miejsce jakim jest Pijalnia czekolady. Tym razem zamówiłam bardzo prosty deser, który jest łatwo odtworzyć w domu. Deser składa się z jogurtu, wiśni w zalewie i płatków owsianych. Jest bardzo lekki i można go zjeść naprawdę sporo. Moje pucharki nie wyszły zbyt pełne ponieważ na 3 porcje nie wystarczyło mi wiśni ale Wedel podaje puchary z czubem. Bardzo polecam i ten deser i to miejsce. Nie tylko w Krakowie:)  Składniki:   1 duży kubek jogurtu greckiego   1 łyżka cukru   1 słoiczek wiśni w zalewie   garść płatków owsianych   Ubić jogurt z cukrem. Na dnie pucharków ułożyć wiśnie, następnie szczyptę płatków owsianych oraz ubity jogurt. Powtarzać warstwy do samego wierzchu.﻿ Smacznego:) 