Obchodzę dzisiaj małe święto ponieważ  dokładnie 29 sierpnia mija trzecia rocznica od kiedy  pojawiłam się w blogosferze jako Wiosenka. Gotowanie jakoś nie może mi się znudzić a prowadzenie bloga daje mi ogromną motywację do tego, aby wyszukiwać coraz ciekawsze przepisy, robić ładniejsze zdjęcia, wstawać rano, żeby jeszcze przed pracą opublikować przepis. Dzięki niemu odważyłam się na wiele rzeczy, których wcześniej bym nie zrobiła. Do moich kulinarno-blogowych osiągnięć należy przyjaźń ze szpinakiem, znajomość z łososiem, flirt z kuchniami innych krajów. Prowadzenie bloga to także znajomości z ludźmi, co prawda tylko wirtualne ale czuję się tak jak bym miała całe grono przyjaciół, którzy każdego dania mnie odwiedzają i zostawiają miłe słowa. Dlatego chcę podziękować wszystkim, którzy do mnie zaglądają, nie tylko tym autorom komentarzy. Tak naprawdę, bloga założyłam dla siebie ale gdyby nie stale rosnąca liczba Gości, nie wiem czy nadal bym go prowadziła i dążyła do jego ulepszenia. Dzisiaj przepis będzie po południu, tymczasem zapraszam na małe fotograficzne podsumowanie  minionego roku.   Pozdrawiam wszystkich Gości Eksplozji Smaku:)) 