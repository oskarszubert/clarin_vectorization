Nie przepadam za piwem ale nie zrażam się gdy widzę go w przepisach bo kilka już wypróbowałam i w daniach smakowało mi bardziej niż samo. Najbardziej w pamięci zapadł  mi gulasz  ale także kubański drink świetnie poprawił smak piwa. Przepis na filety z kurczaka w piwnej marynacie pochodzi z lutowego numeru Soli i Pieprzu i jest moją propozycją do akcji Kurczak na 1000 sposobów.    Składniki:   1 cebula   1 łyżka oleju   100 g przecieru pomidorowego   200 g śmietany   200 ml piwa pszennego sól, pieprz   papryka w proszku   cukier   1 kg filetów z kurczaka   300 g pieczarek   200 g fety   Cebulę obrać, pokroić w kostkę i zeszklić na gorącym oleju. Wymieszać z przecierem pomidorowym. Dodać śmietanę i piwo, zagotować. Doprawić solą, pieprzem i papryką. Ostudzić. Filety opłukać, osuszyć papierowym ręcznikiem kuchennym, każdy przekroić na pół ( ja pokroiłam w paseczki). Marynować w zalewie piwnej 12-15 godzin. Piekarnik rozgrzać do temperatury 200 stopni. Pieczarki oczyścić i pokroić w plasterki. Filety wyjąć z marynaty, przełożyć do posmarowanej tłuszczem formy i przykryć warstwą pieczarek. Polac 4 łyżkami zalewy. Fetę pokroić w kostkę i posypać zapiekankę. Piec 45-50 minut. Zapiekankę podawać z razowym chlebem lub sałatką z ziemniaków. 