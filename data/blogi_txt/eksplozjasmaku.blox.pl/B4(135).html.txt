Moją propozycją na nadchodzące upały jest chłodnik, tym razem ogórkowy. Średnio wypróbowuję jeden chłodnik na rok, bo nie jestem ich specjalną miłośniczką, ale muszę przyznać, że taki dobrze schłodzony idealnie pasuje na upalny dzień. Ten ogórkowy chłodził nas w upały na początku lipca i smakował naprawdę dobrze. Następny jaki chciałabym wypróbować to chłodnik śledziowy. Może ktoś ma jakiś dobry przepis i zechce się nim podzielić?  Składniki:   2 ogórki   2 cebulki dymki ze szczypiorkiem   ﻿1/2 pęczka natki pietruszki oraz koperku   400 ml jogurtu naturalnego   200 ml maślanki   2 łyżki oliwy   sól, pieprz   pomidory lub rzodkiewka   Ogórki pokroić na mniejsze kawałki i razem z całą zieleniną zmiksować w blenderze. Zmiksowane warzywa połączyć z jogurtem, maślanką, oliwą, solą i pieprzem. Dokładnie wymieszać i wstawić do lodówki. Przed podaniem rozlać do szklanek i ozdobić sparzonym pomidorem lub rzodkiewką. Smacznego:) 