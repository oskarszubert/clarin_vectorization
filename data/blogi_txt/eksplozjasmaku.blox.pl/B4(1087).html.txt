Przepis na tę rybę pokazała tydzień temu Ewa Wachowicz w swoim programie. Akurat nie mogłam oglądać tego odcinka ale po przeczytaniu przepisu na stronie internetowej czułam że to może być bardzo dobra ryba. Sos słodko-kwaśny jest znakomity, a ryba moim zdaniem też tu świetnie pasuje. Mam tylko zastrzeżenie do ilości cukru. W przepisie było 12 łyżeczek, ja dałam tylko 2 łyżki  i nie wyobrażam sobie, że można dać wiecej. Rybę podałam do ryżu.  Składniki:   70 dag filetów z ryby (u mnie dorsz)   3 jajka   3 łyżki mąki ziemniaczanej   3 łyżki mąki pszennej   sól olej do smażenia   3/4 szklanki oleju    1 puszka ananasa   3 marchewki   1 słoik papryki marynowanej   6 ząbków czosnku   5 łyżek octu winnego   6 łyżek sosu sojowego (u mnie 3)   12 płaskich łyżeczek cukru (u mnie 2 łyżki)   2 łyżeczki curry 3/4 szklanki wody   1 łyżka mąki ziemniaczanej   Filety podzielić na małe kawałki i lekko oprószyć solą. Jajka wybić do miski, roztrzepać i dodać mąkę . Gdy ciasto zrobi się gladkie, obtoczyć w nim filety i usmażyć na oleju, z obu stron na złoty kolor. Olej wlać na dużą patelnie, dodać marchewkę starta na grybych oczkach. Gdy zmięknie dodać zalewę z ananasa, pokrojoną w kostkę paprykę i ananasa. Czosnek pokroic w plasterki i dorzucic na patelnię. Mieszając podsmażać chwilkę. Gdy wszystkie składniki zmiękną, wlać ocet winny i sos sojowy. Dodać cukier i curry. Delikatnie wymieszać. W wodzie rozprowadzić mąkę i dodać do sosu. Doprowadzić do wrzenia. Wrzucić usmażoną rybę i podgrzać w sosie. Smacznego:) 