Ta sałatka "siedziała' mi w głowie odkąd ją tylko zobaczyłam. Smakuje bardzo orginalnie, na pewno nie przypadnie do gustu wszystkim, lecz koneserom o bardziej wyrafinowanym smaku. Mnie osobiście najbardziej smakowały śliwki, które  się fantastycznie zmacerowały i w pierwszej kolejności je wyjadałam.  Źródło  750 g czerwonej kapusty 500 g śliwek 4 łyżki syropu klonowego 2 łyżki octu jabłkowego 1 łyżeczka mielonego cynamonu 2  łyżki oliwy 2 łyżki oleju z orzechów 2-3 łodyżki tymianku 30 g orzechów włoskich sól, pieprz 1 łyżka brązowego cukru Orzechy grubo posiekać i prażyć na suchej patelni. Kapustę drobno posiekać, posolić (1 łyżeczka) i posłodzić, mocno wygnieść i odstawić żeby  zmiękła. Śliwki umyć, wydrylować, pokroić w ćwiartki. Syrop klonowy wymieszać z octem, przelać do garnuszka, dodać cynamon. Zagotować, wrzucić śliwki, dusić 2-3 minuty. Odcedzić na sicie, zachowując sos. Śliwki wymieszamy z kapustą. Sos ponownie zagotować, lekko zredukować. Dodać oliwę i olej z orzechów, doprawić solą i pieprzem, wymieszać dokładnie. Wymieszać  kapustę ze śliwkami z sosem, podawać posypaną prażonymi orzechami.   Smacznego:) 