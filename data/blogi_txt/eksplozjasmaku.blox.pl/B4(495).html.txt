Pierwsze truskawki, które jadłam w tym roku, niezbyt mnie zachwyciły. Małe,  niesłodkie, całkowicie pozbawione smaku. Ale, że darowanemu koniowi w zęby się nie zagląda, zrobiłam z nich koktajl dodając trochę naturalnej słodyczy a dla orzeźwienia kilka gałązek mięty. I to by było na tyle, jeśli chodzi o truskawki, mam nadzieję, że następne jakie będę miała okazję jeść będą dojrzałe słońcem, słodkie i pyszne.   Składniki: szklanka truskawek   łyżka miodu (według gustu)   kilka gałązek mięty   woda mineralna﻿   ﻿Zmiksować truskawki z miętą, dodać miód i dalej miksować. Dolewać stopniowo wodę mineralną, regulując gęstość koktajlu według własnego gustu. Z podanych proporcji wyszły mi trzy kieliszki do martini, tj. na zdjęciu. Smacznego:) 