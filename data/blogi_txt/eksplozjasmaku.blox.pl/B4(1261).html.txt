...czyli nalewka z czarnych porzeczek. To są takie owoce, których nie zjem na surowo ale uwielbiam je przetworzone a zapach  ich liści kojarzy mi się z dzieciństwem. Smorodinówka to chyba jedna z lepszych owocowych nalewek. Aromatyczna i słodka o pięknym kolorze. Przepis Macieja Kuronia zgłaszam do akcji Napoje i drinki na lato.  Składniki:   1,5 l czystej wódki   400 ml spirytusu   1,5 kg czarnych porzeczek   cukier   Owoce umyć, oczyścić z szypułek i włożyć do słoja posypując delikatnie cukrem. Do słoja wlać wódkę i odstawić w zaciemnione miejsce na co najmniej 4 tygodnie, co pewien czas wstrząsnąć słojem. Po 4-6 tygodniach dolać spirytus i odstawić jeszcze na 2 miesiące. Następnie przefiltrować nalewkę i przelać do butelek. Postawić w ciemnym miejscu  na kilka miesięcy. Smacznego:) 