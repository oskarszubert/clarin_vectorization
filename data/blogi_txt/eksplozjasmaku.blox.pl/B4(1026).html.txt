Z dań ryżowych najbardziej lubię risotto. Smakowało mi każde, które do tej pory przyrządziłam i chociaż sposób przygotowywania jest podobny i wpływa na smak jednakowo to jednak za sprawą dodatków każde jest trochę inne. W dzisiejszym risotto główną rolę pełni dynia, która nadaje też ładnego wyglądu. Takie danie można jeść samodzielnie lub podać do mięsa. U mnie wystąpiło obok smażonej ryby.  Składniki:    szklanka ryżu   szklanka dyni pokrojonej w kostkę   1 cebula   oliwa   sól, pieprz   2-3 szklanki bulionu   zielona pietruszka   parmezan   Na rozgrzanej oliwie podsmażyć pokrojoną w kostę cebulę. Wsypać ryż i smażyć przez 2 minuty mieszając od czasu do czasu. ﻿Wlać część bulionu, dodać dynię, sól, pieprz  i powoli gotować,  wlewać pozostały bulion stopniowo i w zależności od potrzeb ryżu. Wyłączyć gdy ryż jest miękki ale nie rozgotowany. Podawać z pietruszką i parmezanem. Smacznego:) 