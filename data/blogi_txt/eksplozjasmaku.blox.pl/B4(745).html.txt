Od momentu rozgniatania listków mięty w szklance czułam, że to będzie coś pysznego. A po pierwszym łyku aromat mięty połączony z kwaskowym smakiem limonki zaczarował mnie całkowicie. Teraz już wiem dlaczego jest to tak popularny drink:) Pewnie jest wiele wariacji na temat mojito, ja przyrządziłam go według przepisu z książki Koktajle  i dopisuje go do akcji karnawałowej i Z widelcem przez kuchnie obu Ameryk.  Składniki:   8-10 listków świeżej  mięty   2 łyżeczki cukru pudru   4-5 pokruszonych kostek lodu   40 ml jasnego rumu kubańskiego   20 ml świeżo wyciśniętego soku z limonki   60 ml wody gazowanej Do szklanki typu highball włożyć umyte listki mięty. Rozgnieść je tłuczkiem, następnie dodać cukier puder. Do szklanki włożyć pokruszony lód i wlać pozostałe składniki. Mieszać łyżką barową przez 8-10 sekund. Podawać od razu. Na zdrowie:) 