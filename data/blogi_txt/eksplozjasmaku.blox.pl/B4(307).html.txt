Przepis na ten dżem znalazłam u Majanki a ona wcześniej podpatrzyła go u Komarki. Jeśli chcecie urozmaicić sobie zwykłe naleśniki, gofry, czy nawet kanapkę z bagietką to polecam. Ten dżem jest po prostu wspaniały a robi się go 10 minut. Składniki:  2 bardzo dojrzałe banany 1/2 szklanki cukru 50 g czekolady deserowej (u mnie gorzka) 1 łyżka soku z cytryny lub pomarańczy 1/2 łyżeczki kardamonu     Banany pokroić w kawałki i wraz z sokiem, cukrem i kardamonem podgrzać w rondelku i dusić około 5-7 minut. Zestawić z ognia i dodać połamaną na kawałki czekoladę. Mieszać, aż czekolada rozpuści się, po czym zmiksować wszystko blenderem na gładki krem (rozgniotłam widelcem). Przełożyć do słoika lub innego naczynia z pokrywką i zostawić do ostygnięcia. Można przechowywać w lodówce do trzech tygodni. Smacznego:) 