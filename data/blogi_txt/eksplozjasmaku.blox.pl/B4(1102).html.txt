Zastanawiałam się jaki jest sens pakować trzy rodzaje sera do jednej sałatki. Szczerze mówiąc to miałam już zrezygnować a a trakcie jedzenia miałam wielką satysfakcję, że tego nie zrobiłam. Jest to fajne doznanie smakowe nadziewać na widelec porcje sałaty i za każdym razem odczuwać inny smak. To tak ja z pizzą Trzy sery. Dodatkowo smak podkręca prażony słonecznik. Sałatka jest wyśmienita, zwłaszcza  do kiełbasy z grilla. Składniki:  sałata lodowa 2 pomidory 100 g sera pleśniowego 100 g sera fety 1 duża kulka mozzarelli 2 garści pestek słonecznika 100 ml jogurtu naturalnego 1 łyżka miodu sól, pieprz  Sałatę lodowa porwać na strzępy, ułożyć na półmisku. Słonecznik uprażyć na suchej patelni, odstawić do wystygnięcia. Pomidory i ser pokroić w kostkę, ułożyć na sałacie.Miód, zmieszać z jogurtem, przyprawić solą i pieprzem. Sałatkę polać sosem, posypać prażonym słonecznikiem. Smacznego:) 