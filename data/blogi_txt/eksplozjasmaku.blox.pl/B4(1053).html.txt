W tym przepisie główną rolę miała odegrać  brukselka. Szukałam pomysłu na jej wykorzystanie i znalazłam w listopadowym numerze Soli i Pieprzu przepis na roladki drobiowe z brukselką. Tylko jak się w trakcie okazało brukselka występuje tutaj bardziej jako dodatek. Nie zmienia to jednak faktu, że jest to danie warte  rekomendacji.  Składniki:   1 cebula   50 g orzechów włoskich   50 g pieczarek   2 łyżki oleju   4 gałązki tymianku sól, pieprz   20 dag brukselki   2 filety z piersi kurczaka pół paczki makaronu wstążki   40 g masła   kilka listków szałwi Cebulę obrać i pokroić w małą kostkę. Orzechy posiekać. Pieczarki oczyścić wilgotną ściereczką, pokroić na małe kawałki. Na patelni rozgrzać 1 łyżkę oleju, wsypać pieczarki, cebulę i połowę orzechów, podsmażyć. Tymianek umyć i osuszyć, oberwać listki, wymieszać z grzybami. Nadzienie doprawić solą i pieprzem, wystudzić. Brukselkę opłukać, osączyć, oczyścić z zewnętrznych listków, następnie przekroić na pół. Filety z piersi kurczaka opłukać, każdą część przekroić wzdłuż na cienkie kotlety. Na każdym kawałku ułożyć farsz i zwinąć w roladkę, można spiąć wykałaczką. Mięso włożyć na patelnie z rozgrzanym olejem i smażyć ok. 20 min, co jakiś czas odwracając. Brukselkę zalać niewielką ilością wrzącej osolonej wody, gotować ok. 12 min., odcedzić. Makaron ugotować al dente w dużej ilości osolonej wody, odcedzić. Na dużej patelni rozpuścić masło. Gdy się spieni zdjąć z ognia, wsypać resztę orzechów i listki szałwi. Do gorącego masła dodać brukselkę i makaron, dokładnie wymieszać, wyłożyć na talerze. Podawać z roladkami. Smacznego:) 