Przepis na babeczki z serkiem mascarpone i pestkami granatu od dawna zalegał mi w dokumentach i jakoś nie mógł doczekać się publikacji. A przypomniałam sobie o nich bo jutro mam gości i zrobię je jeszcze raz. Babeczki nie są skomplikowane, tym bardziej, że mam zamrożone kruche ciasto. Ale jak wiadomo wszystko co proste, jest pyszne:) Babeczki dopisuję do akcji karnawałowej.  Składniki na ciasto kruche: (autor M. Roux)   259 g mąki   125 g masła, pokrojonego w kostkę, niezbyt twardego   1 średnie jajko   1 łyżeczka soli   Na blacie usypać kopczyk z mąki, pośrodku zrobić wgłębienie. Włożyć tam masło jajko, sól. Wszystkie składniki w środku wymieszać palcem, potem dodać stopniowo mąkę. Mieszać, dopóki wszystkie skłądniki nie będą prawie całkiem połączone- ciasto powinno być lekko ziarniste w dotyku. Dodac 40 ml zimnej wody, mieszac palcami z ciastem. Zagnieść ciasto nasadą dłoni, żeby było całkiem gładkie. Uformować kule, owinąć w folię spożywczą i włożyć do lodówki na 1-2 godziny.  Rozwałkować ciasto i wyłożyć nim foremki na babeczki. Piec na złoty kolor. Składniki na krem:  125 ml śmietany kremówki 250 g serka mascarpone cukier puder do smaku skórka z cytryny pestki granatu  Ubić śmietankę z cukrem na sztywno. Delikatnie wymieszać z serkiem. Dodać odrobinę skórki startej z cytryny i ponownie wymieszać. Na spodzie babeczek ułożyć wyłuskane pestki granatu, porcję kremu i ponownie pestki. Smacznego:) 