Chociaż są wakacje moje ostatnie dni upłynęły pod znakiem spraw zawodowych w związku z tym nie poświęcałam zbyt dużo czasu na gotowanie. Dlatego też jednego dnia na obiad była taka prosta i szybka zapiekanka. Oczywiście nie oznacza to, że w smaku gorsza bo już nie raz okazało się,  że to co proste jest  po prostu bardzo smaczne. Na szczęście teraz  znowu będę czasowa aż do ostatniego dnia sierpnia i wypróbuję nie jeden bardziej skomplikowany przepis:) A zapiekankę zgłaszam do akcji makaronowej.   Składniki:   30 dag dowolnego  makaronu ( u mnie trójkolorowy)   1 filet z kurczaka   1 czerwona papryka   30 dag pieczarek   sól, pieprz   oliwa   przyprawa do gyrosa   żółty ser   Makaron ugotować al dente w osolonej wodzie z dodatkiem oliwy. Filet pokroić,  obtoczyć w przyprawie do gyrosa i usmażyć. Pokrojoną paprykę i pieczarki podsmażyć. Wymieszać wszystko razem w naczyniu żaroodpornym, posypac startym serem (ja daję także trochę do środka) i wstawić do piekarnika. Zapiekać okołó 20 minut aż ser się rozpuści i zapiekanka będzie gorąca. Smacznego:) 