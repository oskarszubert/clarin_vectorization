Od dawna miałam ochotę na te buleczki, ktore były chwalone na wielu blogach.Wszystkie pochwały okazały się słuszne ponieważ bułeczki są naprawdę bardzo dobre. Mięciutkie, puszyste, maślane - jednym słowem rewelacyjne.  Składniki:   1¼ łyżeczki drożdży instant (5 g) lub 10 g świeżych drożdży 175 ml letniego mleka 30 g płynnego masła  1 łyżka cukru  1 jajko  280 g mąki pszennej 1 łyżeczka soli  15 g płynnego masła do posmarowania Drożdże rozpuścić w połowie mleka, odczekać 5minut. Resztę mleka rozmieszać z 30 g masła, cukrem i jajkiem. Mąkę wymieszać z solą, dodać rozpuszczone drożdże i resztę składników. Zagniatać, aż powstanie gładkie, miękkie i elastyczne ciasto. Odstawić do wyrośnięcia na 1,5 h. Ciasto rozwałkować na prostokąt o wymiarach 20 x 40 cm. Prostokąt pociąć na 4 paski o szerokości około 5 cm. Każdy z pasków podzielić na 4 części. Powstanie 16 małych prostokątów. Powierzchnię każdego posmarować płynnym masłem, złożyć na pół posmarowaną powierzchnią do środka, ale nie całkiem dokładnie, lecz tak, by na powierzchni odstawał kawałek około 1 cm. Kawałki układać na blaszce dość luźno jeden za drugim, opierając następny na tym wysuniętym 1 cm. Przykryć ściereczką i pozostawić do wyrośnięcia jeszcze na 30 minut. Całość posmarować masłem. Piec 15 - 20 minut  w piekarniku rozgrzanym do 220ºC. Smacznego :) 