Gdy zobaczyłam ten przepis poczułam jak spływa na mnie paląca ochota, żeby natychmiast go zrobić. Szpinak gości u mnie bardzo często, jest zdrowy i smaczny więc nie było sensu odkładać tego przepisu na później. Tak już mam, że niektóre przepisy leżakują bardzo długo w kolejce do realizacji a niektóre są robione błyskawicznie. Szpinak z sezamem wystąpił u mnie w formie ciepłej jarzynki do głównego dania.  Źródło Składniki:  200 g nasion sezamu 4 łyżki wody 300 g posiekanych listków szpinaku 1 łyżka masła  Na dużej patelni wymieszać sezam  z wodą a następnie wmieszać szpinak. Doprowadzić do wrzenia a następnie dusić na małym ogniu ok. 10 min. aż ziarna sezamu się uprażą. Jeśli jest to konieczne można dodać trochę więcej wody. Przed podaniem wmieszać masło. Smacznego:) 