Jako, że pogoda na najdłuższy weekend w roku dopisała idealnie, grzechem byłoby siedzieć w domu. Ja, za upalnym słońcem nie przepadam ale spędzić dzień w cieniu wiśni, czytając książkę, popijając pyszny chłodzący koktajl  i kosztując chrupiącą pizzę z kurczakiem i brzoskwiniami to coś pięknego. Nie pamiętam kiedy ostatnio tak odpoczęłam.  Składniki (na 1 blat pizzy):   10 g drożdży   pół łyżeczki soli   pół szklanki ciepłej wody   1,5 szklanki mąki pszennej   1 łyżka oliwy   3 brzoskwinie z puszki ﻿połowa fileta z kurczaka   przyprawa do kurczaka   mozzarella oliwa do smażenia   Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości. W tym czasie usmażyć kurczaka pokrojonego w paski i obtoczonego w przyprawie do kurczka oraz pokroić brzoskwinie.  Ciasto odgazować, wyłożyć blachę do pizzy. Na cieście  ułożyć kurczaka, brzoskwinie i posyapć porwaną mozzarellą. Piec 25-30 minut.﻿ Mozzarellę można dodać też 10 minut przed końcem pieczenia. Smacznego:) 