Szarlotki chyba nie trzeba jakoś specjalnie reklamować:) Jeszcze mi się nie zdarzyło jeść dwie takie same, chociaż oczywiście wszystkie przepisy są podobne. Dzisiaj polecam wersję z pianką. To chyba ostatnie zwyczajne ciasto bo już niedługo pewnie zaczną pojawiać się na blogach wypieki świąteczne. Może coś podpowiecie? Jakoś brakuje mi weny...  Żródło Ciasto:    4 szklanki maki    łyżeczka proszku do pieczenia    szklanka cukru pudru    1 1/2 kostki masła    6 dużych żółtek    2 łyżki gestej kwaśnej śmietany    Nadzienie:    8-10 kwaskowatych jabłek, obranych pokrajanych na polplasterki  1/4 szklanki wody  1 szklanka cukru  2 łyżeczki cynamonu  2 łyżki maki ziemniaczanej 3 łyżki soku z cytryny   Pianka   6 białek 1/2 szklanki cukru 1 budyń  3 łyżki tartej bułki  cukier puder do posypania Ciasto:  Mąkę, cukier puder i proszek do pieczenia przesiać do dużej miski. Masło pokroić na małe kawałki, dodać do mąki i wymieszać aż masa będzie grudkowata. Dodać żółtka i kwaśną śmietanę i wyrobić ciasto (można zrobić to w malakserze). Ciasto podzielić na dwie części 1/3 i 2/3. Zawinąć w folię i schłodzić w lodówce (co najmniej kilka godzin) lub w zamrażarce (około godziny).    Nadzienie:  Pokrojone jabłka umieścić w rondelku, dodać wodę i dusić przykryte około 15 minut, nie mieszać. Dodać cynamon i cukier, lekko wymieszać. Mąkę ziemniaczaną zmieszać z sokiem cytrynowym, dodać do masy jabłkowej i dusić jeszcze przez 2 minuty. Masa powinna być bardzo gęsta, ale nie rozgotowana. Rozgrzać piekarnik do 180 st.C. Formę (34cm x 23cm) posmarować masłem [wyłożyłam papierem do pieczenia] i zetrzeć do niej na tarce jedną część ciasta. Lekko wgnieść ciasto, tak aby powierzchnia była raczej jednolita i podpiec w piekarniku przez około 8 minut. Wyjąć z piekarnika, lekko przestudzić.    Pianka: Ubić białka na sztywną pianę. Pod koniec ubijania stopniowo dodawać cukier, na końcu wmieszać budyń używając najniższych obrotów miksera.Podpieczone ciasto posypać tartą bułką, wyłożyć na to nadzienie jabłkowe, piankę budyniową i zetrzeć na nią pozostałą część ciasta. Piec około godziny, aż powierzchnia ładnie się zrumieni. Lekko przestudzić, posypać cukrem pudrem. Smacznego:) 