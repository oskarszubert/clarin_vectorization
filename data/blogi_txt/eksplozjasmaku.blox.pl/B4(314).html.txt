Pewnie wszyscy już znają ekstrakt waniliowy, który jest wspaniałym dodatkiem do różnego rodzaju wypieków i deserów nie mniej jednak ostatnio kilka osób  pytało mnie o niego  więc postanowiłam podać przepis. Ja, najbardziej lubię dodawać ekstrakt do ciast drożdżowych. Każda bułka,  bułeczka, czy muffinka  do której dodałam ekstrakt smakowała wspaniale. Bardzo polecam:)  Składniki:     3 strąki wanilii  1 szklanka wódki szklany słoiczek, butelka    Strąki wanilii przeciąć wzdłuż na pół, umieścić w słoiczku. Nalać wódki, do całkowitego przykrycia strąków. Zamknąć butelkę, trzymać w chłodnym, ciemnym miejscu, co jakiś czas energicznie wstrząsając. Po tygodniu ekstrakt nabierze ciemniejszej barwy,  ale powinien postać jeszcze około 2 miesięcy.  Smacznego:) 