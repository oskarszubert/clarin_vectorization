Ten sos jest podstawą wielu pysznych dań. Czasami robię go większą ilość i trzymam w lodówce 2-3 dni a potem robię różne wariacje z jego udziałem. I niby prze te dni  jemy to samo a jednak za każdym razem coś innego. Przepis pochodzi z lutowego numeru Mojego Gotowania. Teraz podaję przepis podstawowy a po południu zapraszam na naleśniki z sosem bolońskim i mozzarellą. Składniki:   2 cebule   marchewka   łodyga selera naciowego   20 dag boczku   45 dag mielonej wołowiny   3-4 łyżki oliwy szklanka białego wina   35 dag pomidorów bez skórki   3 łyżki koncentratu pomidorowego   oregano   sól   świeżo zmielony pieprz   szklanka bulionu wołowego   Cebulę obrać, posiekać. Marchewkę, seler umyć, obrać i drobno pokroić. Boczek pokroić w drobną kostkę. Cebulę zeszklić na oliwie, dodać marchewkę i seler, chwilę smażyć. Dodać boczek, mielone mięso  i powoli smażyć. Do podsmażonego mięsa wlać wino, dokładnie wymieszać. Włożyć pomidory wraz z zalewą oraz koncentrat, przyprawić oregano, solą i pieprzem. Wlać połowę bulionu i gotować na małym ogniu około godziny, uzupełniając sos pozostałym bulionem. Długie gotowanie spowoduje, że sos nabierze intensywnego aromatu. Smacznego:) 