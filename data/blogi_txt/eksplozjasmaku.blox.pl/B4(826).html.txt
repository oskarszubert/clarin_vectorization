Smak orzeszków kojarzy mi się z wczesnymi latami podstawówki, kiedy to na dyskotekę klasową koleżanka przyniosła właśnie takie orzeszki z pyszną masą z mleka w proszku. Były  bardzo dobre i do tego takie śliczne. Kiedy zorientowałam się, że specjalną patelnię do foremek można  dzisiaj bez problemu  kupić, natychmiast ją nabyłam. Robiłam orzeszki kilka  razy według różnych przepisów i z różnymi masami. Podaję ten, który smakuje mi najbardziej ale również bardzo dobry i wypróbowany przeze mnie można znaleźć u Myniolinki. Orzeszki dopisuje do akcji karnawałowej.  Składniki na ciasto:   60 dag mąki   1/2 kostki margaryny   1/2 kostki smalcu   2 łyżki cukru   2 żółtka   1/2 łyżeczki sody   2 łyżki śmietany   2 łyżki octu   Z podanych składników zagnieść kruche ciasto. W specjalnej patelni upiec łupinki orzeszków. Składniki na  I masę (Myniolinki):  1,5 szklanki cukru  0,5 szklanki mleka  1 kostka margaryny  3 łyżki kakao   2 szklanki mleka w proszku   Cukier, 0,5 szklanki mleka, margarynę i kakao gotować 10 minut. Wystudzić. Dodać mleko w proszku i wymieszać.  Składniki na II masę:  1 kostka margaryny lub masła 1 szklanka gęstej śmietany 3/4 szklanki cukru pudru Masło ucierać z cukrem i dodawać po łyżce śmietany. Można dodać zmielone orzechy. Kremem napełniać połówki orzechów i sklejać Smacznego:) 