Zazwyczaj robię kolorowe sałatki. Tutaj jednak zieleń sałaty oraz winogrona bardzo mi się spodobała. Smak tej sałatki doskonale podkręca sos  a już w trakcie układania poszczególnych składników przypomniało mi się, że można by  dodać jeszcze oliwki. Niestety, akurat nie miałam. Ważnym składnikiem jest rukola, ponieważ ma ona lekko orzechowy smak i idealnie komponuje się z orzechami włoskimi oraz serem.   Składniki: garść mixu sałat z rukolą   kiść białego winogrona   1 serek camembert   garść orzechów włoskich   Składniki na sos:   1 łyżka soku z cytryny    3 - 4 łyżki oliwy z oliwek extra virgin 1 łyżka miodu   szczypta soli morskiej   świeżo zmielony czarny piepr   Wlać sok z cytryny do kubka, dodać miód, sól i pieprz do smaku. Dolać oliwę i wymieszać wszystkie składniki. Na talerzu ułożyć sałatę, pokrojony ser oraz przekrojone na pół winogrona. Orzechy uprażyć na suchej patelni. Polać sałatkę sosem i posypać wystudzonymi orzechami. Smacznego:) 