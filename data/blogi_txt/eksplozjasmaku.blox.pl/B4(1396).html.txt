Moje ulubione wafle. Robi się je bardzo szybko a ponieważ zawierają mleko w proszku smakują wspaniale.  Przepis zdobyłam od mamy mojego ucznia, który kiedyś przyniósł takie wafelki na szkolną dyskotekę. Polecam:)  Składniki:  1 paczka wafli 3 jajka 3/4 szklanki cukru 1 margaryna 1 szklanka mleka w proszku  Jajka ubić na parze (ok. 15 min.), razem z cukrem. Margarynę pokroić i wrzucić do ubijanej masy, mieszać do rozpuszczenia, na koniec dodać mleko w proszku. Dokładnie wymieszać i rozbić grudki z mleka. Gotową masą przekładać wafle. 