Promocja mango w Biedronce zmobilizowała mnie do zakupu kilku, tych pysznych owoców. Świetnie się złożyło bo jakoś nie mogę się oderwać od mojej nowej, wspomnianej  książki Kuchnia karaibska. Znalazłam tam prosty deser, który już zapadł mi w pamięci. Pyszny, delikatny, leciutki, aromatyczny. Jednym słowem rewelacja.  Podobno ten deser najpopularniejszy jest na wyspach Bahama, więc dopisuję go do tego regionu w akcji  Z widelcem przez kuchnie obu Ameryk oraz akcji karnawałowej.  Składniki:  2 dojrzałe owoce mango 250 ml śmietanki kremówki sok z połowy cytryny 3-4 łyżki cukru pudru  1 obrane mango zmiksować z sokiem z cytryny, drugie pokroić w kostkę. Ubić śmietanę z cukrem na sztywno. Połączyć delikatnie obie masy. Jeżeli deser nie będzie skonsumowany w ciągu kilku godzin można dodać łyżkę rozpuszczonej żelatyny jednak ja ją pominęłam. W pucharkach, na dnie ułożyć warstwę pokrojonego mango na to wyłożyć mus. Dowolnie udekorować i wstawić na godzinę do lodówki. Smacznego:) 