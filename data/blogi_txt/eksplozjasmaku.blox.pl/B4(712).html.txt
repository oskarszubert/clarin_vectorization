Do niedawna miałam mieszane uczucia jeśli chodziło o  ciasto drożdżowe, twierdziłam że nie mam  do niego ręki. Ale w wakacje postanowiłam wziąść byka za rogi  no i okazało się , że nie taki diabeł straszny...:) Rogaliki maślane wyszły mi  tak pyszne jak rekomendowały to osoby, które już je piekły i jest to kolejny, fantastyczny  przepis, który znalazłam na tym forum. Składniki:   1 szklanka mleka   1/2 kostki masła   1/2 szklanki cukru   1/2 łyżeczki soli   1 łyżka suchych drożdży   3 duże jajka   4 1/2 szklanki maki   3-4 łyżki roztopionego masła Drożdże wsypać do małego naczynia, dodać troszkę mąki i cukru. Podgrzać, aż będzie letnie i 1/4 szklanki zalać drożdże, dobrze wymieszać i zostawić aż zaczyn zacznie się podnosić. Resztę mleka zagotować i dodać do niego masło i cukier. Odstawić, aż lekko wystygnie. Teraz wsypać mąkę, dodać rozczyn, jajka i wymieszać, aż utworzy się miękkie ciasto. Wyłożyć na stolnicę i wyrabiać kilka minut, aż będzie gładkie i lśniące. Włożyć z powrotem do miski i zostawić do wyrośnięcia w ciepłym miejscu na około 1 godzinę, aż podwoi swoją objętość. Podzielić ciasto na 3 części, z każdej rozwałkować koło. Posmarować roztopionym masłem, podzielić na 8 trójkątów i zwijać rogaliki, układać na wysmarowanej blaszce. Posmarować masłem, przykryć i zostawić do wyrośnięcia. Piec 8-10 minut w temperaturze 200 st. C. Można również zrobić rogaliki nadziewane. Ja, część zrobiłam z konfiturą wiśniową a część bez nadzienia. Smacznego:) 