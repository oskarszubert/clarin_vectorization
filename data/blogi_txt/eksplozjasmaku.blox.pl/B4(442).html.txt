Dania karaibskie, które do tej pory wypróbowałam, były bardziej egzotyczne niż to dzisiejsze. Podobnego  kurczaka robiłam już nie jeden raz i gdyby nie to, że przepis na niego znalazłam w egzotycznej książce, nie podejrzewałabym go o takie pochodzenie. Nie przeszkadza to jednak, aby go wypróbować, bo egzotyczny czy nie, jest to jednak bardzo dobry kurczak. Jest to również moja kolejna propozycja do akcji Z widelcem przez kuchnię obu Ameryk. I narazie będzie  to ostatni przepis z tej części świata, przenoszę się do innego kraju ale napewno  tu wrócę bo bardzo odpowiada mi tutejsza kuchnia:)  Składniki:   2 łyżki oliwy   6 udek kurczaka   1 duża cebula, cienko pokrojona   2 ząbki czosnku   2 czerwone papryki pokrojone w cienkie paski   1 łyżka białej mąki pszennej   2 szklanki bulionu z kurczaka   1 łyżeczka świeżych liści tymianku   1 liść laurowy   2 łyżki słodkiego sosu chili   1 łyżeczka soli   1/2 łyżeczki czarnego pieprzu, świeżo zmielonego   2 duże pomidory, obrane ze skóry i cienko pokrojone   Oliwę rozgrzać w garnku o grubym dnie. Usmażyć kurczaka, przełożyć mięso na talerz i odstawić. W tym samym garnku usmażyć cebulę, czosnek i paprykę. Dosypać mąkę i podgrzewać jeszcze przez 2 minuty, stale mieszająć. Dolać bulion, doprowadzić do wrzenia i gotować bez przykrycia do chwili, aż sos lekko zgęstnieje. Dodać tymianek, liść laurowy, sól, czarny pieprz, sos chili, wrzucić pomidory i podsmażonego kurczaka. Doprowadzić do wrzenia, zmniejszyć płomień, gotować na wolnym ogniu przez 45 minut. Danie wspaniale smakuje z ryżem. Smacznego:) 