W blogowej zabawie One Lovely Blog Award otrzymałam wyróżnienie od Judyty,  Mikimamy i Babci Gramolki. Według zasad  powinnam umieścić u siebie link do bloga osoby, która przesłała nominację, wkleić  logo zabawy na swoim blogu, potem napisać 7 rzeczy o sobie, na końcu nominować 16 osób i poinformować je o tym, pisząc odpowiedni komentarz.  Zawsze mam kłopot kiedy muszę powiedzieć coś o  sobie , tutaj możecie  poczytać co napisałam przy okazji innej zabawy. Dzisiaj chciałabym podzielić się kilkoma nowymi informacjami: 1.  Z wykształcenia jestem nauczycielką  języka angielskiego ale moją pasją, którą ciągle staram się  pogłebiać jest historia. 2. W kuchni często wpadam w skrajności, czasami gotuję 5 rzeczy jednego dnia a czasami wogóle (tak jak dzisiaj:) 3. Uwielbiam francuskie filmy kostiumowe i westerny ale te prawdziwe chociaż moim ulubionym jak do tej pory filmem jest Zapach kobiety. 4. Czasami chciałabym żyć w innej epoce np. w czasach królowej Bony. 5. Nie lubię jazdy samochodem  jeśli muszę prowadzić. 6. Kocham polskie góry. 7. Nie lubię polityki chociaż wiadomości i  programy publicystyczne oglądam najczęściej. Jestem również osobą trochę niezdecydowaną dlatego nie będę nominować kolejnych blogów, chociaz jest wiele, które na to zasługują. Pozdrawiam wszystkich, którzy do mnie zaglądają:) 