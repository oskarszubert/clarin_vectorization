Rogaliki drożdżowe ale kruche mają to do siebie, że nie czerstwieją tak szybko. Nadziane pyszną, domową konfiturą są wilgotne w środku i mogą kilka dni poleżeć ale są tak pyszne że zazwyczaj znikają szybko i nie zdążą się zestarzeć.  Składniki: 60 dag mąki pszennej 1/2 szklanki cukru pudru 1 kostka masła 2 żółtka 1 łyżka ekstraktu waniliowego 1/4 l kwaśnej śmietany 18% 5 dag drożdży sól 1 słoik ulubionego dżemu lub powideł 1 jajko do posmarowania  Drożdże pokruszyć i rozrobić w śmietanie z dodatkiem 1 łyżeczki cukru. Odstawić do wyrośnięcia. Na blat lub stolnicę przesiać mąkę z solą. Posiekać nożem schłodzone masło. Zrobić dołek, dodać wyrośnięte drożdże, żółtka i wanilię, zagnieść ciasto. Odstawić do wyrośnięcia. Z ciasta wałkować koło, podzielić je na 8 części. Na każdym szerszym końcu kłaść łyżeczkę dżemu, zwijać ku cieńszemu końcowi. Przełożyć na blaszkę i pozostawić na 15 min. Posmarować rozmąconym jajkiem i wstawić do nagrzanego do 180 stopni piekarnika. Piec około 20 min, aż będą złote. Smacznego:) 