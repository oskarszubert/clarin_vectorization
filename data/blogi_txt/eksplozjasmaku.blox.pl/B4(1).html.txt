Pewnie wszyscy znają popularne ciasto jakim jest 3 bit. Jest to faktycznie pyszne ciacho i tych, którzy jeszcze go nie robili zachęcam bo naprawdę warto. Ja dzisiaj przedstawiam swoją wersję, która różni się tym, że zamiast masy budyniowej dałam masę z mleka w proszku. Dzięki temu ciasto bardziej przypomina batonika, któremu zawdzięcza nazwę.   Składniki:   1 puszka mleka skondensowanego    1 kostka masła   sok z 1 cytryny   2 żółtka   ½ szklanki cukru   2 serki homogenizowane    2 szklanki mleka w proszku   2 słodkie śmietanki (po 200 ml)   herbatniki czekolada     Mleko skondensowane ugotować 3 godziny na karmel. Masło utrzeć, dodać żółtka ubite na parze z cukrem. Cukru można dać trochę mniej. Dodawać na przemian serki i mleko w proszku. Na koniec dodać sok z cytryny. Śmietanę ubić z odrobiną cukru pudru. Blaszkę wyłożyć herbatnikami, następnie wyłożyć masę z mleka w proszku, herbatniki, mleko skondensowane, herbatniki, bitą śmietanę. Wierzch posypać startą czekoladą. Ciasto jest słodkie ale bardzo dobre.  * Ja, tym razem zastąpiłam serki homogenizowane jogurtami naturalnymi, nie zmieniło to wogóle smaku a było mniej słodkie. Ilość cukru także zredukowałam do minimum a ciasto i tak było dość słodkie od masy karmelowej. Smacznego:) 