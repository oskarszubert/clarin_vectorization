Dzisiaj propoznuję bardzo smaczną zupę o egzotycznej nazwie i pochodzeniu bowiem pochodzi ona z Mongolii.  Smakuje trochę jak gulasz, ja w dodatku zrobiłam z makaronem więc jak dla mnie jest super wersja gulaszu. Przepis pochodzi ze strony Beaty Pawlikowskiej i jest to moja propozycja do akcji Grumków. Składniki:  15 dag warzyw (dowolnie: marchew, por, kapusta, ziemniaki, pietruszka itd.)  1 cebula pokrojona w piórka  20 dag mięsa pokrojonego w kostkę ( u mnie wieprzowina) 30 dag makaronu sól, pieprz, ewentualnie inne ulubione przyprawy   Cebulę podsmażyć w rondlu na oleju, dodać warzywa, podsmażyć, dodać mięso, podsmażyć. Dodać przyprawy i smażyć przez pewien czas, często mieszając. Mongolskie gospodynie uważają, że dłuższe smażenie nadaje zupie lepszego aromatu. Do garnka dolać tyle wody, żeby zmieścił się w niej makaron. Zagotować, do wrzątku dodać makaron, gotować aż będzie gotowy, czyli ok. 15 minut. Gotową zupę można doprawić drobno siekaną natką pietruszki albo gęstą śmietaną. Smacznego:) 