Ciast ucieranych u mnie ostatnio dużo ale dzisiaj w wersji odwracanej. Dużą zaletą tego ciasta jest masa karmelowa. W połączeniu z mięciutkimi morelami jest to nie byle jaki smak. Ponieważ polewa jest na spodzie polecam ciasto piec  w takiej formie, przez którą nie będzie mogła wypłynąć. Ja piekłam w okrągłej tortownicy z odpinanym dnem i część polewy mi uciekło. Ale smak ciasta jest wspaniały, wilgotny i aromatyczny. Jet to moja propozycja do akcji Karoliny Morelkowo- Brzoskwiniowo. Przepis pochodzi z lipcowego numeru Kuchni.  Składniki na masę: 100 g masła   1 szklanka cukru pudru﻿   sok i skórka z 1 cytryny kilka kropel ekstraktu waniliowego   12 moreli   Składniki na ciasto:   ﻿100 g masła   2/3 szklanki cukru   ﻿kilka kropli ekstraktu waniliowego   2 jajka   3/4 szklanki maślanki   300 g mąki   1/4 łyżeczki sody    1,5 łyżeczki proszku do pieczenia 1/2 łyżeczki soli   Przygotować masę owocową. Rozpuszczone masło zmieszać z cukrem pudrem, esktraktem waniliowym oraz skórką i sokiem z cytryny. Gotować na średnim ogniu 5 minut aż powstanie karmel mieszając od czasu do czasu. ﻿Wlać do formy i ułożyć na nim połówki moreli. Masło z cukrem utrzeć, dodać ekstrakt waniliowy i jajko a gdy masa będzie gładka wbić kolejne i ucierać 2-3 minuty. Dodać mąkę wymieszaną z solą, sodą i proszkiem do piecznia na przemian z maślanką. Rozsmarować na morelach. Piec 40-45 minut w 180 stopniach. Wyłożyć ciasto na talerz spodem do góry. Można posypać cukrem pudrem. Smacznego:) 