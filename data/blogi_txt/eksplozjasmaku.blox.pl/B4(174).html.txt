Kawa idealnie pasuje do tego dyniowego ciasta a wiśnie to tylko kropka nad i. Genialne połączenie sprawiło, że ciasto zniknęło błyskawicznie. Jest wilgotne, i chociaż  wygląd  nie jest jego mocną stroną to już  smak jak najbardziej tak.  Pomysł własny Składniki:  150 g miękkiego masła 3/4 szklanki cukru 3 jajka w pokojowej temperaturze 200 g mąki 1 łyżeczka proszku do pieczenia szklanka pure z dyni 2 łyżki kawy szklanka wydrylowanych wiśni (użyłam mrożonych)    Masło utrzeć z cukrem, dodając po jednym jajku. Kawę rozpuścić w minimalnej ilości wody i wystudzić. Do masła przesiać mąkę z proszkiem, wymieszać. Dodać pure dyniowe oraz rozpuszczoną kawę, na koniec dodać wiśnie i dokładnie wymieszać. Przełożyć ciasto do przygotowanej formy keksowej i wstawić do nagrzanego do 180 stopni piekarnika. Piec 60 min, do suchego patyczka. Smacznego:) 