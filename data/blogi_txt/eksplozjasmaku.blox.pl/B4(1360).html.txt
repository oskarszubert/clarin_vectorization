Z okazji dzisiejszej rocznicy zapraszam na kawałek pysznego tortu. Myślę, że smaki powinny przypaść do gustu nawet najbardziej wybrednego degustatora, bo przecież banany doskonale łączą się z czekoladą. Tort jest naprawdę mocno czekoladowy bo oprócz masy czekoladę zawierają także blaty. Początkowo myślałam o zrobieniu zwykłych biszkoptów  bo mam już sprawdzony przepis ale zwyciężyła ciekawość. Blaty, które zrobiłam są nieco cięższe ale dobrze nasączone, po nocy spędzonej w lodówce są idealne i doskonale pasują do śmietanowej masy bananowej. Wierzch tortu pokryłam polewą, do którego użyłam sosu karmelowego, ale jeśli uważacie, że to za dużo smaków w  jednym cieście, można z niej zrezygnować na rzecz np. polewy czekoladowej. Wtedy tort będzie jeszcze bardziej intensywny. Bardzo dziękuję za wszystkie życzenia i mile słowa pozostawione w komentarzach. Są one dla mnie bardzo ważne. Ten tort jest dla wszystkich czytelników mojego bloga, tych, których znam z imienia i tych anonimowych. Pozdrawiam serdecznie i życzę smacznego:)  Źródło + moje zmiany Składniki na blaty:   4 jajka   200 g cukru (dałam 100)   70 g masła roztopionego   70 g rozpuszczonej gorzkiej czekolady   60 ml mleka   60 ml przegotowanej wody   1 łyżeczka ekstraktu waniliowego   200 g mąki   40 g kakao   2 łyżeczki proszku do pieczenia   szczypta soli   ﻿Składniki na nasącz:   100 ml mleka 2 łyżki ciemnego rumu   Składniki na krem bananowo-czekoladowy: ﻿400 g dojrzałych bananów   400 ml śmietanki kremówki   150 g gorzkiej czekolady, rozpuszczonej   ﻿2 łyżki ciemnego rumu Składniki na polewę karmelową:   200 ml śmietanki kremówki   100 g sosu karmelowego﻿   Piekarnik nagrzać do 180 stopni. Formę o średnicy 21cm wysmarować masłem i wyłożyć papierem . W misce połączyć mąkę, kakao, proszek i sól. Odstawić na bok. W drugiej miesce ubić żółtka z cukrem, aż będą lekko spienione. Dodać rozpuszczone masło, czekoladę i wodę i miksować do połaczenia składników. Przesiać mąkę i wymieszać. Białka ubić oddzielnie na sztywno  i delikatnie połączyć z masą. Przelać ciasto do formy i piec ok. 40 min. Po wystudzeniu przekroić na 3 części. W misce połączyć rozgniecione banany, rozpuszczoną czekoladę i rum. Ubić śmietanę na sztywno i delikatnie wymieszać z bananami. Śmietankę przeznaczoną na polewę ubić, delikatnie połączyć z sosem karmelowym. UWAGA!  Należy to robić bardzo delikatnie i stopniowo bo masa może się zważyć Pierwszy krążek ciasta umieścić na tortownicy, nasączyć, wyłożyć połowę masy czekoladowo- bananowej, przkryć drugim, nasączyć, wyłożyć resztę masy. Przykryć trzecim krążkiem, nasączyć. Wierzch posmarować polewą karmelową Można też posmarowac boki, jednak ja tego nie zrobiłam. Wierzch dowolnie udekorować. Wstawić do lodówki na 12 godzin. Smacznego:) 