W ostatnim czasie bardzo polubiłam wypieki drożdżowe. I chociaż ciasto drożdżowe jest dla mnie zawsze wielką niewiadomą i nigdy nie mam pewności czy mi się uda, to ciągle sięgam po te przepisy a jest to u mnie spory postęp bo jeszcze niedawno widząc drożdżowe odkładałam je  na bok. Babka, którą ostatnio upiekłam zaskoczyła mnie totalnie tempem w jakim rosła i wysokością jaką osiągnęła. Jest to też napewno zasługa formy do jakiej ją włożyłam ale gdybym pozwoliła jej jeszcze trochę wyrosnąć to pewnie by z niej  wypłynęła:)  Składniki:  3/4 szklanki ciepłego mleka  3 szklanki mąki pszennej  szczypta soli  1/2 szklanki cukru  2  jajka  1/2 kostki masła (roztopionego)  8 dag drożdży cukier waniliowy  6 łyżek cukru   Drożdze z cukrem  rozpuścić w mleku. Do  miski wsypać mąkę, sól, cukier waniliowy, jajka, wlać mleko i połączyć składniki. Podczas mieszania powoli wlewać roztopione masło. Ciasto wyrobić. Przykryć ściereczką i pozostawić do wyrośnięcia na około 1 godzinę. Po godzinie rozwałkować ciasto  i ułożyc na nim żurawinę. Zwinąć i  ułożyć w foremce, ja wyłożyłam w formie na panettone. Ponownie pozostawić do wyrośnięcia na godzinę. Kiedy ciasto  podwoi objętość wstawić do piekarnika nagrzanego do  180 stopni i piec  przez około 30 - 40 minut.  Smacznego! 