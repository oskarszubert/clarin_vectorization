Dzisiaj przedstawiam propozycję na świąteczny lub niedzielny obiad, dla osób które lubią połączenie delikatnego mięsa drobiowego z  owocami. Roladki są dość  atrakcyjne wizualnie więc jeśli chcecie zrobić dobre wrażenie np. na teściowej - polecam:)  Składniki:   1 jabłko   2 łyżki suszonej żurawiny   2 łyżki soku z cytryny   1 filet z kurczaka   sól, pieprz   2 łyżki oliwy z oliwek   150 ml białego wina wytrawnego   100 ml soku jabłkowego   250 bulionu drobiowego   2 łyżki mąki   cukier 3 łyżki masła   Jabłko umyć, usunąć gniazdo nasienne. Zetrzeć na tarce, na grubych oczkach. Wymieszać z 1 łyżką żurawiny i soku z cytryny. Oczyszczonego fileta przekroić na pół i wzdłuż. Delikatnie rozbić. Posolić. Na każdej tak przygotowanej porcji mięsa położyć łyżkę nadzienia z żurawiną i zwinąć mięso w roladkę. Spiąć wykałaczką. Kłaść roladki na rozgrzanym tłuszczu i smażyć z każdej strony na rumiano. Pod koniec smażenia dodać wino, bulion, sok jabłkowy i chwilę gotować. Zagęścić mąką rozprowadzoną w małej ilości wody. Doprawić solą i pieprzem i szczyptą cukru. Można dodać kilka łyżek śmietany. Roladki doskonale smakują z ryżem lub z pieczonymi ziemniakami. Smacznego:) 