Wreszcie i u mnie przyszła pora na rabarbar. Na pierwszy raz pokusiłam się o zrobienie konfitury. Rozmyślałam o kombinacji rabarbaru z naleśnikami więc ten przepis  świetnie się do tego nadał. Dodatkową atrakcją jest to, że konfitura, którą Wam dzisiaj pokazuję nazywa się "Zachcianka nieco mocniejsza". A to wszystko dzięki wódce, która nadaje jej  fajną nutę. W parze z ciepłymi naleśnikami po prostu niebo w gębie. Przepis znalazłam w Kuchni,  nr 6/2009 i zgłaszam go do akcji Rabarbarowe wypieki. Składniki:   6 łodyg rabarbaru   1/4 szklanki wody źródlanej   6 łyżek jasnego miodu   50 ml wódki   2-3 łyżki soku z cytryny Rabarbar pokroić w grubą kostkę. Przełożyć do garnka, zalać wodą. Zagotować, dodać miód i dusić 10 minut, mieszając. Wlać wódkę, sok z cytryny, pomieszać. Podawać z naleśnikami lub goframi. Smacznego:) 