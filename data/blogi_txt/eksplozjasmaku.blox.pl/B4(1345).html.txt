Od czasu do czasu mam ochotę na ciasto z masą. Wiem, że nie wszyscy lubią taki rodzaj wypieków, ale myślę, że czasami warto porzucić swoje uprzedzenia aby spróbować kawałek dobrego ciasta. Ja dzisiaj proponuję torcik czekoladowy z przepyszną masą  na bazie masła, mleka w proszku i jogurtu naturalnego. Dodatkiem extra są jagody. Mogą być inne owoce ale mnie jakoś jagody przypadły do gustu najbardziej.Torcik jest wykwintny, pięknie pachnie latem a masło  w masie jest w ogóle nie wyczuwalne. Pomysł własny Składniki na biszkopt:  5 jajek 1/2 szklanki mąki 2 łyżki mąki ziemniaczanej 2 łyżki kakao łyżeczka proszku do pieczenia 5 łyżek cukru  Ubić białka na sztywno, pod koniec dodać cukier. Dodać żółtka. Przesiać obie mąki  z proszkiem i kakao. Całość delikatnie wymieszać. Przełożyć masę na tortownicę o średnicy 21 cm i upiec w piekarniku nagrzanym do 180 stopni. Po upieczeniu wystudzić i przekroić na 2 części. Składniki na nasącz:)  1/4 szklanki rumu 2/4 szklanki wody ew. 1 łyżka cukru Wszystkie składniki dokładnie wymieszać. Składniki na masę:  pół kostki masła 2 żółtka szklanka mleka w proszku 2 łyżki żelatyny 200 g jogurtu naturalnego 2 szklanki jagód (mogą być mrożone) pół szklanki cukru czekolada na polewę + 3 łyżki mleka  Jagody rozmrozić, zmiksować z cukrem. Żelatynę rozpuścić w ciepłej wodzie. Masło utrzeć z żółtkami. Dodawać na przemian jogurt i mleko w proszku. Następnie dodać jagody, nie mogą być zmrożone bo obniżą temperaturę masła. Dodać żelatynę i wszystko dokładnie wymieszać. Pierwszy blat biszkoptu wyłożyć w tortownicy, nasączyć i wyłożyć masę. Przykryć drugim nasączyć i polać polewą. Wstawić do lodówki. Smacznego:) 