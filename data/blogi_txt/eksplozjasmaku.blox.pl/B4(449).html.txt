Czasami zwykły, powtarzany już do znudzenia obiad można bardzo łatwo uatrakcyjnić. Skorzystałam z pomysłu znalezionego w Moim Gotowaniu a cały sekret polega na dodaniu do panierki ulubionych ziół. Karkówka pięknie pachniała, a ja nie mogłam się nadziwić jak niewiele trzeba aby w szarą codzienność wnieść trochę wrażeń. Najlepiej smakowych:)  Składniki:   4 kotlety wieprzowe (karkówka, szynka)   sól, pieprz   po łyżce suszonych ziół (majeranku, tymianku, oregano)   2 łyżki tartej bułki   jajko 2 łyżki oleju   Mięso rozbić tłuczkiem, oprószyć solą i pieprzem, odstawić na 10 minut. Zioła wymieszać z tartą bułką. Kotlety panierować w rozmąconym jajku i bułce z ziołami. Usmażyć na oleju. Podlać odrobiną wody i dusić do miękkości. Smacznego:) 