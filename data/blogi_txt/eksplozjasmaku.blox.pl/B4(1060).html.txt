W jednym z odcinków nowego programu Ugotowani zobaczyłam przepis, który mnie bardzo zainteresował. Przepis na przystawkę rock and roll czyli roladki z łososia z serkiem mascarpone, musztardą  i zielonym koperkiem. Chociaż nie przepadam za łososiem to ten przepis tak mnie męczył, że musiałam go wypróbować. I cóż mogę powiedzieć o tej przekąsce? Podobno smaczna. Podobno bo ........ zabrakło mi odwagi, żeby jej skosztować. Ale ci, którzy próbowali twierdzili, że smakuje. A napewno ładnie wygląda:)  Składniki:   2 opakowania łososia w plastrach   250 g serka mascarpone   0,5 słoiczka musztardy z gorczycą   plasterki cytryny   świeży koperek   sól, pieprz   Na papierze pergaminowym położyć łososia, posmarować serkiem, zostawiając 2 cm wolnych brzegów. Dodać musztardę, sól, pieprz. Całość zwinąć w roladę  i włożyć na godzinę do zamrażarki. Po wyjęciu pokroić w plastry. Podać z cytryną i grzanką. Smacznego:) 