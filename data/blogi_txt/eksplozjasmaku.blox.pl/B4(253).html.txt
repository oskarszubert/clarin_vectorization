W poszukiwaniu przepisów do akcji Z widelcem po Azji natrafiłam na czebureki. Są  to pierogi rodem z kuchni tatarskiej ale występują  także w Kazachstanie. Widziałam jak wykonywał je Robert Makłowicz w jednym z odcinków w swoim programie. Pierogi robi się w miarę szybko i są bardzo smaczne. Najpierw polecam zrobić ciasto a w czasie gdy leżakuje można zająć się farszem. Idealnie smakują z sosem czosnkowym i sałatką. Są dość syte więc sugerowałabym je  raczej na zimne dni.  Składniki na ciasto:   3 szklanki mąki   3/4 szklanki wody    1 żółtko   1/2 łyżeczki soli   1/3 szklanki oleju    Składniki na farsz:   50 dag mięsa 1 cebula   natka pietruszki    sól i pieprz – do smaku   woda ok. 1/3 – ½ szklanki    Mąkę przesiać do miski. Do szklanki wbić żółtko i uzupełnić wodą, aby razem stanowiły ¾ szklanki. Dodać sól i wymieszać razem. Wodę dodawać małymi porcjami do mąki i wyrabiać razem tak, jak robi się kruszonkę. Mają powstać takie większe okruszki. Teraz dodać do ciasta olej i zagnieść ciasto. Gdyby było twarde, należy dodać jeszcze wody. Nie wyrabiać za długo ciasta. Przykryte folią ciasto, odstawić na 40 minut, aby odpoczęło. W tym czasie możemy zrobić farszMięso zmielić w maszynce do mielenia razem z cebulą. Dodać przyprawy, trochę wody i dokładnie wymieszać.Ciasto podzielić na 10-12 części. Każdą rozwałkować bardzo cienko (nie ma potrzeby podsypywania mąki, bo ciasto idealnie się wałkuje i do niczego nie przykleja) na wielkość dużego talerzyka deserowego. Na połowę ciasta wyłożyć/rozsmarować farsz i przykryć drugą połową ciasta, starając się, aby wycisnąć powietrze z pieroga. Mocno skleić brzegi (można zrobić „falbankę” albo użyć widelca).Smażyć czebureki na oleju, średnim ogniu, najpierw z jednej strony a następnie ostrożnie odwracamy i smażymy drugą stronę. Na patelni mieści się po 2 czebureki.  Smacznego:) 