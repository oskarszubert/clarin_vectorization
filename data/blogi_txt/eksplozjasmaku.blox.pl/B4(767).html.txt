Tym razem, z propozycji podanych w Weekendowej Cukierni, przez Goś skusiłam się nie na ciasto a na mus. Jest to deser leciutki jak pianka. Dla wielbicieli czekolady i smakoszy kawy- bomba. Nie tylko kaloryczna:)  Składniki:   200g czekolady gorzkiej 4jaja   6 łyżek śmietanki kremówki (36%)   Ok. 70g masła 3łyżki cukru pudru   4 łyżki mocnej kawy w płynie    Rozpuścić czekoladę z masłem i kawą na parze. Odstawić do ostygnięcia. Utrzeć żółtka z połową cukru pudru. Dodać do nich ostudzoną czekoladę.Ubić kremówkę na sztywną pianę. Dodać do masy jajeczno-czekoladowej. Białka również ubić na pianę z odrobiną soli, pod koniec wsypać resztę cukru pudru. Dodać pianę białkową do masy czekoladowej, delikatnie!Wyłożyć mus do małych salaterek, udekorować wedle uznania. Wstawić do lodówki i poczekać aż zastygnie. Smacznego:) 