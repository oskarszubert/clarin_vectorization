Jest to prosta  i pożywna zupa jarzynowa o ładnej nazwie. Przepis na nią widziałam już wiele razy jednak ugotowałam ją na podstawie receptury Jamiego, z czerwcowego numeru Kuchni. Zupa jest obfita w warzywa dlatego też jej smak jest dość intensywny. Jest to moja propozycja do Festiwalu zup.  Składniki:   oliwa 6 plasterków chudego wędzonego boczku   1 ząbek czosnku, drobno posiekany   1 czerwona cebula drobno posiekana   2 marchewki obrane i pokrojone   2 łodygi selera naciowego   1 mały por   2 puszki krojonych pomidorów   1 duży ziemniak   garść mieszanego makaronu   pęczek bazylii   sól morska   świeżo zmielony pieprz Rozgrzać oliwę w dużym garnku. Wrzucić boczek i podsmażyć aż zacznie się rumienić. Dodać czosnek, cebulę, marchew, selera oraz pora i dusić na małym ogniu. Dodać pomidory, ziemniaka i wlać litr wody a potem przykryć rondel i powoli doprowadzić do wrzenia. Gotować na małym ogniu, do miękkości warzyw. W razie potrzeby dolać wody. Wrzucić makaron i gotować jeszcze 10 minut. Dorzucić bazylię, doprawić solą i pieprzem. Smacznego:) 