Miałam się trochę wstrzymać z chińskimi daniami ale ten kurczak jest tak pyszny że spieszę podać przepis. Kurczak w chrupiącym cieście w sosie słodko kwaśnym nie może nie smakować. Jest rewelacyjny, można go podać z makaronem albo z ryżem. Przepis znalazłam w Moim Gotowaniu i dopisuję go do akcji Z widelcem po Azji.  Składniki:   1 czerwona papryka chili   1 ząbek czosnku 1 cebula   4 łyżki ketchupu   5 łyżek oleju ryżowego   3 łyżki sosu sojowego   3 łyżki octu winnego   3 łyżki cukru   3 filety z kurczaka   1 jajo   sól, pieprz   2 łyżki mąki kukurydzianej Jajka rozmieszać z solą. Kurczaka pokroić w paski i każdy kawałek panierować w mące i w jajku.﻿ W woku lub  głębokiej patelni rozgrzać olej ryżowy i smażyć kurczaka. Wyjąć i osuszyć na papierowym ręczniku. Do woka wrzucić posiekaną cebulę, czosnek, chili  i chwilę smażyć. Dodać  sos sojowy, ocet, ketchup. Chwilę pogotować, doprawić solą i pieprzem do smaku. Do gotowego sosu włożyć kurczaka i podawać z ryżem lub makaronem. Smacznego:) 