W tym roku chciałam zrobić jakiś naprawdę dobry mazurek dlatego postanowiłam sięgnąć po ten przepis. Z początku myślałam, że ciasto mi nie wyjdzie, ale po kilku minutach ucierania wszystko zaczęło się ładnie łączyć  i spód do mazurka wyszedł wspaniały, mięciutki i kruchy. Do tego masa kajmakowa z czekoladą i suszone owoce, które następnym razem namoczę w spirytusie. Jestem bardzo zadowolona z tego mazurka.   Składniki:   250 g mąki    160 g masła    100 g cukru pudru    2 żółtka    2 łyżki kakao    1/2 puszki gotowej masy kajmakowej (lub krówkowej, lub też słodzonego mleka skondensowanego, już ugotowanego)     1/2 tabliczki ciemnej czekolady deserowej    3 łyżki mleka smażona w cukrze skórka pomarańczowa oraz rodzynki i suszone śliwki    Masło rozetrzeć mikserem z cukrem pudrem i żółtkami, dodać mąkę, wymieszać. Dodać 2 łyżki chłodnej wody zmieszane z kakao, dokładanie połączyć z ciastem. Uformować kulę, owinąć folią i włożyć na godzinę do lodówki. Formę wysmarować masłem, oprószyć bułką tartą, wyłożyć cienko rozwałkowanym ciastem (5 mm) i piec przez 15 minut, w piekarniku nagrzanym do 190 stopni. Rozsmarować czekoladową masę kajmakową: 1/2 puszki masy wymieszać z rozpuszczoną połową czekolady i 3 łyżkami mleka. Składniki masy łatwiej się połączą jeśli będą podgrzane, rozpuszczane np. w kąpieli wodnej. Udekorować smażoną skórką pomarańczową, rodzynkami i suszonymi śliwkami. Smacznego:) 