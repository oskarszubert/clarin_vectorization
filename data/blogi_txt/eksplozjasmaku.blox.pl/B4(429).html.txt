Myślicie już o świątecznym obiedzie? Na pewno tak. Ja ponownie proponuję kaczkę. Przepisów na kaczkę na moim blogu jest już kilka ale ten wyróżnia się dodatkiem czerwonej kapusty, gotowanej w soku pomarańczowym. Dzięki temu kapusta zyskuje ciekawy aromat i wspaniale smakuje. Szczerze polecam.  Składniki :  2 filety z kaczki ze skórą 1/2 główki czerwonej kapusty 500 ml soku pomarańczowego 2 łyżki miodu 2 łyżki octu z czerwonego wina sól, pieprz  Kapustę poszatkować. Do garnka wlać sok, wrzucić kapustę, miód, ocet i gotować na wolnym ogniu ok. 30 min. Przyprawić sola i pieprzem. W tym czasie oczyścić filety. Na skórze naciąć kratkę. Położyć filety na zimnej patelni skóra do dołu. Ze skóry wytopi się tłuszcz. Przysmażyć na rumiano z obu stron. Kiedy mięso jest rumiane wlać kilka łyżek soku z gotowania kapusty i dusić aż filety będą odpowiednio miękkie. U mnie było to 30 min. Przyprawić solą i pieprzem do smaku. Podawać na kapuście. Smacznego:) 