Chociaż za oknem aura zimowa pewnie wszyscy już myślą o świętach. Ja w każdym razie już zaczęłam ponieważ Wielkanoc ma dla mnie szczególne znaczenie. Oczywiście wolałabym, aby było ciepło, trawa się zieleniła i kwitły żółte kwiaty ale mam nadzieję, że pogoda zmieni się z dnia na dzień i będzie wreszcie ciepło. A dzisiaj mam ciekawą propozycję na wielkanocny stół. Miałam napisać, że jest to zastępstwo dla żurku ale  nie wiem czy nie wywołałabym oburzenia więc niech pozostanie tylko propozycją na święta. Zupa jest niesamowicie aksamitna w smaku, bardzo ciekawie łączy się tu smak jabłka i chrzanu. Byłam nią zachwycona i na pewno jeszcze ją zrobię, jeśli nie w same święta to np. w Wielki Piątek.  Źródło: Kuchnia Składniki:  2 ziemniaki 1 por (tylko biała część) 1 średnia cebula oliwa do smażenia 3/4 l bulionu drobiowego 1/2 l kwaśnej śmietany 18% (dałam połowę mniej 30% bo taka mi się nie waży) 4 łyżki startego chrzanu (dałam ze słoiczka) 2 półsłodkie jabłka  Warzywa obrać. W rondelku rozgrzać 2 łyżki oliwy i podsmażyć pokrojone w kostkę cebulę z posiekanym porem, dodać ziemniaki pokrojone w kostkę, chwilę smażyć. Zalać bulionem, zagotować. Gotować 25 minut, pod koniec włożyć obrane jabłka oraz chrzan. Gotować jeszcze 10 min. Zdjąć z ognia i dokładnie zmiksować. Postawić z powrotem na ogniu i dodać śmietanę. Zagotować. Podawać z kiełkami rzodkiewki. Smacznego:) 