Ta sałatka jest tak pyszna, że zrobiłam cały półmisek i po godzinie już jej nie było. Jednocześnie jest bardzo sycąca bo są w niej przecież pierożki tortelini, które można by zjeść same bez warzyw. Ale w towarzystwie chrupiącego selera naciowego, słodkiej kukurydzy czy sosu czosnkowego smakowała naprawdę wspaniale. Zamiast selera można użyć czerwonej papryki. Tak właściwie było w przepisie ale ja oczywiście za późno się ocknęłam, że jej nie posiadam. Sałatka jest naprawdę wspaniała. Ja na pewno zrobię ją znowu na święta.   Źródło Składniki:  1 opakowanie tortellini  1 długi ogórek pokrojony w kostkę puszka kukurydzy, odsączona z zalewy 2 pęczki szczypiorku, posiekane 25 dag szynki (jaką kto lubi), pociętej w cienkie paseczki 1 czerwona papryka ( ja zastąpiłam selerem naciowym) 25 dag startego żółtego sera 1 łyżka majonezu 1 łyżka jogurtu sól , pieprz do smaku 2 ząbki czosnku (można pominąć jeśli ktoś nie lubi)  Tortelini ugotować według przepisu na opakowaniu. Wszystkie składniki połączyć, doprawić do smaku , odstawić do "przegryzienia" na min. 2h. Smacznego:) 