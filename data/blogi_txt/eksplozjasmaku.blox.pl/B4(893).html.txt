Kolejny piernik w mojej kolekcji. Bardzo smaczny, mięciutki i co ważne długo pozostaje świeży. Przełożyłam dżemem wiśniowym, smakował wspaniale. Przy okazji polecam inne pierniki: litewski,  staropolski, pulchny. Ciasto dołączam do Festiwalu pierniczków.  Źródło Składniki:   1 i ¾ szklanki mąki pszennej pół szklanki cukru 200 g płynnego miodu 125 g masła 3 jajka 3 czubate łyżki kwaśnej śmietany (18%) 1,5 łyżki przyprawy korzennej do piernika 1,5 łyżeczki sody oczyszczonej 1,5 łyżki kakao   Ponadto na przełożenie:   1 słoik dżemu wiśniowego (ok. 350 g) 1 opakowanie galaretki, najlepiej o smaku morelowym   Na polewę:   120 g gorzkiej czekolady 125 g masła   Miękkie masło utrzeć z cukrem. Dodawać po jednym żółtku, ucierać. Dodawać porcjami miód, mąkę wymieszaną z przyprawą, kakao i sodą, śmietanę. Białka ubić na sztywno, wymieszać delikatnie z ciastem. Całość włożyć do formy (u mnie głęboka keksówka o długości 32cm, uwaga: ciasto jest dość wysokie) uprzednio wysmarowanej tłuszczem i wysypanej bułką tartą. Piec w temperaturze 165°C przez około 50 - 60 minut, do tzw. suchego patyczka. Dżem i powidła zagrzać, do momentu zagotowania, ściągnąć z ognia. Wsypać galaretkę, dokładnie wymieszać, ostudzić (nie do końca, bo zbyt mocno stężeje). Ostudzone ciasto przekroić wzdłuż na 3 płaty, posmarować masą dżemową (może być lekko ciepła). W celu zrobienia polewy rozpuścić czekoladę i masło w kąpieli wodnej, mieszając. Polać gotowy piernik. Smacznego﻿:) 