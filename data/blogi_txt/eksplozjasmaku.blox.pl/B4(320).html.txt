Wczoraj się przekonałam jaki pyszny i szybki obiad można wyczarować z puszki fasolki szparagowej. Przepis na te roladki znalazłam w książeczce, którą przysłała mi firma d'aucy, jednak wprowadziłam  dużo zmian. Ja wolałam roladki udusić w sosie niż tylko zapiec i polać, no i zdecydowałam się na kurczaka a w orginale była wieprzowina. Połączenie musztardy i miodu znowu okazało się fantastyczne. Roladki podałam z podsmażanymi ziemniakami z tymiankiem i sałatką z pomidora i selera naciowego. Był to obiad na 5  z plusem:) Dzisiaj jest ostatni dzień konkursu z d'aucy, do północy czekam na Wasze propozycje ulubionych warzyw puszkowych.  Składniki:    puszka fasolki szparagowej   filet z kurczaka   30 dag miodu   1 łyżka musztardy francuskiej   sól, pieprz   szklanka bulionu   Filet z kurczaka przekroić na pół i każdą połowę wzdłuż. Delikatnie rozbić filet, posypać solą i pieprzem. Na każdej porcji mięsa układać fasolkę i zwijać ciasne roladki. Spiąć wykałaczką na złączeniu.  Na rozgrzanym oleju obsmażyć roladki, dodać bulion, miód i musztardę. Dusić, aż sos zgęstnieje. Pod koniec dodać resztę fasolki jeśli taka pozostała i podgrzać w sosie. Smacznego:) 