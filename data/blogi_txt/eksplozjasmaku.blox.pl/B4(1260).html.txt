Jedno z lepszych smoothie jakie piłam. Delikatne, słodkie i aromatyczne. Idealne na święta bo pachnie piernikiem. Bardzo polecam.  Składniki na 2-3  porcje:  szklanka jogurtu naturalnego szklanka mleka 1 banan 1 łyżka miodu 1 łyżeczka przyprawy do piernika cynamon do posypania  Do wysokiego naczynia wlać mleko, jogurt, miód. Dodać banana i przyprawę piernikową. Wszystko razem zmiksować.Jeśli jest zbyt gęste dodać trochę więcej mleka. Przelać do szklanek, posypać cynamonem i natychmiast podawać. Smacznego:) 