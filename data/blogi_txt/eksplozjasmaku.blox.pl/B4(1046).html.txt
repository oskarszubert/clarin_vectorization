Dawno nie robiłam rolady a na liście do zrobienia mam ich jeszcze dużo. Pierwsza do "odfajkowania"  poszła brzoskwiniowa z bitą śmietaną. Właściwie to nic specjalnego, składniki takie normalne, ale ciasto zwinięte w roladę jest zawsze atrakcyjniejsze od tradycyjnego. Przynajmniej dla mnie. Biszkopt:   4 jajka    8 łyżek cukru   4 łyżki mąki    1 łyżeczka proszku do pieczenia   Białka jaj ubić z cukrem na sztywno, dodać roztrzepane żółtka. Wymieszać z mąką, proszkiem do pieczenia. Wylać na przygotowaną blaszkę. Piec w nagrzanym piekarniku 15-20 minut. Po upieczeniu wyjąć biszkopt i jeszcze ciepły zawinąć ciasno w kuchenną  szmatkę Składniki na krem:   1 opakowanie śmietanki kremówki   6 łyżek cukru pudru   cukier waniliowy   1 opakowanie usztywniacza   puszka brzoskwiń Śmietanę ubić na sztwyno razem z cukrem i cukrem waniliowym. Ciasto rozwinąć, posmarować śmietaną, ułożyć brzoskwinie pokrojone w kostkę.Całość ostrożnie zawinąć. Wierzch posmarować cienką warstwą bitej śmietany i udekorować dowolnie. Odstawić do lodówki. Smacznego:) 