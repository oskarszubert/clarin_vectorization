O babce ziemniaczanej wiele słyszałam  bo często bywam na Podlasiu, ale jeszcze nigdy jej  nie jadłam. Miałam za to okazję próbować kiszkę ziemniaczaną i bardzo mi smakowała. Dlatego kiedy Andrzej ogłosił akcję Gotujemy po polsku wiedziałam, że babka ziemniaczana będzie pewniakiem. Roboty przy niej jest tyle co przy plackach ziemniaczanych tyle, że zamiast stać i smażyć oddzielne placki, całą masę pakuje się do formy i gotowe. Dla wielbicieli ziemniaczanych potraw babka jest na pewno niezłym kęsem. To niezbyt fotogeniczne danie chciałam ożywić sałatką z czerwonej kapusty, która świetnie się komponuje z babką za równo pod względem  wizualnym jak i smakowym.   Źródło Składniki: 1,5 kg ziemniaków   3 jaja   2 duże cebule   15 dag wędzonego boczku   ½ łyżeczki majeranku   1 łyżeczka soli   2 ząbki czosnku   1 łyżka mąki    Ziemniaki obrać, umyć i drobno utrzeć. Uzyskaną masę ziemniaczaną posypać łyżką mąki. Drobno pokrojoną cebulę i pokrojony w kostkę boczek zrumienić na patelni. Dodać do masy ziemniaczanej, wymieszać. Dodać jajka, sól, pieprz, majeranek i przepuszczony przez praskę czosnek. Tak przygotowaną masę wyłożyć na wysmarowaną tłuszczem blaszkę. Piec ok. 1 godz. bez przykrycia w temperaturze 150 stopni.Podawać na gorąco. Można również odsmażać na drugi dzień.  Smacznego:) 