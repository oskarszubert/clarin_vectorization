Trwające lato wyjątkowo upływa mi pod hasłem zamykania go w słoiki i butelki. Po dżemach i galaretkach przyszła kolej na całe owoce w syropie. Kiedyś dawno temu, jadaliśmy truskawki zanurzone w słodkim syropie a dzisiaj, trochę niespodziewanie, zrobiłam maliny. Będzie to doskonały sposób na przepędzenie zimowej chandry.  Źródło: Moje Gotowanie Składniki:   3kg malin 1 litr wody   2 szklanki cukru   Maliny przebrać, przepłukać. Zagotować wodę z cukrem. Nałożyć maliny do 3/4 wysokości wyparzonych słoików i zalać gorącym syropem. Słoiki włożyć do wyłożonego ścierką szerokiego rondla, zalać letnią wodą do 3/4﻿ wysokości i gotować je przez 20 minut na wolnym ogniu. Smacznego:) 