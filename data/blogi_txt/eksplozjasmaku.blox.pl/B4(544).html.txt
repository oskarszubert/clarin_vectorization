Dzisiaj polecam kolejną pyszną zupę. Naprawdę smakuje znakomicie i mówię  to ja, osoba, która za zupami nie przepada. Smak zupy to niewątpliwie zasługa soczewicy i selera naciowego, dodatkowo podkręcony serem pleśniowym. Soczewica to dla mnie takie niepozorne warzywo a wszystko z nią w składzie smakuje naprawdę znakomicie. Zupka jest błyskawiczna. Podałam z grzankami i szczypiorkiem.  Źródło: Ryż, fasola i ziarna, wyd. Reader's Digest + moje zmiany Składniki:  1 duża cebula olej do podsmażenia+ łyżka masła 300 g czerwonej soczewicy 1,7 l dobrego wywaru warzywnego 2 duże marchewki 4 łodygi selera naciowego 100 g sera pleśniowego posiekany szczypiorek sól, pieprz  Rozgrzać olej z masłem w dużym rondlu, wrzucić cebulę i smażyć na małym ogniu 10 minut od czasu do czasu, aż zmięknie. Wrzucić do rondla opłukaną soczewicę i zalać wywarem. Doprowadzić do wrzenia, dodać marchewkę i seler naciowy. Doprowadzić z powrotem do wrzenia, przykryć i gotować na małym ogniu aż soczewica i pozostałe warzywa będą miękkie. Zupę zestawić z ognia i zmiksować blenderem. Przyprawić do smaku solą i pieprzem. Postawić z powrotem na ogniu i dodać pokrojony ser. Trzymać na ogniu aż się ser się rozpuści. Podawać z grzankami i posiekanym szczypiorkiem. Smacznego:) 