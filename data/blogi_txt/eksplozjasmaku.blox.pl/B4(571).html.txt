Bardzo smaczna odmiana tradycyjnych pulpecików. Aromatyczne dodatki sprawiają, że danie wyróżnia sie smakiem. To odrobina cynamonu i chrupiące płatki migdałów czynią to danie orginalnym i bardzo smacznym ale jeśli ktoś obawia się cynamonu w tak wytrawnym daniu radzę go pominąć lub zmniejszyć ilość  bo jest wyczuwalny. Jako, że danie pochodzi z Maroka jest to moja pierwsza propozycja do akcji Z widelcem przez Afrykę, Australię i Oceanię:)  Źródło: Sól i Pieprz, nr 3/2010 Składniki:   50 dag mięsa mielonego   2 łyżeczki musztardy   1 jajko   sól, pieprz natka pietruszki   pół szklanki wody   tarta bułka   Składniki na sos:   1 cebula   100 g suszonych moreli   2 łyżeczki oleju 1/2 łyżeczki cynamonu   400 g pikantnych pomidorów z puszki ﻿1/2 pęczka kolendry   15 dag płatków migdałowych﻿   ﻿Mięso mielone wymieszać z pozostałymi składnikami, uformować pulpety. Obtoczyć w tartej bułce i obsmażyć na patelni.﻿ Cebulę obrać i pokroić w cienkie krążki. Morele przekroić na pół. Na patelni rozgrzać olej, włożyć cebulę i zeszklić. Wsypać morele, cynamon i włożyć rozdrobnione pomidory. Doprowadzić do wrzenia a następnie gotować ok. 10 minut. Pulpety włożyć na patelnię i podgrzewać w sosie. Kolendrę umyć, osuszyć i pokroić w duże kawałki. Płatki migdałów uprażyć na teflonowej patelni bez dodatku tłuszczu. Klopsiki podawać posypane migdałami i kolendrą. Potrawę podawać z ryżem. Smacznego:) 