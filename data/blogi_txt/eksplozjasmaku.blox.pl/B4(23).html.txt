Kolejne bananowe ciasto po jakie sięgnęłam okazało się czymś cudownym. Banany z czekoladą łączą się wspaniale a do tego jeszcze orzechy i mąka orkiszowa. Zapach jaki unosił się w domu podczas pieczenia tego ciasta zwiastował wspaniałe doznania i tak też było. Ciasto zniknęło w ciągu jednego popołudnia więc jest to chyba najlepsza rekomendacja.  I ma tylko jedną wadę - jest zdecydowanie za małe:)  Źródło Składniki suche:   1 pełna szklanka mąki orkiszowej   2 łyżki mielonych orzechów   1 szczypta soli   2/3 łyżeczki sody   2/3 łyżeczki proszku do pieczenia   1 łyżeczka cynamonu   1/2 szklanki cukru   50 g startej, gorzkiej czekolady   1/3 szklanki posiekanych orzechów Składniki mokre:   1 jajko   1/4 szklanki mleka   1/4 szklanki oleju   2 mocno dojrzałe banany      W misce połączyć wszystkie składniki suche. Banany pokroić i razem z mlekiem, olejem i jajkiem zmiksować blenderem lub rozgnieść widelcem. Banany połączyć z mokrymi składnikami.  Składniki mokre przelać do suchych i mieszać łyżką do chwili połączenia się. Ciasto przelać do natłuszczonej foremki (keksówki) i ewentualnie posypać orzechami. Piec w 180 stopniach ok 45 minut.   Smacznego :) 