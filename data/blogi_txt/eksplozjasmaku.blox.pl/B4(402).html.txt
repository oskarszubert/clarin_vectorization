Jeśli zostały Wam z obiadu ziemniaki i nie macie pomysłu co z nimi zrobić proponuję smaczne i łatwe danie.  Pomysł pochodzi z książki 365  obiadów na polskim stole i jest naprawde trafiony. Składniki:   4 jajka   ok. 6 ziemniaków   1 cebula   30 dag pieczarek   łyżka masła   szklanka gęstej śmietany   kawałek żółtego sera   zielenina   sól, pieprz   Podsmażyć pokrojoną cebulę, gdy się zeszkli dodać pokrojone pieczarki. Całośc smażyć, aż wyparuje płyn z pieczarek. Doprawić sola i pieprzem. Na spodzie wysmarowanej tłuszczem formy ułożyć pokrojone w plasterki ziemniaki, posypać przyprawami, na nich równo ułożyć usmażone pieczarki. Wyrównać powierzchnię. Zrobić 4 wgłębienia i w każde wbić po jednym jajku, posypać solą i pieprzem. Całość zalać śmietaną wymieszaną z utartym serem i wstawić do nagrzanego piekarnika. Zapiekać, aż ser i śmietana będa miec rumiany kolor. Posypać zieleniną  i podawać z sałatką z pomidorów. Smacznego:) 