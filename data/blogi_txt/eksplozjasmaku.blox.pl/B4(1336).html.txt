Jeśli komuś posmakował krem, to tarta z nim będzie rarytasem. Miałam robić ciastka ale po zastanowieniu stwierdziłam, że szybciej będzie zrobić tartę, tym bardziej, że u mnie z wolnym czasem bywa krucho a  w styczniowym numerze Kuchni widziałam gotowy przepis. Dla miłośników tart i kruchych ciast jest to strzał w 10! I nie tylko dla miłośników.  Składniki na spód:   2 łyżki migdałów w skórce (podprażonych i wystudzonych)   3/4 szklanki mąki   1/4 szklanki cukru pudru   szczypta soli morskiej   60 g schłodzonego masła   1 duże żółtko   3 łyżki oliwy dobrej jakości   Rozgrzać piekarnik do 200 stopni. W tym czasie zmiksować migdały  z maką, cukrem, solą, aż powstanie proszek. Dodać masło i miksować pulsacyjnie, az masa zacznie przypominac drobna kruszonkę. Połączyć z żołtkiem i oliwą, miksując do otrzymania gładkiego ciasta. Rozłożyc ciasto na dnie i bokach formy do tart o średnicy 22 cm. Schłodzić w lodówce. Następnie wstawic do nagrzanego piekarnika i piec 15 minut. Składniki na krem lemon curd:  3 duże cytryny  3/4 szklanki cukru  2 łyżeczki mąki kukurydzianej  2 duże jajka + 2 duże żółtka  6 dag masła  2 łyżki dobrej oliwy   Otrzeć skórkę z cytryny aby uzyskać 1 łyżkę, następnie wycisnąć sok (ok. 3/4 szklanki). Zmieszać skórkę, sok, cukier, mąkę, jajka, żółtka w średnim rondlu. Doprowadzić do wrzenia, stale mieszając. Gotować jeszcze 2 minuty, zdjąć z ognia, połączyć z masłem i oliwą. Wlać krem na wystudzony spód i studzić przynajmniej 2 godziny. Smacznego:) 