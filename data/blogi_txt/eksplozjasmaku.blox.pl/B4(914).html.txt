Przepis na to danie znalazłam na opakowaniu serka mascarpone, a że już nie raz w ten sposób wzbogaciłam się o ciekawe danie to i teraz nie wyrzuciłam pudełka. Zapiekanka jest bardzo dobra i napewno przypadnie Wam do gustu jeśli lubicie niżej wymienione składniki. Wszystkie doskonale się łączą a  serek mascarpone to taka kropka nad  i.    Składniki:   250 g serka mascarpone   2 filety z piersi kurczaka   1 szalotka   puszka zielonego groszku 30 dag pieczarek   2 pomidory   1 łyżka oliwy    2o g masła sól, pieprz   zielona pietruszka   Umyte i osuszone pieczarki pokroić w cienkie plasterki. Szalotkę drobno posiekać. Na patelni rozgrzać  masło i olej, obsmazyć pokrojone w kostkę piersi. Dodać pieczarki i szalotkę, przyprawić solą i pieprzem, dodac serek mascarpone. W naczyniu żarodopornym wymieszać, pieczarki z kurczakiem, dodać sparzone i obrane ze skórki pomidory oraz groszek. Wszystko razem wymieszac i wstawić do piekarnika na 25-30 minut. Podawać z ryżem. Smacznego:) 