Ten sernik to bardzo prosta wersja tego popularnego ciasta, jednak dodatek jogurtu i ciastka korzenne sprawiły, że jest on całkiem wyjątkowy. Lekki jak puch z aromatycznym spodem posmakuje każdemu. Jest to moja propzycja do Korzennego Tygodnia.  Składniki:   200 g ciastek korzennych   75 g roztopionego masła   1/2 szklanki cukru trzcinowego   500 g jogurtu greckiego   250 g białego sera   1 łyżka mąki   1 całe jajo   2 białka jaj   2 łyżeczki ekstraktu z wanilii   Ciastka zmielić w blenderze, wymieszać z rozpuszczonym masłem. Masę rozprowadzić w tortownicy o średnicy 20 cm. W mikserze lub robocie kuchennym miksować ser i jogurt przez co najmniej minutę. Dodać cukier, mąkę, całe jajo, białka jaj i wanilię. Wszystko zmiksować na gładką masę. Masę serową wylać na spód ciasteczkowy. Piec ok. 60 minut, do momentu gdy wierzch ciasta będzie suchy w dotyku. Smacznego:) 