Chyba wszyscy wiedzą, że domowe wędliny są najlepsze. Ja już dawno przestałam się nabierać na pięknie wyglądające w sklepowej gablocie kawałki szynki, polędwicy czy baleronu. Wszystkie wędliny, jakkolwiek by się nie nazywały smakują tak samo czyli nijak. Ale nie jest problemem upiec ten kawałek szynki we własnej kuchni, przyrządzając ją po swojemu i mając pewność, że jest to w 100 % to co upiekliśmy. Ja, ostatnio postawiłam na indyka. Duży kawałek fileta zamarynowałam w ulubionych ziołach i upiekłam w rękwie. Na świeżo, plastry mięsa podałam do risotto a to co zostało posłużyło jako wędlina na kanapki w ciągu tygodnia.  Przepis własny Składniki:   duży kawał fileta z indyka (ok. 1,5 kg )﻿   100 ml oliwy z oliwek   5 ząbków czosnku łyżeczka soli (użyłam czarnej soli cypryjskiej)   pieprz łyżeczka tymianku   łyżeczka rozmarynu   łyżeczka mielonej papryki ostrej   Umytą pierś natrzeć posiekanym czosnkiem. W misce wymieszać oliwę z solą, pieprzem, papryką i ziołami. Włożyć do niej fileta, przykryć folią i wstawić do lodówki, najlepiej na całą noc. Następnego dnia przełożyć mięso do rękawa i piec około 50 minut w temperaturze 180 stopni. Pod koniec pieczenia można rozciąć rękaw aby mięso się przyrumieniło.﻿ Smacznego:) 