Kolejny raz miałam okazję gotować z Ireną i Andrzejem. Tym razem przygotowalismy pyszny makaron z kuchni hiszpańskiej - Fideus a la catalana. Makaron w sosie pomidorowym to niby nic nowego ale tutaj są i żeberka i chorizo i cynamon. A już rewelacyjnym dodatkiem jest pasta z orzechów i podpieczonego chleba, której ja się trochę obawiałam bo nie umiałam sobie wyobrazić tego połączenia z makaronem, ale okazało się wybitnie smaczne. Bardzo dziękuję Grumkom za kolejne wspaniałe spotkanie w wirtualnej kuchni a wszystkim polecam to danie.  Składniki:    80 ml oliwy z oliwek   250 g żeberek wieprzowych pokrojonych na kawałki   1 posiekana cebula   125 g pasty pomidorowej lub passaty   1 łyżeczka słodkiej papryki   100 g kiełbasek wieprzowych pokrojonych w plasterki   100 g chorizo pokrojonej na kawałki 1,5 bulionu wołowego lub z kurczaka   500 g makaronu fideus lub spaghettini   1 kromka chleba bez skórki   50 g orzeszków np. laskowych lub migdałów   2 rozgniecione ząbki czosnku   2 łyżki posiekanej natki pietruszki   1/4 łyżeczki mielonego cynamonu 1/4 łyżeczki szafranu.                        Na rozgrzanej oliwie podsmażyć na złoto żeberka. Dodać cebule i smażyć 5 minut. Dodać pastę pomidorową i paprykę. Smażyć kilka minut. Dodać kiełbaski, chorizo i bulion (odłożyć 2 łyżki). Zagotować. Dodać fideus (jeśli dodajemy spaghettini, to przed włożeniem do garnka należy połamać makaron na 2,5 cm kawałki) i gotować 15 minut. W międzyczasie podpiec chleb, a następnie zmiksować go na pastę z orzechami, czosnkiem, natką i cynamonem. Dodać szafran, a jeżeli pasta jest zbyt sucha, to dodać 2 łyżki zachowanego bulionu. Pastę dodać do garnka z makaronem i gotować 5 minut do zgęstnienia. Doprawić i podawać.   Smacznego:) 