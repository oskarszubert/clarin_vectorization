Dzisiaj przedstawiam swoją pierwszą propozycje z 96 edycji Weekendowej Piekarni. Przepis na te bułeczki pochodzi z kolekcji Wypieki ze smakiem. Jest to zbiór naprawdę świetnych przepisów a bułeczki to potwierdzają. Ciasto drożdżowe jest mięciutkie a masa z chałwy z dodatkiem czekolady rozpływa się w ustach. I co ważne przy przepisach drożdżowych, te bułeczki długo pozostają świeże. Z przepisu wychodzi około 40 porcji, ale można zrobić z połowy porcji. Wychodzą tak samo smaczne:)  Składniki na ciasto: 500 ml mleka   50 g świeżych drożdży   100 g cukru   1/2 łyżeczki soli   150 g masła   kilogram mąki   Składniki na nadzienie:   75 g czekolady deserowej   150 g chałwy   75 g masła   2 łyżki cukru   łyżka kakao   jajko do glazury Podgrzać mleko do temperatury 37 stopni, zalać nim rozkruszone w misce drożdże i mieszać, aż się rozpuszczą. Można też zrobić zaczyn.Następnie dodać do nich sól, cukier, masło oraz mąkę i wyrobić gładkie ciasto. Pozostawić je do wyrośnięcia na 30 minut. Pokroić czekoladę i wymieszać ją ze startą chałwą, masłem, cukrem oraz kakao. Ułożyć ciasto na stolnicy oprószonej mąką, podzielić je  na dwie części i rozwałkować na prostokoąty o wymiarach 30x40 cm. Rozprowadzić na nich nadzienie, niezbyt grubo bo wypłynie, po czym zrolować wzdłuż dłuższego boku. Pokroić rolady na 40 plastrów. Ułożyć je na blaszce i pozostawić do wyrośnięcia na 30 minut a w tym czasie podgrzać piekarnik do temperatury 250 stopni. Posmarować bułeczki roztrzepanym jajkiem i piec przez 8-10 minut. 