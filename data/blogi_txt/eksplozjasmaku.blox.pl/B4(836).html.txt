Moje pożegnanie z sezonem jagodowym to pyszne racuszki z tymi owocami. Lekkie jak mgiełka bo na maślance. Nie wiem ile można ich zjeść ale napewno dużo. Resztę jagód jakie nabyłam w tym roku zamroziłam i będą czekały na jakąś specjalną okazję. Pancakes z jagodami zgłaszam do akcji Olciaky a  jutro zaczynam sezon brzoskwiniowy:)  Składniki:  szklanka  mąki  szklanka maślanki 1/2 łyżeczki soli  2 łyżeczki proszku do pieczenia  1/2 łyżeczki sody  2 łyżki cukru  2 jaja  jagody     Żółtka lekko ubić z  maślanką. Dodać mąkę z pozostałymi suchymi składnikami. W drugiej misce ubić na sztywno białka. Delikatnie połączyć ciasto z białkami. Smażyć na patelni bez tłuszczu do zarumienienia placuszków. Ja, do każdego placka dodawałam jagody. Podawać od razu. Można obsypać cukrem pudrem. Smacznego:) 