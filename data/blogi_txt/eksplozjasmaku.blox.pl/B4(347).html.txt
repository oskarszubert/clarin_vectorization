Z okazji dzisiejszego święta, wzorem roku poprzedniego, upiekłam ciasto, tym razem wersję francuską. Jest to bardzo prosty wypiek. Masa migdałowa jest tak pyszna, że tę odrobinę, która mi wypłynęła, wyjadłam z wielką chęcią. Zmniejszyłam nieco ilość cukru, bo dla mnie pół szklanki to zbyt dużo i zamiast rumu bo akurat nie miałam dałam amaretto. Ciasto znika bardzo szybko. Inspiracja Składniki:  375 g ciasta francuskiego 100 g masła 100 g mielonych migdałów 100 g  cukru (dałam 4 czubate łyżki) 1 jajko 2 łyżki rumu lub amaretto jajko do smarowania    Z ciasta wyciąć 2 jednakowe koła. Miękkie masło utrzeć z cukrem, dodać jajko i zmiksować na gładką masę. Następnie dodać zmielone migdały i alkohol i  wszystko dokładnie wymieszać. Jeden krążek ciasta ułożyć na wysmarowanej blaszce. Na środku rozsmarować masę migdałową, zostawiając ok. 2 cm marginesu. Brzegi posmarować rozmąconym jajkiem i przykryć drugim krążkiem ciasta francuskiego. Z resztek ciasta, które zostało wyciąć dowolne kształty,  dekoracyjnie ozdobić i posmarować dokładnie pozostałym jajkiem. Piekarnik rozgrzać do 200 stopni. Piec ciasto ok. 25 minut aż wierzch będzie złocisty.﻿ Smacznego:) 