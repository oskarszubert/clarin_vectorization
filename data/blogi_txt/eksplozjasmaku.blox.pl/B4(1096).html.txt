Odkąd mam solidną patelnię grillową bardzo często z niej korzystam. Stara, rzadko używana, poszła w odstawkę. Dzisiaj na zrobienie obiadu miałam niewiele ponad godzinę więc po przyjściu z pracy szybko zamarynowałam kurczaka, odstawiłam na trochę do lodówki a w tym czasie zajęłam się ryżem. Grilowanie kurczaka to sama przyjemność i do tego taka smaczna. A przepis na ten szybki obiad znalazłam w październikowym numerze Mojego Gotowania. Składniki:   4 ząbki czosnku   filet z piersi kurczaka   4 suszone pomidory   gałązka rozmarynu   pieprz, sól   5 łyżek oliwy   3 łyżki sosu sojowego (użyłam ciemnego)   cebula   2 szklanki ryżu (najlepiej paraboiled)    4 szklanki bulionu warzywnego   Czosnek obrać, połowę drobno posiekać a resztę pokroić w plasterki. Mięso  pokroić w długie paski. Przełożyc do miski, posypać plasterkami czosnku, suszonymi pomidorami pokrojonymi w wąskie paseczki i igiełkami rozmarynu. Oprószyć świeżo mielonym pieprzem, skropić 2 łyżkami oliwy i sosem sojowym. Wszystko wymieszać aby mięso było całkowicie oblepione marynatą. Przykryć i odstawic na 30 minut do lodówki.  Cebulę obrać, drobno posiekać. W głębokiej patelni z grubym dnem rozgrzać resztę oliwy i zeszklić cebulę oraz posiekany czosnek. Wsypać suchy ryż i na sporym ogniu smazyć stale mieszając, aż stanie się biały, nieprzezroczysty. Uważać, aby się nie zrumienił. Ostrożnie wlać bulion, zamieszać. Zmniejszyć ogień, przykryć i gotować 25 - 30 minut, aż ryz całkiem wchłonie bulion.  Zamarynowane mięso smażyć  z obu stron na patelni grillowej. Podawać z ryżem z patelni i pomidorami. Smacznego:) 