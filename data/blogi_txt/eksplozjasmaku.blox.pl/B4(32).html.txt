To moja ostatnia propozycja babki. Jest zrobiona w całości z mąki ziemniaczanej i mielonych migdałów. Przypomina  bardzo dobry biszkopt, tylko smakuje o niebo lepiej. Niesamowicie wyrasta i jest bardzo pulchna.Polałam ją lukrem z soku z limonki i udekorowałam posypką.   Źródło: Kwestia Smaku Składniki:  6 jajek 100 g mąki ziemniaczanej 100 g mielonych migdałów 100 g cukru 1 łyżeczka proszku do pieczenia pół szklanki cukru pudru 1-2 łyżki soku z limonki  Żółtka utrzeć z cukrem aż będą białe i puszyste. Dodać mąkę, proszek do pieczenia, migdały. Białka ubić na sztywną pianę i stopniowo dodawać do  ciasta delikatnie mieszając. Ciasto przełoży do wysmarowanej masłem i wysypanej kaszą manną formy z kominkiem i wstawić do nagrzanego do 180 stopni piekarnika i piec 40 min. W czasie gdy babka stygnie przygotować lukier. Sok z limonki dodać do cukru pudru i ucierać do białości. Oblać babkę i posypać dowolnymi ozdobami np. kolorową posypką lub prażonymi migdałami. Smacznego:) Ogłoszenie: W konkursie z Grouponem wygrała Grażyna 00711 i otrzymuje voucher o wartości 50 zł:) Gratuluję:) 