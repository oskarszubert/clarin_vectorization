Przepis na tę zapiekanką znalazłam na blogu Pyszne jedzonko. Makaronowe to moje ulubione więc nie zrażałam się tym co Andzia napisała na temat serka, który ma się wytworzyć tylko postanowiłam sama sprawdzić jak to z nim  jest. Użyłam jogurtu greckiego i mleka i wydaje mi się że serek  się udał. Zapiekanka jest bardzo smaczna i taka trochę inna od tych, do których jestem przyzwyczajona. Wcale się nie dziwie, że jest to Twoja ulubiona Andziu:)  Składniki:   paczka ulubionego makaronu   1 duży jogurt naturalny   1 l mleka   kiełbasa (u mnie była wersja piątkowa więc pominęłam)   cebula   szczypiorek   sól, pieprz Naczynie żaroodpone wysmarować masłem. Cebulę zeszklić na niewielkiej ilości oleju, dodać kiełbasę pokrojona w kostkę, doprawić solą i pieprzem. Podsmażyć. Dodać suchy makaron i dokładnie wymieszać. Ja dodałam jeszcze zielony groszek i jedną podsmażoną marchewkę. Mleko wymieszać z jogurtem, doprawić solą i pieprzem. Zalać makaron. Wstawić do nagrzanego piekarnika i zapiekać, aż makaron będzie miękki. Przed podaniem posypać szczypiorkiem. Smacznego:) 