Kolejne lody w tym sezonie to truskawkowe, z pierwszych owoców tej wiosny. Kiedy byłam dzieckiem  najbardziej lubiłam czekoladowe ale z wiekiem smaki się zmieniają i dzisiaj do moich ulubionych należą owocowe, najlepiej własnie truskawkowe. Kremowe, słodkie, no i domowe. Takie są właśnie te lody. Dopisuję je do tej akcji.  Składniki:  350 g truskawek 1 łyżka soku z cytryny 1 szklanka  mleka pół szklanki wody  1 szklanka kremówki 210 g cukru   Truskawki zmiksować.  Powstały mus wymieszać z sokiem z cytryny. Wodę, mleko i cukier włożyć do garnuszka z grubym dnem i podgrzać, do rozpuszczenia się cukru, mieszając, najlepiej nie gotować (mieszanka szybciej się schłodzi). Dodać kremówkę, mus z truskawek i dobrze wymieszać. Schłodzić do temperatury lodówkowej. Gotową mieszankę wlać do maszyny do lodów i dalej postępować według jej instrukcji. Smacznego :) 