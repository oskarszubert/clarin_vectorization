Tartaletki z warzywami okazały się świetną alternatywą dla pasztecików i krokietów, również podawanych w towarzystwie czerwonego barszczu. Dla mnie była to też  bardzo szybka kolacja bo ciasto miałam gotowe już wcześniej, wystarczyło tylko wyjąć je z zamrażalnika. Proste,  szybkie  i takie dobre tartaletki dopisuje do akcji karnawałowej.    Składniki na ciasto kruche: (autor M. Roux)   259 g mąki   125 g masła, pokrojonego w kostkę, niezbyt twardego   1 średnie jajko   1 łyżeczka soli Na blacie usypać kopczyk z mąki, pośrodku zrobić wgłębienie. Włożyć tam masło jajko, sól. Wszystkie składniki w środku wymieszać palcem, potem dodać stopniowo mąkę. Mieszać, dopóki wszystkie skłądniki nie będą prawie całkiem połączone- ciasto powinno być lekko ziarniste w dotyku. Dodac 40 ml zimnej wody, mieszac palcami z ciastem. Zagnieść ciasto nasadą dłoni, żeby było całkiem gładkie. Uformować kule, owinąć w folię spożywczą i włożyć do lodówki na 1-2 godziny.  Rozwałkować ciasto i wyłożyć nim foremki na tartaletki. Piec na złoty kolor.   Składniki  na farsz:   30 dag pieczarek   1 por   1 papryka czerwona   1 mozzarella   sól, pieprz   oliwa do smażenia   Pokroić pieczarki, pora i paprykę. Na rzogrzanej oliwie usmażyć najpierw pieczarki, po kilku minutach dodać po i paprykę. Smażyć jeszcze kilka minut. Przyprawić do smaku. Tak przygotowanym farszem napełnić tartaletki. Na wierzchu ułożyć plasterki mozzarelli. Wstawić do nagrzanego piekarnika i zapiekać do rozpuszczenia sera (ok 15 minut). Smacznego:) 