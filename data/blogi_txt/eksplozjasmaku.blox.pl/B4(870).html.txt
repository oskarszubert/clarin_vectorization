Pamiętacie piwoszki? Dzisiaj ich wytrawna wersja, z kiszoną kapustą i grzybami. Idealnie nadają się do barszczu czerwonego, mogą być na Wigilię i na Nowy Rok. Polecam:) Przepis pochodzi grudniowego numeru Mojego Gotowania.  Składniki:   25 dag ziemnego masła   3 szklanki mąki   pół szklanki jasnego piwa szczypta soli   50 dag kiszonej kapusty   5 dag grzybów suszonych   liść laurowy   2 goździki   5 ziaren  ziela angielskiego   2-3 łyzki oleju   2 cebule   1/2 łyżeczki pieprzu kilka ziaren jałowca   Masło posiekać z mąką, wlać piwo, dodac sól i zagnieść ciasto. Kapustę opłukać, osączyć, przełożyć do garnka, podlać niewielką ilością wody, dodać grzyby, liść laurowy, goździki, ziele angielskie i gotować, aby kapusta zmiękła ale nie rozgotowała się. Odcedzić na durszlaku, wyjąć grzyby a kapustę posiekać nożem. W rondlu rozgrzać olej, wrzucić posiekaną cebulę i pokrojone grzyby wyjęte z kapusty. Do zeszklonej cebuli z grzybami włożyć kapustę, wsypać pieprz, nieco zmiażdżonego jałowca i smażyć 5-7 minut na małym ogniu. Przyprawić, ostudzić. Ciasto rozwałkować na około 1/2 cm grubości, na prostokątny placek. Rozłożyć farsz, zwinąć dłuższe boki prostokąta w roladę, po czym pkroić na paszteciki. Piec 15 minut w tepmeraturze 200 stopni, aż się ładnie zrumienią. Smacznego:) 