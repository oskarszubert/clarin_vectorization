Do wypróbowania tego przepisu  zmobilizowała mnie  reklama telewizyjna, nadawana non stop na każdym kanale. Żeberka przyrządziłam jednak według innej receptury korzystając tylko z przypraw i coca-coli. Przepis ten dostałam, kilka lat temu, od ucznia, którego babcia mieszkała w Hiszpanii i zawsze kiedy przyjeżdzała do Polski przyrządzała mu żeberka w coca - coli. Udało mi się wydębić ten przepis jednak na tym się skończyło, bo powędrował do zeszytu i tam przeleżał ze 3 lata.  Dopiero teraz ujrzał światło dzienne a nasze nosy poczuły ten wspaniały aromat. Mięso zamarynowałam na noc,  a rano tylko wstawiłam do piekarnika tak więc roboty jest tu minimum. A smak? Aromatyczne, kruche i mięciutkie mięsko, to moje pierwsze skojarzenia. Dzięki tym żeberkom, czuję że szybciej wypróbuję kolejny przepis na mięso z coca - colą.   Składniki:   1 kg ładnych żeberek   2 szklanki coca - coli   4 ząbki czosnku   sól, pieprz   mielona papryka   oliwa   Żeberka natrzeć przeciśniętym przez praskę czosnkiem, solą, pieprzem, papryką. Można również dodać kmninek i kolendrę lub inne ulubione zioła. Żeberka spryskać oliwą i wstawić na noc do lodówki. Następnego dnia, każdą porcję obsmażyc na oleju, przełożyć do naczynia żaroodpornego, wlać coca-colę i wstawić do piekarnika. Piec w 180 stopniach około 1,5 godziny. Ja po tym czasie wyłączyłam piekarnik i zostawiłam jeszcze  na jakiś czas. Żeberka fajnie ﻿się zrumieniły i były bardzo mięciutkie. Smacznego:) 