Sezon malinowy powoli mija więc postanowiłam upiec ciasto z tymi owocami. Uwielbiam maliny w ciastach, są tak aromatyczne jak żadne inne dlatego koniecznie muszę je zamrozić na zimę. Nie miałam wczoraj siły na wymyślanie super ciasta dlatego zrobiłam proste, ucierane z dodatkiem owoców. Czasami takie właśnie skromne jest najbardziej pożądane i znika bardzo szybko. Przepis zgłaszam do akcji malinowej.   Składniki:   6 jajek    1 kostka margaryny    1,5 szklanki cukru pudru (dałam trochę mniej) 1/2 szklanki kwaśnej śmietany 18%    40 dag mąki    1 łyżeczka proszku do pieczenia   cukier wanilinowy       Margarynę utrzeć z cukrem, dodać żółtka, wymieszać, dodawać stopniowo śmietanę  i mąkę. Białka ubić na sztywną pianę, delikatnie połączyć z ciastem. Ciasto wylać do przygotowanej formy, na wierzchu ułożyć owoce. Wstawić do nagrzanego do 180ºC piekarnika i piec 50-60 minut.  Smacznego:) 