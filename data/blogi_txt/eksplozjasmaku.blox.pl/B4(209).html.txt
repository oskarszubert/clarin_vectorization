To chyba moje ostatnie ciasto truskawkowe w tym sezonie. Szczerze mówiąc  dzisiaj nie miałam weny na pieczenie ale, że z tym ciastem zbyt dużo roboty nie ma to się na nie zdecydowałam. Jest to zwykły biszkopt przełożony masą z truskawkowego pure i jogurtu naturalnego. Dla stężęnia masy dodałam galaretkę truskawkową. Całość bardzo lekka i nie zapychająca.  Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia    Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 2 części. Składniki na masę:   50 dag truskawek   250 ml jogurtu naturalnego   ﻿2-3 łyżki cukru   galaretka truskawkowa   Truskawki podgrzać na ogniu, dodać cukier i podgrzewać aż się rozpuści. Galaretkę rozpuścić  w jak najmniejszej ilości wody. Do zimnej masy truskawkowej dodać jogurt, dokładnie wymieszać na koniec dolać tęzęjącą galaretkę. Wylać masę na jedną część biszkoptu, przykryć drugą połową. Wstawic do lodówki. Przed podaniem obficie posypac cukrem pudrem. Smacznego:)﻿ 