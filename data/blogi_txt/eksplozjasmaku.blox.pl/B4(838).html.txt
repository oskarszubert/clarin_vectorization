Miałam wakacyjne plany dotyczące wypróbowywania nowych przepisów chlebowych. Ale jakoś tak się stało, że przez całe 2 miesiące nie upieklam ani jednego. Mam jednak nadzieję, że teraz pomimo powrotu do obowiązków zawodowych uda mi się  wygospodarować czas, żeby upiec jakis pyszny chlebek. Zaczęłam od tego pysznego, włoskiego wypieku cudnie pachnącego rozmarynem. Zabierałam się za niego może 100 razy, zawsze w ostatniej chwili rezygnując na rzecz innego ale teraz wreszcie mi się udało. Chleb jest mięciutki, z chrupiącą skórką, przypomina mi  trochę ten na ziarnku drożdży tyle, że tamten nie zawierał ziół a aromat rozmarynu jest nie do opisania.  Żródło: Moja Mała Kuchnia Składniki na bigę:   65 g letniej wody   2 g drożdży instant   100 g zwykłej mąki pszennej    Składniki bigi mieszamy dokładnie, przykrywamy i zostawiamy na 1 godzinę w temperaturze pokojowej. Następnie wkładamy do lodówki na 8-16 godzin. Składniki na ciasto właściwe:   cała biga   300 g letniej wody 5 g drożdży instant   500 g zwykłej mąki pszennej   65 g oliwy z oliwek   10 g świeżego rozmarynu, grubo posiekanego   15 g soli Mieszamy składniki ciasta i wyrabiamy około 13-15 minut aż ciasto będzie gładkie i elastyczne. Przekładamy do naoliwionej miski na 1 i 1/2 - 2 godzin (przykryte) aż ciasto podwoi objętość.Dzielimy następnie ciasto na 2 równe części, formujemy podłużne bochenki około 25 cm długości, kładziemy je równolegle na blasze przykrytej papierem do pieczenia. Zostawiamy między bochenkami około 8 cm odstępu. Przykrywamy i zostawiamy aż podwoją objętość - około 45 - 60 minut. tym czasie nagrzewamy piekarnik do 200 C. Wyrośnięte chlebki wkładamy do piekarnika i pieczemy około 30-40 minut. Następnie studzimy na kratce. Smacznego:) 