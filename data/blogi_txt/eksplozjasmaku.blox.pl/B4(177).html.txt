Ciasto, na które dzisiaj zapraszam jest kwintesencją jesieni są w nim bowiem jabłka i orzechy. Jest dość zwarte i jednym kawałkiem można zaspokoić pragnienie słodkiego ale jest też wciągające więc po chwili  sięgniecie po nie ponownie. Składniki:  1/2 szklanki oleju 100 ml jogurtu naturalnego 3/4 szklanki cukru 2 jajka 320 g mąki pszennej 1 łyżeczka proszku do pieczenia szczypta soli 1/4 szklanki orzechów włoskich 2 średnie kwaśne jabłka  Orzechy posiekać i uprażyć na suchej patelni. Odstawić do wystygnięcia. Mąkę z solą i proszkiem wymieszać. Jajka ubić z cukrem na puszysta pianę. Dodać jogurt i olej, dokładnie zmiksować. Przesiać mąkę, dodać orzechy i starte i odciśnięte jabłka. Dokładnie wymieszać. Przełożyć ciasto do wysmarowanej formy keksowej i wstawić do nagrzanego do 180 piekarnika. Piec ok. 50 min, do suchego patyczka. Po wystudzeniu posypać cukrem pudrem. Smacznego:) 