Korma to hinduskie danie, przygotowane na bazie jogurtu i dużej ilości przypraw. Widziałam przepisy mięsne i wegetariańskie. Moja dzisiejsza propozycja w orginale powinna składać się z jagnięciny ale nawet gdybym mogła ją dostać to i tak wolałabym ją czymś zastąpić. I padło na mięso z indyka, takie wersje kormy też widziałam. Pozostałe składniki dodałam tak jak były podane w książce, z której pochodzi ten przepis czyli Dania pikantne. Zmniejszyłam jedynie ilość kolendry bo nie przepadam i zapomniałam o migdałach. Danie podałam z ryżem szafranowym  i jest to moja propozycja do akcji Z widelcem po Azji. A dzisiaj po południu zapraszam na pyszną herbatę z prądem i roztrzygnięcie konkursu z Herbacianego ogrodu:)  Składniki:   1 kg mięsa z jagnięciny (u mnie indyk), pokrojonej w kostkę   1 cebula posiekana   2 łyżeczki imbir, startego   3 ząbki czosnku 2 łyżeczki kolendry ( u mnie 1)   2 łyżeczki kminku   1 łyżeczka ziaren kardamonu   szczypta pieprzu cayenne   2 łyżeczki masła ghee   1 cebula, pokrojona w plastry dodatkowo   125 g tłustego jogurtu   125 ml pełnostłustej smietany   1 laska cynamonu   50g zmielonych migdałów (zapomniałam)   1/4 łyżeczki soli   Mięso przełożyć do dużej miski. Cebulę, imbir, czosnek, przyprawy i 1/4 łyżeczki soli utrzeć na gładka masę, połączyć z mięsem i dobrze wymieszać. Mięso pozostawić na 1 godzinę w marynacie. W dużym rondlu rozgrzać masło, dodać cebulę i dusić na małym ogniu do miękkości. Mięso smażyć partiami, ciągle mieszając, aż zmieni kolor. Przełożyć do garnka, dodać jogurt, śmietanę, laskę cynamonu oraz zmielone migdały. Zmniejszyć ogień, przykryć i dusić do miękkości, mieszając od czasu do czasu. Jeśli potrawa będzie zbyt gęsta, dodać trochę wody. Doprawić. Podawać z ryżem. Smacznego:) 