Niektórzy mówią na to danie ryba po węgiersku, pewnie ze względu na czerwoną paprykę oraz sporą liość pieprzu. Rybka  w cieście, włożona do czerwonego sosu smakuje wspaniale. Nie przypominam sobie, żeby komuś nie smakowała albo, żeby kiedyś została i nie miał jej kto zjeść. Zawsze znika, zawsze wszystkim smakuje bo jest naprawdę pyszna. Im dłużej stoi tym lepiej, bo ciasto powinno dobrze nasiąknąć sosem. Można użyć dowolnej ryby, ja zazwyczaj używam dorsza, chociaż raz zrobiłam morszczuka i też smakowało. Bardzo polecam:)  Składniki:   3-4 płaty ryby   słoik papryki czerwonej w occie   3 cebule   2 szklanki wody   1 szklanka oleju ( ja daję połowę albo jeszcze mniej)   6 łyżek koncentratu pomidorowego   6 łyżek ketchupu pikantnego   6 łyżek cukru   6 łyżek octu 10%   1 łyzka pieprzu   1 łyzka soli ziele angielskie, liść laurowy   Wszystkie składniki sosu dokładnie wymieszać. Rybę usmażyć w jajku i mące. Paprykę i cebulę pokroić. Do sosu włożyć rybę, paprykę i cebulę. Dodać liść i ziele. Wstawić do lodówki. Smacznego:) 