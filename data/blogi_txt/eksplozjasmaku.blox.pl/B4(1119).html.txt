Chyba mam bzika na punkcie makaronu a zwłaszcza sałatek makaronowych. Wypróbowałam już tyle wersji, że wszystkie zaczynają mi się wydawać podobne. W dzisiejszej   dość istotny jest dodatek ogórka i czosnku. Sałatka znika w bardzo szybkim tempie.  Składniki:   20 dag ulubionego makaronu (u mnie drobne kolanka)   15 dag szynki gotowanej   puszka kukurydzy   1 duży ogórek   koperek   2-3 ząbki czosnku   jogurt naturalny   sól, pieprz   Makaron ugotować al dente. Ogórek obrać i pokroić w drobną kostkę. Szynkę również pokroić. Wszystkie składniki razem wymieszać. Dodać przeciśnięty przez praskę czonek, sól, pieprz i jogurt. Dokładnie wymieszać. Wstawić do lodówki na godzinę. Smacznego:) 