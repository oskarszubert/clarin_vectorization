Pomysł na ten obiad powstał pod wpływem  przepisu z pewnej gazety ale, że w trakcie gotowania całkowicie go zmieniłam, mogę go uznać za mój własny. Drób i suszone owoce to bardzo dobre połączenie, wiedzą o tym wszyscy, którzy już tego próbowali. Ja zazwyczaj wykorzystuję śliwki lub morele ale przecież żurawina też świetnie się nadaje. Danie podałam z ryżem. Przypominam o trwającym konkursie. Tutaj możecie zostawiać swoje propozycje:) Składniki:   4 udka kurze   2 cebule   2 ząbki czosnku   10 dag suszonej żurawiny   500 ml bulionu drobiowego   pół szklanki śmietanki   sól, pieprz   olej do smażenia﻿   Przygotowane udka podsmażyć na patelni z obydwóch stron na rumiano. Dodać cebulę i czosnek i chwilę razem smażyć. Wlać bulion i dusic około 30 minut. Po tym czasie dodać żurawinę i dusić jeszcze około 15 minut. Doprawić solą i pieprzem. Pod sam koniec wlać śmietankę, wymieszać dokładnie i zagotować. Danie najlepiej smakuje z ryżem lub kopytkami. Smacznego:) 