Moja dzisiejsza propozycja to lekki tort śmietankowy z kawałkami czekolady. Nic skomplikowanego a bardzo dobrego. Torcik, jeśli jest dobrze nasączony, będzie rozpływał się w ustach. Ja nasączyłam nalewką na ziarnach kawy ale można użyć dowolnego nasączu. Użyłam gotowej posypki ale można też zetrzeć gorzką czekoladę.   Składniki na biszkopt:    6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia (śr.21 cm). Upiec na złoty kolor  w temp. 180 stopni. Po upieczeniu przekroić na 3 części. Pozostałe składniki:   375 ml śmietanki 30%   4 łyżki cukru pudru   l szklanka dowolnego nasączu   posypka czekoladowa lub gorzka czekolada   Śmietankę ubić na sztywno z dodatkiem cukru. Przekrojony biszkopt nasączyć, posmarować 1/3 śmietany, posypać posypką lub gorzką czekoladą. I tak kolejno. Jeśli wystarczy śmietany można posmarować boki i obsypać czekoladą. Smacznego:) 