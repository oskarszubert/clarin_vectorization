Ta surówka to samo zdrowie i idealny dodatek do mięsa. Słodycz marchewki łączy się z ostrością cebulki a chrupkości nadają jej orzechy. Bardzo polecam.  Składniki:  4 duże marchewki 2 ząbki czosnku 1 mała czerwona cebula 1/2 szklanki orzechów włoskich 2 łyżki natki pietruszki 2-3 łyżki majonezu sól, pieprz  Marchew obrać, zetrzeć na tarce o grubych oczkach lub przepuścić przez szatkownicę. Orzechy posiekać i uprażyć na suchej patelni, wystudzić.  Cebulę i natkę pietruszki drobno posiekać, czosnek przepuścić przez praskę. Wszystkie składniki włożyć do miski, dodać majonez, wymieszać. Przyprawić do smaku solą i pieprzem. Wstawić do lodówki  przynajmniej na 1 godź. Smacznego:) 