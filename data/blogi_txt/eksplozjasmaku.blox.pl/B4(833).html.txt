Upiekłam paluchy makowe, które kiedyś były propozycją w Weekendowej Piekarni po godzinach. Wszyscy je zachwalali więc chciałam spróbować, chociaż  wiadomo, że przepisy podawane w WP są bardzo dobre. I jak się mogłam spodziewać i tym razem, paluchy wyszły wspaniałe. Pulchne, miękkie, z lekko wyczuwalnym miodem. Na drugie śniadanie do szkoły czy pracy idealne. Składniki:  275 g wody 4 łyżki płynnego miodu 500g białej pszennej mąki chlebowej 1 1/2 łyżeczki drożdży instant 2 łyżki mleka w proszku 2 łyżki miękkiego masła 2-3 łyżki niebieskiego maku 1 łyżeczka soli 1 jajko roztrzepane z 1 łyżką mleka  W dużej misce wymieszać wodę z miodem, dosypać mąkę i drożdże, wymieszać całość Dodać resztę składników i gdy się połączą, zagnieść gładkie ciasto. Zostawić je na godzinę do wyrośnięcia. Następnie podzielić na 5 części, uformować kulki i zostawić je na 15 min pod przykryciem. Z każdej kulki uformować wałek (nieco krotszy od dlugosci blachy do pieczenia) i układać je na naoliwionej blasze złączeniem w dól. Zostawić do ponownego wyrośnięcia na ok. 45 minut. Każdy "paluch" posmarować roztrzepanym jajem, wstawić do pieca i piec ok. 20 minut w temperaturze 200C. Smacznego:) 