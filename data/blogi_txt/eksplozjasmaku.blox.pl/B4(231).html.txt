Sezon na rabarbar jeszcze trwa więc zrobiłam deser na ciepło, który ma wielu miłośników. Ja, crumble  jadłam po raz pierwszy i bardzo mi smakował. Słodka kruszonka świetnie się komponowała z kwaśnym rabarbarem. Z pewnością wykorzystam jeszcze inne owoce do tego deseru. Jest to moja propozycja do akcji rabarbarowej. Składniki:   150 g zimnego masła    100 g mąki    100 g cukru 1 łyżeczka proszku do pieczenia    rabarbar   4 łyżki cukru   1 łyżka mąki do rabarbaru   płatki migdałów   Z podanych składników zrobić kruszonkę,dodając  proszek do pieczenia. Umyty i osuszony rabarbar pokroić na małe kawałki i wymieszać go z cukrem i mąką. Spód foremek  do zapiekania wysmarować tłuszczem i ułożyć rabarbar, następnie posypać kruszonką i wstawić do piekarnika nagrzanego na 180° na ok. 25 minut. 5 minut przed końcem posypać crumble płatkami migdałów.  Smacznego:) 