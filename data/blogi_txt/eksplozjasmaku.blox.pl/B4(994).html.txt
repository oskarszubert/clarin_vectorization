Kolejny raz przekonałam się jak fantastyczną rybą jest pstrąg. Delikatne, białe mięsko to jego wielka zaleta. Jeśli do tego dołożymy jakiś ciekawy sos może to być prawdziwa uczta. Kiedyś bałam się ości, ale jeśli odciągniemy kręgosłup, większość ości wychodzi razem z nim.  Źródło: Świąteczny dodatek Tiny /2009 Składniki:  4 pstrągi po 30 dag każdy szklanka orzechów włoskich 1/2 szklanki białego wytrawnego wina sok i skórka z otarta z cytryny łyżka koncentratu pomidorowego 4 łyżki miodu 3 łyżki masła sól, pieprz  Sprawione pstrągi umyć dokładnie pod bieżącą zimną wodą, natrzeć solą i skórką z cytryny. Wstawić na 2 godź. do lodówki. Orzechy włoskie drobno posiekać. Następnie utrzeć z miodem i sokiem z cytryny. W trakcie ucierania dodać koncentrat pomidorowy i białe wino. Masło stopić w rondelku. Pstrągi wyjąc z lodówki i przełożyć do naczynia żaroodpornego. Polać stopionym masłem. Wstawić do nagrzanego do 200 stopni piekarnika i piec 10 min. Po tym czasie przełożyć na drugą stronę, polać sosem orzechowym i piec jeszcze 20 min. Jeśli orzechy będą się zbyt mocno rumienić można przykryć naczynie folią. Smacznego:) 