Pyszne, chińskie danie, które powstaje w błyskawicznym tempie. Można je przygotować w woku lub w głębokiej patelni. Przepis pochodzi z książki Jenni Fleetwood " Jeden garnek - wiele potraw" i oczywiście dopisuję go do akcji Kuchnia chińska. Składniki:  1 opakowanie chińskiego makaronu jajecznego 35 dag polędwiczek wieprzowych 2 łyżki oleju słonecznikowego 1 łyżka oleju sezamowego 2 rozgniecione ząbki czosnku 8 cebulek dymek 1 strąk zielonej papryki, pokrojone w paski (dałam czerwoną) 2 łyżki ciemnego sosu sojowego 3 łyżki wódki 2/3 szklanki kiełków sojowych (zrezygnowałam, nie cierpię ich) 3 łyżki posiekanej natki pietruszki  Przygotować makaron zgodnie z instrukcją, starannie odcedzić. Mięso pokroić w cienkie plasterki a następnie w paski. W woku rozgrzać olej i na dużym ogniu obsmażyć mięso. Powinno być ze wszystkich stron rumiane. Wlać olej sezamowy, dodać czosnek, dymkę i paski papryki. Smażyć nadal na dużym ogniu przez 3 minuty, stale mieszając. Trochę zmniejszyć ogień, dodać przygotowany wcześniej makaron, wlać sos sojowy i alkohol. Smażyć, mieszając prze 1-2 minuty. Gdyby makaron zaczął przywierać do patelni można wlać 2 łyżki zimnej wody. Wsypać posiekaną natkę, wymieszać. Smacznego:) 