W dalszym ciągu eksperymentuję z pastami i innymi smarowidłami do chleba. Moja dzisiejsza propozycja jest dla fanów śródziemnomorskich smaków bowiem składa się z oliwek, fety i bazylii. Pasta jest dość słona dlatego nie należy jej solić dodatkowo albo można użyć zwykłego białego serka zamiast fety i dosolić według własnych preferencji. Przy okazji polecam inne pasty: z kurczaka, z suszonych pomidorów, z  zielonego groszku, Składniki:  250 g fety lub zwykłego twarożku 1 ząbek czosnku 10 zielonych oliwek 100 ml oliwy z oliwek pieprz bazylia  Oliwki zmiksować blenderem. Fetę rozgnieść widelcem. Czosnek przecisnąć przez praskę. Wszystkie składniki wymieszać, dodać oliwę wlewając powolnym strumieniem i szybko mieszając. Przyprawić pieprzem. Można wkroić posiekane listki bazylii. Smacznego:) 