Chlebek naan to płaskie pieczywo powszechnie znane w świecie arabskim oraz hinduskim. Wypróbowałam już  kilka przepisów na ten chlebek i dzisiaj podaję według mnie najlepszy. Zazwyczaj podaje się go do dań mięsnych z dużą ilością sosu, który można wydobywać za pomocą tego własnie chlebka. Ja też planuje niedługo takiedanie. Przepis znalazłam tutaj i zgłaszam go tutaj.  Składniki:  250 g mąki + do podsypywania  1/2 łyżeczki soli  1 płaska łyżeczka proszku do pieczenia  2 płaskie łyżeczki cukru  150 ml ciepłego mleka  2 łyżeczki oliwy z oliwek + do wysmarowania  czarny sezam, sezam, kminek     Mąkę wymieszać w misce z proszkiem do pieczenia, solą i cukrem. Mleko podgrzać i ciepłe wymieszać z oliwą. W mące zrobić dołek, dolać mleko wolnym strumieniem. Wymieszać delikatnie dłonią. Powstałą masę wyłożyć na blat, wyrabiać gładkie ciasto przez ok. 8 minut, podsypując mąką w razie potrzeby. Kule nasmarować oliwą. Włożyć do ciepłego, wyłączonego piekarnika lub w inne ciepłe miejsce, na 15 min do wyrośnięcia. Kule podzielić na 8-10 części, w zależności od tego jakie chcemy mieć placki, mniejsze czy większe. Mogą być podłużne lub okrągłe. Rozwałkować drewnianym wałkiem na cienkie placki, posypać każdy sezamem (u mnie kminek), przydusić, ponakłuwać widelcem. Piekarnik nagrzać dobrze do 230 stopni. Piec ok. 2 minut, obserwować - gdy będą już brązowe pęcherzyki - znaczy, że pieczywo naan jest już dobre. Można przed podaniem posmarować lekko oliwą.  Smacznego:) 