To proste danie jest przykładem na to, że inspiracji można szukać wszędzie, nawet  a może zwłaszcza na opakowaniach. Przepis tym razem znalazłam na wieczku serka mascarpone i może na zdjęciu tego za bardzo nie widać ale danie jest naprawde pyszne.  Składniki:  250 g sera mascarpone 50 dag filetów z piersi kurczaka 40 dag makaronu 3 pomidory 1 cebula bazylia słodki sos chili sok z 1/2 cytryny pieprz czarny, pieprz cayenne oliwa  Filety pokroić w cienkie plastry, doprawić solą i pieprzem. Usmażyć na oliwie. Ugotować makaron. Pomidory sparzyć w gorącej wodzie, obrać ze skórki i pokroić na ćwiartki. Przygotować sos: cebulę pokroić w kostkę, podsmażyć na oliwie na złoty kolor, dodać pomidory, dusić przez 3 minuty na wolnym ogniu. Dodać serek mascarpone, doprawić solą, pieprzem, pieprzem cayenne, sosem chili i sokiem z cytryny, wymieszać, zdjąć z ognia. Mięso wymieszać z makaronem. Smacznego:) 