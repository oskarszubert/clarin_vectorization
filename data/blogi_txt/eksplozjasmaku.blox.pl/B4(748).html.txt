Do zrobienia tego deseru nie trzeba było mnie zachęcać. Miałam w domu wszystko co potrzeba i już nie mogłam się doczekać kiedy zrobię niebieskie smugi na kieliszku. Poszło gładko, za to trudniej było zrobić ładne zdjęcie bo zanim cokolwiek zdążyłam ustawić, lody zaczęły się rozpuszczać. Ale deser jest po prostu bombowy. Przepis pochodzi z Kuchni.  Składniki:  250 ml śmietany 12% 250 ml mleczka kokosowego 1/2 l lodów waniliowych 1 puszka dowolnych owoców 10 dag płatków migdałówych 100 ml likieru Blue Curacao  Delikatnie wymieszać schłodzoną śmietankę z mleczkiem kokosowym (powinno być gęste). Na dno pucharków wlać połowę likieru a następnie połowę śmietany z mleczkiem kokosowym. Delikatnie wymieszać, aby powstały niebieskie smugi. Nałożyć do pucharków po łyżce lodów waniliowych. Resztę śmietany wyłożyć na wierzch i delikatnie wymieszać z resztą likieru.Ułożyć owoce i posypać płatkami migdałów. Smacznego:) 