Jako, że nie jestem wielbicielką zwykłych tłuczonych ziemniaków, staram się urozmaicać formę ich podania. A czasami, żeby zrobić obiad na skróty dodaję do tych kotlecików ziemniaczanych kawałki piersi z kurczaka, formuję dowolny kształt i smażę. Podaję z surówką albo z sosem pieczarkowym i mam smaczny obiad:) Świetnie pasują tez na karnawał więc dopisuję do akcji.  Składniki:   1 kg ziemniaków   3 jajka   ok.9 łyżek mąki   1 filet z kurczaka sól, pieprz   bułka tarta   Ugotowane ziemniaki przepuścić przez praskę. Dodać jajka, sól, pieprz i wymieszać. Dodać mąkę i wyrobić na gładką masę. Jeśli masa jest zbyt wolna można dodać jeszcze trochę mąki. Formować małe kotleciki, w środek wkładać kawałki kurczaka, spłaszczyć i  obtoczyć w bułce tartej. Smażyć na rozgrzanym oleju. Smacznego:) 