Przepis na roladę z morelami jest kombinacją kilku pomysłów i powstał częściowo w mojej głowie a częściowo podyktowany koniecznością. Użyłam udek chociaż w przepisie był cały kurczak, nie było owoców ale uznałam, że tak będzie ciekawiej, chociaż następnym razem użyję śliwek. Obawiałam się, że mięso mielone będzie za grube bo mieliłam na grubych oczkach ręcznej maszynki do mięsa. Całość zawinęłam ciasno w rękaw i nie wiedziałam jak tam "moje mięsko się czuje". Jednak wszystkie moje obawy okazały się bezpodstawne a pomysły trafione kiedy rolada została wyjęta z piekarnika i na drugi dzień pokrojona. Wizualnie -nie najgorzej, smakowo- podobno bardzo dobrze, a że nie jestem ekspertem w dziedzinie mięs uznaję roladę za całkiem udane danie świąteczne:)  Składniki:   4 udka 1 jajko 2 ząbki czosnku pół piersi z kurczaka 1 opakowanie suszonych moreli (ok. 25 dag) tymianek pieprz, sól  Delikatnie zdjąć skórę  z udek. Mięso odjąć od kości i zmielić przez maszynkę. Następnie wyrobić z jajkiem, przyprawami i ziołami. Morele moczyć w gorącej wodzie przez 10 minut. Pierś z kurczaka pokroić w drobną kostkę. Skóry z udek ułożyć obok siebie, najlepiej na rozciętym rękawie, potem będzie łatwiej zwijać. Ja ułożyłam 2 poziomo i 2 pionowo. Powstał jeden duży kwadrat. Skóry powinny zachodzić na siebie. Na kwadracie ułożyć przyprawione mielone mięso, na tym ułożyć pokrojoną pierś z kurczaka. Przy jednym brzegu ułożyć ciasno morele. Całość zwinąć w roladę, związć boki sznurkiem. Jeżeli ktoś nie lubi skór z kurczaka, pewnie można je pominąć i uformować roladę tylko w rękawie. Piec 50-60 minut w temperaturze 180 stopni. Smacznego:) 