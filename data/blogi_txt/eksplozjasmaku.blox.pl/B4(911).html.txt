Pierożki drożdżowe  z kurczakiem są doskonałą przekąską w ciągu dnia. Wspaniale smakują zarówno z herbatą jak i z czerwonym barszczem. Największą ich zaletą jest pyszny farsz kurczakowy, lekko ostry i trochę słodki. Wspaniały. W dalszym ciągu czekam na Wasze propozycje herbaciane w konkursie Dilmah. Zapraszam:) Źródło: Kolekcja Wypieki ze smakiem Składniki na ciasto:   20 g świeżych drożdży   150 ml mleka   75 g masła   250 g mąki   1/2 łyżeczki soli   Składniki na nadzienie:﻿   200 g fileta z kurczaka   łyżka oliwy z oliwek   3 łyżki sosu sojowego   2 łyżeczki miodu   łyżeczka sosu chili﻿   czerwona cebula   ząbek czosnku   200 g grzybów shiitake (lub pieczarek)   Ponadto: oliwa do smażęnia   jajko do glazury   sezam lub mak do dekoracji   mąka do posypania stolnicy   Wkruszyć drożdże ﻿ do miski i rozmieszać je w mleku podgrzanym do temperatury 37 stopni. Dodać rozpuszczone masło, mąkę i sól, po czym wyrobić gładkie ciasto i pozostawić je do wyrośnięcia na 40 minut. Pokroić na małe kawałki filet z kurczaka i zalać go marynatą z oliwy, 2 łyżeczek sosu sojowego oraz miodu. Odstawić na 15 minut, a potem podsmażyć kurczaka na łyżce oliwy. Pokroić drobno cebulę i przecisnąć przez praskę czosnek. Posiekać grzyby. Usmażyć warzywa z grzybami na odrobinie oliwy, dodać łyżeczkę sosu sojowego i wymieszać całość z kurczakiem. Na końcu doprawić farsz solą, pieprzem i łyżeczką słodkiego sosu chili. Ułożyć ciasto na stolnicy oprószonej mąką, wyrobić je i podzielić na dziesięć części. Rozwałkować każdą na koło o średnicy około 10 cm. Wyłożyć nadzienie na krążki z ciasta i uformować pierożki. Docisnąć brzegi i pozostawić je do wyrośnięcia na 15 minut. Podgrzać piekarnik do temperatury 200 stopni. Posmarować pierożki jajkiem i posypać sezamem lub makiem a później piec je około 15 minut. Smacznego:) 