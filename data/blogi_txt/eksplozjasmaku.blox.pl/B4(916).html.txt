Chociaż jestem średnią wielbicielką alkoholu, uwielbiam ciasta z alkoholową nutą. Dlatego ciasto o nazwie  Pijana wiśnia musiało przyciągnąć moją uwagę. W pierwszej chwili pomyślałam, że wiśnie moczy się w alkoholu ale tutaj  chodzi tylko o nasącz. Można oczywiście zmodyfikować przepis ale ja miałam wiśnie w polewie więc poprzestałam na nasączeniu biszkoptów alkoholem. Przeciwnicy śnieżki mogą z niej zrezygnować. Jeśli śmietana jest dobrej jakości i wiadomo, że ciasto szybko zniknie, można ubic ją tylko z cukrem. Powinna przetrwać.  Składniki na biszkopt jasny:     6 jaj   1 szklanka cukru (niepełna)   1 szklanka mąki 1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor.Składniki na biszkopt ciemny:   4 jaja   1 szklanka cukru (niepełna)   1 łyżeczka proszku do pieczenia   3/4 szklanki mąki pszennej   2-3 łyżki  kakao   Białka ubić na sztywno, dodać cukier i żółtka. Dodać mąkę zmieszaną z proszkiem, na końcu dodać kakao i lekko wymieszać. Wylać na formę do pieczenia i upiec.Składniki na masę:   pół litra śmietany kremówki   2 śnieżki lub inny zagęstnik   wiśnie w polewie lub inne wiśnie Śmietanę ubić, dodać śnieżki. Jasny biszkopt przekroić na pół. Nasączyć dowolnym nasączem a najlepiej wiśniowym. Wyłożyć część ubitej smietany, następnie przykryć biszkoptem kakowym. Ponownie wyłożyć część śmietany. Na śmietanie ułożyć wiśnie w polewie lub inne wiśnie z konfitury. To wszystko przykryć drugą połową jasnego biszkoptu. Wierzch przykryć cieniutką warstwą śmietany i udekorować kilkoma wiśniami i kawałkami czekolady.   Smacznego:) 