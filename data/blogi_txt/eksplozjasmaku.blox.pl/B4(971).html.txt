Obiecałam sobie w tym roku, że będę próbować wiele nowych przepsiów, zwłaszcza na nadziewane warzywa. Cukinię już zrobiłam więc teraz kolej przyszła na pomidory. Wahałam się trochę nad nimi bo zazwyczaj pieczone pomidory smakują trochę kwaśno. Ale w połączeniu z pysznym, mięsnym farszem nie było tak źle. Było to całkiem zaskakujące doznanie smakowe. Przepis pochodzi z bardzo starego numeru Mojego Gotowania.  Składniki:   8 dag ryżu   sól 8 dużych pomidorów   ﻿duża cebula   pęczek natki pietruszki łyżka masła   25 dag mielonego mięsa   jajko   pieprz   1/2 szklanki bulionu warzywnego   łyżka koncentratu pomidorowego 100 ml śmietany   Ryż ugotować w osolonym wrzątku.﻿ Pomidory sparzyć i obrać ze skóry. Odkroić wierzch, wydrążyć łyżką. Cebulę obrać, drobno  posiekać. Natkę pietruszki opłukać, osuszyć i drobno posiekać. Cebulę i natkę pietruszki usmażyć na maśle. Dodać ryż, mielone mięso, jajko. Wymieszać, przyprawić solą i pieprzem, napełnić pomidory. Wlać bulion, dodać koncentrat, sól, pieprz i wymieszać. Ułożyć napełnione pomidory w naczyniu żaroodpornym i piec około 30 minut w temperaturze 200 stopni. Wytworzony sos można zaprawic śmietaną. Smacznego:) 