Chyba wszyscy lubią takie dania, na gorące dni są idealne. Robiłam już takie knedle z jagodami i z brzoskwiniami a teraz przyszła kolej na truskawki. Oczywiście, prawdziwe knedle powinny być z ciasta ziemniaczanego, ale ja nie miałam zbyt wiele czasu a w lodówce był ser więc się długo nie zastanawiałam. Knedle można polać masłem lub śmietaną i posypać cukrem. Moje truskawki były trochę kwaśne więc bez cukru się nie obyło.  Składniki:  250 g sera białego szklanka mąki (lub trochę więcej) 1 jajko szczypta soli małe truskawki śmietana do polania Zmielony ser wymieszać ze szczyptą soli i jajkiem. Przesiać mąkę i wyrobić ciasto. Jeśli ser jest wilgotny i ciasto wychodzi rzadkie należy dodać więcej mąki.  Z ciasta urywać małe kulki, rozpłaszczana dłoni i zawijać w nie truskawki. Uformować ładne kulki. W garnku zagotować, od momentu wypłynięcia gotować 5 minut. Wyjąć łyżką cedzakową i podawać polane masłem lub śmietaną. Smacznego:) 