Przekonuję się ostatnio do wielu rzeczy, których wcześniej nawet bym nie tknęła. Jedną z nich jest szpinak. Nie wiem czy to świadomośc jak bardzo jest zdrowy czy to mój smak staje się bardziej wyrafinowany ale faktem jest, że szpinak  smakuje mi coraz bardziej. Polecam więc dzisiaj roladę ze szpinakiem w pysznym sosie pomidorowo - paprykowym. Podany z ryżem doskonale nadaje się na świąteczny obiad.  Składniki:  2 pojedyńcze piersi kurczaka 30 dag szpinaku 4 łyżeczki masła natka pietruszki 1 jajko sól, pieprz 1 papryka 3-4 łyżki koncentratu pomidorowego Szpinak podsmażyć na maśle. Posypać natką pietruszki, solą i pieprzem. Szpinak zdjąć z patelni, nadmiar zalewy odcedzić. Przestudzony szpinak wymieszać z jajkiem. Mięso posypać solą i pieprzem, naciąć kieszonkę. W nacięcie włożyć farsz szpinakowy, związać nicią. Pierś podsmażyć na złoto ze wszystkich stron. Dodać koncentrat pomidorowy, doprawić do smaku pieprzem i solą. Na koniec dodać pokrojoną w kostkę czerwoną paprykę i dusić kilka minut.  Smacznego:) 