Jabłka i  majeranek idealnie pasują do wątróbki ale okazało się że do szynki wieprzowej także. Żeby mięso było bardziej kruche i delikatne dolałam trochę wina, co miało także wpływ na smak sosu. Oczywiście można użyć słodkiej polędwiczki i skrócić czas duszenia jednak ja tym razem wykorzystałam szynkę. Mięso idealnie pasuje do ryżu.  Pomysł własny Składniki:  500 g szynki wieprzowej 1 duża cebula 3-4 ziarenka jałowca zielony pieprz ziarnisty ziele angielskie 3 jabłka szklanka białego wina szklanka bulionu sól oliwa lub olej  Szynkę pokroić w kostkę. Jałowiec i pieprz utłuc w moździerzu. Mięso natrzeć oliwą, solą, pieprzem, majerankiem  i jałowcem. Cebulę pokroić i dodać do mięsa. Dokładnie wymieszać i odstawić na kilka godzin do lodówki. Na patelni rozgrzać tłuszcz. Wrzucić mięso z marynaty razem z cebula i przyprawami i smażyć kilka minut. Dodać bulion i wino, zmniejszyć ogień i dusić ok. godziny. Gdy mięso jest już miękkie dodać pokrojone w ósemki lub  w kostkę jabłka obrane ze skóry i dusić jeszcze wszystko razem ok. 10-15 min. Jabłka powinny być miękkie ale nie rozpadające się.  Smacznego:) 