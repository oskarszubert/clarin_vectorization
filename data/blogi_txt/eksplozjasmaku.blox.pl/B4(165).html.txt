Ubywające z zamrażalnika owoce przypominają mi, że z każdym wyciągniętym woreczkiem jest już coraz bliżej lata. Z ubiegłorocznych zapasów zostało mi juz niewiele ale jeszcze kilka wypieków na pewno zrobię. Dzisiaj zapraszam na ciasto z truskawkami i kardamonem. Ciasto jest  z tych wilgotnych więc powinno znaleźć sporo zwolenników.  Składniki:   200 g gorzkiej czekolady połamanej na kawałeczki    230 g masła    1,5 łyżki kardamonu    5 jajek   1/2 szkl. bardzo drobnego cukru    1 łyżka kawy﻿   2/3 szkl. mąki   1 szkl. truskawek (mogą być mrożone)   cukier puder do posypania   Czekoladę , masło i kawę rozpuścić w kąpieli wodnej.  Odstawić na bok i trochę przestudzić. Jajka ubić z cukrem na jasną , gęstą , kremową masę. Delikatnie wymieszać z masą czekoladową. Mąkę przesiać z kardamonem i dodać do masy , ostrożnie mieszając. Ciasto wlać do tortownicy (25 cm średnicy) , natłuszczonej i wyłożonej na dnie pergaminem. Na wierzchu ciasta ułożyć truskawki.  Piec w temp. 180 st.C przez 35-45 minut. Podawać posypane cukrem pudrem. Smacznego:) 