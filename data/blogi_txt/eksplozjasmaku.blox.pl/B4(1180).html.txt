Kupiłam puszkę soczewicy bo byłam bardzo ciekawa jak smakuje a potem głowiłam się do czego ją użyć. Oczywiście mogłam ją zjeść samą, bez niczego ale tak się złożyło, że zupełnie przez przypadek przeglądałam stara gazetę w poszukiwaniu zupełnie czegoś innego i natrafiłam na ten właśnie przepis. Sałatka jest lekką, bardzo przyjemną przekąską a różnica między ugotowaną soczewicą   a taką z puszki jest podobna jak w przypadku groszku zielonego.  Źródło: Sól i Pieprz, nr 3-4/2013 Składniki:  4 łyżki oleju z orzeszków ziemnych 100 g orzeszków ziemnych 400 g gotowanej soczewicy z puszki 2 łyżki octu winnego szczypta cukru sól, pieprz przyprawa curry 1 cebula 2 czerwone papryki 300 g usmażonej piersi kurczaka, pokrojonej w kostkę  Na rozgrzanym oleju usmażyć orzeszki. Wymieszać z odcedzoną soczewicą i podgrzać. Doprawić octem cukrem, solą, curry i pieprzem. Cebulę i papryki oczyścić, pokroić w kostkę, wymieszać z soczewicą. Sałatkę włożyć do miseczek, dodać kawałki mięsa. Schłodzić. Smacznego:) 