Od dawna planowałam pierogi z jagodami tylko jakoś wyjątkowo długo mi  z tym schodziło.  No ale jak już się za nie wzięłam to 35 pierogów zostało zjedzone prawie za jednym podejściem (3 osoby). Z jedzeniem jagód jest dużo frajdy bo można potem "podziwiać" czarny język. Przepis na ciasto podejrzałam u Karoliny, z dodatkiem masła robiłam po raz pierwszy ale tak mi się spodobało, że następnym razem też wykorzystam ten przepis. Składniki:  2 szklanki mąki ﻿ 1 łyżeczka soli  1 łyżeczka masła lub oleju  1 jajko roztrzepane około 1 szklanki ciepłęj wody 1 szklanka jagód 2 łyżeczki mąki ziemniaczanej  ﻿Mąkę przesiać na stolnicę, zrobić w niej wgłębienie, dodać sól, masło lub olej oraz jajko. Stopniowo dodając ciepłą wodę wyrabiać miękkie i elastyczne ciasto (przez około 10 minut). Włożyć do naczynia żaroodpornego i przykryć. Jagody delikatnie opłukać, osuszyć i obsypać mąką ziemniaczaną.  Wymieszać delikatnie tak, aby mąka pokryła wszystkie jagody.  Ciasto odkrawać po kawałku i rozwałkować, kieliszkiem lub szklanką wycinać kółka.  Nakładać po łyżeczce jagód i zlepiać brzegi w pierogi. Wrzucać partiami na osoloną, wrzącą wodę i gotować do miękkości, aż pierogi wypłyną. Smacznego:) 