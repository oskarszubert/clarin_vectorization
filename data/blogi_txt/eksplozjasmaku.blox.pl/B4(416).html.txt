Zapraszam na pyszne śniadanie. Świeża bułka wypełniona chrupiącym  boczkiem, do tego wbite jajko i całość zapieczona  w piekarniku i posypana pachnącym szczypiorkiem. Takie śniadanie jest bardzo sycące i daje kopa aż do obiadu. Jeśli lubicie, można razem z boczkiem dodać łyżkę  podsmażonych pieczarek. Składniki (na 3 porcje):   3 średnie bułki   3 jajka   10 dag wędzonego boczku   łyżka oliwy   kawałek żółtego sera szczypiorek   sól, pieprz﻿   Odciąć daszek z bułki, środek wydrążyć. Boczek pokroić w kostkę i zrumienić na łyżce oliwy. Do środka bułki włożyć boczek i ewentualnie podsmazone pieczarki  i wbić jajko. Wstawić do nagrzanego piekarnika i zapiekać aż jajko się zetnie tak jak lubicie. U mnie trwało to około 15 minut. Przed samym końcem posypać startym serem. Wyjąć bułkę na talerz, posypać szczypiorkiem. Smacznego:)﻿ 