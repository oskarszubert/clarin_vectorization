Jako, że mak jest jednym z obowiązkowych składników na świątecznym stole zrobiłam torcik, który od bardzo dawna planowałam. Myślałam, że będzie to dość ciężki wypiek bo makowe blaty do najlżejszych nie należą ale jako całość torcik nie jest jednak taki ciężki. Masa jest lekka, delikatna, wiśniowa konfitura przełamuje ewentualną słodycz no i jest jeszcze aromat kawy, który możemy sobie  regulować według własnych preferencji. Polecam to ciasto np. na Nowy Rok.  Źródło Składniki na blaty z masy makowej: • 850 g masy makowej z bakaliami  • 4 łyżki kaszy manny (suchej) • 6 dużych jajek (w temperaturze pokojowej) Tortownicę o średnicy 21 - 23 cm posmarować masłem i oprószyć mąką. Piekarnik nagrzać do 175 stopni. Masę makową wraz z bakaliami wymieszać z kaszą manną. Żółtka utrzeć na puszysty krem (około 7 minut). Oddzielnie ubić białka na sztywną pianę. Połączyć masę makową z żółtkami, a następnie delikatnie wymieszać z pianą z białek. Masę wyłożyć do przygotowanej tortownicy i wstawić do nagrzanego piekarnika. Piec przez 40 - 45 minut. Ostudzić. Pokroić na 3 poziome blaty, gdy ciasto będzie całkowicie ostudzone. Można upiec 1 - 2 dni wcześniej i schłodzić dla łatwiejszego pr﻿zekrojenia. Składniki na nasącz: • 4 łyżki likieru wiśniowego (kirsch, wiśniówka) • 1/3 szklanki zaparzonej mocnej kawy (podwójne espresso) • 1 łyżka cukru Wymieszać likier wiśniowy z kawą i cukrem. Ja użyłam gotowej masy makowej i moje blaty były wilgotne więc ilość nasączu nieco zmniejszyłam. Przełożenie: • 1 słoiczek konfitury wiśniowej z całymi owocami • 1 szklanka wiśni z kompotu lub mrożonych Mus kawowy: • 250 ml śmietanki kremowej do deserów 36%, bardzo zimnej • 2/3 szklanki cukru pudru • 500 g sera mascarpone • 4 - 5 łyżek zaparzonej mocnej kawy (podwójne espresso) Zimną śmietankę kremową ubić razem z cukrem pudrem na bardzo sztywną pianę. Delikatnie wymieszać łyżką z serem mascarpone, a następnie z ostudzoną kawą. Wstawić do lodówki do czasu przełożenia. ﻿Boki i wierzch: • posiekane obrane orzechy laskowe • kilka łyżek kakao﻿   Pierwszy blat makowy ułożyć na tortownicy i skropić go 1/3 nasączenia. Rozsmarować całą konfiturę razem z wiśniami, wyłożyć 1/3 musu kawowego. Przykryć drugim krążkiem, skropić go 1/3 nasączenia, następnie wyłożyć 1/3 musu kawowego i rozłożyć wiśnie z kompotu (lub rozmrożone i odsączone na sicie). Położyć ostatni krążek, skropić resztą nasączenia. Pozostały krem rozsmarować na wierzchu i bokach tortu. Boki posypać posiekanymi orzechami laskowymi, wierzch posypać obficie kakao (najlepiej zrobić to przed samym podaniem). Wstawić do lodówki, na całą noc. ﻿Smacznego:) 