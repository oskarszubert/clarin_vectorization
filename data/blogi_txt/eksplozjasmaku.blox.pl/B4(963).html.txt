Zaplanowaliście już obiad na święta? Jeśli nie to polecam sztukę mięsa w sosie chrzanowym. Tą sztuką będzie u mnie jak zwykle polędwiczka wieprzowa. Sos chrzanowy doskonale pasuje do klimatu świąt wielkanocnych i do tego mięsa także. Bardzo polecam bo jestem pewna że jest to obiad idealny na świąteczny stół. Źródło: Stary zeszyt Składniki:  2 polędwiczki wieprzowe tzw. słodkie sól, pieprz 4 szklanki bulionu 2 łyżki masła 2 łyżki mąki szklanka mleka 3 łyżki chrzanu  Oczyszczone polędwiczki obsmażyć na rumiano z każdej strony. Podlać bulionem, dodać trochę soli i pieprzu i dusić ok. 40-50 min. Po tym czasie na drugiej patelni rozgrzać masło, dodać mąkę i zrobić zasmażkę. Dolać mleko oraz bulion pozostały z duszenia i energicznie mieszając aby nie zrobiły się grudki zagotować. Dodać chrzan, sól i pieprz i  gotować, aż sos będzie gęsty. Podawać z miękką polędwiczką pokrojoną w plasterki. Smacznego:) 