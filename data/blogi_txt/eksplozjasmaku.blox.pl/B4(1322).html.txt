Jednym ze smaków Dalekiego Wschodu jest curry. Doskonale skomponowane mieszanki przypraw sprawiają, że wrażenie może być niezapomniane. Często spotykam w przepisach mleko kokosowe i z doświadczenia wiem, że nie każdemu to odpowiada dlatego proponuję zastąpić je śmietanką 30%. Nie będzie to dokładnie ten sam smak ale również może wyjść bardzo smaczne danie,  dla tradycjonalistów. Dzisiejszy przepis jest prosty, niezbyt bogaty w składniki ale bogaty w przyprawy i bardzo szybki.  Jest to moja kolejna propozycja do akcji Ireny i Andrzeja.  Sól i Pieprz nr 2/2011 Składniki:   700 g filetów z kurczaka   5 łyżek sosu rybnego   6 listków limonki kaffir (pominęłam)   400 g pędów bambusa z puszki   2 puszki mleka kokosowego  (po ok.400 ml, nie wstrząsać)   3-4 łyżki czerwonej pasty curry (dałam dwie)   1 czerwona papryka chili   2 łyżki brązowego cukru   3 łyżki soku z limonki    Mięso umyć, osuszyć﻿ i pokroić w cienkie paski. Wymieszać z 4 łyżkami sosu rybnego i odstawić na około 10 minut. Listki limonki umyć i osuszyć. Pędy bambusa wyłożyć na sitko, opłukać i osączyć. Z mleka kokosowego zebrać 7 łyżek śmietanki i wlać ją do woka lub patelni o wysokich brzegach. Na średnim ogniu doprowadzić do wrzenia. Dodać pastę curry i wymieszać. Smażyć, nie mieszając, na małym ogniu około 2 minut. Po ściankach patelni cienką strużką wlać mleko kokosowe-ok. 5 łyżek. Dokładnie wymieszać. Smażyć jeszcze około 2 minut aż powstanie jednolita masa. Paprykę umyć, usunąć gniazdo nasienne. Miąższ pokroić w paski. Do masy włożyć mięso i mieszając, smażyć 3-4 minuty. Dodać pędy bambusa, resztę mleka, cukier i liście limonki. Doprowadzić do wrzenia i gotować około 5 minut na średnim ogniu. Doprawić resztą sosu rybnego, sokiem z limonki, chili i udekorować bazylią, najlepiej tajską. Smacznego:) 