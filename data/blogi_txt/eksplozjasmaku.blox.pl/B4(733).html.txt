Nie jestem zbyt wielką fanką angielskiej kuchni ale powodowana ciekawością postanowiłam spróbować to czym Anglicy zachwycają się przed Bożym Narodzeniem czyli mincemeat - nadzieniem  z suszonych owoców. Jest ono bardzo intensywne w smaku, dość słodkie no i jak dla mnie bardzo orginalne. Ale nie jestem zupełnie pewna czy w moim guście. Natomiast tarta z tym nadzieniem zniknęła w ciągu 2 godzin. Nie wiem jak to się stało bo masa podjadana z garnka nie wydawała się tak dobra jak na cieście francuskim. A wyobrażam sobie jak smakuje w tradycyjnej angielskiej babeczce.  Źródło+ moje zmiany Składniki:  175 g rodzynek 110 rodzynek sułtańskich 150 g owoców kandyzowanych (mieszanki) 75 g cukru brązowego (dałam mniej) skórka starta z 1 pomarańczy 200 g świeżej żurawiny (pomysł od Nigelli) 1/2 łyżeczki mielonego cynamonu łyżeczka ekstraktu z wanilii 3 łyżki brandy 50 ml czerwonego wina 1 arkusz ciasta francuskiego Wszystkie bakalie wymieszać razem. W małym garnku podgrzać wino z brandy i cukrem. Dodać bakalie, skórkę z pomarańczy, ekstrakt waniliowy , cynamon, świeżą żurawinę. Gotować, aż bakalię wchłoną alkohol  a także sok, który puści żurawina. Tak przygotowane, wystudzone nadzienie wyłożyć na rozwałkowane ciasto francuskie. Wstawić do nagrzanego do 180 stopni piekarnika i piec około 20 min. Można ciasto podpiec  z obciążeniem i dopiero potem zapiekać z nadzieniem. Smacznego:) 