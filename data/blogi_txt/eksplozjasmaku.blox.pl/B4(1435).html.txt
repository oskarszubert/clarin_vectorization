Zapiekanki a zwłaszcza makaronowe uwielbiam i robię je zawsze kiedy nie mam za bardzo weny na gotowanie. Do zapiekanek można wrzucić co się chce i prawie zawsze będzie smakować. Przepis na tę zapiekankę pochodzi z Kolekcji Dobrej Kuchni i figuruje tam pod nazwą jako Zapiekanka włoska. Jest to moja propozycja do akcji makaronowej.  Składniki:   20 dag makaronu   20 dag pieczarek   20 dag szynki gotowanej lub wędzonej   2 puszki przecieru pomidorowego (po 14 dag)   4 dag startego parmezanu 2 cebule   3 łyżki masła   2 ząbki czosnku   1/2 łyżki oregano 1 łyżka natki pietruszki   sól, pieprz   Makaron ugotować w osolonej wodzie al dente. Naczynie żąroodporne wysmarować 1 łyżką masła i włożyć do niego odcedzony  makaron. Cebulę i czosnek obrać, posiekać i zrumienić na 1 łyżce masła i dodać do makaronu. Pieczarki oczyścić, opłukać, pokroić na plasterki i usmażyć na reszcie masła. Gdy woda odparuje, dodać pokrojoną szynkę i smażyć jeszcze chwilę. Następnie zawartość patelni wyłożyć na makaron i wymieszać. Przecier pomidorowy rozcieńczyć 1 szklanką wody, dodać sól, pieprz, oregano, 2/3 parmezanu i wymieszać. Makaron zalać sosem, oprószyć resztą parmezanu i zapiekać około 25 minut w piekarniku nagrzanym do temperatury 180 stopni. Przed podaniem posypać zapiekankę zieloną pietruszką. Smacznego:) 