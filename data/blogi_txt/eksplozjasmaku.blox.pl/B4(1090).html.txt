Dzisiaj polecam kolejny smaczny sposób na rybę. W orginalnym przepisie wystąpił łosoś ja natomiast użyłam dorsza. Ryba smakuje naprawdę dobrze a aromatyczny sos śmietanowy z serem delikatnie tłumi typowy zapach ryby więc jak dla mnie jest to danie idealne.  Źródlo: Sól i Pieprz, nr 6/2011 Składniki: garść liści szpinaku   60 dag fileta z łososia lub innej ryby 2 ząbki czosnku   2 cebule   2 łyżki masła   100 ml białego wina 400 ml bulionu warzywnego   150 g  serka kanapkowego (użyłamAlmette)﻿   ﻿4 łyżki startego parmezanu   2 łyżki kwaśnej śmietany   gałka muszkatołowa   sok z cytryny   Szpinak umyć. Obgotować w osolonej wodzie. Odcedzić, przelać zimną wodą. Odcisnąć i posiekać. Piekarnik rozgrzać do temperatury 200 stopni. Czosnek obrać i drobno posiekać. Cebule obrać i pokroić. W garnku roztopić masło i zeszklić czosnek z cebulą. Posypać mąką i mieszając, chwilę smażyć. Wlać wino i bulion, dokładnie wymieszać. Gotować ok. 3 minut na małym ogniu. Garnek zdjąć z ognia. Do sosu dodać twarożek, parmezan, szpinak i śmietanę. Wymieszać. Doprawić solą i pieprzem, gałką muszkatołową i sokiem z cytryny. Rybę umyć, osuszyć papierowym ręcznikiem i pokroic w kawałki. W naczyniu żaroodpornym ułożyć rybę i zalać sosem. Zapiekać około 25 minut aż wierzch będzie złotawy. Podawać z ziemniakami.﻿ Smacznego:) 