Wreszcie mam szynkowar. Myśl o jego zakupie kiełkowała we mnie od jakiegoś czasu i wreszcie ją zrealizowałam. Bardzo się cieszę, że to zrobiłam bo domowa wędlina jest rewelacyjna. Robiłam już mielonkę ale nie mogłam jej pokazać bo tak szybko zniknęła, że nie zdążyłam zrobić zdjęcia a dzisiaj przedstawiam schab. Zwykle do schabu jestem sceptycznie nastawiona bo często wychodzi suchy ale nie ten. Ten było soczysty, delikatny i po prostu pyszny.  Źródło Składniki:  800g schabu bez kości 1 łyżka majeranku 1 gałązka świeżego rozmarynu lub łyżeczka suszonego 2 ząbki czosnku 2 łyżeczki słodkiej papryki 14 g soli  5 g soli peklującej﻿  Schab obsypać solą, solą peklującą i wszystkimi przyprawami, wstawić do lodówki na całą noc. Przyprawiony schab zamknąć w szynkowarze i włożyć do garnka, który będzie zakrywał szynkowar do 3/4 wysokości. Parzyć przez 60 minut od momentu, jak w wodzie pojawią się bąbelki. Po wyciągnięciu szynkowar odwrócić zamknięty do gór dnem i zostawić do wystudzenia, następnie wstawić do lodówki na ok 10 godzin. Po tym czasie schab w ziołach jest gotowy do jedzenia. Smacznego:) 