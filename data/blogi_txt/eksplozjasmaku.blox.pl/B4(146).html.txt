Śmiało mogę opisać te ciasteczka jako chrupiące, aromatyczne, po prostu pyszne. Jeśli ktoś lubi orzechowy smak, a wiem, że takich osób jest wiele, jest to odpowiednia propozycja. Polecam, bo są naprawdę pyszne. Przepis znalazłam w specjalnym numerze Dobrych Rad. Jest tam jeszcze cała masa innych fantastycznych przepisów i mam zamiar sporą część wykorzystać tylko pewnie na święta się nie wyrobię. Ciasteczek orzechowych już dawno nia ma a ja ciągle mam w pamięci ten smak i zapach jaki unosił sie po mieszkaniu. Oczywiście ciasteczka orzechowe dołączam do akcji Cudawianki i Polinqi.  Składniki:   10 dag obranych orzechów włoskich   25 dag mąki   15 dag masła   80 g cukru   1 żółtko   1 łyżka likieru amaretto   Orzechy zmielić, przesypać do miski. Na orzechy przesiać mąkę, dodać cukier, masło, żółtko i amaretto. Składniki wyrobić na gładkie ciasto. Uformować z niego kulę i zawinąć w folię spożywczą i wstawić do lodówki na 60 minut. Piekarnik rozgrzać do 160 stopni z termoobiegiem. Dwie blachy wyłożyć pergaminem lub dokładnie nasmarować tłuszczem.  Ciasto rozwałkować na oprószonej mąką stolnicy na placek o grubości około 4 mm. Następnie foremką wyciąć dowolny kształt. Ciastka porozkładać na blaszkach, każdą partię piec 10 minut. Wystudzić na kratce.  Ciasteczka można udekorować lukrem lub posypać cukrem pudrem. Smacznego:) 