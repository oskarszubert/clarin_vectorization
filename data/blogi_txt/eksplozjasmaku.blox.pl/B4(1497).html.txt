Dzisiaj przedstawiam pyszne połączenie sera i cebuli. Zestaw smakowy znany i pewnie często stosowany, w zupie wypadł wspaniale. Zupa jest dość sycąca  i raczej nadaje sie na chłodne dni. Przepis znalazłam we fragmencie starej gazety, ale  nie wiem jakiej, pewnie Moje Gotowanie albo Sól i Pieprz. Składniki:  4 średnie ziemniaki mały kawałek boczku wędzonego sól, pieprz odrobina masła duża cebula 20 dag sera żółtego serek topiony 2 łyżki śmietany  Obrane ziemniaki pokroić w kostkę, wrzucić do garnka, zalać wodą, dodać boczek i gotować około pół godziny. Następnie wyjąć boczek, pokroić w kostkę, wywar przyprawić do smaku. Na patelni rozgrzać trochę tłuszczu, wrzucić pokrojony boczek i pokrojoną w kostkę cebulę, lekko zrumienić i na koniec dodać rozgnieciony ząbek czosnku. Zawartość patelni dodać do wywaru i gotować. Dodać starty żółty ser i serek topiony. Gotować około 10 minut, mieszając. Na koniec dodać trochę śmietany. Przyprawić sola i pieprzem. Smacznego:)﻿ 