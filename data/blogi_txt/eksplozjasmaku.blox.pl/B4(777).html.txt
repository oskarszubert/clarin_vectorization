Dzisiejsze danie jest alternatywą dla tradycyjnych pulpetów w sosie. To właściwie całkiem zwyczajne danie tyle, że zapiekane no i pulpety smakują odrobinę inaczej a to dzięki dodatkowi musztardy. Oczywiście, ktoś może zapytać po co dodatkowo zapiekać to danie ale ja po prostu nie lubię nudy w kuchni i ciągle chcę coś zmieniać, tym bardziej jesli danie jest zwyczajne. Jeśli macie ochotę możecie podać musztardowe pulpety po prostu z ziemniakami z wody oraz z warzywami.  Składniki na pulpety:   50 dag mięsa mielonego   2 łyżeczki musztardy   1 jajko   sól, pieprz   natka pietruszki   pół szklanki wody﻿ tarta bułka   Dodatkowo:   kilka ziemniaków   1 brokuł   1 cukinia   2 pomidory   2 jajka   szklanka mleka   kawałek żółtego sera﻿   Mięso mielone wymieszać z pozostałymi składnikami, uformować pulpety. Obtoczyć w tartej bułce i obsmażyć na patelni.﻿ Ziemniaki gotować w osolonej wodzie ok. 10-15 min. Brokuła także ugotować al dente. Obsmażone pulpety ułożyć w naczyniu żaroodpornym. Między nimi poukładać ziemniaki, pokrojone pomidory, cukinię oraz cząstki brokuła. Jajka robełtać z solą, dodać mleko, zalać warzywa i pulpety, posypać startym serem. Wstawić do piekarnika na 20 minut, zapiekać w temperaturze 180 stopni. Smacznego:) 