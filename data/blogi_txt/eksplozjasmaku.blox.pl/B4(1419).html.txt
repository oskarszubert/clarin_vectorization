Musztardę jako dodatek do mięsa sprawdziłam juz wiele razy. Znakomicie pasuje zarówno do drobiu jak i wieprzowiny. Wczorajszy obiad nie był jakiś eksluzywny ale smakował wszystkim a to przecież najważniejsze. Tym razem dodałam francuską musztardę, która kuleczkami gorczycy może uatrakcyjniać wygląd potrawy. Ze względu na dzieci lepiej nie przesadzić z jej ilością bo musztarda  zaostrza smak.  Składniki:   6 plastrów szynki wieprzowej   3 łyżki musztardy   1 cebula﻿   olej do smażenia   szklanka śmietany   2 szklanki bulionu   ﻿tymianek sól, pieprz﻿   Plastry szynki podsmażyć na rozgrzanym tłuszczu z obydwóch stron. Dodać posiekaną cebulę i chwilę smażyć. Dodać bulion, zioła, sól, pieprz i gotować aż mięso będzie miękkie. Pod koniec duszenia dodać musztardę i śmietanę i gotować aż sos zgęstnieje. Doprawić do smaku. Smacznego:)﻿ 