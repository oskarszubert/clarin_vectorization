Staram się kupować dużo szpinaku ze względu na zawartość żelaza. Zawsze mam w lodówce mrożonkę ale kiedy w sezonie dostępny jest świeży wybieram właśnie ten. Najczęściej używam go do sałatki. Połączenie szpinaku z mango juz pokazywałam ale dzisiaj chcę przedstawić  sałatkę z ogórkiem i przepyszną orzechową panierką. To właśnie dzięki niej sałatka zapisała się mocno  w mojej pamięci. Bardzo Was zachęcam do wypróbowania:) Pamiętacie o konkursie? Tutaj można jeszcze zostawiać propozycje na przekąski z kabanosami.  Źródło: Sól i Pieprz, nr 8/2009 Składniki:   150 g świeżych liści szpinaku   ﻿200 g ogórka   1 mango   50g posiekanych orzechów laskowych   1/2 łyżeczki suszonej papryczki chilli    ﻿600 g filetów z kurczaka   sól, pieprz   1 łyżka sklarowanego masła   1 łyżka soku z cytryny   2 łyżki octu winnego   2 łyżki oliwy   Szpinak opłukać i osuszyć. Ogórka umyć, pokroić w cienkie plasterki. Mango obrać, miąższ odkroić od pestki i pokroić w cienkie plasterki. Orzechy wymieszać z chili, Mięso umyć, osuszyć, posolić i obtoczyć w orzechowej panierce. Smażyć kilka minut na sklarowanym maśle. Zdjąć z patelni. Tłuszcz po smażeniu mięsa wymieszać z sokiem z cytryny, 3 łyżkami wody i octem, następnie z oliwą. Sos doprawić solą i pieprzem. Mięso pokroić w plastry, razem z mango i szpinakiem i wyłożyć na talerze. Sałatkę skropić sosem. Smacznego:)﻿ 