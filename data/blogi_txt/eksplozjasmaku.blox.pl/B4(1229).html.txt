Przepis na ten sernik dostałam od koleżanki z pracy i robię go zawsze wtedy kiedy mam ochotę na taki prosty, niewyszukany sernik. W smaku jest bardzo neutralny chociaż jeśli ktoś chce, może dodać np. ekstrakt waniliowy lub rodzynki czy skórkę pomarańczową. Ja najbardziej lubię kiedy jest bez dodatków, które nie tłumią tej niezwykłej puszystości jaka jest w tym serniku. Dodatkowym plusem jest  szybkość wykonania bo robi się go naprawdę błyskawicznie.  Składniki:   1 kg sera (zmielony trzykrotnie)   8 dag mąki pszennej   8 dag cukru pudru   8 dag mleka w proszku   6 żółtek   12 białek na pianę   30 dag cukru do piany   3/4 litra śmietany 22%   Ser utrzeć mikserem stopniowo z żółtkami i cukrem pudrem. Miksująć dodawać śmietanę, mąkę, mleko w proszku. Na koniec dodać pianę z białek. Lekko wymieszać. Wstawić do nagrzanego piekarnik i piec około 1 h. Jest to porcja na dużą blachę z wysokimi brzegami. Smacznego:) 