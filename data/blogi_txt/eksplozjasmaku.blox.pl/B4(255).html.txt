To oczywiście nie kanapka ale nazwa ciasta. Biszkopt czekoladowy jest tak mięciutki jak powinien, do tego dość dobrze nasączony, mus owocowy wspaniale orzeźwia a masy z mleka  w proszku chyba nie muszę reklamować.  Nieskromnie muszę powiedzieć, że to ciasto naprawdę mi się udało. Polecam go Waszej uwadze. Składniki na biszkopt:   6 jaj   1,5 szklanki mąki pszennej   1 łyżeczka mąki ziemniaczanej   2 łyżeczki proszku do pieczenia 6 łyżek oleju   1 szklanka cukru   1 cukier waniliowy   2 łyżki kakao   Składniki na mus truskawkowy:   50 dag truskawek   4 łyżki cukru   galaretka truskawkowa   Składniki na masę:   1/2 margaryny ( u mnie masło)   2 żółtka   1 całe jajo   1 szklanka mleka w proszku ( u mnie ok. 1,5)   2 łyżki żelatyny﻿   1/2 szklanki cukru   2 serki homogenizowane, waniliowe   sok z cytryny   ﻿dowolny alkohol do nasączenia (ok. szklanki, u mnie nalewka waniliowa)    Białka ubić na sztywną pianę, dodać cukier, później żółtka. W misce wymieszać mąkę, proszek, cukier waniliowy i kakao. Dodawać powoli produkty sypkie i olej. Wmieszać do białek. Ciasto wyłożyć na przygotowaną foremkę i upiec. (ok.25 min. w 180 stopniach). Po wystudzeniu biszkopt przekroić na pół. Truskawki podlać dwiema łyzkami wody, dodac cukier i podgrzać. Jeszcze gorące zmiksować , dodać galaretkę, dokładnie wymieszać i wstawić do lodówki. Utrzeć masło, dodać serki na przemian z mlekiem w proszku. Ubić na parze 2 żółtka i jajo z cukrem, wystudzone dodać do masy, delikatnie, żeby się nie zważyła.  Dodać rozpuszczoną wcześniej żelatynę. Nasączyć biszkopt, wyłożyć tężęjący mus, a następnie wyłożyć masę, przykryć drugą połową biszkoptu i również go nasączyć. Wierzch można polać polewą lub posypać cukrem pudrem. Smacznego:) 