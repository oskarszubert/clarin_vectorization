Szczerze mówiąc nie spodziewałam się fajerwerków po tej potrawie tymczasem okazało się, że kulki mięsne smakują rewelacyjnie. Marynowane w ostrej zalewie octowej nabrały fantastycznego, wyrazistego  smaku i są po prostu genialne. Bardzo polecam. Źródło Składniki:  70 dag łopatki wieprzowej zmielonej 1 jajko 1-3 łyżki bułki tartej 1 średnia cebula sól, pieprz czerwona słodka i ostra papryka majeranek garść naci pietruszki 1 ząbek czosnku 1 l bulionu  Składniki na marynatę:  5 szklanek wody 1 szklanka octu 10% 2 marchewki 2 duże cebule 8 liści laurowych 10 ziaren ziela angielskiego 10 ziaren pieprzu 3 czubate łyżki cukru 2 łyżeczki soli 1 łyżka papryki słodkiej 2 ząbki czosnku Wszystkie składniki na kulki wymieszać w misce i dokładnie wyrobić. Uformować małe kulki, obtoczyć w bułce tartej i obsmażyć na patelni z dwóch stron. Zagotować wodę na marynatę z pozostałymi składnikami. Marchewkę pokroić w plastry, cebulę w ćwiartki, które należy opalić na gazie. Całość gotować 5 minut. Odstawić do wystudzenia. Zimne kulki zalać zimną zalewą i odstawić do lodówki na 24 h. Następnego dnia wyjąć z zalewy i serwować. Smacznego:) 