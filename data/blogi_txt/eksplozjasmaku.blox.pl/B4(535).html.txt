Na Lubelszczyźnie jeden z bardziej popularnych smaków to połączenie kaszy gryczanej z białym serem. Ja dzisiaj proponuję pyszne kolteciki panierowane w płatkach owsianych. Kotlety te można jeść samodzielnie ale w duecie z sosem np. pieczarkowym lub mięsem może wyjść fantastyczny obiad. Polecam robić małe kotleciki, im mniejsze tym lepsze bo chrupiąca i rumiana panierka z płatków owsianych smakuje wspaniale:)  Składniki: 20 dag kaszy gryczanej   mały por   40 dag sera białego   2 jajka   sól, pieprz   natka pietruszki   płatki owsiane   Kaszę ugotować na sypko. Pora posiekać i zeszklić na oleju. Rozetrzeć ser w misce, dodać kaszę i pora. Wbić 2 jajka, wymieszać. Dodać natkę pietruszki, doprawić solą i pieprzem. Formować małe kotleciki, panierować w płatkach i smażyć kilka minut z jednej strony, aż płatki staną się rumiane. Smacznego:) 