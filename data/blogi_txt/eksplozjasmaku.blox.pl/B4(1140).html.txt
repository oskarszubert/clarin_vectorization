Robiłam tę sałatkę już w wersji letniej, poniżej przedstawiam wersję zimową. Bazą jest kapusta pekińska, majonez który tutaj pysznie łączy się z ketchupem oraz koniecznie kurczak usmażony z dodatkiem przyprawy do gyrosa. Pozostałe warzywa mogą być dowolne, jakie kto lubi. U mnie, ta sałatka jest tak popularna, że czasami zastępuje obiad.  Składniki:   kapusta pekińska filet z kurczaka   3 pomidory   1 por   1 czerwona papryka   1 ogórek zielony    przyprawa do gyrosa   oliwa do smażenia   sól, pieprz   majonez, ketchup   Filet z kurczaka pokroić w paseczki, usmażyć na rumiano. Wszystkie warzywa pokroić. Układać warstwowo w przeźroczystej salaterce wg kolejności: kapusta, por, majonez, kurczak, ketchup, pomidory, majonez, ogórek, ketchup, papryka. Każdą warstwę delikatnie posolić. Odstawić saąłtkę do lodówki przynajmniej na 1 godzinę. Smacznego:) 