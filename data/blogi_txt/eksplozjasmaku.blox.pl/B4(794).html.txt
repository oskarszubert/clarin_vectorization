Kiedy zobaczyłam u Beaty  ten przepis rok temu, wiedziałam, że muszę spróbować tej nalewki. Wszystkie smaki tu zawarte cudownie oddają atmosferę Świąt Bożego Narodzenia. Do tego nalewka cudownie rozgrzewa więc na takie cieżkie, zimowe dni nadaje się idealnie.  Składniki:  10 dkg suszonej żurawiny 10 dkg rodzynek 10 dkg orzechów włoskich 10 dkg suszonych moreli 10 dkg suszonych śliwek kalifornijskich 10 dkg całych daktyli 10 dkg suszonych fig 1 pomarańcza 900 ml czystej wódki  1-2 laski cynamonu 4-5 sztuk goździków 10 dg cukru muscovado jasnego 5 dkg cukru białego kilka kostek kandyzowanego imbiru   Na suchej patelni uprażyć gożdziki i cynamon. Pomarańczę dokładnie sparzyć i wyszorowac  a następnie pokroić w plastry. Ułożyć  warstwami wszystkie składniki. Cukier rozpuścić  w alkoholu. I dopiero teraz zalać ułożone owoce. Odstawić na 4-6 tygodni.Po tym czasie przecedzić nalewkę – najłatwiej ponoc przez filtr do kawy lub gęste sitko. Odstawić do nabrania szlachetności. Po mniej więcej połowie czasu „stania” nalewki, można wymienić plastry pomarańczy. Te pierwsze często brzydko wyglądają i psują cały efekt wizualny. Można zastąpić część rodzynek dużymi suszonymi żurawinami. Na zdrowie:) 