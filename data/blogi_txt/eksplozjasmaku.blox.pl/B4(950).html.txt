Dzisiaj polecam danie, którym zachwycilam się od pierwszego razu. Połączenie wina, suszonych śliwek, warzyw i ziół daje niezwykłą mieszankę zapachów i  smaków. Można ją zjeść na obiad lub pokrojoną i ładnie ułożoną na talerzu, podać gościom. W obu przypadkach będzie hitem. Przepis pochodzi z Kolekcji Dobrej Kuchni.  Składniki:   60 dag słodkiej polędwiczki wieprzowej   1 i 1/2 łyżki masła   1 cebula   1 marchew   6 dag selera   1 łyżeczka suszonego tymianku   50 ml wytrawnej sherry   2 duże pomidory   2 ząbki czosnku   2 łyżki oleju do smażenia   15 dag suszonych śliwek bez pestek   sól, pieprz   Cebulę obrać, pokroić w kostkę. Wrzucić na połowę rozgrzanego oleju. Marchew i seler oczyścić, pokroić, dodać do cebuli. Jarzyny zrumienić. Dodać obrane ze skórki i pokrojone pomidory, zmiażdżony czosnek oraz połowę tymianku. Smażyć jeszcze około 2 minut, dodać sherry i pokrojone śliwki. Zamieszać i trzymać w cieple. Polędwicę natrzeć solą i pieprzem. Rozgrzać pozostały tłuszcz, włożyć polędwicę, obsmażyć krótko na silnym ogniu ze wszystkich stron. Przykryć, dusić do miękkości  podlewając wodą. Mięso obrócić w połowie duszenia. Gotową polędwicę pokroić w plastry. Sos z pieczenia połączyć z sosem jarzynowym z sherry. Przed podaniem posypać tymiankiem. Smacznego:) 