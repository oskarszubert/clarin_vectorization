Muszę przyznać, że tym sosem trochę ryzykowałam. Przede wszystkim to, że sama będę go jeść i że nawet mnie nie będzie smakować. Owoce z mięsem lubimy od dawna ale tutaj występują także dość intensywne przyprawy takie jak np. curry i cynamon. O ile odrobina curry nikomu nie przeszkadza tak z cynamonem różnie bywa. Ale chciałam spróbować i nie zrezygnowałam. Danie jest naprawdę  orginalne, słodkawe i bardzo aromatyczne. Podałam je do ryżu i mogę powiedzieć, że nie musiałam wyrzucać nawet odrobiny. Można oczywiście zrezygnować z cynamonu jeśli ktoś nie ma odwagi ale ciekawym tego smaku bardzo polecam.  Składniki: 1 podwójny filet z kurczaka   1 mała cebula﻿   puszka brzoskwiń﻿   pół puszki ananasa   szklanka soku z pomarańczy   2 marchewki   sól, pieprz   ﻿pół łyżeczki curry   pół łyżeczki cynamonu (dałam mały kawałek kory)   olej do smażenia   2 szklanki bulionu   2 łyżki mąki ziemniaczanej (niekoniecznie) Pokrojonego w kostkę fileta podsmażyć na patelni, zdjąć na talerz.﻿ Na pozostały tłuszcz wrzucić pokrojoną cebulę, chwilę smażyć, dodać pokrojoną marchewkę i smażyć kilka minut. Wlać bulion i sok pomarańczowy oraz pokrojone w kostkę ananasy i brzoskwinie. Dodać curry i cynamon oraz sól i pieprz. Dusić kilkanaście minut aż warzywa i owoce będa miękkie. Po tym czasie zestawić sos z ognia, wyjąć kilka łyżek samych owoców  z marchewką, oraz korę cynamonową i  resztę zmiksować. Jeśli jest zbyt rzadki dodać mąkę ziemniaczaną  wymieszaną z wodą i zagotować. Włożyć do sosu kurczaka i odłożone owoce. Doprawić do smaku. Podawać z ryżem. Smacznego:) 