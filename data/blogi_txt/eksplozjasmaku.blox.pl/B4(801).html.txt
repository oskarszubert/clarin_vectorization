Nalewkę wiśniową nastawiłam na początku sezonu. Wiśnie to jedne z moich ulubionych owoców a nalewka z nich to druga po smorodinówce. Bardzo lubię ten cudny aromat, który unosi się po otwarciu butelki. Nalewkę wiśniową robię już od kilku lat a wzoruję się na przepisie Macieja Kuronia.  Składniki:   1 kg wydrylowanych wiśni   10 pestek z wiśni   1 kg cukru    1/2 l spirytusu  1/2 l wódki  Wydrylowane wiśnie i pestki włożyć do słoja i zasypać cukrem, Odstawić na kilka dni w ciepłe słoneczne miejsce, aż wiśnie puszczą sok, kilka razy na dzień potrząsać słojem.  Sok zlać do garnka, zagotować, ostudzić. Do zimnego soku dolać  spirytus, wymieszać i wlać do butelek.  Wiśnie po odcedzeniu soku zalać wódką  i odstawić na 2 tygodnie. Po tym czasie do dużego naczynia wlać wódkę z wiśni oraz wlać sok ze spirytusem. Wszystko wymieszać, przefiltrować przez kilka warstw gazy, lub filtr do kawy  i rozlać do butelek. Nalewkę odstawić na 6 miesięcy w ciemne i suche miejsce  Na zdrowie:) 