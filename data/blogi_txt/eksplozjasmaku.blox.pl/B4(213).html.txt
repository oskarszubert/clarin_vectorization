Takie ciasto to standard w sezonie truskawkowym. Idealne kiedy na dworze panuje upał, lubiane przez dzieci i dorosłych. Mnie, kojarzy się  z dzieciństwem, chociaż wtedy smakowało wyjątkowo, a dzisiaj tylko  bardzo dobrze:)  Składniki:  3 jajka 1/2 szklanki mąki 3/4 łyżeczki proszku do pieczenia 3 łyżki cukru 2 łyżki kakao 330 ml śmietany kremówki + 5 łyżek cukru pudru duży kubek truskawek galaretka truskawkowa 3 łyżki żelatyny  Białka ubić z cukrem na sztywno. Dodać żółtka, wymieszać. Przesiać mąkę z kakao i proszkiem do pieczenia. Delikatnie wymieszać i przelać do tortownicy o średnicy 21 cm. Wstawić do nagrzanego do 180 stopni piekarnika i piec ok. 20-25 min. Galaretkę rozpuścić według przepisu. Żelatynę rozpuścić w ciepłej wodzie, odstawić. Schłodzoną śmietanę ubić z cukrem pudrem, dodać żelatynę, dokładnie wymieszać. Na biszkopcie ułożyć truskawki, wyłożyć bitą śmietanę i zalać tężejącą galaretką. Wstawić do lodówki. Smacznego:) 