Jest tak duży wybór przepisów na muffinki  na Durszlaku- a ja dodatkowo mam całą stertę książek i czasopism- że nie wiedziałam , na który przepis mam się zdecydować. Zastosowałam więc metodę zapożyczoną od pewnej bardzo aktywnej na Durszlaku, "wirtualnej" koleżanki. Ciekawe czy zgadniecie o kogo chodzi:) Zrobiłam losowanie no i padło na Czekoladowe muffiny. A ponieważ bardzo lubię połączenie czekolady z wiśniami- co można było już zauważyć:)- wyjęłam owoce z zamrażarki i wcisnęłam je w ciasto muffinkowe. Wylosowany przepis znalazłam w mini książeczce wydawnictwa Skarbnica Wiedzy Desery z czekoladą.   Składniki: 250 g mąki   1 łyżeczka proszku do pieczenia   szczypta soli 250 ml mleka   200 g cukru   2 jajka   100 g masła   100 g czekolady   wiśnie   Masło roztopić i utrzeć z cukrem. Wbić jajka i dodać mleko. Mąkę zmieszać z proszkiem do pieczenia i odrobiną soli. Czekoladę posiekać i rozpuścić. Składniki połączyć  i wymieszać. Dodać wiśnie. Nalać ciasto do formy muffinkowej do 2/3 wysokości. Piec 25 minut w temperaturze 190 stopni. Smacznego:) 