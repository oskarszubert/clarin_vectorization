Kuchnia chińska zawsze mi się podobała ale ostatnio wciąga mnie coraz bardziej. Wczoraj na kolację zrobiłam lekką jarzynkę z cukinii  w sosie słodko - ostrym. Taką cukinię można podać do ryżu, albo makaronu ryżowego, bardzo dobrze smakuje. Przepis pochodzi z książki 1000 klasycznych potraw Kuchnia chińska i jest to moja propozycja do akcji Grumków.  Składniki:   4 duże cukinie   2 ząbki czosnku   3 cm korzenia imbiru   3 łyżki oleju ryżowego   pół łyżeczki zielonej pasty chilli 3  łyżki octu ryżowego 3 łyżki sosu sojowego 1 łyżka cukru 1 łyżka mąki kukurydzianej  ﻿Wymieszać imbir, czosnek i pastę chilli. Pokroić cukinię na drobne plasterki i wymieszać z imbirową mieszanką. Mąkę wymieszać z cukrem, sosem sojowym i octem ryżowym. W woku rozgrzać olej ryżowy, wrzucić cukinię i smażyć kilka minut. Dolać rozmieszaną mąkę i smażyć aż sos zgęstnieje. Posypać sezamem. Podawać na ciepło. Smacznego:) 