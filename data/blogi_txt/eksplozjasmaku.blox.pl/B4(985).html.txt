Otrzymałam niedawno, do przetestowania,  przesyłkę z produktami firmy Dawtona. Bardzo lubię takie akcje ponieważ mogę spróbować coś na co sama nie zwróciłabym uwagi i jeszcze polecić to innym, o ile jest warte polecenia. Przyznam się, że produkty firmy Dawtona widywałam na półkach sklepowych nie raz ale jakoś rzadko po nie sięgałam. Nie znam całego asortymentu firmy ale z tego co się zorientowałam jest on dość duży. Ja dostałam fasolkę w pomidorach, dżem z czarnej porzeczki, czosnek marynowany, sos słodko-kwaśny oraz sok z czarnej porzeczki z winogronem. Wypróbowałam już wszystkie otrzymane produkty i jestem z nich naprawdę zadowolona. Jako pierwszą przetestowałam fasolkę w pomidorach a przy okazji dowiedziałam się, że często używa jej również  moja siostra studentka. Fasolka jest bardzo smaczna, dobrej jakości i wystarcza jej dla przynajmniej dwóch osób ( w środowisku studenckim jest znana i lubiana bo szybko można coś z niej przyrządzić no i podobno nie jest zbyt droga). Za radą siostry zrobiłam z niej pure i nawet nie spodziewałam się, że może to być taki dobry dodatek do mięsa. Czosnek marynowany okazał się bardzo chrupiący, bardziej niż myślałam. Ożywił mi nieco mdłą sałatkę  z brokułem, którą pokażę za kilka dni. Sos słodko- kwaśny jest smaczny, nie odstaje od innych, podobnych, które dostępne są na rynku, dla mnie może trochę za mało pikantny ale ja lubię naprawdę spicy. I na koniec dwa produkty z czarnej porzeczki. Dżem -  przepyszny, doskonały, nie za słodki, pachnący latem i smakiem mojego dzieciństwa. W tym wypadku nie jestem chyba zbyt obiektywna bo uwielbiam wszystkie przetwory z czarnej porzeczki chociaż samych owoców z krzaka nie lubię natomiast zapach liści ubóstwiam. Dostałam również sok z czarnej porzeczki z winogronem, który okazał się trochę kwaśny no ale w sumie można było się tego spodziewać patrząc na skład. Wykorzystałam go jednak do drinka z wódką limonkową, której goryczka świetnie przełamała kwasotę soku i w sumie to mogę powiedzieć, że mi naprawdę smakował.  Na koniec chciałam znaleźć jakiegoś minusa, żeby nie było tak kolorowo ale nie mam się do czego przyczepić. Z czystym sumieniem mogę polecić produkty tej firmy bo sama mam zamiar zacząć z nich  korzystać:) Wiosenka27 