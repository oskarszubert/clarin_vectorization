Moje pierwsze skojarzenie  z tymi pierogami nie było zbyt dobre. Pomyślałam, że kasza gryczana z pieczarkami zawinięta w ciasto pierogowe będzie po prostu mdła. Jednak kiszony ogórek spełnia tutaj bardzo ważną rolę bo farsz jest bardzo dobry a przy tym lekki. Trzeba go tylko dobrze doprawić ale to już jest kwestia indywidualna. Bardzo polecam te pierożki.  Składniki na farsz: 1 woreczek kaszy gryczanej 30 dag pieczarek 1 cebula 2 ogórki kiszone sól, pieprz  Kaszę ugotować. Pieczarki usmażyć z cebulą. Dodać pieczarki do kaszy, wymieszać ze startymi ogórkami. Przyprawić dokładnie wymieszać. Składniki na ciasto:  4 szklanki mąki 2 łyżeczki soli 1 łyżka masła 2 jajka roztrzepane ok. 2 szklanek ciepłej wody   Mąkę przesiać, zrobić wgłębienie, dodać sól, masło, jajka. Stopniowo dodając wodę zagniatać elastyczne ciasto. Rozwałkować ciasto, wycinać kółka szklanką. Nakładać farsz łyżeczką i zawijać brzegi. W dużym garnku zagotować wodę, wrzucać na wrzątek i gotować aż będą miękkie.﻿ Smacznego:) 