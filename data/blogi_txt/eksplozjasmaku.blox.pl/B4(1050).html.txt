Kolejna rolada w moim życiorysie. Kakaowy biszkopt i bita śmietana to dla mnie już coś wspaniałego. Dodatek tartej czekolady i kandyzowane wiśnie, które już od jakiegoś czasu zalegały mi na półce, to dodatkowa atrakcja. A to wszystko ujęte w formie rolady, która zawsze ciekawie wyglada i ciasto na niedzielę gotowe:)  Składniki:   6 jajek   1/2 szklanki cukru 1/2 szklanki mąki pszennej   3 łyżki kakao   1 łyżeczka proszku do pieczenia   Ubić białka z cukrem  na sztywną pianę. Dodać roztrzepane żółtka, mąkę kakao i proszek do pieczenia. Wymieszać wszystko dokładnie, przełożyć na blachę wyłożoną pergaminem i piec 25 minut w 180 stopniach. Upieczone ciasto wyłożyć na ściereczkę i zrolować. Składniki na krem:   1 opakowanie śmietanki kremówki   6 łyżek cukru pudru   cukier waniliowy   1 łyżka żelatyny   wiśnie kandyzowane   wiórki czekoladowe Śmietanę ubić na sztwyno razem z cukrem i cukrem waniliowym. Dodać rozpuszczoną żelatynę.  Ciasto rozwinąć, posmarować śmietaną, posypać startą czekoladą i ułożyć wiśnie. Całość ostrożnie zawinąć. Wierzch posmarować rozpuszczoną czekoladą i dowolnie udekorować. Odstawić do lodówki. Smacznego:) 