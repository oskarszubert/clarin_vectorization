Mięsem idealnym do przyrządzania jest polędwiczka wieprzowa zwana słodką. Jest delikatna, krucha, nie trzeba jej długo obrabiać i do tego idealnie komponuje się z wieloma składnikami, które występują w mojej kuchni. W białym winie dusiłam ją już nie raz ale dzisiaj proponuję wersję z dodatkiem miodu. I koniecznie z fasolką szparagową, moim zdaniem jest to najlepszy dodatek do polędwiczki.  Składniki:   1 polędwiczka   200 ml białego wina   200 ml wytrawnego sherry   4 łyżeczki miodu   8 łyżek sosu sojowego   1 łyżeczka octu winnego   imbir   sól, pieprz﻿   1 cebula﻿   olej do smażenia   Wszystkie składniki marynaty wymieszać. Włożyć do niej mięso i marynować kilka godzin a najlepiej całą noc.﻿ Na  patelni rozgrzać tłuszcz, obsmażyć wyjętą z marynaty polędwiczkę. Dodać cebulę i kiedy jest już miękka wlać trochę płynu z marynaty. Dusić polędwiczkę około 30 min. W razie potrzeby dolewać płyn. Doprawić do smaku. Fasolkę ugotować oddzielnie i ugotowaną dodać do polędwiczki i dokładnie wymieszać ją z sosem winno - miodowym.  Smacznego:) 