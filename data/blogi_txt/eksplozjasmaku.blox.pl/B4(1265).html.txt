Pieczarki leżące w lodówce od jakiegoś już czasu zmobilizowały mnie do tego, żeby zrobić ten sos. Lubimy go za pyszny smak i za różnorodność zastosowania. Ja osobiście tak za nim przepadam, że potrafię wyjadać go łyżkami z patelni, bez niczego. Taki sosik podaję do makaronu albo do klusek śląskich. Dzisiaj jednak wsytąpią jeszcze w innym towarzystwie. Ale to po południu, jak wrócę z pracy bo właśnie dzisiaj jest  początek nowego roku więc zaraz wyjeżdżam do szkoły.   Składniki:   30 dag pieczarek   1 cebula   szklanka śmietanki   natka pietruszki   1-2 łyżki mąki szklanka bulionu   sól, pieprz   Pieczarki podsmażyć z cebulą, dodać bulion i dusić około 15 minut. Dolać śmietanę i mąkę rozmieszaną w odrobinie wody. Mieszając zagotować. Doprawic do smaku sola i pieprzem. Dodać natkę pietruszki ( ja dodaję jak trochę przestygnie, żeby nie zrobiła się ciemna od gorącego sosu). Smacznego:) 