Sałatki makaronowe są świetne na obiad. Często je robię gdy, nie chce mi się robić czegoś bardziej wyszukanego a taka sałatka idealnie się nadaje zarówno na danie główne jak i przystawkę. Rządzi  tu przyprawa do gyrosa, która sprawia, że  sałatka jest bardzo smaczna i dlatego zawsze szybko znika.   Składniki:  20 dag ulubionego makaronu 1 filet z kurczaka 1 łyżka przyprawy do gyrosa 1 puszka kukurydzy 1 zielony ogórek pęczek koperku pęczek szczypiorku sól, pieprz majonez  Makaron ugotować, al dente, zahartować zimną wodą, odcedzić. Kurczaka pokroić w kostkę, obtoczyć w przyprawie do gyros i usmażyć na rumiano. Ogórka pokroić w drobną kostkę. W dużej misce połączyć makaron, kurczaka, kukurydzę, ogórka. Dodać posiekany szczypiorek i koperek oraz majonez,  przyprawić do smaku i wszystko razem wymieszać. Wstawić do lodówki przynajmniej na godzinę. Smacznego:) 