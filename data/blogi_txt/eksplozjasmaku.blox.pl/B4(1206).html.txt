Wiem, że jest sezon owocowy i dzisiaj powinien znaleźć się tutaj przepis na ciasto z wiśniami albo brzoskwiniami ale zachciało mi się ostatnio sernika. Co prawda robiłam niedawno jagodowy ale ja tak bardzo lubię serniki, że  ochotę na nie mam co trochę. Ta potrzeba   była tak silna, że nie zważając na owoce zrobiłam sernik  kawowy. Trochę eksperymentowałam chociaż po obejrzeniu takiej ilości  przepisów i zdjęć  być może któryś nieświadomie odtworzyłam. W każdym razie sernik wyszedl mi kremowy, leciutki, nie tak bardzo słodki. Jeśli ktoś nie lubi kawy oczywiście nie namawiam ale ci, którzy za kawą przepadają będą zachwyceni:) I tym sernikiem żegnam się z Wami na tydzień. Wyjeżdżam w góry ale żebyście nie tęsknili za mną aż tak bardzo specjalnie wybrałam dla Was to ciasto. Częstujcie się a ja szybko wrócę:) Pozdrawiam wszystkich, którzy tu zaglądają:)  Składniki:   180g herbatników typu Digestive   85g roztopionego masła   25g cukru    2 łyżki espresso    500g serka śmietankowego   100g brązowego cukru   2 jajka   150g śmietany kremówki   2-3 łyżki  espresso Herbatniki pokruszyć. Dodać cukier i kawę. Wlać rozpuszczone masło i dobrze wymieszać. Rozłożyć na spodzie tortownicy dobrze dociskając do dna.  Ser i cukier zmiksować na gładką masę. Dodawać pojedynczo jajka. Następnie wlać śmietanę i kawę. Wszystko dokładnie wymieszać. Masę serową wylać na przygotowany wcześniej spód i piec przez około 40 minut. Upieczony i wystudzony sernik posypać kakao. Smacznego: ) 