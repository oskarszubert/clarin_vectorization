Widziałam wiele przepisów na domową wersję tego pysznego likieru. Niektóre z nich, a właściwie większość, z tych które widziałam były zrobione z masy kajmakowej czyli z gotowanego mleka skondensowanego. Dobry jest i taki likier ale jeszcze lepszy moim zdaniem jest ten, który znalazłam  u Asi z Kwestii smaku. Tutaj nie gotuje się mleka ale daje prosto z puszki. Całość fajnie gęstnieje podczas mieszania składników i smakuje po prostu rewelacyjnie. Dla miłośników słodkich alkoholi, do których i ja się zaliczam, jest to po prostu pyszotka. Jeśli jeszcze ktoś nie próbował, bardzo polecam:)  Składniki: • 2 - 3 łyżki kawy rozpuszczalnej • 250 g słodzonego mleka skondensowanego • 250 ml Brandy  (zastąpiłam wódką)• 1 łyżeczka ekstraktu z wanilii • 160 ml świeżej śmietanki kremówki 30%Kawę rozpuścić w 2 łyżkach wrzącej wody. Wymieszać z pozostałymi składnikami: mlekiem skondensowanym, brandy, ekstraktem z wanilii, śmietanką kremówką. Dokładnie schłodzić. Przechowywać w lodówce, w zamkniętej butelce. Likier podawać dobrze schłodzony, koniecznie z kostkami lodu. Na zdrowie:) 