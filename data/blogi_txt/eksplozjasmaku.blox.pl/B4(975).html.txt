Dzisiaj mam przyjemność zaprezentować ostatnie danie w ramach akcji Z widelcem przez kuchnie obu Ameryk. W dodatku danie, które przygotowałam wspólnie z Ireną i Andrzejem. Potrawka kalifornijska pochodzi z Podróży kulinarnych i moim zdaniem jest bardzo smaczna. Mam nadzieję, że Grumkom również posmakowała. Dziękuję im za wspaniałą akcję, dzięki ktorej miałam okazję poznać kuchnię różnych krajów.  Składniki:   1 cebula   2 cebulki dymki   1 zielona papryka   6 łyżek oliwy   2 ząbki czosnku   1 puszka pomidorów bez skórki (400 g)   1 szklanka białego wytrawnego wina   1 pęczek natki pietruszki   2-3 gałązki bazylii   2 gałązki oregano   400 - 600 g filetów różnych ryb morskich np, tuńczyk, dorsz   2 łyżki posiekanej bazylii do posypania   sól, pieprz świeżo zmielony     Cebulę, dymkę i paprykę pokroić w kostkę i smażyc na oliwie, ciągle mieszając. Dodać wyciśnięty czosnek, rozgniecione widelcem pomidory wraz z zalewą i wino. Zioła posiekać i dodać do warzyw, doprawić solą i pieprzem. Gotować na małym ogniu, mieszając, ok. 10 min. Ryby pokroic na kawałki grubości 3-4 cm i dołożyc do garnka z warzywami, wymieszać. Gotować pod przykryciem aż ryby będa miękkie a sos dość gęsty. Doprawić potrawkę sola i pieprzem, posypać świeżą bazylią. 