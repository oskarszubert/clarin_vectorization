Pierwsza notka w Przewodniku po przyprawach będzie dotyczyła jednego z moich ulubionych i bardzo często przeze mnie używanych ziół.  Bazylia jest roślina jednoroczną pochodzącą z Indii, używaną na zachodzie od niedawna. Jest popularną przyprawą w kuchni włoskiej. Posiada charakterystyczny korzenny zapach i lekko kwaskowaty, chłodząco-orzeźwiający smak. Roślina ta zawiera aktywne olejki eteryczne i goryczkę, jest bogata w witaminy A, C, B5 oraz pierwiastki takie jak: wapń, potas, żelazo i magnez. Ma pozytywny wpływ na procesy trawienne. Bazylii używa się do wszystkich warzyw, szczególnie dobrze komponuje się z sałatkami  i innymi potrawami z pomidorów, ogórków, czerwonej kapusty, szpinaku, fasoli i grochu. Jest doskonałą przyprawą do zup ( z warzyw strączkowych, pomidorowej i rybnej), potraw z ryb (smażone i gotowane ryby słodkowodne) i drobiu, kotletów wieprzowych, twarogów, jaj, omletów oraz pizzy. Do przyprawiania potraw używa się liści świeżych lub suszonych. Świeże gałązki bazylii można przechowywać w lodówce w szczelnie zamkniętych torebkach plastikowych najwyżej dwa dni. Przesypane solą w zakręconych słoikach, można przechowywać do 6 tygodni, a w oliwie nawet do 6 miesięcy. Świeże lub suszone liście bazylii należy używać oszczędnie, gotować w potrawie tylko przez 10 minut. Najczęściej bazylia używana jest jako dodatek do: omletu ziołowegoz pomidorami i cebulą,   makaronu z sosem bolońskim   zupy pomidorowej.   Źródło: Kolekcja Dobrej Kuchni 