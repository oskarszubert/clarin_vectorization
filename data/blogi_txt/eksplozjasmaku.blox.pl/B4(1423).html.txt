Kuchnia tajska zawsze kojarzyła mi się, nie wiem zresztą czy słusznie - z mlekiem kokosowym, owocami morza i dziwnymi przyprawami. Jakie więc było moje zaskoczenie kiedy w książeczce dołożonej do jakiejś gazety (chyba GW) znalazłam całkiem zwyczajne danie, ze składnikami tolerowanymi u mnie w domu,  a nawet z bardzo popularną fasolką. Zaletą tego dania jest jego szybkie wykonanie i bardzo dobry smak. Lekko słodki od fasolki i pysznie chrupiący. Z ryżem smakuje wyśmienicie. Jest to moja propozycja do akcji Grumków.   Składniki:    40-50 dag mięsa wieprzowego   1 duża cebula   2 ząbki czosnku   30 dag fasolki szparagowej (może być mrożona)   2 łyżki sosu sojowego   1 łyżeczka cukru   1 łyżka sosu chilli   sól, pieprz   Mięso pokroić w kostkę. Podsmażyć na rozgrzanym oleju, dodać cebulę, czosnek i smażyć kilka minut. Dodać sos sojowy, sól, cukier, przyprawy. Dusić do pożądanej miękkości. Pod koniec dodać podgotowaną oddzielnie fasolkę. Podawać z ryżem Smacznego:) 