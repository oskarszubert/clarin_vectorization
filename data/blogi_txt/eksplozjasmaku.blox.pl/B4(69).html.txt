Za bułeczki według  przepisu podanego  przez Paulinę w ramach Weekendowej Piekarni zabrałam się dziś rano i kolejny raz przekonałam się,  że drożdżowe ma humory. Kiedy tydzień temu piekłam brioszkę, ciasto rosło jak szalone tymczasem dzisiaj już znacznie wolniej. Uformowałam piękne okrągłe bułeczki- chociaż w orginale były owalne- i ułożyłam je na blaszce do ponownego wyrośnięcia. I jak to przy sobocie bywa zajęłam się kilkoma innymi rzeczami. Kiedy znowu zajrzałam do moich bułek wyglądały tak  jakby miały wyskoczyć z blaszki no i niestety to nie były już bułki ale kwadraty:) Oczywiście kształt nie zmienił smaku, moje kwadraciki są tak samo  puszyste, z lekką nutą kokosową. Skorzystałam z rady Margot, która już je piekła i dosłodziłam ciasto, bo ja jednak wolę słodkie. Mimo moich "przygód" polecam te bułeczki bo przepis jest bardzo dobry:)  Składniki:   570 g maki pszennej     12 g drożdży suchych lub 24 g świeżych     ok 185 ml mleka    85 g masła roslinnego    5 łyżeczek cukru    2 jajka    1 łyżeczka soli    1/2 szklanki wiórków kokosowych    2 rządki czekolady (6-8 kostek)    plus jajko do smarowania Drożdże rozpuścić w mleku z dodatkiem cukru. Odstawić. Czekoladę posiekać w drobne kawałki, takie duże okruszki. Do miski z mąką wrzucić wszystkie składniki. Mieszać. Następnie przełożyć na blat i wyrobiać kilka minut, aż ciasto będzie puszyste i gładkie. Ciasto lekko posmarować  olejem i włożyć do miski. Przykryć i odstawić na 1 h wyrastania. Wyrośnięte ciasto wyjąć, chwilkę wyrobić. Podzielić  na 8-9 części i uformować  bułeczki. Ułożyć bułeczki na blaszce, w 2 rzędach w 1,5 cm odstępach. Przykryć i odstawić znowu na 1h. Wyrośnięte bułeczki posmarować rozkłóconym jajkiem. Wstawić do nagrzanego do 190 C piekarnika i piec bułki ok 15 minut. Smacznego:) 