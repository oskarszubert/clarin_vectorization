Są to jedne z lepszych naleśników jakie robiłam. I nie chodzi o nadzienie bo nie mają żadnego ale o ciasto. Zamiast mleka dodaje się śmietankę i to sprawia, że naleśniki sa puszyste, aromatyczne i po prostu pyszne. Jedyny minus to to, że troszkę pękają na zgięciach ale nie jet to, aż taki problem. (przynajmniej dla mnie). Do tego mus brzoskwiniowy i gotowe. Można się zajadać:)  Składniki:   750 ml śmietanki słodkiej łyżka oliwy szklanka mąki 4 jaja 2 łyżki suchego maku puszka brzoskwiń   Do miksera wlać śmietanę, żółtka, oliwę. Składniki zmiksować, aż się połączą, dodać mąkę i dalej miksować. Ciasto przelać do miski i połączyć z białkami wcześniej ubitymi na pianę. Dodać mak i dokładnie wymieszać. Od razu smażyć.Osączone brzoskwinie zmiksować na gładką masę, można odrobinę osłodzić cukrem pudrem. Gotowe naleśniki polać musem brzoskwiniowym.Naleśniki są tak aromatyczne, że nie ma potrzeby wkładać niczego w środek, wystarczy polac musem. Smacznego:) 