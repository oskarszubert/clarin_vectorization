Beza Pawlowej to znany i popularny deser. Ponieważ wszyscy się nim zachwycają postanowiłam spróbować. I szczerze mówiąc to się nie zachwyciłam. Owszem, beza wyszła mi chrupiąca, w połączeniu z bitą śmietaną, którą przecież uwielbiam, smakowała całkiem fajnie ale jest wiele innych deserów, które smakowały mi o wiele bardziej. Nie mniej jednak, jak zwykle cieszę się, że się mogłam o tym przekonać i jeśli jesteście ciekawi jak smakuje taka beza z owocami to zachęcam do wypróbowania przepisu Nigelli. Składniki:    4 bialka    250g cukru    2 łyżeczki maki kukurydzianej lub ziemniaczanej   1 lyzeczka octu balsamicznego kilka  kropli aromatu waniliowego   300 ml śmietanki kremówki Ubijać białka jajek ze szczyptą soli aż do uzyskania gladkiej masy. Dodać po trochu cukier i ubijać dopóki beza bedzie sztywna i blyszcząca. Dosypać mąkę kukurydzianą lub ziemniaczaną, dodać ocet i aromat waniliowy. Delikatnie wymieszać. Wylać do tortownicy.  Wstawić do rozgrzanego piekarnika o temperaturze 180 stopni. Natychmiast zmniejszyć temperaturę do 150 stopni  i piec 60 do 75 min. Wystudzić w wyłączonym piekarniku. W tym czasie ubić śmietankę. Po ostygnieciu bezy odwrócić  ją spodem do góry i nałożyć ubitą śmietanę. Wyłożyć owoce.  Smacznego:) 