Ciasto różne  od innych. Niby nazywa się tort ale nie jest to typowy przekładaniec. Ma dwie warstwy, które ładnie się ze sobą komponują. Pierwsza warstwa to tylko orzechy  a druga to beza migdałowa.  Ciasto smakuje trochę inaczej bo nie ma tu nawet dkg mąki ale jest bardzo dobre. W przepisie jest spora ilość cukru, dla mnie zdecydowanie za duża więc ograniczyłam ją  maksymalnie i było dobrze.  Źródło Składniki na warstwę orzechową:  10 żółtek 25 dag cukru pudru (dałam 6 łyżek) 25 dag zmielonych orzechów włoskich lub laskowych cukier wanilinowy - 8 g Składniki na warstwę migdałową:  10 białek 20 dag cukru pudru (dałam 5 łyżek) 25 dag zmielonych migdałów sok z połowy cytryny 3 łyżki zmielonych biszkoptów   Ponadto:   kilka łyżek marmolady brzoskwiniowej lub morelowej 100 g gorzkiej czekolady 50 g masła Żółtka utrzeć z cukrem pudrem na białą, puszystą masę. Dodać orzechy oraz cukier wanilinowy. Wylać na wysmarowaną masłem tortownicę o średnicy około 24 cm. Białka ubić z cukrem pudrem na sztywną pianę. Dodać sok z cytryny, biszkopty oraz zmielone migdały. Wszystko wymieszać i wylać na masę orzechowo - żółtkową. Piec około godziny w piekarniku nagrzanym do 170ºC (do tzw. suchego patyczka). Upieczony i wystudzony tort wysmarować marmoladą i polać polewą czekoladową. Smacznego:) 