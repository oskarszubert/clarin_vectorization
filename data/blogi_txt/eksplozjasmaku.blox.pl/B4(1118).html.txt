Dzisiaj proponuję  sałatkę makaronową. Kurczak usmażony w przyprawie gyros, chrupiący ogórek i aromatyczny koperek to są argumenty za tym, żeby ją przygotować. Robię tę sałatkę od lat i nawet już nie pamiętam skąd mam  przepis. Jedynym  minusem  jest to, że nie można przestać jej jeść:)  Składniki;   pół paczki ulubionego  makaronu (tym razem dałam trzykolorowe rurki ale zwykle wykorzystuję małe kolanka)   1 filet z kurczaka   duży zielony ogórek   szczypiorek, koperek   przyprawa do gyrosa sól ziołowa   majonez   Makaron ugotować al dente. Filet z kurczaka pokroić w kostkę, obtoczyć w przyprawie do gyrosa i usmażyć na rumiano. Zieleninę posiekać. Wszystkie składniki wymieszać, dodać majonez i przyprawy.Wstawić do lodówki na pół godziny. Smacznego:) 