Ta wersja lubianej przez wszystkich tarty jabłkowej wyróżnia się nadzieniem z kwaśnej śmietany. To połączenie smaków może zchwycić każdego. Mnie dodatkowo spodobało się ciasto, które wyszło zachwycające bo inne niż się spodziewałam. Bardzo polecam ten przepis. Jest to moja kolejna propozycja do akcji jabłkowej. Źródło: Kolekcja Wypieki ze smakiem Składniki na ciasto:   125 g masła   50 g cukru pudru   żółtko   220 g mąki   80 g mąki razowej   1/2 łyżeczki proszku do pieczenia   łyżeczka cynamonu Składniki na nadzienie:   ﻿3 jabłka   300 ml kwaśnej śmietany 150 g cukru   łyżeczka cukru waniliowego   3 jajka   Podgrzać piekarnik do temperatury 200 stopni C. Natłuścić formę o średnicy ok.24 cm i wysypać je bułką tartą. Utrzeć masło z cukrem pudrem na puszystą masę, dodając do niej na końcu żółtko. Wsypać do masy dwa rodzaje mąki oraz cynamon, po czym wyrobić ciasto. Uformować z niego kulę, rozwałkować ją i wylepić ciastem formę, a następnie wstawić ją do lodówki na około 15 minut. Obrać jabłka i wydrążyć z nich gniazda nasienne. Pokroić owoce na cząstki. Ubić kwaśną śmietanę z cukrem, cukrem waniliowym i jajkami na gładką masę. Ułożyć jabłka na spodzie tarty i zalać je śmietanowym nadzieniem. Piec ciasto przez 45 minut. Jeżeli po upływie 40 minut tarta będzie nadal blada, można zwiększyć temperaturę pieca na ostatnie 5 minut do 225 stopni. Smacznego:)﻿ 