Lubię pieczywo z ziarnami więc nie omijam takich przepisów. Ten chleb to jeden z łatwiejszych jakie zrobiłam. Wystarczy tylko zamieszać składniki, odstawić na noc i rano wstawić do piekarnika. Czy może być coś łatwiejszego? A do tego jest bardzo smaczny.  Składniki:   3 szklanki mąki chlebowej   1 1/2 szklanki wody (ja musiałam dac ok. 2 szklanek)   2 płaskie łyżeczki soli   1/2 łyżeczki drożdzy instant   2-3 garści ulubionych ziaren ( ja dałam simię lniane i słonecznik)   Mąkę, sól, drożdże wymieszać w misce, dodać wodę i ziarna i wymieszać. Ciasto odstawić na noc. Rano wyłożyć ciasto na blat, odgazować i złożyć w kopertę. Przełożyć złączeniem do spodu do koszyka wyłożonego  ściereczką wysypaną mąką. Odstawić na 2 godziny. Wstawić do nagrzanego piekarnika i piec około 20 minut w maksymalnej temperaturze, po tym czasie zmniejszyć temp. do 180 stopni i piec jeszcze około 20-25 minut. Smacznego:) 