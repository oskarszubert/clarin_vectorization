O tej porze roku ziemniaki  już mi  nie smakują a młodych jeszcze nie jadam dlatego muszę trochę kombinować w skutek czego jadamy pyzy, knedle, kopytka i inne kluski. Po knedlach z mięsem mielonym oraz tych z kurczakiem przyszła kolej na nadzienie grzybowe. Jest to super zestaw, smakują wspaniale polane masłem lub z surówką.  Składniki:   1,5 kg ugotowanych ziemniaków   4 łyżki mąki (dałam trochę więcej)   3 jajka   sól, pieprz   1 cebula   50 dag pieczarek﻿   sól, pieprz   masło do polania ﻿Ziemniaki wyrobić z mąką i jajkami na ciasto, osolić. Pieczarki pokroić w drobną kostkę, podsmażyć na patelni razem z cebulą. Przyprawić i dobrze wymieszać. Z ciasta urywać kulki, formować płaskie placki, układać farsz i zawijać tak aby powstały okrągłe knedle. Wrzucać gotowe kluski na wrzącą, osoloną wodę i gotować ok. 10 minut. Podawać polane masłem. 