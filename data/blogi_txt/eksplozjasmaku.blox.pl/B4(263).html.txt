Czerwony barszcz z uszkami jest moją ulubioną potrawą na wigilijnym stole. Inne dania zjem ale się nimi nie zachwycam natomiast barszcz uwielbiam. Na codzień jadamy barszcz zabielany a w święta najlepszy jest  taki klarowny, który podajemy do uszek lub kapuśniaczków.  Składniki:  1 duże jabłko garść suszonych grzybów 4 buraczki ok.1,5 l bulionu warzywnego 2 ząbki czosnku suszony majeranek 4-5 ziarenek ziela angielskiego 3 listki laurowe 7 ziarenek pieprzu czarnego sól  Grzyby zalać wodą, odstawić na noc. Buraki zetrzeć na tarce. Do bulionu dodać buraki, grzyby razem z wywarem, jabłko, zioła i przyprawy. Całość gotować ok. 20-30 min. Doprawić do smaku sola i pieprzem ale trzeba to zrobić ostrożnie ponieważ przez noc barszcz nabiera mocy i może się okazać, że jest za mocny. Dlatego ostateczne przyprawianie zostawiam na drugi dzień. Smacznego:) 