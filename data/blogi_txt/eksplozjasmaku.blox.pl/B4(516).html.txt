Lubicie kopytka? Na pewno tak. Ja ostatnio chciałam je urozmaicić i do ciasta dodałam posiekaną pietruszkę. Oczywiście, można dodać inne zioła ale ja bardzo lubię zapach natki pietruszki dlatego się na nią zdecydowałam. Takie kopytka są bardzo smaczne więc zachęcam Was do eksperymentowania. A już dzisiaj po południu zapraszam na konkurs herbaciany, w którym do wygrania będą dwie śliczne nagrody:)  Składniki:  1, 25 kg ziemniaków 2 szklanki mąki pszennej 2 jajka sól 2-3 garści posiekanej piertuszki  Ugotować ziemniaki w osolonej wodzie, odcedzić je i odparować. Gdy przestygną, przepuścić przez maszynkę, przełożyć na stolnicę, zrobić w środku dołek, wbić jajka, 2/3 przesianej przez sitko mąki oraz szczyptę soli i natkę pietruszki. Zagnieć ciasto. Podzielić na części  i przełożyć do miski. Na posypanej pozostałą mąką stolnicy z każdej części ciasta utoczyć wałeczki, lekko spłaszczyć i ostrym nożem pokroić na ukośne kopytka. Wrzucać partiami do posolonego wrzątku i gdy wypłyną na wierzch, gotować je około 2-3 minuty. Smacznego:) 