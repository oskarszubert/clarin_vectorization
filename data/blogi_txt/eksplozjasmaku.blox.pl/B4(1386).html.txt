Kaczka z pomarańczami to wspaniałe zestawienie smaków. Mięso marynowałam całą noc z czosnkiem i ziołami w świeżo wyciśniętym soku z pomarańczy a następnego dnia dusiłam pod przykrywką. Mięso jest aromatyczne i soczyste. Doskonale nadaje się na obiad świąteczny.  Składniki:  4 udka z kaczki 2 pomarańcze 4 ząbki czosnku łyżeczka soli majeranek oliwa pieprz  Oczyszczone udka natrzeć solą, pieprzem, czosnkiem, majerankiem i skórką startą z 1 pomarańczy. Wycisnąć sok i wlać do udek. Odstawić na noc do lodówki. Następnego dnia rozgrzać na patelni oliwę, obsmażyć kaczkę z obu stron i dodać marynatę pomarańczową. Dusić pod przykryciem ok. 1 godziny. Jeśli sok wyparuje a stanie się to na pewno można wycisnąć drugą pomarańczę i dodać do udek. Kaczka znakomicie smakuje z kluskami śląskimi. Smacznego:) 