W ubiegłym roku podróżując Z widelcem przez kuchnię obu Ameryk trochę bliżej  poznałam kuchnię meksykańską, która bardzo przypadła mi do gustu i obok włoskiej stała się moją ulubioną. Napotkałam wtedy wiele ciekawych potraw, które weszły na stałe do naszego menu. Nie przeszkadza mi to jednak dalej zgłębiać tajemnice pysznej, meksykańskiej kuchni w ramach akcji Hola Mexico, którą ogłosiła Shinju.  Meksyk pozostaje ojczyzną kakao i czekolady, która w dawnych wiekach była napojem bogów i władców. Pokazywałam juz kiedyś Kawę Azteków a dzisiaj przyszła kolej na gorącą czekoladę z chilli i wanilią.   Składniki:   250 ml mleka   250 ml śmietany ( ja dałam trochę mniej)   1 laska wanilii   150 g ciemnej czekolady   szczypta chilli   Mleko i śmietankę wlać do garnuszka i podgrzać aż sie zagotuje. Dodać ziarenka wyskubane z wanilii oraz chilli. Następnie dodać czekoladę i dokładnie wymieszać aż się wszystkie składniki połączą. Podawać w filiżankach. Smacznego:) 