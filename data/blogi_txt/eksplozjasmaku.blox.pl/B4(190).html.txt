Uwielbiam ciasta na maślance bo dzięki niej są wilgotne i długo utrzymują świeżość. Chociaż prawda jest taka, że są tak dobre że nie leżakują zbyt długo. Dzisiejszy wypiek ma dodatek w postaci czekoladowych kropelek, można dodać kawałki czekolady lub też całkiem z nich zrezygnować bo ciasto smakuje i bez nich.  Źródło Składniki na kruszonkę:  3/4 szklanki mąki 3/4 szklanki brązowego cukru 125 g zimnego masła 1 łyżka ekstraktu waniliowego  Składniki na ciasto:  2 i 1/2 szklanki mąki 2 łyżki masła 1/2 łyżeczki proszku do pieczenia 1/4 łyżeczki sody szklanka chipsów czekoladowych 1/2 szklanki cukru 1 szklanka maślanki 2 jajka 2 łyżki ekstraktu waniliowego  Przesiać mąkę, proszek i sodę. Chipsy obtoczyć w 1 łyżce mąki. Ubijać masło 3 minuty. Dodawać cukier w 3 porcjach i ubijać dalej. Dodać jajka i ubijać 45 s. Wmieszać ekstrakt waniliowy. Dodawać na przemian mąkę i maślankę zaczynając i kończąc na mące. Wmieszać chipsy. Przełożyć ciasto do wysmarowanej formy (u mnie wieńcowa). Posypać kruszonką. Piec do suchego patyczka w 180 stopniach. (ok. 45 min) Smacznego:) 