Pewnie wiele osób  słyszało już o gofrach na maślance. Chociaż mam swój wypróbowany przepis chciałam jednak  wypróbować jeszcze ten znaleziony u Cudawianki. Gofry na maślance są tak pyszne jak zachwalali je ci, którzy już je piekli.Chrupiące, rumiane, jednym słowem pyszne. Polecam:)  Składniki:   1 jajko   3/4 szklanki mąki   1/4 szklanki mąki ziemniaczanej   1/2 łyżeczki proszku do pieczenia   1/4 łyżeczki sody oczyszczającej   1 łyżka cukru   1/2 łyżeczki ekstraktu waniliowego   3/4 szklanki maślanki   1/4 szklanki mleka   6 łyżek oleju     Białko oddzielić od żółtka. ubić na sztywno. Pod koniec ubijania dodać cukier i ekstrakt. W misce wymieszać składniki: mąkę, mąkę ziemniaczaną sól, proszek do pieczenia i sodę. W drugiej misce rozbełtać widelcem żółtko z maślanka i mlekiem. Wlać olej i dokładnie wymieszać do uzyskania jednolitej mikstury. Połączyć składniki obu misek, bardzo szybko i krotko mikserem. Dodać ubite na sztywno białko. Wymieszać delikatnie łyżka. Piec gofry na rumiano. Smacznego:) 