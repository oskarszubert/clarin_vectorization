Ostatnio zauważyłam, że ciągle gotuję kurczaka w związku z tym mam wrażenie, że  mój blog staje się nudny. Poza tym czasami mamy  ochotę  zjeść coś innego. Dlatego wczoraj zrobiłam pulpety, a że od dziecka jadłam pulpety w sosie pomidorowym tym razem zrobiłam je w sosie koperkowym. Nie bardzo podobał mi się taki śmietanowy wygląd sosu więc dodałam mojej ulubionej przyprawy do barwienia czyli kurkumy. Lubię ją właśnie za słoneczny kolor jaki nadaje potrawom, a że nie posiada określonego smaku można używać jej dowoli. Pulpety podałam z ziemniakami ale z ryżem też dobrze smakują.  Składniki:   40 dag mięsa mielonego, wieprzowego  1 jajko   sól i pieprz  ząbek czosnku 1 mała cebula bułka tarta do obtoczenia  2 łyżki śmietany  2 łyżki mąki  2 szklanki bulionu posiekany koperek łyżeczka kurkumy   Do miski włożyć mięso, posiekany czosnek, posiekaną i podsmażoną cebulę, jajko, sól, pieprz i wszystko wyrobić na gładką masę. Uformować dowolnej wielkości pulpety ( z podanych składników wyszło mi 20 średnich pulpetów). Każdą kulkę obtoczyć w bułce tartej i obsmażyć na rozgrzanym tłuszczu. W międzyczasie zagotować bulion. Włożyć podsmażone pulpety, chwilę pogotować, wlać śmietanę rozmieszaną z mąką i odrobiną zimnej wody. Dodać kurkumę, wlać zaprawę  i zagotować.Wsypać koperek. Ja, świeże zioła zawsze wsypuję na końcu, żeby nie były zbyt namoknięte . Smacznego:) 