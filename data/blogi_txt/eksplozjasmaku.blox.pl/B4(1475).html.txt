Spotkała mnie przyjemność gospodarzenia w  96 edycji Weekendowej Piekarni. Długo zastanawiałam się jakie przepisy wybrać i biorąc pod uwagę, że zbliżają się Święta Bożego Narodzenia i pewnie nikt nie cierpi na nadmiar wolnego czasu zdecydowałam się na proste i szybkie wypieki. Pierwsza  propozycja  na bułeczki czekoladowo - chałwowe pochodzi z kolekcji Wypieki ze smakiem, natomiast drugą  na bułeczki ziołowe z chrzanem  znalazłam na blogu Liski. Obydwie są bardzo smaczne, ja piekłam je już wielokrotnie i ciągle do nich wracam. Jeśli tylko macie ochotę i odrobinę czasu zapraszam do wspólnego pieczenia.  Bułeczki czekoladowo - chałwowe Porcja jest ogromna bo wychodzi 40 bułeczek ale z powodzeniem można zrobić z połowy porcji. Przetestowałam i wiem, że się udają:)  Bułeczki smakują rewelacyjnie, ciasto jest mięciutkie a nadzienie z czekolady i chałwy po prostu  rozpływa się  w ustach. Składniki na ciasto: 500 ml mleka   50 g świeżych drożdży   100 g cukru   1/2 łyżeczki soli   150 g masła   kilogram mąki   Składniki na nadzienie:   75 g czekolady deserowej   150 g chałwy   75 g masła   2 łyżki cukru   łyżka kakao   jajko do glazury Podgrzać mleko do temperatury 37 stopni, zalać nim rozkruszone w misce drożdże i mieszać, aż się rozpuszczą. Następnie dodać do nich sól, cukier, masło oraz mąkę i wyrobić gładkie ciasto. Pozostawić je do wyrośnięcia na 30 minut. Pokroić czekoladę i wymieszać ją ze startą chałwą, masłem, cukrem oraz kakao. Ułożyć ciasto na stolnicy oprószonej mąką, podzielić je  na dwie części i rozwałkować na prostokoąty o wymiarach 30x40 cm. Rozprowadzić na nich nadzienie, niezbyt grubo bo wypłynie, po czym zrolować wzdłuż dłuższego boku. Pokroić rolady na 40 plastrów. Ułożyć je na blaszce i pozostawić do wyrośnięcia na 30 minut a w tym czasie podgrzać piekarnik do temperatury 250 stopni. Posmarować bułeczki roztrzepanym jajkiem i piec przez 8-10 minut. Ziołowe bułeczki z chrzanem W tym przepisie niektórzy mogą obawiać się chrzanu ale tak naprawdę jest on słabo wyczuwalny. Bułeczki są bardzo smaczne, ciasto przyjemnie się zagniata więc naprawdę zachęcam do ich upieczenia:) Składniki:   20 g świeżych drożdży (lub 1,5 łyżeczki drożdży suszonych instant)   1 łyżeczka cukru 150 ml ciepłej wody   350 g mąki pszennej, dowolnej   60 g miękkiego białego sera   40 g miękkiego masła   1,5 łyżeczki chrzanu   1 łyżeczka soli   1 łyżka posiekanych świeżych ziół Drożdże zasypać łyżeczką cukru, dodac 3 łyżki wody i odstawić na 10 minut. Kiedy "ruszą", dodać resztę wody i pozostałe składniki. Zagnieść ciasto - będzie gładkie i lśniące. Można to zrobić również mikserem, ugnatając ciasto hakiem ok. 5-6 minut. Z ciasta uformować kulę i przełożyć ją do miski. Przykryć folią i odstawić do wyrastania na 1-1,5 h. Ciasto podwoi objętość. Wyrośniete ciasto podzielić na 9 części i z każdej uformować okrągłą bułeczkę (ja dodatkowo na każdej bułeczce zrobiłam cienki pasek z ciasta, którego końce podwinęłam pod spód bułki). Ułożyć bułeczki na blasze wyłożonej papierem do pieczenia, przykryć ściereczką i odstawić do wyrastania na ok. 30-40 minut. Wyrośniete bułeczki posmarować wodą (ok. 1/4 szklanki) wymieszaną z cukrem pudrem (1/2 - 1 łyżeczka). Piekarnik nagrzać do 200 st C. Wstawić wyrośnięte bułeczki do gorącego piekarnika. Piec bułki ok. 16-20 minut.Niech nam się upiecze:) Pozdrawiam:) 