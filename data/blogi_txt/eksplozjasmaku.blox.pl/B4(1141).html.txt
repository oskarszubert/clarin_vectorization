Tradycyjna sałatka wielowarzywna, w niektórych regionach Polski zwana Kaczym żerem, musi pojawić się na świątecznym stole.  W czasach kryzysowych uwielbiałam podjadać z niej groszek konserwowy, który do tej pory jest moim ulubionym składnikiem tej sałatki. Nie podaję ilości składników, ale powinna zostać zachowana równowaga między nimi. Jeśli jest za dużo marchewki wtedy jest mdła, jeśli za dużo ogórka kiszonego zbyt ostra. Składniki:  marchewka  ziemniaki   jabłka   jajka  cebula ogórki kiszone   groszek konserwowy   majonez   sól   pieprz Ziemniaki i marchewkę ugotować w mundurkach. Jajka ugotować na twardo. Wszystkie warzywa pokroić w drobną kostkę, dodać jabłka, odcedzony groszek i jajka. Wymieszać z majonezem i dokładnie przyprawić. Wstawić do lodówki na kilka godzin. Smacznego:) 