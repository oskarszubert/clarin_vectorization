Ostatnio zajrzałam do książki, którą mam od dawna ale jeszcze nic z niej nie zrobiłam. Książka p.t. Śniadania nie jest jakąś wybitną pozycją ale kilka inspiracji na pierwszy posiłek dnia znalazłam. Czasami trafiają się takie przepisy banalne ale sama bym na nie chyba  nie wpadła. Tak jak np. dzisiejsza jajecznica z grzankami. Jestem pewna, że większość osób czytających ten tytuł nie pomyślała, że chodzi o grzanki w środku lecz z boku jajecznicy. Takie śniadanie jest bardzo syte, myślę, że bardziej niż  zwykła jajecznica a i urozmaicić sobie coś od czasu do czasu jest fajnie.  Składniki:   2 jajka   łyżka masła   kromka czerstwego chleba   posiekany koperek ( nie miałam)   sól Chleb pokroić w równą drobną kostkę. Jaja wybić do miseczki, dodać szczyptę soli, dokładnie rozmieszać. Na patelni stopić masło, podsmażyć pokrojony chleb, zalać go masą jajeczną i mieszając ogrzewać do uzyskania odpowiedniej konsystencji. Jajecznicę przełożyć na talerz i posypać koperkiem. Smacznego:) 