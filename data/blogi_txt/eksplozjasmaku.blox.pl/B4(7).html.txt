Zawsze myślałam, że z babeczkami jest bardzo dużo pracy i pewnie tak jest ale jeśli ciasto zrobi się wcześniej i gotowe wyciągnie z lodówki, można narobić szybko mnóstwo pysznych ciastek. Te miały być oczywiście z bitą śmietaną ale jak zwykle w sobotę, oprócz nich robiłam jeszcze kilka innych rzeczy, więc żeby było szybciej wyciągnęłam gotową masę toffi, powkładałam do każdej babeczki i powtykałam ulubione bakalie. Pomysł ściągnęłam z pobliskiej cukierni ale moje babeczki nie były aż tak słodkie gdyż ciasta nie słodziłam wogóle. Od siebie dodałam również, w wersji dla dorosłych, alkohol. Przepis zgłaszam do akcji Halloween.  Składniki:   pół kostki  masła   2 szklanki mąki   1 żółtko   gotowa masa tofii lub puszka mleka skondesnowanego śliwki suszone moczone w spirytusie   polewa    płatki migdałów Z podanych składników zagnieść ciasto. Wstawić do lodówki, najlepiej na całą noc. Następnego dnia ciasto rozwałkować, wycinać kółka, tak aby wielkością pasowały do foremek. Dokładnie wylepić brzegi foremek i wstawić do nagrzanego piekarnika. Piec na rumiano. Wystudzone babeczki napełniać gotową masą  lub mlekiem skondensowanym gotowanym 3 godziny. Do każdej babeczki powtykać śliwki moczone w spirytusie lub inne bakalie. Gotową całośc polać polewą czekoladową i udekorować np. płatkami migdałów. Smacznego:) 