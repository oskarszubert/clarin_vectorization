Na święta postanowiłam upiec  chleb tylko, który przepis wybrać? Lubię ciężkie, ciemne pieczywo więc ten żytnio-orkiszowy chleb idealnie się nadaje. Tym samym chyba powracam do wypieku chleba w domu bo i zakwas odświeżony i ochoty jakby więcej a oferta okolicznych piekarni zbyt uboga. Ostatnio nawet udało mi się kupić ziarna czarnuszki więc prawdopodobnie mój następny chleb będzie pięknie posypany tymi czarnymi ziarnami.  Źródło Zaczyn zakwasowy:   1 łyżka zakwasu   115g mąki żytniej razowej typ 2000   95g wody   Wszystkie składniki zaczynu zmieszać w misce, przykryć folią i odstawić na minimum 8 godzin maksimum 16 w temperaturze pokojowej. Ciasto właściwe:   225g mąki orkiszowej razowej typ 2000   115g mąki żytniej typ 1400   225g wody   cały zaczyn   1/2 łyżki soli   1/2 łyżeczki drożdży   Składniki wymieszać i wyrobić ciasto. Powinno odstawać od ścianek miski i od ręki. Odstawić, aby dojrzało. W połowie tego czasu złożyć ciasto czyli wyciągnąć na deskę (leciutko omączoną lub mokrą) i złożyć  jak list urzędowy a potem na pół. Ciasto, które dojrzało uformować w kulę odstawić na omączonym blacie, aby odpoczęło min 5 min. W tym czasie przygotować koszyk wyłożyć go ściereczką, którą wystarczy tylko wysypać mąką. Ciasto uformować w bochenek. Przełożyć ciasto do wyrastania łączeniem w górę, przykryć ściereczką. Piekarnik  nagrzać do temperatury 250 st.C.  Ciasto wyrzucić delikatnie na nagrzaną blachę. Naciąć.  Piec z parą 15 minut w temp. 230 st.C.  Następnie obniżyć do 215-220 i piec dalsze 25 minut. Smacznego:) 