Postanowiłam poeksperymentować z owocowym alkoholem domowej roboty a w związku z sezonem truskawkowym nie miałam wielkiego dylematu jakie owoce wybrać. W sumie to ta myśl kiełkowała we mnie od dawna, a konkretnie od wizyty w wiedeńskiej wytwórni alkoholi, gdzie miałam okazję degustować przeróżne wódki i kremy. Fanką mocnej wódki nie jestem za to kremów  i owszem. Dzisiaj przedstawiam Wam krem truskawowy według mojej receptury. Kremowy, aromatyczny i  średnio mocny. Przepis zgłaszam do akcji Afrodyzjaki oraz  Napoje i drinki na lato.  Składniki:   30-40 dag truskawek   pół szklanki spirytusu (według upodobań:) puszka mleka skondensowanego słodzonego   puszka mleka skondensowanego niesłodzonego   4 łyżki ekstraktu waniliowego pół szklanki słodkiej śmietanki   Oczyszczone truskawki zmiksować. Dodać obydwa rodzaje mleka, spirytus, śmietankę, ekstrakt z wanilii. Jeżeli krem jest zbyt gęsty można dodać trochę zwykłego  mleka. Dokładnie wymieszać, odstawić do następnego dnia. Na zdrowie:) 