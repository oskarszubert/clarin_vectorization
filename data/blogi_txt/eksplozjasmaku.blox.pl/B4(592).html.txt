Po krótkiej przerwie przyszła znowu kolej na kurczaka:) Bardzo prosty i szybki sposób na przyrządzenie tego pysznego mięsa. Wystarczy włożyć w marynatę i po pewnym czasie wrzucić na rozgrzanego grilla. Wiele razy pokazywałam już taki sposób jednak mięso za każdym razem może smakować inaczej, wszystko zależy od składników marynaty. Dzisiaj marynata na bazie rozmarynu dlatego Kurczak Rosemary. Pomysł znalazłam tutaj. Składniki:   4 pojedyńcze piersi z kurczaka   6 ząbków czosnku 3 gałązki rozmarynu   4 łyżki oliwy   pieprz, sól do smaku Obrać czosnek, zmiażdżyć, dodać igiełki rozmarynu, oliwę, sól i pieprz. Wszystkie składniki marynaty dokładnie wymieszać, włożyć filety i odstawić do lodówki przynajmniej na godzinę. Po tym czasie usmażyć na rozgrzanej patelni grillowej. Smażyć kilka minut z każdej strony. Podawać z ziemniakami. W orginalnym przepisie kurczak Rosemary podany został z  sałatką z pieczonych pomidorków koktajlowych. Smacznego:) 