Tak się wszyscy zachwycali propozycją 105 edycji Weekendowej Piekarni, że i ja postanowiłam odświeżyć swój zakwas i upiec chleb, który zaproponowała Trufla. Chleb jest ciemny czyli taki jak lubię najbardziej i smakuje naprawdę wspaniale. Zapomniałam posypać go kminkiem a myślę, że byłby jeszcze lepszy. Jako, że nie jestem zbyt doświadczoną piekarką to wygląd mojego chleba pozostawia wiele do życzenia ale jak uda mi się z niego zrobić kanapkę to nic nie będzie widać.  A kanapka będzie pyszna na 100%.  Zaczyn:   50g aktywnego zakwasu żytniego (dokarmionego 10-12godz. wcześniej)   75g letniej wody   75g jasnej mąki żytniej    Składniki zaczynu dokładnie wymieszać. Miskę z zaczynem przykryć i zostawić w temp. pokojowej na 8-12godz.Składniki na ciasto właściwe:   cały zaczyn   350g letniej wody   350g mąki pszennej chlebowej, najlepiej wysokoglutenowej (użyłam pszennej chlebowej)   150g mąki żytniej razowej   10g soli morskiej   2 łyżeczki nasion kminku do posypania wierzchu chleba, opcjonalnie   Zaczyn wymieszać z wodą, dodać resztę składników i miksować na średnim biegu ok.7-8 minut. Ciasto będzie klejące. Przełożyć je do lekko naoliwionej miski, przykryć szczelnie przezroczystą folią i odstawić w temp. pokojowej na 2 - 2 1/2 godz. Po tym czasie ciasto wyjąć na lekko omączony blat i złożyć w bochenek, następnie ułożyć w wyłożonym ściereczką i omączonym koszu i przykryć folią.  Koszyk z chlebem odstawić, do wyrośnięcia na 1 1/2 - 2 godz, w temp. pokojowej. Na 1 godz. przed pieczeniem rozgrzać piec z kamieniem, lub z blachą, do 200 st.C. Chleb wyłożyć na łopatę, lekko posmarować wodą, opcjonalnie posypać ziarenkami kminku i naciąć. Przełożyć na rozgrzany kamień lub blachę, piec z parą lub na dno piekarnika włożyć 3/4 szklanki kostek lodu.Piec 40-50 min. Po wyjęciu wierzch chleba od razu posmarować wodą, jeśli chcemy by był błyszczący, studzić na kratce, ok 2 godz., wtedy też można go pokroić. Przechowywać w papierowej torebce.Smacznego:) 