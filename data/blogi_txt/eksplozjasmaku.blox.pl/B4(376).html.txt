Dania jednogarnkowe są u mnie w domu bardzo popularne dlatego wszelkiego rodzaju gulasze często  pojawiają się na stole. Wczoraj wykorzystałam wołowinę a jak wołowina to musi być czerwone wino. Danie bardzo smaczne, i jak to zwykle u mnie bywa musiałam je podać do kaszy gryczanej. Niestety gulasz wołowy ma jedną wadę. Mięso musi być bardzo długo gotowane. Moje dusiło się około 2,5 godziny.  Składniki:   1 i 1/2 kg wołowiny bez kości   ﻿3 szalotki lub białe części dymki   3 marchewki   łyżka oliwy   3 ząbki czosnku   mieszanka ziołówa (3 gałążki tymianku, 2 liście laurowe, ziele angielskie włożyć do torebki z gazy)   2 dag suszonych grzybów   butelka czerwonego wytrawnego wina łyżeczka cukru   10 ml koniaku (opcjonalnie)   sól, pieprz   40 dag drobnych pieczarek   Mięso pokroić w kostkę. Szalotki i marchewki obrać, pokroić w plasterki, podsmażyć na oliwie, stale mieszając, zdjąć z patelni. Na tłuszcz ze smażenia wrzucić mięso i obsmażyć ze wszystkich stron na brązowo. Dodać z powrotem marchewkę i szalotki, smażyć razem, mieszając. Dodać nieobrane ząbki czosnku, mieszankę ziół, grzyby. Wlać wino, koniak, dodać cukier, sól i pieprz do smaku. Doprowadzić do wrzenia. Przykryć, zmniejszyć ogień i dusić na wolnym ogniu do 3 godzin. Na 10 minut przed końcem wrzucić oczyszczone, pokrojone w ćwiartki pieczarki i dokończyć gotowanie bez przykrycia. Przed podaniem wyjąć zioła i czosnek. Smacznego:)﻿ 