Chociaż jeszcze trwa kalendarzowe lato w powietrzu czuć jesień. A jesień to czas między innymi szarlotki. Miałam nadmiar gruszek więc użyłam ich zamiast jabłek. Wyszło wyborne ciasto o przepysznym smaku. Bardzo polecam taką zamianę.  Składniki na ciasto:   4 szklanki mąki    łyżeczka proszku do pieczenia szklanka cukru pudru    1 1/2 kostki margaryny   6 dużych żółtek 2 łyżki gestej kwaśnej śmietany    Składniki na nadzienie:   8 dużych gruszek   pół szkalnki cukru (zależy od tego jak słodkie są gruszki)   ﻿sok i skórka  z połówki cytryny   2 łyżki masła łyżeczka cynamonu   ﻿kisiel cytrynowy lub 3 łyżki mąki ziemniaczanej   Mąkę, cukier puder i proszek do pieczenia przesiać do dużej miski. Margarynę pokroić na małe kawałki, dodać do mąki i wymieszać aż masa będzie grudkowata. Dodać żółtka i kwaśną śmietanę i wyrobić ciasto (można zrobić to w malakserze). Ciasto podzielić na dwie części 1/3 i 2/3. Zawinąć w folię i schłodzić w lodówce. W garnku o grubym dnie rozpuścić masło, dodać gruszki pokrojone w kawałki, cukier i chwilę przesmażyć. Jeśli nie są zbyt soczyste podlać odrobiną wody. Dodać sok i skórkę z cytryny. Dusić, aż gruszki będą się rozpadać. Gdy mają już odpowiednią konystencję dodać kisiel lub mąkę ziemniaczaną i dokładnie wymieszać. Odstawić do wystygnięcia. Rozgrzać piekarnik do 180 st.C. Formę (34cm x 23cm) posmarować masłem  i wyłożyć większą częścią ciasta. Na cieście rozprowadzić masę gruszkową, posypać cynamonem, zetrzeć mniejszą część ciasta. Wstawić do nagrzanego do 180 stopni piekarnika i piec około 50 - 60 min. Po wystudzeniu posypać cukrem pudrem. Smacznego:) 