Jest to najbardziej egzotyczna potrawa jaką zrobiłam i jeszcze w życiu tak nie bałam się skosztować dania w czasie gotowania. Mleka kokosowego używałam już  nie raz ale raczej do ciast i deserów. Do użycia  go w wersji wytrawnej zmobilizowała mnie oczywiście kuchnia karaibska, gdzie można znaleźć wiele przepisów o podobnym składzie. Curry przypadło mi do gustu i myślę, że jeszcze nie raz zdecyduję się na tak orientalne danie. Składniki:   30 dag marchwi   kawałek korzenia imbiru   2 ząbki czosnku   2 czerwone papryczki chili   50 dag filetów z piersi kurczaka   1 łyżka sklarowanego masła   2 łyżki przyprawy curry 400 ml mleczka kokosowego   szklanka bulionu   Marchew oczyścić i pokroić w plastry. Imbir i czosnek obrać, posiekać. Chili przekroić wzdłuż na pół, oczyścić z pestek i opłukać.  Filety z kurczaka umyć, osuszyć i pokroić w kostkę. Na dużej patelni rozpuścić masło. Włożyć mięso, podsmażyć. Dodać marchewkę, krótko dusić. Dołożyć imbir, czosnek i papryczki chili, smażyć, mieszając ok. 2 minut. Składniki posypać curry, krótko smażyć. Wlać mleczko kokosowe oraz bulion, doprowadzić do wrzenia. Gotować na małym ogniu ok. 10 minut. Doprawić solą. Podawać z ryżem. Smacznego:) 