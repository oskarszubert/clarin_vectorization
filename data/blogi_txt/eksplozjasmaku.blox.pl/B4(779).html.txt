Dla wielu osób ciasto drożdżowe jest trudne i nigdy go nie robią. Ja osobiście doskonale to rozumiem bo pamiętam swoje pierwsze bułki, na których prawie połamałam zęby. Niektórzy popełniają ten błąd  i gdy ciasto jest odrobinę rzadkie, dosypują mąki podczas gdy trzeba go wyrabiać. Ja uwielbiam długo wyrabiane i kilkakrotnie składane ciasta drożdżowe gdyż, jak już kiedyś pisałam, są dla mnie niczym terapia, pozwalają mi wyładować nadmiar energii (lub nerwów). Jednak dzisiaj mam przepis dla tych osób, które boją się drożdżowego. Ciasto przy którym jest  5 min roboty. Wystarczy zmieszać składniki i zostawić je na noc a rano dodać mąkę i zapakować do piekarnika. To ciasto naprawdę się udaje. Bardzo polecam.  Źródło: Ewa Wachowicz Składniki:  6 jajek 1 1/2 szklanki cukru 1 1/2 szklanki oleju 2 szklanki letniego mleka 10 dag drożdży 1 kg mąki opcjonalnie skórka starta z 1 pomarańczy lub 4 łyżki ekstraktu waniliowego  Jajka wymieszać z cukrem. Do miski wlać olej, mleko, skórkę lub ekstrakt. Na wierzch pokruszyć drożdże. Zostawić to wszystko na noc. Po godzinie już czuć jak drożdże pracują. Następnego dnia rano przesiać mąkę i dokładnie wymieszać. Ciasto jest rzadkie. Przelać je do przygotowanych keksówek i wstawić do nagrzanego do 180 stopni piekarnika. Piec około 40-50 min. Ciasto można obłożyć owocami i posypać np. kruszonką. Smacznego:) 