W ubiegłym roku jadłam pierogi z bobem więc dynia wydała mi się równie odpowiednia. W zestawieniu z fetą i cebulką stanowiła smakowity farsz. Teraz myślę o naleśnikach tylko zastanawiam się z czym by ją połączyć. Przypominam, że tutaj możecie jeszcze zostawiać swoje odpowiedzi konkursowe jeśli macie ochotę wygrać wielkie paki makaronów Lubella:)  Źródło Składniki na farsz: 500 g pure z dyni 1 cebula 3 ząbki czosnku 200 g sera fety pieprz, tymianek oliwa  Cebulę pokroić i podsmażyć na oliwie razem z czosnkiem i tymiankiem. Dodać pure z dyni, rozgniecioną fetę, wszystko wymieszać i przyprawić do smaku. Składniki na ciasto:  2 szklanki  mąki 1 łyżeczka soli 1 łyżeczka masła 1 jajko roztrzepane ok. 1 szklanki ciepłej wody  Mąkę przesiać na stolnicę, zrobić wgłębienie, dodać sól, masło oraz jajko. Stopniowo dodając ciepłą wodę zagniatać miękkie i elastyczne ciasto. Rozwałkować duże koło, wycinać szklanką  małe kółka, nakładać farsz i sklejać zgrabne pierogi. Wrzucać na osolony wrzątek i gotować 3-4 minuty od wypłynięcia. Podawać polane masłem. Smacznego:) 