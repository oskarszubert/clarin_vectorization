Ten sernik znają chyba wszyscy. I nie dziwię się, że wzbudza on powszechny zachwyt bo jest naprawdę wspaniały. Nie będę się o nim rozpisywać bo cokolwiek napiszę to będzie banał. Jedynie zachęcam do jego upieczenia, jeśli ktoś jeszcze się waha bo naprawdę warto.  Składniki:   200 g ciasteczek typu digestive 75 g masła, roztopionego   800 g sera kremowego   190 g cukru pudru   4 jajka   3 żółtka   3 łyżeczki ekstraktu z wanilii   30 ml soku z cytryny   300 ml kwaśnej śmietany   kakao do posypania Piekarnik nagrzać do temperatury 170 st. C. Formę o średnicy 23 cm wysmarować masłem. Ciasteczka zmielić, wymieszać z masłem i wyłożyć nimi dno tortownicy. Ser, 170 g cukru pudru, jajka, żółtka, 2 łyżeczki ekstraktu z wanilii i sok z cytryny zmiksować do czasu, aż powstanie nam gładka masa. Następnie wylać ją na spód z ciasteczek. Wstawić do nagrzanego piekarnika i piec godzinę. Śmietanę, pozostały cukier i wanilie zmiksować. Posmarować masą upieczony sernik i wstawić go na kolejne 10 minut do piekarnika. Wyłączyć piekarnik, uchylić drzwiczki i pozwolić sernikowi ostygnąć. Następnie wstawić go do lodówki na 4 godziny. Przed podaniem oprószyć kakaem.  Smacznego:) 