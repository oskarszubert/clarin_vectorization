Kolejny wspaniały dodatek do obiadu jaki wypróbowałam w ostatnim czasie to jarzynka z buraków. Bardzo lubię takie sałatki ostro - słodkie. Buraczkowa jarzynka ma jeszcze tę zaletę że pięknie wygląda na talerzu.  Źródło Składniki:   2 kg buraków 200g cebuli 3-4 łyżki oleju 1 kg jabłek odmiany szara reneta ok 1,5 łyżeczki soli ok 2 łyżki octu jabłkowego ok 2 łyżki cukru trzcinowego demerara   Buraki umyć i ugotować lub upiec w łupinach do miękkości. Wystudzić i obrać ze skórki a następnie zetrzeć na grubej tarce. Cebulę pokroić w drobną kostkę i podsmażyć na szklisto na oleju. Jabłka obrać, pozbawić gniazd nasiennych i zetrzeć na grubej tarce. Wymieszać razem buraki, jabłka i cebulę (dodając olej ze smażenia cebuli). Doprawić całość cukrem, solą i octem jabłkowym. Krótko razem zagotować, a następnie przekładać do słoików, i pasteryzować 30 minut. Smacznego:) 