Gulasz jest tak popularną potrawą, że bardzo chętnie sięgam po kolejny przepis. Tym razem wersja drobiowa w śmietanowym sosie. Pyszne, sycące danie.  Źródło: Sól i Pieprz, nr 11/2011 Składniki:   150 g cebuli   170 g marynowanych pieczarek   ﻿800 g fileta z indyka   4 ząbki czosnku   sól, pieprz   mielona papryka chili   zioła prowansalskie   2 łyżki oleju   1 łyżeczka ziaren zielonego pieprzu   200 g śmietany 18 %   150 g śmietany 30%   20 g masła   20 g mąki   Cebulę obrać i drobno posiekać. Pieczarki osączyć. Mięso umyć i osuszyć papierowym ręcznikiem. Pokroić w ok. 3 cm kostkę. Czosnek obrać i przecisnąć przez praskę. Mięso wymieszać z czosnkiem. Doprawić solą, pieprzem, szczyptą chili i ziołami prowansalskimi. Cebulę zeszklić na oleju. Włożyć mięso i smażyć ok. 5 minut na dużym ogniu. Dodać pieczarki i pieprz ziarnisty. Doprawić solą i pieprzem. Obie śmietany wymieszać i wlać do potrawy. Z masła i mąki zrobić zasmażkę i zagęścić gulasz. Doprowadzić do wrzenia. Gotować na małym ogniu, doprawić do smaku. Podawać z ryżem, kuskusem lub makaronem. Smacznego:)﻿ 