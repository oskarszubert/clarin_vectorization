Ostatnie muffinki robiłam równo rok temu, czyli dość dawno. Małe słodkości wyglądają atrakcyjnie na talerzu z ciastem i są lubiane przez dzieci.  U mnie dzisiaj wersja kakaowa z owocami. Połączenie jak dla mnie idealne. Koleżanka wywołała mnie do tablicy, nieładnie jej odmówić:)  Składniki:  1,5 szklanki mąki 3/4 szklanki cukru 2 łyżeczki proszku do pieczenia 2 łyżki kakao 1 szklanka mleka 1/4 szklanki oleju 1 jajko 3 brzoskwinie Brzoskwinie pokroić w kostkę. W misce połączyć suche składniki, mąkę, kakao, i proszek przesiać, w drugiej połączyć mokre, jajko roztrzepać. Połączyć  zawartości obu misek, dodać pokrojone brzoskwinie i wymieszać. Nakładać ciasto do 3/4 foremki wyłożonej papilotką. Wstawić do nagrzanego do 180 stopni piekarnika i piec około 20 min. Smacznego:) 