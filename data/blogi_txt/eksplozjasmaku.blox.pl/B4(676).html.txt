Lubię świeże zioła i zawsze staram się jakieś mieć. Nie zawsze jest to możliwe, ale i tak często coś stoi na parapecie. Dawno nie używałam szałwii a tak ładnie mi rośnie, że postanowiłam zrobić makaron w sosie szałwiowym.  Składniki:  300 g makaronu spaghetti lub tagiatelle 3 ząbki czosnku łyżka masła+ olej kilka gałązek szałwii pół szklanki śmietanki parmezan świeża szałwia do przybrania  Makaron ugotować al dente w osolonej wodzie. W tym czasie obrać czosnek, posiekać lub przecisnąć przez praskę i podsmażyć na rozgrzanym maśle z olejem. Dodać posiekane listki szałwii i chwilę smażyć. Dodać śmietankę i trzymać jeszcze na ogniu ok. 2 min. Sos powinien lekko zgęstnieć. Przyprawić do smaku solą i pieprzem. Do sosu dodać ugotowany i odcedzony makaron. Dokładnie wymieszać, posypać parmezanem oraz świeżymi listkami szałwii i natychmiast podawać. Smacznego:) 