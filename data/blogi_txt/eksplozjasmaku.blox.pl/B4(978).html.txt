Wiedziałam, że to danie będzie hitem. Ale jak mogło być inaczej skoro warzywa i mięso włożone do jednego naczynia to zawsze gwarancja kulinarnego sukcesu, przynajmniej u mnie w domu. Danie znalezione u Grumków smakuje wspaniale, mięso jest soczyste, warzywa chrupiące. Całość na 5 z plusem.  Składniki:    kilka kawałków kurczaka   2 cebule pokrojone w cienkie plasterki   2 cukinie pokrojone w plasterki   2 ziemniaki pokrojone w plasterki   2 pomidory pokrojone w plasterki   30 g rozpuszczonego masła lub oliwy   tarty żółty ser (zapomniałam dodać)   50 ml wody   sól do smaku   łyżka nasion kminu posiekana kolendra   W naczyniu do zapiekania wyłożyć warzywa. Na warzywach ułożyć kawałki kurczaka. Posolić, posypać kuminem, podlać wodą i masłem. Wstawić do piekarnika i piec przez godzinę. Sprawdzić czy mięso i warzywa są miękkie. Jeśli nie to wstawić do piekarnika na 30 minut( Ja piekłam 1,5 godziny i potem zostawiłam w gorącym piekarniku, pod przykryciem, żeby za bardzo nie wyschło). Miękkie mięso i warzywa wyłożyć na talerz. Posypać serem i kolendrą. Podawać. Smacznego:) 