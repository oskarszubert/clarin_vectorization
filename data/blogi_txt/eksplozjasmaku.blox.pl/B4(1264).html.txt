Sos malinowo- miodowy jest według mojego pierwotnego zamierzenia dodatkiem wytrawnym ale smakuje tak genialnie, że reszta, która pozostała z sałatki, została zjedzona jako deser. Przygotowałam go  z myślą właśnie o sałatkach a nawet wędlinach. Ma piękny różowy kolor i cudowny pestkowy zapach. Wiem, że dla kogoś być może jest to ekstrawagancja ale wierzcie mi, że sałatka z tym sosem smakuje cudownie.   Składniki:  szklanka malin (mogą być mrożone) ok. 10 ml białego octu winnego 2 łyżki octu balsamicznego ok. 150 ml oliwy z oliwek 1-2 łyżki miodu sól, pieprz świeżo mielony  Wszystkie składniki wsypać do blendera i zmiksować. Ilość octu i miodu należy regulować na bieżąco, według własnego smaku. Ilość octu stanowi kontrast dla słodyczy i zależy od ilości miodu. Podawać do sałatek, serów  a nawet wędlin. Smacznego:) 