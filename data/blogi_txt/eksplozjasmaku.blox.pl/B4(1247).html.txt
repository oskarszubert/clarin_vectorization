Kolejna przepyszna odsłona śledzi na moim blogu  to wersja z pieczarkami. Banalnie proste składniki, krótki czas przygotowania i rewelacyjny smak. Cieszę się, że znalazłam ten przepis bo nie zliczę ile razy już go robiłam i wciąż będę. Polecam na święta.  Źródło Składniki:  50 dag filetów śledziowych 3 - 4 duże cebule 40 dag pieczarek koncentrat pomidorowy do smaku  pieprz  sól  słodka papryka olej do smażenia  Wymoczone śledzie pokroić w dzwonka. Cebulę pokroimy w półkrążki i zeszklić na oleju. Oczyszczone pieczarki pokroić w cienkie plasterki i dodać do zeszklonej cebuli. Dusić do miękkości. Zestawić z ognia, dodać pieprz, słodką paprykę, koncentrat pomidorowy, wymieszać dokładnie, chwilę podgrzewać i wystudzić. Śledzie wymieszać z ostudzoną cebulką z pieczarkami i odstawić do lodówki (najlepiej na całą noc). Smacznego! 