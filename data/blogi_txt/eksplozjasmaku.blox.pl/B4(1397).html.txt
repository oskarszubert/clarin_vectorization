Witajcie:) Nawet nie wiecie jak się cieszę mogąc znowu tutaj pisać. Życie wymusiło na mnie niespodziewany  urlop od blogowania co z jednej strony pozwoliło mi trochę odetchnąć od codziennych obowiązków ale z drugiej  uświadomiło mi, że jednak jest to dla mnie bardzo ważne i na pewno nie zrezygnuję z prowadzenia bloga. A na pewno nie zrobię tego  świadomie i dobrowolnie. Przy okazji chciałam podziękować wszystkim osobom, które przez cały ten czas  odwiedzały mojego bloga a także tym, które pisały do mnie zaniepokojone moją nieobecnością. Mam nadzieję, że taka sytuacja się nie powtórzy i więcej nie zniknę:) A witam Was pyszną babką waniliową z kawałkami czekolady. Babka jest bardzo prosta do zrobienia, zawsze się udaje no i wspaniale smakuje. Bardzo polecam:)  Składniki:  6 jajek 1 szklanka cukru 1 cukier wanilinowy 250 g masła 2 budynie waniliowe 1,5 łyżeczki proszku do pieczenia 200 g mąki pszennej pół tabliczki czekolady    Żółtka utrzeć z cukrem i cukrem wanilinowym na puszysty krem, dodać miękkie masło, miksować do połączenia się składników. Mąkę przesiać z proszkiem do pieczenia i budyniem, białka ubić na sztywną pianę. Do utartej masy maślanej dodać ubite białka, wsypać mąkę z budyniem oraz pokrojoną na drobno czekoladę i za pomocą łopatki delikatnie wymieszać ciasto. Formę wysmarować masłem i obsypać mąką, przełożyć ciasto i piec w 170°C przez 40-45 minut. Jeszcze ciepłą babkę oprószyć cukrem pudrem. Smacznego:) 