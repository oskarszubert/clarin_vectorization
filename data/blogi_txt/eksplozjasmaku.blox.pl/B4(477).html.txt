Żurawina i gałązki ostrokrzewu kojarzą mi się bardzo mocno ze świętami w wydaniu amerykańskim. A że jestem wielbicielką amerykańskich klimatów zrobiłam sobie kisiel z żurawiny. Bardzo prosty, smaczny i domowy kisiel może być pięknym zakończeniem dnia. Także świątecznego.  Składniki:  1 szklanka żurawiny 500 ml wody 3 łyżki cukru 1 łyżka mąki ziemniaczanej﻿  Do garnka wlać 450 ml wody, cukier i żurawinę. Gotować ok. 10 minut. W pozostałej wodzie rozmieszać mąkę ziemniaczaną, wlać do garnka i zagotować. Kiedy kisiel ma pożądaną konsystencję przelać do pucharków i natychmiast podawać. Smacznego:) 