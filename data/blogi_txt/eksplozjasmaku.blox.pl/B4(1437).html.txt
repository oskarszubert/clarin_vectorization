Dzisiaj polecam wspaniałe danie jednogarnkowe, idealne na jesienne dni. Duszone mięso z warzywami z dodatkiem mojego ulubionego kminku lub innych ziół jeśli akurat za nim nie przepadacie. Parujące, rzogrzewające i sycące. Przepis pochodzi z październikowego numeru/2009 Soli i Pieprzu.  Składniki: 750 g wołowiny (np.mostka)   400 g ziemniaków   4 marchwie   2 korzenie pietruszki   1/2 bulwy selera   2 cebule   250 g kapusty włoskiej   2 łyzki oleju   sól, czarny pieprz   1 łyżeczka mielonego kminku   500 ml bulionu rybnego ( u mnie z kurczaka)   Mięso opłukać, osuszyć i pokroić w dużą kostkę. Ziemniaki, marchew, pietruszki i seler obrać, opłukać i pokroić na kawałki. Cebulę oczyścić i pokroić w ósemki. Kapustę też oczyścić, wykroić głąb, główkę pokroic na szerokie paski, następnie opłukać i osuszyć. W dużym garnku rozgrzać olej, na dużym ogniu obsmażyć na nim mięso. Na mięsie rozłożyć ziemniaki i resztę warzyw, każdą warstwę pikantnie doprawić dolą, pieprzem i kminkiem. Wlać bulion, przykryć, dusić około 90 minut na średnim ogniu. Mięso i warzywa wymieszać jeszcze raz , doprawić solą i pieprzem. Danie posypać posiekaną natką pietruszki. Smacznego:) 