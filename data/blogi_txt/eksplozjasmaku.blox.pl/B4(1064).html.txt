Czas karnawału to czas smażenia  faworków, pączków, obwarzanków itd.  Pączków nie smażę, obwarzanki owszem, ale najbardziej lubimy faworki. Mam już zaplanowany nowy przepis do wypróbowania ale wcześniej chciałam zrobić coś co mnie zawsze pociągało mianowicie różyczki karnawałowe. Jako że nie jestem zbyt uzdolniona manualnie zawsze myślałam, że takie róże muszą być strasznie skomplikowane i nawet się za nie nie zabierałam. Tymczasem okazało się nie jest to aż tak trudne zadanie. Oczywiście, moje róże nie są idealne i daleko im do perfekcji ale i tak jestem z nich dumna.  Z malinowym dżemem smakowały tak wspaniale że ledwie zdążyłam uratować kilka do zdjęcia.   Źródło Składniki:   25 dag mąki 2 dag masła 3 żółtka ¼ szklanki gęstej śmietany 18%  kieliszek spirytusu  szczypta soli  olej do smażenia  cukierpuder  cukier waniliowy  Przesianą mąkę posiekać razem z masłem na stolnicy. Dodać żółtka, szczyptę soli, spirytus i tyle śmietany, aby ciasto było tak twarde jak na makaron. Wszystkie składniki dokładnie wyrobić na jednolitą masę. Energicznie wałkiem bić w ciasto przez około 15 minut, składając na pół, aż zaczną się tworzyć pęcherze powietrza. Ciasto odstawić na godzinę w chłodne miejsce, aby odpoczęło. Ciasto bardzo cienko rozwałkować na stolnicy, podsypując w razie konieczności mąką. Kroić radełkiem na paski długości 8 cm i szerokości 3 cm. W środku każdego ciasta nożem zrobić nacięcie, przez które przełożyć jeden koniec ciasta.W międzyczasie rozgrzać w szerokim rondlu olej i partiami wkładać faworki, szybko smażyć na złoty kolor z dwóch stron. Wyjmować i osączać z tłuszczu na papierowym ręczniku. Po wystudzeniu posypać cukrem pudrem zmieszanym z cukrem waniliowym. Smacznego:) 