Jeśli macie ochotę na coś słodkiego a w lodówce  arkusz ciasta francuskiego i śmietanę kremówkę polecam wykorzystać je na rurki z kremem. Nie ma chyba sposobu na szybsze ciastka. I chociaz wolę ciasto francuskie w wersji wytrawnej to muszę przyznać, że takie rurki z kremem smakują wyśmienicie.  Składniki:   2 arkusze ciasta francuskiego   300 ml śmietanki 30%﻿   łyżka cukru wanilowego   cukier puder   Ciasto francuskie pociąć na paski i nawinąć na foremki do rurek tak aby zachodziły na siebie. Wstawić do nagrzanego piekarnika i piec około 10-15 minut.﻿ Po upieczeniu wystudzić. Śmietanę kremówkę ubić z cukrem waniliowym na sztywno. Napełniać rurki za pomocą szprycy. Posypać cukrem pudrem. Smacznego:) 