Bardzo ciekawy przepis na szybki i niesamowicie smaczny placek. Wystarczy zagnieść kruche ciasto, wylać na to mleko skondensowane, orzechy, migdały i gotowe. Korzystając z uwag Andrzeja, że ciasto jest bardzo słodkie,  niezbyt obficie posłodziłam spód i zrezygnowałam z lukru. Smakowało naprawdę wspaniale. Od razu na ciepło zniknęła połowa.  Źródło Składniki na ciasto:   2 szklanki mąki pszennej   pół szklanki cukru pudru 20 dag margaryny   1 jajko   Składniki na masę migdałową:    1 puszka słodzonego mleka skondensowanego   1 jajko   1 łyżeczka esencji waniliowej   1 szklanka posiekanych orzechów pekan   pół szklanki posiekanych migdałów.   Przygotować ciasto: mąkę przesiać na stolnicę i posiekać z margaryną, dodać cukier puder oraz jajko, szybko zagnieść ciasto i odstawić na ok. 1 godzinę do lodówki. Następnie wyłożyć je do formy (20 x 30 cm) i piec 15 minut w piekarniku nagrzanym do 200 C. Przygotować masę: mleko, jajko i esencję waniliową ubić na jednolitą masę. Dodać migdały, orzechy i dobrze wymieszać. Upieczony kruchy spód pokryć masą i zapiekać 25 minut w piekarniku nagrzanym do 200 C, na złoty kolor. Po upieczeniu gorące ciasto ozdobić lukrem.  Smacznego:) 