Dawno temu kiedy zaczęłam gotować, a było to pod koniec szkoły podstawowej,  ciągle robiłam jedno danie pod nazwą Fantazja ryżowa. Było to coś na kształt risotto z dużą ilością papryki i jakąś szynką albo mortadelą - kiełbasą, której smak pamiętam do dnia dzisiejszego ale dzisiaj nie smakuje ona już tak jak kiedyś. A przypomniała mi się ta Fantazja  bo niedawno  musiałam zrobić coś z resztkami zalegającymi w lodówce. Końcówka pieczarek, jakieś połówki papryki, mortadeli brak więc wyciągnęłam piersi z kurczaka, które godnie ją zastąpią.Wszystko w ilości dowolnej ale w miarę po równo bo nie przepadam jak jeden składnik dominuje. Do tego ugotowany ryż i można fantazjować:) Smacznie i kolorowo. Jest to moja propozycja do akcji Kurczak na 1000 sposobów.  Składniki:   pół dużej czerwonej papryki   pół dużej żółtej papryki   1 filet z kurczaka   20 - 30 dag  pieczarek   szklanka ryżu   natka pietuszki   oliwa   sól, pieprz, słodka papryka   Na rozgrzanej oliwie przesmażyć ryż, po kilku minutach zalać wodą i gotować do miękkości, aż woda wyparuje. W międzyczasie usmażyć pokrojone w kostkę filety z kurczaka, papryki i pieczarki. Ryż osączyć z resztek wody, połączyć z kurczakiem i warzywami, dokładnie wymieszać. Doprawić do smaku solą pieprzem i papryką. Dodać pokrojoną natkę pietruszki. Smacznego:) 