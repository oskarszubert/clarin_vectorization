Kolejne danie chińskie w mojej kuchni to tradycyjna wieprzowina z regionu kantońskiego. Papryka, ananas i chińskie przyprawy gwarantują bardzo smaczny obiad. Jest to moja propozycja do akcji Z widelcem po Azji.   Składniki:   2 grube kotlety wieprzowe    4 plastry ananasa z puszki       1  papryka   1 marchewka,   3-4 łodygi selera naciowego,   1 pęczek zielonej cebulki razem ze szczypiorem   olej   sól, pieprz.   sok z ananasa     3 łyżki octu winnego z białego wina   2 łyżki ciemnego sosu sojowego   1 szklanka bulionu warzywnego   1 łyżka brązowego cukru   sól, pieprzu   2 łyżki mąki kukurydzianej. Do soku z wodą dodać ocet, sos sojowy, bulion, cukier, sól i pieprz. Dodać mąkę kukurydzianą i dokładnie wymieszać trzepaczką. Plastry ananasa pokroić na 8 części. Paprykę oczyścić usuwając nasiona i powięzi, po czym pokroić w paski. Marchewkę obrać, pokroić na kawałki długości ok. 5-6 cm, pokroić wzdłuż na cienkie plasterki, które z kolei pokroić w słupki. Cebulki umyć - jeśli są duże to główki pokroić w piórka, jeśli są małe to razem ze szczypiorem pokroić na kawałki 2,5 cm. Selera oczyścić i pokroić w cienkie plastry. Wszystkie warzywa wymieszać ze sobą. Mięso umyć i osuszyć. Pokroić w cienkie paseczki. Na dużej patelni lub w woku rozgrzać olej (ok. 2 łyżek) i wrzucić mięso. Smażyć na sporym ogniu, aż nabierze rumieńców - nie zapominając o mieszaniu. Dodać warzywa i smażyć ok. 3-5 minut, aż zmiękną. Oczywiście cały czas mieszając. Wymieszać jeszcze raz sok i zalać mięso z warzywami. Dodać ananasa i doprowadzić do wrzenia. Gotować do momentu, aż sos zgęstnieje. Danie podawać z ryżem.  Smacznego:) 