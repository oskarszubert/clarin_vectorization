Parfait z wątróbki drobiowej okazało się znakomitym smarowidłem do chleba i nie odstraszyło nawet tych, którzy nie są w stanie przełknąć  wątróbki w kawałku. Myślę, że nie warto rezygnować z tego przepisu.   Źródło Składniki:  500 g oczyszczonej wątróbki drobiowej 100 g wędzonego boczku 1 cebula 2 ząbki czosnku szczypta mielonego cynamonu 5 kulek jałowca 150 g +50 g masła 2 łyżki oleju z orzechów włoskich 1 papryczka 100 ml porto sól  Na patelni rozgrzać olej i zeszklić na nim posiekaną cebulę oraz czosnek. Dodać jałowiec, boczek i wątróbki. Mieszając doprowadzić je do zrumienienia. Zdjąć wszystko z patelni i przełożyć do miski. Na patelnię wlać porto i deglasując czyli "wymywając" alkoholem to co zostało na patelni, doprowadzić płyn do zagęszczenia. Zawartość patelni wraz z wątróbką, cebulą, czosnkiem i jałowcem, solą do smaku i 150 g masła, zmiksować na gładką masę. Masę przełożyć do foremek. 50 g masła sklarować i polać nim wierzch musu. Posypać mielona papryczką. Wstawić do lodówki na noc. Smacznego:) 