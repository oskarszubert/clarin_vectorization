Mówią, że każda pora roku pachnie inaczej. Dla mnie jesień to zapach cynamonu, goździków, imbiru. Dlatego przepis na ciasteczka, który zawiera te smaki bardzo przypadł mi do gustu. Robi się je łatwo i szybko a smakują wybornie i jesiennie. Polecam:)  Składniki:   125 g migdałów   200 g masła   łyżeczka sody (u mnie proszek do pieczenia)   500 g mąki   200 g cukru (dałam trochę mniej)   100 ml wody   łyżeczka mielonego imbiru 2 łyżeczki cynamonu   2 łyżeczki mielonych goździków Zblanszować, obrać i grubo posiekać migdały. Utrzeć tłuszcz na gładką masę, najlepiej mikserem. Wymieszać mąkę z sodą, po czym dodać do niej migdały, cukier, wodę oraz przyprawy. Połączyć mieszaninę z utartym masłem i wyrobić ciasto. Ułożyć je na stolnicy oprószonej mąką i wyrabiać je aż będzie gładkie, a następnie podzielic na dwie części, formując z każdej gruby wałek. Owinąć ciasto folią i włożyć do lodówki na kilka godzin lub na noc. Podgrzać piekarnik do temperatury 175 stopni. Ostrym nożem pokroić ciasto na palsterki i ułożyć je na blachach wyłożonych pergaminem. Piec ciasteczka na środkowym poziomie piekarnika przez około 10 minut a potem pozostawić do ostygnięcia. Smacznego:) 