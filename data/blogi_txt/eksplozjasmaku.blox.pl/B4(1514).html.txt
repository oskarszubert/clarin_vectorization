Dla urozmaicenia domowego menu oraz poprawy humoru po kolejnym ponurym dniu zrobiłam zupę pomidorową ale nie z makaronem czy ryżem a z galuszkami. Pyszne kluseczki, które już kiedyś świetnie sprawdziły się w tym węgierskim daniu, tym razem posłużyły jako dodatek do zupy. Dodałam trochę mniej mąki, żeby nie były twarde. Przepis podejrzałam kiedyś u Makłowicza ale zupę robiłam z głowy bo nie mogłam go odnaleźć.   Składniki:   4 łyżki koncentratu pomidorowego   2 cebule   3 ząbki czosnku   2 łyżki oliwy   sól, pieprz   czerwona papryka w proszku   pół szklanki śmietany   bulion    Składniki na galuszki:    1 jajko 10 łyżek mąki   sól   łyżka mleka (zwiększyłam ilość mleka na ok. 10 łyżek)   łyżka smalcu    Jajko roztrzepać, dodać mąkę (wsypywać stopniowo, być może potrzeba będzie mniej), szczyptę soli, wlać mleko. Utrzeć na gładkie ciasto. Na wilgotnej desce rozłożyć ciasto na grubość około 5 mm. Czosnek i cebulę posiekać, podsmażyć na oliwie. Zalać bulionem i zagotować. Dodać koncentrat. Doprawić przyprawami. Gotować chwilę. Do zupy wrzucić galuszki i gotować aż będa miękkie. Wlać śmietanę i zagtotować. Podawać z ulubiona zielenią. Smacznego:) 