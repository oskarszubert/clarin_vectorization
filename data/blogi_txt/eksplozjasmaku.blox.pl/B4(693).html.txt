Widok samochodów stojących wzdłuż pobocza przy lesie  i ludzi z koszami pełnymi grzybów sprawił, że ostatni, piękny weekend i ja zapragnęłam spędzić na poszukiwaniu darów jesieni. Wyprawa okazała się bardzo obfita. Od razu po powrocie część grzybów wykorzystalam na szybki obiad. Do tego sosu można użyć podgrzybków, maślaków ale oczywiście najlepsze są prawdziwki. Sos można podawać do ziemniaków, pieczywa a ja najbardziej lubię z makaronem.  Składniki:   80 dag prawdziwków   1 duża cebula pół szklanki śmietany   pół szklanki białego wina﻿   szklanka bulionu   sól, pieprz,   natka pietruszki lub koperek   ﻿40 dag makaronu np. tagiatelle   Makaron ugotowac al dente. Grzyby oczyścić, duże pokroić. Na rozgrzanym maśle podsmażyć cebulę, dodać oczyszczone grzyby, chwilę dusić. Podlać bulionem i winem i dusić aż grzyby będą miękkie. Wlać śmietanę. Doprawić solą i pieprzem.  Do patelni z sosem włożyć gorący makaron i dokładnie wymieszać. Posypać  natką pietruszki. Smacznego:) 