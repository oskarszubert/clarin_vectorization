Za te ciastka zabieralam się bardzo długo. Chociaż spodziewalam się, że są bardzo dobre, zawsze gdy zastanawiałam się co upiec, jakoś przegrywaly z ciastem. Ciastka są naprawdę wspaniałe. Robi się je bardzo szybko, ladnie zachowują się podczas pieczenia no i sa maksymalnie czekoladowe. Przechowywane w puszce długo utrzymują świeżość. Warto je upiec.  Źródło Składniki:   125 g miękkiego masła   160 g brązowego cukru    1 jajko   1 łyżeczka ekstraktu z wanilii   185 g mąki  pszennej   1 łyżeczka sody oczyszczonej   ¼ łyżeczki proszku do pieczenia   35 g kakao 85 g posiekanych rodzynków   95 g mlecznych chips'ów czekoladowych (lub posiekanej mlecznej czekolady)   75 g białych chips'ów czekoladowych (lub posiekanej białej czekolady)   75 g ciemnych chips'ów czekoladowych (lub posiekanej gorzkiej czekolady)   Zmiksować miękkie masło, cukier, jajko i ekstrakt. Wsypać do mikstury suche składniki, na końcu rodzynki i czekoladę, wymieszać. Formować z ciasta kulki wielkości niedużego orzecha włoskiego układać na blaszce, lekko spłaszczyć łyżką. Między kulkami zachować 5 cm odstępy, sporo się rozrosną na boki. Piec w temperaturze 170ºC przez około 10 minut. Chwilę poczekać przed zdjęciem z blaszki, będą bardzo miękkie. Potem studzić na kratce.  Smacznego :) 