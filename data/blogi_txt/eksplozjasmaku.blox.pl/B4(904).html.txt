Wiedziałam, że kurki, których ostatnio stałam się właścicielką, powędrują do pierogów. Już dawno miałam takie zaplanowane i oprócz garści, które zostały użyte do omleta, wszystkie trafiły do pierogowego farszu. Pierożki wyszły tak smaczne, że już planuję następne.   Składniki na ok. 30 pierogów:  2 szklanki mąki 1 łyżeczka soli 1 łyżeczka masła 1 jajko roztrzepane około 1 szklanki ciepłej wody 20 dag kurek 1 cebula olej do podsmażenia sól, pieprz tymianek  Oczyszczone kurki posiekać. Na patelni rozgrzać olej, wrzucić pokrojoną cebulę, chwilę przesmażyć, dodać kurki, tymianek, sól, pieprz i dusić aż wszystko będzie miękkie. Mąkę przesiać , zrobić w niej wgłębienie, dodać sól, masło, jajko. Stopniowo dodając wodę zagniatać elastyczne ciasto. Rozwałkować ciasto i wycinać szklanką kółka. Nakładać farsz łyżeczką, zlepiać brzegi. W dużym garnku zagotować wodę z solą, wrzucać pierogi na wrzątek. Po wypłynięciu gotować aż będą miękkie. Smacznego:) 