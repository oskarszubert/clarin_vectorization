W tym roku wypróbowałam już kilka babek wielkanocnych ale wiem, że na 100 % zrobię  babkę z nutellą i orzechami. Jest niesamowita. Czekoladowa i orzechowa, do tego bardzo puszysta. Nie zrobiłam polewy do niej,  ale ja lubię ciasta leciutko posypane cukrem pudrem także brak czekoladowej glazury za bardzo mi nie przeszkadzał. Bardzo polecam Wam tę babkę bo na pewno nie będziecie żałować.  Źródło Składniki:  120 g miękkiego masła lub margaryny 150 g nutelli 5 jajek 190 g drobnego cukru do wypieków 3/4 szklanki mąki pszennej 1 szklanka zmielonych orzechów laskowych 1 łyżka kakao 3 łyżeczki proszku do pieczenia 4 łyżki mleka (60 ml  Masło utrzeć na jasną i puszystą masę (mikserem lub ręcznie). Stopniowo wsypywać cukier, dalej ucierając. Stopniowo dodawać nutellę, dalej ucierając. Białka oddzielić od żółtek. Żółtka wbijać po kolei do masy i nadal ucierać. Dodać przesianą mąkę, kakao, zmielone orzechy, proszek do pieczenia, mleko. Zmiksować.Białka ubić na sztywną pianę i delikatnie wmieszać do masy.Masę przelać do natłuszczonej i wysypanej bułką tartą formy z kominkiem o średnicy 24 cm.Piec w temperaturze 160ºC przez 20 minut, następnie temperaturę podwyższyć do 170ºC i piec kolejne 30 minut, lub dłużej, do tzw. suchego patyczka. Ostudzić, polać polewa czekoladową. Polewa czekoladowa:  100 g gorzkiej czekolady 50 g masła  Czekoladę roztopić w kąpieli wodnej, dodać masło, wymieszać. Smacznego :) 