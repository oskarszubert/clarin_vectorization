Jutro Tłusty Czwartek a mnie niestety nie będzie w domu cały dzień. W związku z tym, aby co nieco nawiązać do tłustoczwartkowej tradycji, zrobiłam dzisiaj racuchy. Robiłam je już wiele razy, za każdym razem wypróbowuję ten smak z innymi owocami. Dzisiaj przyszła kolej na ananasy i to był dobry wybór. Może pączków nie zastąpią ale jakaś namiastka to jednak jest. Składniki:   1 i 1/2 szklanki mąki   2 dag drożdży   szklanka mleka   8 łyżek cukru pudru   2 jajka   pół puszki ananasa olej do smażenia   Drożdże pokruszyć, rozetrzeć z łyżeczką cukru pudru, mąki i 1/3 szklanki mleka. Rozczyn odstawić do wyrośnięcia.Mąkę przesiać do misko, wlać rozczyn oraz resztę mleka, wbić jajka, wsypać cukier. Wyrobić ciasto o konsystencji gęstej śmietany (gdy jest za gęste, dodać trochę mleka).Do ciasta dodać pokrojonego ananasa, wymieszać. Na rozgrzany olej kłaść łyżką porcje ciasta i smażyć na rumiano z obu stron. Ostudzone posypać cukrem pudrem. Smacznego:) 