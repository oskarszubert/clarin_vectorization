Brownies to takie ciasto, które dla pewnych  znanych mi osób, było zakalcem, dopóki nie znalazło się w ich  ustach. Tak było w przypadku sernikobrownie z malinami a także dzisiejszego, z białą czekolada i pomarańczami. Przepis pochodzi z ubiegłorocznego październikowego numeru Kuchni. Ciasto wyszło jak prawdziwe brownie, może nie pachniało aż tak jak to z malinami, ale było też bardzo dobre. Zamiast świeżych pomarańczy użyłam kandyzowanych ze słoiczka i może dlatego było odrobinę za słodkie ale w taki brzydki dzień jak dzisiaj odrobina słodyczy nie zaszkodzi:)  Składniki:   15 dag gorzkiej czekolady   5 jajek   20 dag cukru trzcinowego   10 dag cukru białego   10 dag masła   15 dag mąki   1 łyżka kakao   10 dag łuskanych orzechów włoskich   1 duża pomarańcza z cienką skórką   10 dag białej czekolady   Czekoladę rozpuścić w kąpieli wodnej. Jajka połączyć z obydwoma gatunkami cukru, mąką i kakao. Dodać rozpuszczoną czekoladę i masło. Orzechy posiekać, wrzucić do ciasta. Sparzoną pomarańczę pokroić w kostkę, dodać do ciasta, wymieszać. Na koniec dodać posiekaną białą czekoladę. Ciasto przelać do formy 25/25 wyłożonej pergaminem. Piec ok. 40 minut w temperaturze 180 stopni. Brownie można podać z lodami waniliowymi. Smacznego:) 