Kuchnię chińską lubię za to, że jest zdrowa, smaczna i mało czasochłonna. Większość potraw przygotowuje się na patelni, krótko smaży lub dusi i używa się małych ilości tłuszczu. No i te przyprawy...Kiedy Pela ogłosiła swoją akcję  wiedziałam, że wezmę w niej udział ponieważ od dłuższego już czasu jestem posiadaczką wspaniałej książki pod redakcją Wendy Hobson 1000 klasycznych potraw Kuchnia Chińska. Wybór jest ogromny, ale myślę, że kilka potraw z tej książki zdążę pokazać. Dzisiaj proponuję proste danie na aromatycznego kurczaka z makaronem. Składniki:   4 kawałki filetu z kurczaka   4 łyżki sosu sojowego 2 ząbki czosnku   1 łyżeczka soli   1/2 łyżeczki świeżo zmielonego pieprzu   2 łyżeczki cukru   Mięso umyć, oczyścić. Zmieszać wszystkie składniki sosu i włożyć do niego mięso. Odstawić na 3 godziny. Usmażyć na patelni grillowej 5 minut z każdej strony. Podawać z chińskim makaronem jajecznym. Zamiast kurczaka można użyć np. wołowiny. Smacznego:) 