Kupiłam kilogram ładnych żeberek i zamarynowałam je na noc w dość intensywnej marynacie ze sporą ilością czosnku. Zawsze daję czosnek do mięsa, bo nic  nie daje takiego dobrego  aromatu. Żeberka upiekłam w  rękawie a pod koniec rozprułam go aby się ładnie przyrumieniły. Z pieczonymi ziemniakami i surówką był to pyszny obiad.  Składniki:  1 kg ładnych żeberek 100 ml oliwy sól, pieprz, czerwona papryka mielona 7 ząbków czosnku 2 łyżki tymianku    Umyte  żeberka natrzeć  solą, pieprzem,  mieloną papryką i przeciśniętym przez praskę czosnkiem. Polać oliwą, posypać tymiankiem i dokładnie obtoczyć. Przykryć folią i wstawić do lodówki na całą noc. Następnego dnia przełożyć żeberka do rękawa do pieczenia i wstawić do nagrzanego piekarnika. Piec ok. 1,30 min. Po tym czasie, jeśli żeberka są za blade można rozciąć rękaw i zostawić je w piekarniku na 20 min. Można zostawić włączoną żarówkę. Smacznego:) 