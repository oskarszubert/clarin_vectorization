Dzisiaj jest Światowy Dzień Chleba więc poczułam potrzebę upieczenia chleba z tej okazji. Mój wybór padł na chleb z suszonymi pomidorami na który przepis znalazłam w książce Domowy wypiek chleba wyd. Arystoteles. Na ten chleb miałam ochotę od momentu kiedy tylko ksiązka wpadła mi w ręce i praktycznie sama otworzyła się na tym przepisie.Chleb jest bardzo bogaty w smaki. Dominują suszone pomidory więc jeśli ktoś za nimi nie przepada - nie polecam.   Składniki:   630 g mąki pszennej jasnej (typ 550) 140 g mąki orkiszowej razowej (typ 2000) lub pszennej graham 50 g drożdży   500 ml wody   5 łyżek oliwy z oliwek   1 łyżka cukru   1 łyżka soli   1 mała cebula   70-100 g suszonych pomidorów   ok. 20 sztuk czarnych, wypestkowanych oliwek świeża bazylia   Drożdże wymieszać z letnią wodą. Dodać oliwę oraz cukier, odstawić na 10 minut. Posiekać drobno cebulę i bazylię. Pomidory i oliwki pokroić na mniejsze kawałki. Do rozczynu dodawać po kolei sól, pomidory, bazylię, oliwki i mąkę. Wyrabiać, aż ciasto będzie gładkie. Uformować kulę z ciasta, posmarować oliwą i odstawić do wyrośnięcia na 90 minut. Wyrobić ciasto porządnie, uformować dwa chleby. Posmarować je oliwą, posypać mąką i piec w 200 stopniach przez 40-50 minut. Smacznego:) 