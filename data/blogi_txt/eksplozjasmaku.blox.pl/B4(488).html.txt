Nazwa tego dania tak mi się spodobała, że musiałam zostawić inne przepisy i wypróbować ten. Jest to nic innego jak gulasz tyle, że rodem z Meksyku więc różni się nieco od tych europejskich. Danie jak najbardziej godne polecenia i wypróbowania. Przepis podany przez Beatę Pawlikowską zgłaszam do akcji  Ireny i Andrzeja.  Składniki:   2 uda kurczaka    3-4 marchewki    3-4 ząbki czosnku    1 cebula    2 czerwone papryki   0.30 kg pieczarek    1 duży koncentrat pomidorowy    2 kostki rosołowe 2 puszki czerwonej fasoli   1 puszka kukurydzy    2 szczypty majeranku    1 szczypta oregano      Kurczaka ugotować w osobnym garnku, kiedy będzie dość miękki wyjąć z wody, ostudzić, obrać ze skóry, wyjąć kości, a mięso podzielić na mniejsze kawałki. Do dużego garnka nalać wody na trzy palce, wrzucić do niej kostki rosołowe i trochę przyprawy warzywnej. Do wody wkładać kolejno: marchewki pokrojone w plasterki, tak samo pokrojony czosnek, cebulę i pieczarki oraz papryki pocięte w paski. Dusić na malym ogniu, stopniowo dodając wszystkie pozostałe składniki.  Na samym końcu dodać osączoną z zalewy fasolę i kukurydzę z puszki. Potrawę dusić na malym ogniu często mieszając, aż wszystkie składniki będą miękkie i gotowe do jedzenia. Smacznego:) 