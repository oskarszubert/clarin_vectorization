Pomimo że pijam dwie filiżanki kawy dziennie wciąż mam ochotę na kawowe smaki. W niedzielę zrobiłam bardzo łatwy i szybki deser. Masę podzieliłam na pół, do jednej części dodałam ekstrakt waniliowy natomiast do drugiej kawę rozpuszczoną w minimalnej ilości wody. Deser rozdzieliłam do całkiem sporych pucharków ale dzięki warstwie kawowej wcale nas nie zasłodził.    Składniki: 330 ml śmietanki kremówki 250 g serka mascarpone 5 łyżek cukru pudru (według uznania) 3 łyżki ekstraktu waniliowego 2 łyżki kawy rozpuszczonej w minimalnej ilości wody  Schłodzony serek ubić z cukrem, dodać śmietankę i ubijać na sztywno. Połowę masy przełożyć do innego naczynia. Do pierwszej części dodać ekstrakt waniliowy i jeszcze chwilę ubijać. Do drugiej połowy dodać kawę i też chwilę jeszcze ubijać. Układać w pucharkach według własnego pomysłu. Posypać mieloną kawą. Smacznego:) 