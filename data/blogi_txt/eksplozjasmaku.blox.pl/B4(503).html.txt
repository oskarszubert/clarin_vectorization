Rzadko gotuję kompoty ale na ten znaleziony u Atiny miałam wielką ochotę. Dlatego gdy tylko dostałam rabarbar zaraz się za niego zabrałam. Przepis jest wart wypróbowania. Bardzo polecam:) Składniki:  skórka z 1 limonki, cienko obrana i pokrojona na kawałki skórka z 1 pomarańczy, cienko obrana i pokrojona na kawałki 1 łodyżka trawy cytrynowej, pokrojona na kawałki (można ją zastąpić skórką z 1 cytryny) 500g rabarbaru, obranego i pokrojonego w kawałki 4 szklanki wody 2/3 szklanki cukru 1/3 szklanki grenadyny (można zastąpić sokiem z granatów, wtedy może być potrzebne więcej cukru)  Rabarbar zagotować z wodą i cukrem. Gotować na małym ogniu około 1 minutę. Zdjąć z ognia i dodać obwiązane gazą skórki cytrusów i trawę cytrynową (można również zanurzyć w garnku sitko z tymi dodatkami, ale tak aby sie z niego nie wydostały)﻿ . Pozostawić na dwie godziny pod przykryciem, żeby kompot nabrał aromatu, a następnie wyjąć całą paczuszkę z gazy z garnka. Dolać grenadynę i wymieszać. Kompot można podawać w temperaturze pokojowej lub schłodzony. Smacznego:) 