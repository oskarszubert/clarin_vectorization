Od czasu do czasu człowiek potrzebuje jednak sztuki mięsa. Tym razem jest to karkówka. Piwo z sosu wyparuje a w połączeniu z cebulą, zrobi się lekko słodkawy. W podobnym sosie robiłam kiedyś żeberka, bardzo nam smakowały ale i karkówka świetnie się do tego nadaje. Bardzo polecam.  Składniki:  4 porcje karkówki 3 cebule 500 ml piwa (użyłam jasnego) 3 łyżki suszonej żurawiny szklanka bulionu sól, pieprz, ostra papryczka 1/2 łyżeczki kminku 1 łyżka mąki  Kotlety rozbić, obtoczyć w mące i obsmażyć na tłuszczu. Dodać posiekaną cebulę i chwilę razem smażyć. Wlać piwo i bulion, dodać kminek, żurawinę, sól, pieprz i papryczkę. Przykryć, zmniejszyć ogień i dusić ok. 45-60 min. Sos zrobi się gęsty i szklisty. Przyprawić do smaku.  Smacznego:) 