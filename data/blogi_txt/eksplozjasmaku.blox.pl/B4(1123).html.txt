Podobną sałatkę, z makaronem, kurczakiem i ananasem robiłam już wiele razy jednak muszę przyznać, że ta jest wyjątkowa a to wszystko dzięki curry. Wystarczy odrobina, żeby nadać sałatce pysznego aromatu. Bardzo polecam:)  Składniki:   250 g dowolnego makaronu   1 filet z kurczaka   1 puszka ananasa   4 łyżki zalewy z puszki   puszka kukurydzy   1 łyżeczka curry   1 łyżka sosu sojowego   4 łyżki majonezu   sól, pieprz   natka pietruszki   Makaron ugotować al dente. Odcedzić. Kurzą pierś umyć, osuszyć i pokroić w niewielką kostkę, posypać solą i pieprzem oraz curry i odstawić na 30 minut. Następnie usmażyć na rozgrzanym oleju. Odstawić by mięso wystygło. Ananasa pokroić w kostkę, wymieszać z wystudzonym makaronem i mięsem i kukurydza. Dodać sok z ananasa, sos sojowy i majonez i natką pietruszki. Wymieszać, doprawić solą i pieprzem. Schłodzić. Smacznego:) 