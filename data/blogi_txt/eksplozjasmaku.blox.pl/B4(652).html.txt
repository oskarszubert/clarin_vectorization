Moim ulubionym deserem jest bita śmietana ale nawet ona może się kiedyś znudzić. A że wciąż trwa lato i mamy dostęp do letnich owoców warto po nie sięgnąć. Idealny do tego jest przepis Jamiego, który znalazłam w sierpniowej Kuchni. Prostota tego deseru jest zachwycająca i niewspółmierna do smaku. Dodatkowo podkreślają go przyprawy korzenne, które nadają mu wyjątkowego charakteru.  Składniki:   150 g malin   150 g borówek amerykańskich albo czarnych jagód   10 kruchych ciastek migdałowych ( u mnie amaretti)   100 ml czerwonego wina   1 laska cynamonu   2 gwiazdki anyżu   ﻿1 łyżka drobnego cukru   5 łyżek kremówki   1 tabliczka gorzkiej czekolady   Umyte owoce wrzucićdo dużej miski, wymieszać. Dodać pokruszone ciasteczka. Wstawić do zamrażalnika na 1,5 godziny. Wlać wino do rondelka, dodać laskę cynamonu, anyż i cukier. Doprowadzić do wrzenia i gotować na małym ogniu, aż płyn trochę odparuje. Usunąć cynamon oraz anyż i wlać kremówkę. Powoli doprowadzić do wrzenia, dodać połamaną czekoladę i podgrzewać cały czas mieszając, aż czekolada się rozpuści. Zdjąć rondelek z ognia, kiedy sos będzie gładki i przykryć aby nie wystygł Wyjąć miskę z owocami. Rozłożyć do czterech pucharków, polać korzennym sosem czekoladowym i natychmiast podawać.﻿ Smacznego:) 