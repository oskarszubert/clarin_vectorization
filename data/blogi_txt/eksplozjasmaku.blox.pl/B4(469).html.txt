Ciasto, którę chcę Wam dzisiaj pokazać, jest niesamowite. Jest fenomenalnym połączeniem rabarbaru i imbiru w bochenku przypominającym piernik. Niesamowite zestawienie. Do tego  jest niezwykle mięciutkie, pulchne i pachnące. Bardzo polecam. Źródło Składniki:   300 g mąki pszennej   1 łyżeczka sody   1 łyżeczka imbiru w proszku   szczypta soli   125 g masła   125 g cukru trzcinowego   125 g złocistego syropu (golden syrup, syropu klonowego lub miodu)   125 g melasy   2 jajka   50 ml mleka   300 g rabarbaru, obranego i pokrojonego w cienkie plasterki plus tyle cukru, by obtoczyć w nim rabarbar (2-3 łyżki)   50 g kandyzowanego imbiru w cukrze, drobno pokrojonego Mąkę wymieszać z sodą, imbirem i solą. W garnuszku roztopić masło, melasę, cukier i syrop. Lekko przestudzić, wlać do mąki i dokładnie wymieszać. Jajka rozbełtać w miseczce, dodać do masy razem z mlekiem. Wymieszać. Następnie wmieszać rabarbar i imbir kandyzowany. Piekarnik nagrzać do 160 st C. Formę keksową o wymiarach 25x12 cm wysmarować masłem i wysypać mąką. Wlać ciasto. Wstawić do piekarnika i piec 1,5 h. Ostudzić w formie. Smacznego:) 