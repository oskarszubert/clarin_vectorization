Na pyszne danie na kurczaka długo nie trzeba mnie namawiać więc kiedy zobaczyłam ten przepis nie zastanawiałam się długo tylko od razu zabrałam się za przygotowywanie. No i to była słuszna decyzja bo kurczak okazał się rewelacyjny. Jest to jedno z tych dań, które robi sie rekordowo szybko, i zapada w pamięć. Jednocześnie zachwyca prostotą bo mnogości warzyw czy innych składników to tu raczej nie znajdziemy. Jest to kolejny pyszny przepis z tego forum.  Składniki:   1 kurczak (ja użyłam piersi z kurczaka)   1 cebula   ząbek czosnku   masło     curry papryka słodka   papryka ostra   pieprz ziołowy   sól   2 łyżki ketchupu   2 łyżki śmietany   2 łyżki mąki   olej    Kurczaka natrzeć solą i pieprzem. Odstawić na 15 min. Zrumienić go na oleju na złoto z obu stron.W dużym rondlu (garnku) przesmażyć pokrojoną w kostkę sporą cebulę. Dodać przeciśnięty ząbek czosnku i łyżkę  masła.Dodać łyżeczkę curry, łyżeczkę słodkiej papryki i pół łyżeczki ostrej, pół łyżeczki pieprzu ziołowego. Zamieszać. Włożyć kurczaka, zalać wrzątkiem. Dodać pół łyżeczki soli i 2 łyżki ketchupu. Dusić do miękkości. Gdy kurczak jest już miękki, sos zagęścić 2 łyżkami śmietany z 2 łyżkami mąki, zagotować. Z ryżem ten kurczaczek jest wspaniały:) Smacznego:) 