Znalazłam ostatnio ciekawy przepis na kotlety mielone. Do tej pory zawsze nadziewałam schabowe a tymczasem okazuje się, że wystarczy tylko włożyć łyżeczkę szpinaku do kotleta mielonego i mamy nowe, ciekawe i bardzo smaczne danie. Smaczne, oczywiście dla tych, którzy lubią szpinak. Jeśli potrzebujecie urozmaicenia w kuchni polecam te mielone. Niby tradycyjne a jednak trochę inne.  Źródło: Moje Gotowanie, nr 7/2011 Składniki:   25 dag szpinaku   sól, pieprz   ﻿żółtko   ząbek czosnku﻿   45 dag mielonego mięsa    jajko   10 dag tartej bułki   ﻿łyżeczka musztardy   szczypta gałki muszkatołowej   2 łyżeczki oleju Szpinak umyć, wrzucić do osolonego wrzątku, blanszować 2 minuty, osączyć, posiekać. Ja użyłam mrożonego więc pominęłam te czynności﻿ tylko dobrze odcisnęłam. Dodać żółtko, oprószyć solą i pieprzem, wymieszać. Czosnek obrać, posiekać. Mięso wymieszać z jajkiem, tartą bułką, czosnkiem, musztardą, gałką muszkatołową, solą i pieprzem, wyrobić. Z masy mięsnej uformowac ok. 8 kulek. Rozpłaszczyć je. Na każdej ułożyć porcję szpinaku, zalepić ponownie forumująć kulki. Na patelni rozgrzać olej, wkładać mielone, smażąc ze wszystich stron przez 10-15 min. Podawać z ziemniakami. Smacznego:) 