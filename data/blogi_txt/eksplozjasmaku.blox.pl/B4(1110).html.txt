Miałam przeczucie, że ta sałatka może być pyszna i nie pomyliłam się. Nieco mdły brokuł w towarzystwie  ostrej cebuli, chrupiącego słonecznika smakuje wspaniale ale to sos majonezowy z dodatkiem miodu nadaje tej sałatce  niezwykłego smaku. Nie spodziewałam się aż tak świetnego efektu. I nie bójcie się żurawiny, ze względu na obecnośc miodu idealnie tu pasuje. Polecam, na świąteczny stół także.  Źródło (z moimi zmianami co do ilości składników) Składniki:   2 średnie brokuły   3 plasterki boczku (zastąpiłam szynką gotowaną)   1 cebula czerwona   1 mała czerwona papryka   ﻿2 łyżki słonecznika﻿   1 łyżka suszonej żurawiny   2 łyżki majonezu   1 łyżeczka miodu sól, pieprz   1-2 łyżki soku z cytryny   Brokuła gotować 5 minut w osolonej wodzie. Paprykę i cebulę pokroić w kostkę, szynkę w cienkie paseczki, ﻿słonecznik uprażyć na suchej patelni. Majonez wymieszać z miodem, dodać sok z cytryny, sól i pieprz. Wszystkie składniki sałatki, oprócz słonecznika, wymieszać, dodać sos majonezowy. Wymieszać i wstawić do lodówki na 1 godzinę. Przed podaniem posypać słonecznika, ale nie za wcześnie żeby ziarna nie namokły za bardzo. Smacznego:) 