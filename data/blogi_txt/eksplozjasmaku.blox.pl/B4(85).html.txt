Uwielbiam fast foody. Niestety, nie jadam ich od kiedy moja świadomość kulinarna stała się trochę większa chociaż przyznaje, że czasami "zgrzeszę". Ale nawet wtedy biorę frytki ewentualnie wrapa z kurczakiem . Chociaż i tak nie mam pewności jakiej jakości jest  kurczak lub olej na którym smażyły się frytki ale jeszcze jestem w stanie to zjeść a jak jestem bardzo głodna to nawet mi smakuje. Natomiast nigdy jeszcze nie jadłam burgera. Mało apetyczny widok i brak wiedzy na temat składu mięsnego kotlecika wkladanego do środka skutecznie mnie powstrzymuje. Natomiast domowe burgery to już zupełnie inna bajka. Przymierzam się do takich z kotlecikiem ale póki co proponuję Wam z kawałkami kurczaka. Mięso kurczaka gotuje się w pikantnym sosie, z dość sporą ilością przypraw, które można oczywiście zredukować. Ja lubię wyraziste smaki więc ta ilość jest dla mnie odpowiednia ale dla dzieci będzie trochę za ostro. I proszę, nie przerażajcie się długą lista skladników. One wszystkie mają wpływ na fenomenalny smak kurczaka.  Ja swoje burgery zrobiłam z tymi bułkami ale można oczywiście użyć innych.  Źródło + moje zmiany Składniki:   1 łyżka masła   1 łyżka oliwy z oliwek   1 średnia cebula, posiekana   1 posiekana papryczka jalapeno   3 przeciśnięte ząbki czosnku   1 1/2 szklanki passaty pomidorowej 2 łyżki brązowego cukru   2 łyżki sosu Worcestershire   1/3 szklanki octu jabłkowego   1 łyżeczka musztardy   1/4 szklanki sosu pikantnego np. chili   1/4 łyżeczk﻿i pieprzu cayenne   2 łyżeczki chili   2 łyżeczki papryki wędzonej   sól i świeżo zmielony pieprz   3 udka bez kości   Składniki na surówkę z kapusty czerwonej   ﻿2 filiżanki czerwonej kapusty, cienko poszatkowanej   3 łyżki greckiego jogurtu   1/4 łyżeczki chili mielonej   1 łyżka soku z limonki   Wymieszać wszystkie składniki sosu, polać kapustę, wymieszać i odstawić na bok. Surówkę nalezy zrobić wcześniej aby kapusta zmiękła. Jeśli ktoś woli, można wcześniej kapustę zblanszować.﻿ W patelni o grubym dnie rozgrzać masło i oliwę. Dodać cebulę i jalapeno i smażyć aż zmiękną, ok 5-6 min. Dodać czosnek i smażyć 30 sekund. Dodać passatę, cukier, sól, sos worcesershire, ocet, sos pikantny, pieprz i chili. Gotować przez 5 minut, aż sos zgęstnieje. Dodać kawałki kurczaka i gotować około 1 godziny. W razie potrzeby dolewać wodę w małych ilościach. Przygotowane bułki przekroić na pół, ukladać na nich kawałki kurczaka w pikantnym sosie, następnie surówkę z czerwonej kapusty lub inną i przykryć drugą połówką bułki. Podawać natychmiast. Smacznego:) 