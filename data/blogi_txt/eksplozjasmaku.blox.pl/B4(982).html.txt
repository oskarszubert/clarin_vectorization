Uwielbiam trafić na przepis z bardzo długą listą składników szczególnie gdy są na niej przyprawy. Większość zup kremowych jest dla mnie zbyt mdła, a ponieważ bardzo lubię właśnie kremy, przyprawy lub jakiś bardzo wyraźny składnik są bardzo ważne. Dzisiejsza zupa jest bardzo smaczna i niesamowicie pożywna. Bogactwo przypraw gwarantuje smak, soczewicy pożywność a dyni zdrowie. Zatem nie muszę chyba zbyt długo zachęcać do jej zrobienia.  Źródło: Jedz na zdrowie wyd. Reader's Digest Składniki:  2 łyżki oliwy z oliwek 1 duża cebula, drobno posiekana 1 duży ząbek czosnku, posiekany 2 łyżeczki zmielonego kminku 1 łyżeczka łagodnego chili 1/2 łyżeczki zmielonej kurkumy 1/2 łyżeczki zmielonego imbiru nasiona z trzech strąków kardamonu skórka starta z jednej cytryny 1 średnia dynia, obrana, pozbawiona pestek i pokrojona w kostkę 225 g czerwonej soczewicy 1/2 l wywaru warzywnego lub bulionu z kurczaka 2 łyżki soku z cytryny sól, pieprz 4 łyżki chudego jogurtu jako dodatku Rozgrzać oliwę w garnku z grubym dnem, dodać cebulę i delikatnie podsmażyć. Dodać czosnek, przyprawy i skórkę cytrynową i podgrzewać 2 min, często mieszając. Dodać dynię, soczewicę i dobrze wymieszać, aby pokryły się mieszanką oliwy z przyprawami. Podgrzewać 2 minuty, często mieszając. Dodać wywar i zagotować. Zmniejszyć ogień i gotować przez 45 min, aż dynia i soczewica będą miękkie. Przełożyć do gładkiego miksera i zmiksować na gładką masę. Przelać zupę z powrotem do garnka i zagrzać. Dla mnie, w tym momencie zupa miała konsystencję budyniu, czego nie znoszę więc rozrzedziłam ja bulionem. Dodać sok z cytryny i doprawić. Podawać z łyżeczką jogurtu. Smacznego:) 