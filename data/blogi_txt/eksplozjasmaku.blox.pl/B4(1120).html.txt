Szybka i prosta  a przy tym bardzo dobra sałatka powinna Was skusić dzisiaj kiedy zapowiada się kolejny gorący dzień. Można ją przygotować w 15 min. Jakoś tak się składa, że rzadko łączę surowego pomidora z makaronem ale tak mi ten zestaw posmakował, że będę to robić częściej.  Pomysł własny Składniki:  10 dag makaronu 1 brokuł 1 duży pomidor 1 ząbek czosnku oliwa sól, pieprz łyżka ziaren słonecznika  Makaron  i brokuła ugotować oddzielnie. Pokroić pomidora. W misce połączyć osączonego brokuła z makaronem, dodać pomidora i przeciśnięty przez praskę ząbek czosnku. Całość polać 3-4 łyżkami oliwy, przyprawić solą i świeżo mielonym pieprzem. Całość można posypać prażonymi ziarnami słonecznika. Wstawić do lodówki przynajmniej na 1 godz. Smacznego:) 