Dzisiaj proponuję coś z kuchni japońskiej. Danie całkiem zwyczajne a bardzo smaczne. Szaszłyki z kurczaka usmażone na patelni ( u mnie grilowej) wyglądają ładnie i dobrze smakują. Przygotowuje się je  z porem w roli głównej ale u mnie por się kończył więc dołożyłam trochę cukini. Przepis pochodzi z Kuchni i jest to moja propozycja do akcji Grumków.  Składniki: 1 udko z kurczaka ze skórą 1 mały por tłuszcz do smażenia 150 ml sosu sojowego 6 łyżek cukru 25 ml wytrawnego białego wina lub sake Podzielić udko na 12 równych kawałków, pora pokroić na ukośne plasterki. Namoczyć w zimnej wodzie drewniane szpadki do szaszłyków. Na każdą szpadkę nabijać na przemian kurczaka  i pora. Składniki sosu wymieszać.  Szaszłyki smażyć na tłuszczu, co jakiś czas polewając je sosem. Smacznego:) 