Przy bananowcu Jamiego przekonałam się jak wspaniale może smakować ciasto z dodatkiem śmietany więc kiedy zobaczyłam u Arabeski przepis na ciasto jogurtowe wiedziałam, że muszę je wypróbować. Wyszło mi puszyste, wilgotne i aromatyczne, dzięki wiśniom po prostu pyszne ale myślę, że inne owoce też się świetnie nadają.  Składniki:   3 jajka   1 szkl. jogurtu naturalnego    3 szkl. mąki   1 i 3/4 szkl. cukru   1/2 szkl. oleju   2 łyżeczki proszku do pieczenia   2 łyżeczki cukru waniliowego   ok. 2 szkl. wiśni    Wypestkowane wiśnie posypać 2 łyżkami mąki i podrzucać w misce , aż wszystkie pokryją się mąką.Jajka ubić z cukrem i cukrem waniliowym. Dodać jogurt , olej i dobrze wymieszać. Stopniowo dodawać mąkę wymieszaną z proszkiem do pieczenia (ciasto powinno mieć konsystencję podobną do ciasta na muffiny). Wsypać wiśnie i ostrożnie wymieszać. Wyłożyć do nasmarowanej tłuszczem lub wyścielonej pergaminem blachy. Piec w temp. 200 st.C. przez 30-40 minut (sprawdzić patyczkiem). Po ostudzeniu posypać cukrem pudrem. Smacznego:) 