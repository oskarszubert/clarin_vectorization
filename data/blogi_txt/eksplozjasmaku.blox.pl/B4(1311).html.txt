Tak mi się spodobał ten przepis zaproponowany przez Jul, gospodynię  15 Weekendowej Cukierni, że nie mogłam doczekać się soboty, żeby go upiec. A dzisiaj się troszkę rozczarowałam bo okazało się, że nie mam migdałów. Na szczęście wpadłam na pomysł i migdały zastapiłam mielonym orzechami. Ciasto wyszło wspaniałe, cukiereczki świetnie strzelają pod językiem, a masa jest po prostu wspaniała. Całość na piątkę z plusem. Podziękowania dla Jul za przepis:)   Składniki:) Spody (3 blaty) 100g zmielonych migdałów (orzechów) płaska łyżka mąki ziemniaczanej 150g cukru 4 białka jaj   Do przełożenia  4 żółtka jaj 100g cukru 200 ml śmietany kremówki 150g masła opcjonalnie 4 pojedyncze batoniki DAIM(w Ikeach) lub 1 "rolka" cukierków WERTELS ORIGINAL(bądź innych tego typu karmelków mlecznych)  Na wierzch  100g mlecznej czekolady ok 50-70 ml kremówki dodatkowe 2 pojedyncze DAIMY lub 1/3 wertelsów  Ubić białka z cukrem na sztywno, następnie delikatnie wrzucić  migdały (orzechy) i kartoflankę, wymieszać. Na papierze do pieczenia lub w tortownicy, rozsmarować warstwę ciasta na koło o średnicy ok 22cm. W sumie na 3 takie koła (potrzeba 3 blatów). Piec spody przez ok 15-20 min w 180C,  ostudzić. Rozmieszać dokładnie śmietanę z  żółtkami i cukrem w garnuszku. Postawić na ogniu i ostrożnie gotować, aż masa zgęstnieje (pilnować przez cały czas, żeby się nie ścięło!). Kiedy już będzie gęsta, zestawić z ognia i ostudzić. W tym czasie pokruszyć wałkiem batoniki daim, lub cukierki zmielić blenderem.Chodzi o to, by uzyskać takie "karmelowe drobinki", które cudownie chrupią w ustach i nadają dodatkowej słodyczy. Odłożyć "okruszki":) na bok.Mając już ostygłą masę, rozmiksować ją z masłem, tak by uzyskać maślaną masę. Wstawić ją na chwilę do lodówki.Smarować każdy blat masą, posypać drobinkami karmelkowymi.Wierzch polac roztopioną czekoladą i śmietanką. Posypać pozostałymi drobinkami. Ja dodatkowo ubrałam złotymi maczkami cukrowymi. Wstawić do lodówki. Smacznego:) 