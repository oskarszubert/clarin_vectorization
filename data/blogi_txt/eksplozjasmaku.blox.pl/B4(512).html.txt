Moja dzisiejsza propozycja to sałatka z kurczakiem na słodko. Na słodko, nie tylko dlatego że jest tu odrobina cukru pudru ale głównie dzięki naturalnej słodyczy zawartej w składnikach. W przepisie wystąpił olej, ja jednak zdecydowałam się na łyżkę majonezu. Cukier można pominąć, chociaż dzięki jego połączeniu z sokiem cytrynowym sałatka nabiera bardzo ciekawego smaku. Składniki:   puszka słodkiej kukurydzy   puszka czerwonej fasoli filet z kurczaka   czerwona papryka   pół puszki ananasa przyprawa do kurczaka   1 łyżeczka cukru pudru   2 łyżeczki soku z cytryny   10 ml oleju   sól, pieprz   Przyprawić kurczaka pokrojonego w kostkę i podsmażyć na rozgrzanym oleju. Odsączyć słodką kukurydzę, czerwoną fasolę dodatkowo opłukać. Pokroić ananasa i czerwona paprykę w kostkę. Wymieszać wszystkie składniki dodając cukier puder i sok z cytryny. Doprawić do smaku. Smacznego:) Przepis na tę sałatkę zaczerpnęłam z książeczki firmy d'aucy, która przysłała mi kilka swoich produktów do przetestowania. Nie będę Wam tu pisać o naturalnym środowisku i warunkach klimatycznych w których dojrzewają owoce i warzywa d'aucy czy o nowoczesnych technologiach, które umożliwiają zachowanie smaku warzyw. Chcę napisać o szerokim wyborze jaki proponuje ta firma. Oferta d'aucy to nie tylko standardowy zielony groszek, kukurydza i czerwona fasola. To również zielona fasolka szparagowa, miks zielonej i białej, biała fasola, pomidory, sałatka macedońska, sałatka meksykańska, fasolka  z marchewką oraz specjalny zestaw Kids dla dzieciaków. Firma oferuje również szeroki wybór mrożonek, które chętnie wypróbuję, jesli tylko znajdę je w  sklepie  na prowincji:) I właśnie  3 takie  zestawy firma d'aucy przygotowała dla osób, które chcą wziąść udział w konkursie. Każdy kto pod dzisiejszym przepisem zostawi odpowiedź na pytanie: Jakie jest Twoje ulubione warzywo puszkowe? weźmie udział w losowaniu torby piknikowej d'aucy wypełnionej ok.20 produktami oraz gadżetami tej firmy. Na odpowiedzi czekam do piątku, a wyniki ogłoszę w sobotę rano, 5 marca. 