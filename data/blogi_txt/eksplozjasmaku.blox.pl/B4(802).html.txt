Już kiedyś pisałam, że z alkoholi lubię tylko to co słodkie więc różne owocowe wódki, najlepiej domowej roboty, mieszczą się na mojej liście jak najbardziej. Śliwki przerabiałam na alkohol po raz pierwszy i to tylko dlatego, że dostałam przepis od znajomego, który bardzo polecał mi ten trunek. Jest słodki, dla mnie całkiem mocny, chociaż byli tacy co woleliby mocniejszy:), i ma śliczny kolorek.  Przepis zgłaszam do akcji Czas na śliwki oraz Spiżarnia 2009-nalewki, grzyby, zioła  Składniki:   10 kg śliwek   3-4 kg cukru   1 l spirytusu   Wypestkowane śliwki zasypać cukrem i zostawić na noc pod przykryciem. Rano odlać sok i zagotować. Gorącym zalać śliwki i przykryć i tak jeszcze dwa razy. Wymieszać 2 l soku i 1 l spirytusu. Odstawić do nabrania mocy:) Smacznego:) 