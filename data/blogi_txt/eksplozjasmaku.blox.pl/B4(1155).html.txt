Miałam ochotę na coś lekkiego a że akurat  w lodówce był bakłażan postanowiłam zrobić z niego sałatkę. Garść sałaty, kilka pomidorków, kawałek sera pleśniowego  i miodowy sos vinegret - tylko tyle potrzeba mi było do szczęścia. Czasami jestem bardzo mało wymagająca:)  Składniki:  garść rukoli kilka pomidorków koktajlowych 1 krążek sera camembert kilka czarnych oliwek pół małego bakłażana 3 łyżki oliwy 1 łyżka octu jabłkowego łyżeczka miodu sól, pieprz  Bakłażana posolić i odstawić na 10 minut. Po tym czasie odsączyć z nadmiaru wody i ugrilować na patelni. Na talerzu ułożyć garść rukoli, pomidorki koktajlowe, ser pleśniowy pokrojony w małe kawałki, paski bakłażana, oraz krążki oliwek. Całość polać sosem powstałym z wymieszania octu, oliwy oraz miodu. Przyprawić do smaku sola i pieprzem. Podawać od razu. Smacznego:) 