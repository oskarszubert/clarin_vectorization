Jedno z lepszych ciast jakie robiłam. Nie wiem czy  jest to zasługa prażonego słonecznika czy  masy toffi a może wszystkiego razem.  Ale napewno jest to ciasto godne uwagi. Przepis znalazłam tutaj.  Składniki: Biszkopt:   4 jajka    8 łyżek cukru   4 łyżki mąki pszennej   4 łyżki mąki ziemniaczanej   2 łyżki kakao   1 łyżeczka proszku do pieczenia   Białka jaj ubić z cukrem na sztywno, dodać roztrzepane żółtka. Wymieszać z 2 rodzajami mąki, proszkiem do pieczenia i kako. Wylać na przygotowaną blaszkę.  Masa:   1 puszka słodzonego mleka skondesowanego   1 duża szklanka słonecznika łuskanego   1/2 szklanki cukru (można dać mniej)   1 kostka masła   2 podwójne paczki herbatników   Słonecznik, pół szklanki cukru i pół kostki masła połączyć na patelni a potem wstawić do piekarnika aby słonecznik się zrumienił. Utworzy się skorupka, którą potem trzeba pokruszyć. Ugotowane wcześniej mleko utrzeć z masłem i dodac większą część słonecznika.Połowę masy  wyłożyć na nasączony biszkopt. Na masie ułożyć warstwę herbatników, potem resztę masy a na to ponownie warstwę herbatników. Wierzch polać dowolną polewą i posypać resztą słonecznika.  Smacznego:) 