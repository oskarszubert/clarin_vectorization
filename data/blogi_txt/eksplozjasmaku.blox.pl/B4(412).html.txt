Jako, że jestem wielbicielką tortilli i wogóle kuchni meksykańskiej, musiałam zrobić te jajka. Wahałam się  długo, bo nie mogłam sobie wyobrazić jak mogą smakować jajka z tortillą no i jak to zazwyczaj bywa okazało się , że niepotrzebnie się obawiałam. Sobotnie śniadania z tortillą,  w moim domu powoli stają się tradycją ale jest to bardzo pyszna tradycja. Przepis pochodzi z książki Kuchnia meksykańska z cyklu Podróże kulinarne i jest to kolejna propozycja do akcji Ireny i Andrzeja. Składniki:  1 łyżka oliwy 1 drobno posiekana mała czerwona cebula 4 grubo pokrojone średnie pomidory 2 łyżki wody 1 łyżka octu z czerwonego wina 1 drobno posiekana średnia czerwona papryka 4 jajka 4 tortille  Rozgrzać oliwę na dużej patelni, usmażyć cebulę. Dodać sparzone wcześniej i obrane ze skóry pomidory, wodę i ocet. Doprowadzić do wrzenia, a następnie zmiejszyć płomień i dusić bez przykrycia ok. 15 minut, mieszajac od czasu do czasu. Dorzucić paprykę i dusić jeszcze ok. 5 minut. Używając spodu łyżki zrobić 4 płytkie wgłębienia w masie pomidorowej. Do każdego z nich wbić jajko. Przykryć patelnię i pozostawić na małym ogniu aż jajka się zetną. Ułożyć podgrzane tortille na talerzach. Używając łopatki, przenieść ostrożnie jajko i masę pomidorową na każdy placek. Smacznego:) 