Paczka świeżego szpinaku w lodówce zmobilizowała mnie do ponownego przyrządzenia sosu malinowego i wykorzystania go do tej pysznej sałatki. Sos doskonale łagodzi ostry smak szpinaku, czerwona cebula fajnie chrupie a całośc świetnie łączy się z mięcuitkim kurczakiem. Do sałatki proponuję grzanki czosnkowe i wiosenny obiad gotowy.  Składniki:   1 opakowanie szpinaku   1 filet z kurczaka   1 czerwona cebula   2 średnie pomidory Składniki na sos malinowy:   120 ml oliwy z oliwek   100 ml octu malinowego   łyżka miodu   1 łyżeczka musztady Dijon   ząbek czosnku   sól, piepr   ulubione zioła ( u mnie tymianek)﻿ Ząbek czosnku posiekać lub przecisnąć przez praskę. Wszystkie składniki sosu wymieszać.﻿ Fileta z kurczaka oczyścić i ugotować w osolonej wodzie. Wystudzić i pokroić w kostkę. Na dużym talerzu ułożyć umyty i osuszony szpinak, kostki kurczaka, cząstki pomidora oraz krążki cebuli. Całość polać sosem malinowym. Natychmiast podawać. Idealne do tej sałatki są grzanki czosnkowe. Smacznego:) 