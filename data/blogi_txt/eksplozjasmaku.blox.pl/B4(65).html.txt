W tym tygodniu w Weekendowej Piekarni  Majanka zaproponowała bułeczki cytrynowe. Od razu wiedziałam, że je zrobię bo bardzo lubię cytrynowe smaki  zwłaszcza  w wypiekach. Bułeczki wyszły fantastyczne, chociaż wyrabiając ciasto wcale tak nie myślałam bo bardzo kleiło się do rąk,  Dziękuję Majance za wynalezienie świetnego przepisu, napewno jeszcze nie raz do niego powrócę:) Składniki:  300 g mąki   6 g drożdży świeżych (lub 1 łyżeczka drożdży instant) 100 ml mleka 60 g cukru 60 g rozpuszczonego i ostudzonego masła 2 jajka skórka starta z 1 cytryny 3/4 łyżeczki soli  1 jajko, płatki migdałów do posypania    Mąkę przesiać, zrobić w niej wgłębienie. Wkruszyć drożdże i rozpuścić je w części mleka wymieszanego z 1 łyżeczką cukru. Pozostawic na 5 minut.Po wyrośnięciu zaczynu dodać resztę składników, mleko wlewać stopniowo. Wyrabiać ok. 10 min, aby uzyskać miękkie, elastyczne ciasto.Pozostawić do podwojenia objętości na 2-2,5 h.Wyrośnięte ciasto położyć na blacie, delikatnie nacisnąć, by odgazować i podzielić na 9 części. Z każdej uformować bułeczkę i ułożyć je obok siebie w wysmarowanej masłem blaszce o średnicy 20 cm. Przykryć folią spożywczą i odstawić do wyrastania (około 1,5 godziny). Bułeczki posmarować jajkiem wymieszanym z łyżeczką wody, posypać płatkami migdałów (można kruszonką). Piekarnik nagrzać do 200 st C, wstawić wyrośnięte bułeczki i piec ok. 30 minut. Ostudzić na kuchennej kratce. Smacznego:) ! 