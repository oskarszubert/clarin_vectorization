Od dawna mam słoik pasty truflowej i jakoś nie miałam pomysłu żeby się za nią zabrać.  A, że trufle to Włochy więc makaron jakoś tak naturalnie przyszedł mi do głowy. Sos jest bardzo prosty, ale bardzo smaczny.  Jest to oczywiście zasługa pasty truflowej, której ja się trochę obawiałam ale to tylko dlatego, że nie wiedziałam, czego mogę się spodziewać.  Źródło Składniki: 4 łyżki oliwy extra virgin 2 szalotki 2 łyżeczki pasty truflowej 100 ml białego wina świeżo mielony czarny pieprz 1 łyżeczka soku z cytryny 150 g masła 30 dag długiego makaronu   Makaron ugotować al dente. Na patelni rozgrzać oliwę, dodać posiekane szalotki. Gdy staną się szkliste dodać pastę truflową. Wymieszać i podgrzewać na małym ogniu 3-4 min. Dodać białe wino, zwiększyć ogień i zredukować wino o połowę. Zamieszać sos i doprawić świeżo zmielonym pieprzem i odrobiną soku z cytryny. Do sosu dodać ugotowany makaron i masło. Wszystko dokładnie wymieszać, można dodać posiekaną natkę pietruszki. Podawać natychmiast. Smacznego:) 