To ciasto zniknęło w ciągu godziny i ten fakt powinien być najlepszą rekomendacją. Wilgotne, puszyste, po prostu wspaniale. Użyłam mrożonej żurawiny ale są jeszcze dostępne świeże borówki i myślę, że też będą się świetnie nadawały.   Źródło: Stary numer Tiny Składniki:  230 g mąki 100 g cukru 3 jajka 100 ml oleju 100 ml jogurtu naturalnego 1 czubata łyżeczka proszku do pieczenia 1 małe jabłko 2 garści żurawiny (moja modyfikacja) Jabłko obrać ze skórki i zetrzeć na tarce. Jaja ubić z cukrem aż będą białe i puszyste. Stopniowo wlewać olej z jogurtem cały czas mieszając. Przesiać mąkę z proszkiem do jajek, wymieszać  i dodać starte jabłko i żurawinę. Użyłam mrożonej. Wymieszać i przełożyć ciasto do keksówki. Wstawić do nagrzanego do 180 stopni piekarnika i piec do suchego patyczka, ok. 30-35 min. Po wystudzeniu posypać cukrem lub polać lukrem. Smacznego:) 