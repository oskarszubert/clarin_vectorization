Brzmi egzotycznie ale nie jest to aż tak bardzo obce danie.To chili i kardamon nadają tej potrawie tego charakteru.  Mięso w wyniku marynowania jest kruche i aromatyczne a ryż... przepyszny. Jest to mój ulubiony sposób przyrządzania ryżu i tak mi smakuje, że mogłabym jeść go samego. Curry jest bardzo intensywną przyprawą dlatego radzę dozować stopniowo. Przepis, lekko zmodyfikowany,  pochodzi ze starego numeru Soli i Pieprzu. Składniki:   300 g jogurtu naturalnego   2 łyżki pasty curry   4 filety z kurczaka   1 cebula   1 łyżka masła   mielony kardamon 300 g ryżu basmati   750 ml gorącego bulionu drobiowego   1 czerwona papryczka chili ( u mnie pół)   2 łyżki oleju   Jogurt dokładnie wymieszać z curry. Filety z kurczaka umyć, osuszyć﻿ papierowym ręcznikiem i posmarowac jogurtowym currry. Odstawić na godzinę. Cebulę obrać, posiekać i zeszklić na roztopionym maśle. Doprawić kardamonem. Wsypać ryż i mieszając zeszklić. Wlać gorący bulion, przykryć i gotować ok. 25 minut na małym ogniu. Papryczkę chili umyć, przekroić na pół, usunąć gniazdo nasienne, drobno posiekać. Ja dałam połowę chili i połowę słodkiej papryki.  Na patelni rozgrzać olej i smażyć filety (u mnie patelnia grilowa). Dodać chili do ryżu, wymieszać. Mięso rozłożyć na ryżu. Przed podaniem udekorować zieleniną. Smacznego:) 