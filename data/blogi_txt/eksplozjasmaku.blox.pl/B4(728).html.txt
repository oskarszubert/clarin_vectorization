Kiedy zobaczyłam to ciasto wiedziałam, że zaraz będę musiała je zrobić i ta myśl nie dawała mi spokoju. Pyszne, kruche ciasto, soczyste brzoskwinie i wspaniale chrupiąca posypka migdałowa to coś co łączy się idealnie i smakuje  wybornie. Bardzo polecam to ciasto bo warto je upiec.  Źródło Składniki:   260g mąki pszennej   100g dobno zmielonych migdałów( można też użyć zmielonych orzechów laskowych)   170g margaryny   1 łyżeczka proszku do pieczenia   4 żółtka   3/4 szklanki cukru   2 łyżki kwaśnej śmietany   szczypta soli   kilka kropli olejku migdałowego lub cukier migdałowy﻿   Dodatkowo:   700-800g brzoskwiń( waga z pestkami)   3 łyżki mąki i 3 łyżki cukru( do kruszonki)   2 łyżki mielonych migdałów   1 łyżka bułki tartej Brzoskwinie pokroić w około 1 cm kawałki i odstawić na bok. Blaszkę o wymiarach około 22x 22cm  wysmarować niewielką ilością margaryny i wyłożyć papierem do pieczenia. Piekarnik nagrzać do 1900C. Mąkę wymieszać ze zmielonymi migdałami, solą i proszkiem do pieczenia. Dodać margarynę i posiekać ją razem z mąką lub rozdrobnić w palcach. W osobnej miseczce zmiksować żółtka z cukrem, aż masa zrobi się wyraźnie jasna i puszysta. Do mąki dodać zmiksowane żółtka, śmietanę oraz kilka kropli olejku migdałowego. Całość dość szybko zagnieść na jednolite ciasto. Jeśli byłoby za suche można dodać odrobinę więcej śmietany. Oderwać z ciasta około 1/4 na kruszonkę, pozostałą część rozłożyć na przygotowanej blaszce.  Bułkę tartą wymieszać z jedną łyżką mielonych migdałów i rozsypać równomiernie na cieście. Brzoskwie odsączyć z soku( jeśli się pojawił) i wymieszać z łyżką mielonych migdałów, następnie owoce wyłożyć na przygotowane ciasto.  Do ciasta odłożonego na kruszonkę dodać 3 łyżki mąki i 3 łyżki cukru a następnie wyrobić i rozkruszyć na ułożone owoce. Gotowe ciasto wstawić do nagrzanego piekarnika i piec około 45-50 minut. Po wystudzeniu posypać cukrem pudrem. Smacznego:) 