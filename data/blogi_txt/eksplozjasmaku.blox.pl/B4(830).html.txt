Ostatnio coraz bardziej wciąga mnie pieczenie chleba. W tym tygodniu  postanowiłam nie piec chleba  z długiej listy oczekujących ale wziąść udział w 75 wydaniu Weekendowej Piekarni. Przepis, który został zaproponowany przez Tilinarę jest bardzo smaczny i ciekawy, jednak ja nie zdecydowałam się na kształt tiary i zrobiłam normalny bochenek.Nie wiem więc czy przez to  mój udział zostanie uznany ale najważniejszy jest chleb a ten jest pyszny. Przepis podaję ze swoimi zmianami. Składniki:Pate Fermentee:   265 g mąki pszennej chlebowej   170 g wody   1/8 łyżeczki drożdży instant   Przygotowanie: Wieczorem przed pieczeniem wymieszać wszystkie składniki pate fermentee do momentu połączenia (mieszanina powinna mieć temperaturę 21 stopni Celsjusza). Odstawić po przykryciem na 1 godzinę w temperaturze 21 stopni Celsjusza, a następnie włożyć na noc do lodówki.Ciasto właściwe:   235 g mąki pszennej chlebowej   25 g mąki żytniej    190 g wody   10 g soli   1 łyżeczka drożdży instant   443 g pate fermentee (całe)   Przygotowanie: Rankiem podzielić pete fermentee na kawałki wielkości orzecha i odstawić do ogrzania do temperatury pokojowej przez 1 godzinę. Następnie wymieszać wszystkie składniki ciasta chlebowego tylko do momentu rozmieszania. Mieszanina powinna mieć temperaturę 24 stopni Celsjusza. Następnie wyrobić przez 10-15 minut gładkie, elastyczne ciasto. Włożyć je do naoliwionej miski i odstawić do wyrośnięcia na 1 godzinę. Po tym czasie wyjąć ciasto, uformować w kulę i pozwolić mu przez chwilę odpocząć. Umieścić w koszyku, nakryć folią. Odstawić do podwojenia objętości (1 1/4 - 1 1/2 godziny).Piec w 230 stopniach Celsjusza przez 25-30 minut (przez pierwsze 10 minut z parą). Ostudzić na kratce. Smacznego:) 