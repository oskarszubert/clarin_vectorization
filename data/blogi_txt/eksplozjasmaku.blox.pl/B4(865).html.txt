Trzy dni  nieobecności w domu sprawiły, że zatęskniłam za gotowaniem, robieniem zdjęć i no za blogiem. Chociaż byłam w miejscu gdzie jedzenie było bardzo dobre to jednak chciało mi się zrobić coś swojego. Najbardziej brakowało mi domowych śniadań. Zawsze kiedy wyjeżdżam śniadanie odgrywa ważną rolę. Na obiad mogę zjeść hot doga ale śniadanie marzy mi się trochę bardziej wyszukane. Jeszcze przed wyjazdem zrobiłam bardzo smaczną pastę, tym razem z dodatkiem suszonych pomidorów z zalewy. Teraz nie wiem która bardziej mi smakuje bo i ta była bardzo dobra.  Składniki:  5 jajek 4 suszone pomidory 1 ząbek czosnku łyżka majonezu sól, pieprz bazylia 2 łyżki oliwy  Jajka ugotować na twardo. Pomidory wyjąć z zalewy, nie trzeba osączać, czosnek obrać. Jajka, czosnek, pomidory i bazylię wrzucić do pojemnika i dokładnie zmiksować blenderem. Dodać sól, pieprz, majonez i dokładnie wymieszać. Jeśli pasta jest zbyt sucha można dodać odrobinę oliwy. Może to być także oliwa z suszonych pomidorów. Smacznego:) 