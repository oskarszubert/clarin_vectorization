O tym jak wspaniałe jest połączenie truskawek z ricottą przekonałam się w ubiegłym roku robiąc te bułki.  W tym roku nie bawiłam się aż tak tylko zrobiłam jedno ciasto, wyłożyłam ser i truskawki i przykryłam ażurkową warstwą. Szaleństwo truskawkowe powoli dobiega końca a ja chciałam wykonać jeszcze jedno ciasto. Jeśli mi się uda to będzie dobrze a jeśli nie to i tak sezon truskawkowy w tym roku uważam za udany:)  Składniki:   500 g mąki pszennej   20 g świeżych drożdży    3 żółtka   60 g drobnego cukru   60 g miękkiego masła   2 łyżki ekstraktu waniliowego   200 ml mleka   szczypta soli   truskawki   40 dag ricotty   cukier waniliowy   W 1/3 szklanki mleka rozpuścić drożdże z łyżeczką cukru. Odstawić na 15-30 minut. Dodać pozostałe składniki i wyrabiać tak długo, aż ciasto zacznie odstawać od ręki. Zostawić do wyrośnięcia na godzinę. Po tym czasie ciasto podzielić na 2 części, jedna powinna byc trochę większa. Przełożyć większą część  do wysmarowanej masłem i wysypanej mąką formy wieńcowej. Wyłożyć warstwę ricotty wymieszanej z cukrem i ułożyć truskawki. Drugą część rozwałkować i specjalnym radełkiem wyciąć ażurek. Można też posypać ciasto kruszonką zamiast ażurku. Przykryć ciasto i wstawić  do nagrzanego piekarnika. Piec około 80 minut w 180 stopniach. Smacznego:) 