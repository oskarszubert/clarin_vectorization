Miłośnikom duetu mięsno - owocowego polecam moje dzisiejsze danie. Jest to szynka pieczona z gruszkami o jesiennym bo korzennym klimacie. Jeśli nie policzymy marynowania mięsa danie robi się bardzo szybko bo wystarczy zapakować wszystko do naczynia żaroodpornego i wstawić do piekarnika. A zapach, który unosi się w domu podczas pieczenia jest absolutnie wspaniały. Danie można podać z kluskami kładzionymi lub z ryżem. Składniki:  500 g szynki wieprzowej 2 gruszki 1 cebula 200 ml oleju łyżka majeranku 1/2 łyżeczki cynamonu 1/2 łyżeczki imbiru 4 ziarnka jałowca sól, pieprz  Mięso pokroić w plasterki. Cebulę pokroić w plasterki a wydrążone gruszki w cząstki. Przyprawy wymieszać łącznie z rozbitym w moździerzu jałowcem. Tak przygotowaną mieszanką natrzeć mięso, odstawić na kilka godzin do lodówki. W naczyniu żaroodpornym ułożyć pokrojoną cebulę oraz plastry mięsa. Na wierzchu ułożyć cząstki gruszki. Wlać olej. Wstawić do nagrzanego piekarnika na 1h. Po tym czasie wyłączyć i pozostawić mięso jeszcze na 15 min. Podawać z ryżem lub kluskami kładzionymi. Smacznego:) 