Dobrych pomysłów na szybki i prosty obiad nigdy za dużo. Będąc niedawno w saloniku prasowym przeglądałam jakąś gazetę z przepisami i wpadło mi w oko właśnie to danie. Nie pamiętam nazwy gazety bo w końcu jej nie kupiłam ale zapamiętałam, że były to brzoskwinie zapakowane w drobiowe kieszonki i panierowane w płatkach kukurydzianych. A że połączenie owoców i mięsa to jak dla mnie najlepszy wynalazek kulinarny długo nie zwlekałam z wypróbowaniem tego pomysłu. Bardzo polecam:) Składniki:   4 pojedyńcze filety z kurczaka   brzoskwinie  z puszki   garść płatków kukurydzianych   2-3 łyżki mąki   1 jajko sól, pieprz   olej do smażenia   Filety umyć i naciąć w środku kieszonkę. Włożyć w środek 2 lub 3 połówki brzoskwini, mięso spiąć wykałaczką. Obtoczyć filet w jajku, mące oraz pokruszonych płatkach kukurydzianych. Smażyć na gorącym tłuszczu aż będą rumiane na bardzo wolnym ogniu. Smacznego:) 