Przechodząc w sklepach obok półek z makaronem zawsze zwracam uwagę na duże muszle. Uwielbiam je nadziewać różnymi farszami i zapiekać w piekarniku. Uznałam, że latem wypadałoby zrobić je z farszem warzywnym. Użyłam tego co miałam w lodówce więc na patelnię powędrowała cebula, cukina i papryka. Wyszła mi fajna, lekka wersja tego dania, które też można przyrządzić z każdym innym farszem.   Składniki:   pół paczki makaronu duże muszle 1 cukinia   1 papryka   1 cebula   oliwa   sól, pieprz   kawałek żółtego sera   Makaron ugotować al dente w osolonej wodzie. Warzywa pokroić  w kostkę i usmażyć na patelni. Ugotowane muszle nadziewać warzywnym farszem, układać w naczyniu żaroodpornym wysmarowanym masłem. Całośc posypać serem i zapiekać  w nagrzanym piekarniku aż ser się rozpuści. Smacznego:) 