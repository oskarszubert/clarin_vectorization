Od kiedy spróbowałam tuńczyka z rodzynkami nie zaskoczy mnie już żadne połączenie. Dlatego na święta, bez oporów sięgnęłam po przepis, do którego latem specjalnie zrobiłam śliwki w occie. Miłośnicy ostrych smaków będą zachwyceni. Ja, dodatkowo użyłam śledzi z octu chociaż w orginalnym przepisie były solone. Śledzik jest pyszny i szybko znika ze stołu.  Składniki:   6-8 płatów śledzi solonych lub w occie   2 czerwone cebule   śliwki w occie   3 łyżki majonezu   2 łyżki śmietany   sól, pieprz Solone płaty namoczyć w wodzie, octowe osączyć. Pokroić na mniejsze kawałki, ułożyć na półmisku. Cebulę pokroić, ułożyć na śledziach. Dowolną ilość śliwek osączyć z zalewy octowej i ułożyć na cebuli. Wymieszać majonez ze śmietaną, doprawić solą i pieprzem do smaku, zalać śledzie i odstawić na kilka godzin do lodówki. Smacznego:) 