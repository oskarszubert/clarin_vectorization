Ostatnia porcja zamrożonej dyni powędrowała do zupy. Pożywna zupa  krem, u mnie niezbyt gęsta ale jeśli wolicie to można sobie oczywiście konystencję regulować według własnego uznania. Składniki:   jedna duża dynia   duża cebula   ząbek czosnku   3 szalotki   strączek ostrej papryczki chili   pierś i udo z kurczaka   oliwa   900 ml bulionu drobiowego   świeży tymianek sól, pieprz   Dynię obrać, pozbawić pestek, pokroić w kostkę 2,5 cm, rozłożyć na blasze wyłożonej folią aluminiową i piec 30 minut w temperaturze 200 stopni. Cebulę, czosnek i szalotki obrać, posiekać. Z papryczki chili usunąć pestki, posiekać. Pierś i udo pokroić w kostkę. Cebulę, czosnek, szalotki i chili usmażyć na niewielkiej ilości oliwy, aż zmiękną. Dodać pokrojone mięso kurczaka i lekko podsmażyć (część usmażonego mięsa wyjąć z patelni i odłożyć). Wlać bulion drobiowy, dodać upieczoną dynię, tymianek, sól oraz pieprz i ugotować na małym ogniu ok. 30 minut. Zmiksować na gładkie pure, włożyć odłożone kawałki kurczaka, przyprawić solą i pieprzem, podgrzać.  Smacznego:)﻿ 