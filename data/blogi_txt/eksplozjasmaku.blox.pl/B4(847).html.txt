Upałów nie ma ale taki mrożony deser można zjeść. Jest trochę słodki więc proponuję zmniejszyć ilość cukru albo podać z ulubionymi owocami. Przepis pochodzi z książki Uczta na 5 wyd. Reader's Digest i jest moją pierwszą propozycją do akcji lodowej. Zaczynam skromnie ale jak niedługo będę miała więcej czasu to się rozkręcę:) Z lodami:)  Składniki:   180 g białej czekolady, grubo posiekanej   5 dużych żółtek   100 g cukru pudru   60 ml wody   400 ml bitej śmietany   Wyłożyć formę o wymiarach 23x18 cm folią spożywczą. Rozpuścić białą czekoladę na parze i odstawić na bok. W dużej misce ubić mikserem żółtka, aż zrobią się jasnożółte i gęste. Wymieszać cukier puder z wodą w rondelku i podgrzewać na średnim ogniu, aż cukier się rozpuści. Doprowadzić do wrzenia. Zmniejszyć ogień i gotować kilka minut. Mikserem ustawionym na niskie obroty wymieszać syrop  z ubitymi żółtkami. Ubijać do czasu, aż masa wystygnie. Dodać czekoladę i wymieszać. Za pomocą gumowej łopatki wmieszać bitą śmietanę. Przelać masę do przygotowanej formy. Przykryć folią spożywczą i wstawić na noc do lodówki. Pokroić na plastry i podawać. Smacznego:) 