Sałatka, którą dzisiaj pokazuję urzekła mnie wyglądem. Przepiękny buraczkowy kolor sprawia, że apetyt wzrasta  w jednej chwili a goście chętnie sięgają po takie cudo. Jest tak lekka, że można ją jeść i jeść. Oczywiście, ktoś kto nie lubi czerwonych buraczków, nie powinien po nią sięgać, bo powie, że napisałam bzdurę ale wszystkich tych, którzy nie mają nic przeciwko temu barwnemu warzywu, gorąco namawiam. Przepis znalazłam tutaj.  Składniki:    4 buraki upieczone    1 jabłko do gotowania    1 jabłko deserowe    1 marchewka    1 czerwona cebula    1 – 2 łyżki posiekanej natki pietruszki   szczypiorek do posypania   Składniki na dressing:   10 łyżek oliwy z oliwek 4 łyżki  octu  z czerwonego wina   1 łyżeczka musztardy Dijon sól, pieprz, cukier     Buraki ugotować w mundurkach.Ugotowane i wystudzone obrać i skroić w słupki. Jabłka pokroić  rownież w paseczki. Marchewkę obrać i pokroić w słupki Obraną cebule pokroić  w małą kostkę. Warzywa i owoce włożyć do miski, dodać zieloną pietruszkę. W miseczce przygotować dressing, połączyć wszystkie składniki i polać nimi sałatkę. Wymieszać. Miskę zakryć  folią i włożyć do lodówki na godzinę. Przed podaniem posypać szczypiorkiem.  Smacznego:) 