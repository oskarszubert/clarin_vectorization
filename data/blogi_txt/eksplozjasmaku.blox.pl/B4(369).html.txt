Czasami trzeba jednak zjeść konkretny obiad, bo  francuskie kąski mogą trafić się raz na jakiś czas ale przecież nie codzień. Gulasz najbardziej lubię z kaszą gryczaną lub makaronem. Ponieważ kaszy nie serwuję zbyt często a o jej wartości dla zdrowia człowieka powszechnie wiadomo, tym razem wybrałam właśnie ją.  Źródło: Moje Gotowanie, nr 3/2011 +moje zmiany Składniki:   50 dag pręgi wołowej   ﻿25 dag wieprzowiny bez kości   3 cebule   2 ząbki czosnku   10 dag słoniny   łyżka octu winnego   po łyżce utłuczonego kminku, słodkiej papryki i majeranku   sól   świeżo mielony pieprz   Mięso﻿ oczyścić, pokroić w sporą kostkę. Cebulę i czosnek obrać, drobno posiekać. Słoninę pokroić w małą kostkę i stopić na patelni, dodać cebulę oraz czosnek, lekko zrumienić, skropić octem i chwilę smażyć, aby ocet odparował. Włożyć wołowinę, obsmażyć ją, podlać 1/2 szklanki wody i dusić 10 minut. Gdy woda odparuje, wrzucić wieprzowinę i mieszając podsmażyć. Dodać kminek, sól, świeżo mielony pieprz, wymieszać. Wlać szklankę wody i dusić mięsa do miękkości około 1 godziny. Pod koniec duszenia dodać sproszkowaną paprykę i majeranek. Wytworzony sos rozcieńczyć 1/2 szklanki przegotowanej owdy. Gulasz wymieszać i podgrzewać 3 minuty na małym ogniu. Smacznego:) 