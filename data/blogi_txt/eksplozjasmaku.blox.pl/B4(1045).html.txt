Ten przepis leżakował sobie dwa lata, żeby doczekać się realizacji. Zabierałam się za niego już w ubiegłym roku ale nic z tego nie wyszło. Udało się dopiero teraz. Jest to fantastyczne połączenie smaków i oczywiście teraz żałuję, żę tak długo czekałam. Masa serowa jest po prostu rewelacyjna a w połączeniu z masą mięsną daje niesamowity efekt. Smakowała mi zarówno na ciepło jak i na zimno. Następnym razem zmniejszyłabym grzyby do 25 dag bo tak mi tej masy dużo wyszło, że przy zwijaniu rolada mi nieco pękła. Na szczęście podczas zapiekania, mocno ściśnięta folią aluminiową, przyjęła właściwą formę i  się nie rozpadła. Bardzo Was zachęcam do zrobienia tej rolady. Nie czekajcie tak długo jak ja, żeby się przekonać o jej wspaniałym smaku.  Źródło Składniki:   30 dag żółtego sera   20 dag majonezu   3 całe jajka   0,5 kg mięsa mielonego   0,5 kg pieczarek   2 cebule masło   wegeta,    pieprz, papryka mielona   Ser zetrzeć na dużych oczkach, dodać majonez, jajka; wymieszać i wylać na formę o wymiarach 35 x 25 wysmarowaną tłuszczem i wyłożoną natłuszczonym papierem. Piec przez 30 min. Gdy ostygnie wyjąć i zdjąć papier. Przygotować farsz: usmażyć cebule na maśle, dodać pokrojone pieczarki i smażyć aż woda wyparuje. Gdy ostygną zmielić, połączyć z mięsem mielonym i doprawić. Dokładnie wymieszać, wyłożyć na upieczony placek serowy i zawinąć w roladę na foli aluminiowej. Wierzch posypać wegetą, zawinąć folią i piec 30 minut.  Smacznego:) 