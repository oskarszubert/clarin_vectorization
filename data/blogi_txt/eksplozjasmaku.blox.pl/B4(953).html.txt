W poszukiwaniu nowych, ciekawych pomysłów na obiad trafiłam na ten przepis. Jest to bardzo łatwy sposób na przyrządzenie mięsa. Wystarczy zmieszać składniki marynaty, posmarować mięso i wstawić do piekarnika. Bardzo lubię takie przepisy chociaż te dłuższe, wymagające większego nakładu pracy wcale mnie nie odstraszają.  Składniki:   50 dag polędwiczki wieprzowej   1 posiekana cebula   2 łyżki brązowego cukru   po 1 łyżeczce suszonej bazylii, tymianku, świeżo zmielonego pieprzu, soli morskiej i dobrej oliwy   1/4 szklanki sosu sojowego   1/4 szklanki sosu teriyaki   1/2 szklanki miodu   1/4 szklanki musztardy Dijon   Rozgrzać piekarnik do 200 stopni. Mięso umyć i osuszyć, pozostałe składniki wymieszać. W powstałej marynacie obtoczyć polędwiczkę, starając się aby była pokryta możliwie najgrubszą warstwą masy. Ułożyć w naczyniu żaroodpornym, piec 20-25 minut.  Smacznego:) 