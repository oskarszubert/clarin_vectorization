Część niedawno uzbieranych prawdziwków trafiła do tego oto risotta. Wspaniałe, kremowe, z posmakiem białego wina i ziół no i oczywiście prawdziwych grzybów. Kropką nad i jest zielona pietruszka i listki parmezanu. Risotto można podać do kawałka jakiegoś mięsa ale nam wystarczyło jako samodzielne danie. Źródło Składniki:   2 szklanki ryżu do risotto   200 g prawdziwków   1 cebula   2-3 ząbki czosnku   2 kieliszki białego wytrawnego wina   ﻿1 l bulionu warzywnego lub grzybowego   100 g parmezanu   pęczek natki pietruszki﻿   2-3 gałazki tymianku sól i pieprz   oliwa i masło do smażenia   Na dużą ﻿patelnię wlać dwie łyżki oliwy i masła. Wsypać drobno posiekaną cebulę i przez chwilę dusić na małym ogniu. Dodać drobno posiekany czosnek i dusić dalej. Gdy cebula zmięknie dodać ryż i podsmażać, aż się zeszkli. Wlać wino, wymieszać. Zmniejszyć ogień,  mieszając od czasu do czasu. Gdy ryż wchłonie wino wlać pół szklanki wywaru. Wymieszać. Gdy płyn się wchłonie, dodać kolejną porcję i robić tak do momentu aż,  ryż będzie miękki. W tym czasie na drugiej patelni podsmażyć na maśle pokrojone prawdziwki. Doprawić solą i pieprzem, dodać tymiankiem. Gdy ryż się ugotuje, powinien być al dente, zdjąć patelnię z ognia, dodać usmażone grzyby, łyżkę masła i starty parmezan. Wymieszać i przykryć, zostawić pod przykryciem na ok. 2 min.  Dodać pokrojoną natkę pietruszki. Podawać na głębokim talerzu z wiórkami parmezanu i natki pietruszki. Smacznego:) 