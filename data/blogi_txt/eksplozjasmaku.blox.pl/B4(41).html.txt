Fenomen tego ciasto polega na tym, że jest niesamowicie puszyste. Patrząc po składnikach i na zdjęcie nie jest to żadne arcydzieło ale maślany i pulchny smak tego ciasta może zachwycić. A jeśli dodamy do tego aromatyczne śliwki posypane cynamonem to gwarantuje Wam, że ciasto zniknie w mgnieniu oka. I dobrze bo najlepsze jest na ciepło także nie żałujcie jeśli zobaczycie, że zaraz po upieczeniu zostają tylko okruszki. Źródło Składniki:   60 g masła, roztopionego i ostudzonego   120 g mąki, przesianej   100 g cukru pudru   4 jajka (osobno białka i żółtka)   200-300 g śliwek   cynamon   Piekarnik nagrzać do 180 st C. Żółtka utrzeć z połową cukru na kogel mogel. W drugiej misce ubić białka na sztywną pianę - pod koniec ubijania dodać pozostałe 50 g cukru. Do żółtek na zmianę dodawać pianę, masło i mąkę - należy mieszać dokładnie, ale niezbyt energicznie. Tak, by zachować strukturę piany, dzięki czemu ciasto będzie puszyste. Formę o średnicy 20 cm wysmarować masłem, wysypać tartą bułką. Wlać ciasto. Na wierzchu ułożyć wypestkowane i pokrojone na ćwiartki śliwki. Posypać cynamonem. Wstawić do piekarnika i piec 45-50 minut. Patyczek wbity w środek ciasta powinien być suchy. Ostudzić w formie.Smacznego:) 