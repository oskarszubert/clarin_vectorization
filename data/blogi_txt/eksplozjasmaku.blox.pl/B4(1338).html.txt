Do tej pory jeśli robiłam tartę to na słodko. Jednak wytrawna wersja bardzo mnie kusiła więc w końcu nadszedł ten dzień kiedy odłożony do zrobienia przepis doczekał się realizacji. Wszystko jest tu idealne. Genialne kruche ciasto, lekko  rozwarstwiające się niczym francuskie, zaskakujące połączenie pora z pieczarkami i ten sos. Całość smakuje tak wspaniale, że robiłam tę tartę 2 razy w ciągu tygodnia i bardzo ją wszystkim  polecam.  Źródło Składniki na ciasto:  200 g mąki 120 g masła 30 ml zimnej wody (dałam odrobinę więcej) 2 szczypty soli 1/2 łyżeczki cukru Składniki na farsz:  3 pory 300 g pieczarek 2 łyżki masła sól, pieprz  Składniki na sos:  2 łyżki masła 2 łyżki mąki 350 ml mleka 200 g tartego, zółtego sera 2 żółtka 2 łyżki natki pietruszki pieprz, sól, gałka muszkatołowa    Mąkę połączyć z solą i cukrem. Dodać zimne masło i rozdrobnić z mąką, aż powstanie kruszonka. Dodać zimną wodę i skleić ciasto. Włożyć do lodówki na kilka godzin. Ciasto rozwałkować i wyłożyć nim formę do tarty o średnicy 24cm. Nakłuć widelcem i podpiec w temperaturze 200 stopni. Pory i pieczarki  pokroić. Podsmażyć na maśle pieczarki, dodać pory. Przyprawić solą i pieprzem i dusić, aż woda odparuje. Farsz przełożyć na podpieczone ciasto. W garnku stopić masło i dodać mąkę. Wymieszać składniki i zalać je mlekiem, doprowadzić do wrzenia cały czas mieszając. Doprawić solą i pieprzem oraz sporą szczyptą gałki muszkatołowej. Kiedy sos trochę przestygnie dodać starty ser oraz żółtka i posiekana pietruszkę. Dokładnie wymieszać i zalać tartę. Wstawić do piekarnika i piec w 200 stopniach przez ok. 30 min. Smacznego:) 