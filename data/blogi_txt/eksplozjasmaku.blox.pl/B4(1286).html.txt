Na święta chciałam upiec chleb, który byłby wyjątkowy w smaku. Ten przepis Liski  miałam  w swoich zbiorach już od dawna ale jakoś zawsze tak odkładałam go na później a na święta jest on idealny bo jest bardzo mało pracochłonny. Wystarczy tylko wymieszać składniki jednego dnia  a kolejnego wyłożyć gotowy chleb do piekanika i upiec. Ser w smaku jest dość mocno wyczuwalny więc radzę dodać swoje ulubione rodzaje serów. Ja dodałam również orzechy bo chciałam, żeby był to pyszny chlebek:)  Składniki:   400 g mąki pszennej (dowolnej)   200 g sera pleśniowego,  pokroić na 1 cm kostkę   1 łyżeczka soli 3/4 łyżeczki suchych drożdży   300 g wody   garść orzechów laskowych   Wszystkie składniki wymieszać w misce i zostawić na 12-16 godzin. Następnego dnia na ściereczkę wysypaną grubą warstwą mąki przełożyć ciasto i chwytając ścierkę po obu stronach, uformować luźny bochenek, obtoczyć go w mące ze ściereczki. Przełożyć ze ściereczką do miski lub durszlaka, przykryć i odstawić do wyrastania na ok. 30-60 minut. Wyrośnięty chleb przerzucić do nagrzanego garnka lub na nagrzaną blachę. Piec około 40 minut. 