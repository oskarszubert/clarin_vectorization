Kawę z wiśniami odkryłam już jakiś czas temu. Jako, że jest to genialne połączenie postanowiłam do niego wrócić. Tym razem do biszkoptu dodałam trochę maku, wiśnie przesmażyłam i dodałam do nich galaretkę. Masa jest zrobiona na bazie serka mascarpone i jak dla mnie jest to właśnie najważniejsza warstwa tego ciasto chociaż wszystko razem smakuje genialnie. Ciasto zniknęło bardzo szybko bo smakuje tak lekko i zwiewnie że człowiek nie czuje, że to już kolejny kawałek.  Składniki na biszkopt:  3 jajka 3 łyżki cukru 3 łyżki mąki pszennej 2 łyżki mąki ziemniaczanej 2 łyżki maku 1/2 łyżeczki proszku do pieczenia  Białka ubić na sztywno, pod koniec dodać cukier. Do białek dodać rozmieszane żółtka, przesiać mąki z proszkiem, dokładnie wymieszać. Przelać ciasto na blaszkę o wymiarach 24/32 cm i wstawić do nagrzanego do 180 stopni piekarnika i piec ok. 25 min. Wystudzić. Składniki na nasącz:  100 ml wody 30 ml wiśniówki  Wymieszać składniki, nasączyć upieczony biszkopt, raz koło razu. Składniki na masę wiśniową:  2 szklanki wydrylowanych wiśni 4 łyżki cukru 1 galaretka wiśniowa  Wiśnie wsypać do rondelka, podlać odrobiną wody, dodać cukier i dusić ok. 20 min. Wsypać galaretkę, dokładnie wymieszać, wystudzić. Kiedy wiśnie są już gęstawe, przełożyć je na biszkopt i wstawić do lodówki. Składniki na masę kawową:  3 łyżki kawy rozpuszczalnej 330 ml śmietanki 30% 250 g serka mascarpone 4 łyżki  cukru 3 łyżeczki żelatyny  Kawę rozpuścić w 2 łyżkach gorącej wody. Dodać żelatynę i dokładnie wymieszać, odstawić. Serek mascarpone utrzeć z cukrem, dodać śmietankę i ubijać mikserem, aż będzie gęsta i błyszcząca. Pod koniec ubijania dodać kawę z żelatyną i dokładnie wymieszać. Masę przełożyć na ciasto. Wstawić do lodówki. Wierzch ozdobić startą czekoladą lub kawą mieloną. Smacznego:) 