Domowy boczek, jeśli nie jest zbyt tłusty i został dobrze przyprawiony, może być naprawdę bardzo smaczną wędliną. Użyłam tradycyjnych ziół, które nadały mu tego dobrego smaku no i oczywiście bardzo ważny jest tu czosnek. Boczek powinien spędzić przynajmniej jedną noc w lodówce, żeby wszystkie przyprawy i sól przeniknęły do jego  wnętrza.  Składniki:  1 kg surowego boczku 20 g soli peklowej 1 łyżka mielonej słodkiej papryki 1 łyżeczka pieprzu 2 łyżki majeranku 2 łyżki tymianku 4 ząbki czosnku 2 ziela angielskie 4 ziarna jałowca 100 ml oliwy 6 listków laurowych  Czosnek przecisnąć przez praskę, ziele angielskie i jałowiec utrzeć w moździerzu. Dodać pozostałe zioła oraz sól, wymieszać dokładnie z oliwą i tak przygotowaną mieszanką dokładnie natrzeć boczek. Wstawić do lodówki najlepiej na całą noc. Następnego dnia przełożyć do formy i wstawić do nagrzanego do 180 stopni piekarnika. Piec ok. 1 godz. Po wyłączeniu piekarnika boczek pozostawić w środku, aż do wystygnięcia. Smacznego:) 