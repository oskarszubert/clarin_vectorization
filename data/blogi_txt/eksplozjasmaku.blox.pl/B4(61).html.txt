Bardzo chciałam zrobić buchty - drożdżowe bułeczki, które kojarzą mi się z Czechami. Wypróbowałam przepis Liski, tylko zamiast powideł czy dżemu dałam maliny z cukrem. O tej porze roku smakowały i pachniały wyjątkowo a zniknęły  w ciągu jednego dnia.  Składniki:   1/8 l mleka   20 g świeżych drożdży   75 g cukru   80 g miękkiego masła   250 g mąki pszennej   2 żółtka maliny   Do obtoczenia:    100 g masła, roztopionego w garnuszku Podgrzać mleko. Drożdże rozkruszyć do filiżanki i wymieszać z połową podgrzanego mleka i 1 łyżką cukru. Odstawić. Masło wymieszać z resztą mleka, żeby się rozpuściło. Mąkę z żółtkami umieścić w misce. Dodać resztę cukru. Do tego dodać drożdże z masłem i wyrobić miękkie ciasto. Miskę nakryć i postawić w ciepłe miejsce na co najmniej godzinę. Ciasto powinno podwoić objętość. Piekarnik rozgrzać do 180 st C.Masło (100 g) rozpuścić na patelni. Ciasto delikatnie nacisnąć i podzielić na 8 dużych lub 24 małe porcje. Z każdej zrobić kulkę. W środek każdej włożyć malinę z cukrem. Każdą z tych kulek obtoczyć w maśle i umieścić w formie. Odstawić do wyrastania na 30 minut. Piec 30 minut. Smacznego:) 