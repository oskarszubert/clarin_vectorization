Uwielbiam zapiekanki. Pakuję różne rzeczy do jednej patelni, podsmażam a potem do naczynia żaroodpornego i do piekarnika. Jest to sposób na szybki obiad lub kolację i przeważnie zawsze i wszystkim smakuje. Zapiekanka drobiowa też znalazła uznanie i potwierdziła tę regułę. Podałam ją z makaronem ale napewno też jest smaczna z tłuczonymi ziemniakami a nawet z samym pieczywem. Składniki:  1 cebula 2 ząbki czosnku 2 papryki 1 kurczak lub 4 udka sól, pieprz 2 łyżki oleju 1 łyżka koncentratu pomidorowego 1 łyżka papryki w proszku 100 ml czerwonego wina 400 g pomidorów z puszki 150 ml bulionu z kury suszone oregano  Cebulę i czosnek obrać, posiekać. Papryki opłukać, oczyścić z pestek, pokroić w paski. Kurczaka pokroić na porcje, opłukać, osuszyć, doprawić solą i pieprzem. Włożyć do rondla na rozgrzany olej, zrumienić ze wszystkich stron. Wyjąć, a na tłuszczu udusić cebulę, czosnek i paprykę. Dodać pomidory i paprykę w proszku, podsmażyć. Wlać wino i zagotować. Dodać pomidory i bulion, włożyć obsmażone mięso, doprawić solą, pieprzem i roztartym oregano. Rondel przykryć, wstawić do piekarnika rozgrzanego do 180 stopni. Kurczaka dusić ok. 25 minut. Smacznego:) 