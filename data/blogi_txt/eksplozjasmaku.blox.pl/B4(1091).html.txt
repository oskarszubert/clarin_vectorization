Wiadomo, że ryby są zdrowe, dlatego od czasu do czasu wypada przygotować jakieś danie rybne. Tym razem mój wybór padł na rybę z brokułami w cieście francuskim. Użyłam dorsza, i muszę powiedzieć, że chociaż nie jestem miłośniczką ryb, całe danie było bardzo smaczne.  Składniki:   1 arkusz ciasta francuskiego 1 filet ryby np. dorsza   1 mały brokuł   100 g śmietany   1 ząbek czosnku   2 łyżki wytrawnego wermutu   1 jajko   sól, pieprz   Brokuł ugotować w osolonej wodzie, rozdrobnić, zmieszać z rozgniecionym czosnkiem, dodać śmietanę i podgrzać przez chwilę. Doprawić solą i pieprzem do smaku.  Kiedy masa wystygnie dodać jajko i wymieszać. Na cieście francuskim rozsmarować masę brokułową, ułożyć  rybę i zawinąć w rulon. Posmarować rozmąconym żółtkiem i wstawić do piekarnika. Piec 25-30 minut. Smacznego:) 