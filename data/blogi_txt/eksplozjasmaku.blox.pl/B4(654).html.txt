Likier czereśniowy powinien stać ok. 6 tygodniu ale za ten czas nie będzie już czereśni więc już dzisiaj śpieszę z przepisem. Jako, że stałam się posiadaczką skrzynki czereśni, postanowiłam część wykorzystać do tego likieru. Zapach jest cudowny, kolor z każdym dniem coraz ładniejszy, już nie mogę się doczekać kiedy będzie można go naprawdę spróbować bo na razie  spróbowałam tylko kropelkę.  Źródło: Kuchnia Składniki:  50 dag czereśni 30 dag cukru 1/2 laski cynamonu 2 goździki 9 migdałów 1/2 pomarańczy 700 ml kirszu ew. 500 ml czerwonego wytrawnego wina Czereśnie umyć, osączyć,usunąć ogonki pestki.W dużej misce rozgnieść je lekko tłuczkiem do ziemniaków, przełożyć wraz z sokiem do butelki. Dodać cukier, przyprawy i obrane migdały oraz pokrojoną skórkę z pomarańczy. Na koniec zalać wszystko wódką, szczelnie zamknąć i odstawić na 6 tygodni. W tym czasie kilka razy wstrząsnąć butelką. Dojrzały nastaw przecedzić przez sitko wyłożone gazą, mocno odcisnąć owoce, aby zebrać jak najwięcej płynu.Jeżeli zdecydujemy się na wersję z winem to w tym momencie należy go dodać i odstawić na kolejne 4 tygodnie. Jeśli nie to możemy się raczyć pysznym likierem czereśniowym z delikatną korzenną nutką. Na zdrowie:) 