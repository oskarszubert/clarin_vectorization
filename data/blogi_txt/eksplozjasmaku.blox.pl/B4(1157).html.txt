Ta sałatka powinna być zrobiona z młodych ziemniaków ale akurat zostało mi kilka z obiadu i przypomniał mi się ten przepis. Jest to bardzo ciekawy smak, dużo czosnku i koperku sprawia, że sałatka jest naprawdę pyszna i to mówię ja, kompletna "niemiłośniczka" ziemniaków. Można ją podać jako samodzielne danie lub jako dodatek do mięsa.  Źródło: Olga Smile" Biesiada. Przyjęcie w swojskim stylu" Składniki:  1 kg  niedużych ziemniaków 1 pęczek koperku 2 ząbki czosnku 100 ml gęstej kwaśnej śmietany 3 łyżki majonezu  3 cebule (użyłam czerwonych) 1 łyżka masła sól  Cebule obrać i cienko poszatkować. Następnie usmażyć na złoto na łyżce masła - warto doprawić ją podczas smażenia szczyptą soli. Ziemniaki dokładnie umyć i ugotować je w mundurkach do miękkości. W misce wymieszać majonez, śmietanę, przeciśnięty przez praskę czosnek, posiekany drobno koperek, przestudzoną cebulę i zimne ziemniaki (w całości albo przekrojone na pół). Doprawić solą i schłodzić pod przykryciem w lodówce. Smacznego:) 