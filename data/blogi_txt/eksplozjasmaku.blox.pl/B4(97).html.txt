Przeglądałam niedawno propozycje Weekendowej Piekarni z czasów kiedy jeszcze nie brałam w niej udziału.  Widziałam wiele wspaniałych propozycji  a jedną z tych, które szczególnie przypadły mi do gustu są cebularze. Mięciutkie, pyszne, warte wypróbowania.  Składniki:  500g mąki krupczatki  50 g świeżych drożdży 1 szklanka mleka 1 łyżka cukru 1 jajko 1 łyżeczka soli 60 g masła  Drożdże wymieszać z cukrem, 2 łyżkami mąki i częścią ciepłego mleka. Pozostawić do wyrośnięcia. W garnku rozpuścić masło z resztą mleka. Wyrośnięty rozczyn i ciepłe mleko z masłem dodać do mąki z solą. Jajko roztrzepać za pomocą widelca i dodać do pozostałych składników zostawiając trochę na posmarowanie brzegów cebularzy (około łyżki). Ciasto wyrobić tak, aby odstawało od ręki, w razie potrzeby dodać więcej mąki. Następnie pozostawić do wyrośnięcia, aż podwoi objętość. Ciasto podzielić na 12 części. Każdą cześć rozwałkować na owalne placki. Brzegi placków posmarować pozostawionym jajkiem. Następnie położyć porcje cebuli, rozkładając ją równomiernie po całym placku. Przed wstawieniem do piekarnika poczekać jeszcze chwilkę, aż znów podrosną. Piec w temperaturze 200°C do momentu, aż cebularze sie zarumienią, około 10 - 15 minut. Składniki na farsz:  1 kg cebuli (dałam ok.70 dag) 3 czubate łyżki maku olej do smażenia sól, pieprz  Cebulę pokroić w kostkę i podsmażyć na oleju do uzyskania złotego koloru. Do ciepłej jeszcze, ale już zdjętej z ognia cebuli wsypać mak oraz doprawić solą i pieprzem. Smacznego:) 