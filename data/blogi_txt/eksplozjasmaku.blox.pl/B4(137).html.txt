Pokazywałam juz podobne danie jednak, wtedy nie miałam prawdziwego chińskiego makaronu a dzisiaj użyłam innych warzyw i właśnie lubię  to danie za to, że może być tak różnorodne. Przepis na ten makaron widziałam w dodatku do Gazety Wyborczej Kuchnie Świata, w książce 1000 klasycznych potraw Kuchnia chińska a także na stronie Kwestia Smaku. Mój  makaron jest po trochu miksem tych trzech przepisów i jest to moja propozycja do akcji Z widelcem po Azji.  Składniki:   200 g chińskiego makaronu   2 łyżki oleju roślinnego   150 g chudego mięsa wieprzowego, pokrojonego w plasterki    1 ząbek czosnku, pokrojony w cienkie plasterki    5 plasterków papryczki chilli lub kilka kropli sosu chilli    1 marchewka, pokrojona w plasterki    1 cebulka  posiekana    1 mały brokuł   1/2 łyżeczki brązowego cukru    3 łyżki sosu sojowego     kilka kropli sosu chilli    1 łyżka oleju sezamowego    Makaron włożyć do gotującej się i osolonej wody, gotować przez 4 - 5 minut. Odsączyć i opłukać pod zimną bieżącą wodą. Przełożyć na sitko, dokładnie odsączyć i włożyć z powrotem do garnka, wymieszać z 1 łyżką oleju roślinnego. Obranego brokuła gotować przez 5 minut. Rozgrzać wok i wlać pozostały olej. Smażyć mięso kilka minut, mieszając od czasu do czasu. Dodać czosnek, papryczkę chilli, smażyć przez kolejne minuty. Dodać marchewkę, cebulkę i smażyć przez kilka  minut. Dodać cukier, sos sojowy, sos chilli, smażyć mieszając 1 minutę. Do woka włożyć makaron i brokuła i  mieszać, aż makaron się podgrzeje. Na koniec doprawić olejem sezamowym oraz dodatkowym sosem sojowym. Zaraz podawać. Smacznego:) 