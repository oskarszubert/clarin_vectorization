A co byście powiedzieli gdyby kawę osłodzić miodem?  Ja od pewnego czasu słodzę brązowym cukrem ale tak naprawdę to nie mam pewności co do jego jakości. A że na święta dostałam 4 słoje pysznego miodu ze sprawdzonego źródła używam go do słodzenia zarówno herbaty jak i kawy (oprócz tego oczywiście znalazł inne zastosowanie w mojej kuchni). Miód dodaję do kawy gdy temperatura jest już obniżona mlekiem i nie zniszczy wszystkich jego wartości. Miód jest lekko wyczuwalny a kawa ma delikatny i "aksamitny" smak. Bardzo mi smakuje taka wersja kawy i zachęcam wszystkich do wypróbowania.    Inspiracja Składniki dla 1 osoby: 2 łyżeczki kawy świeżo zmielonej mleko 1-2 łyżeczki miodu (wg własnego gustu)  Przyrządzić filiżankę espresso. Do kawy wlać mleko,  dodać miód, wymieszać. Podawać natychmiast. Kawę miodową można przygotować także z kawy rozpuszczalnej. Smacznego:) 