Zauważyłam, że makaron najczęściej pojawia się u mnie w dwóch odsłonach: włoskiej albo chińskiej. Kiedyś nie skojarzyłabym makaronu  z Chinami, bo dla mnie to ojczyzna ryżu ale dzisiaj kiedy sięgam do książki 1000 klasycznych potraw Kuchnia chińska, okazuje się że Chińczycy jedzą go naprawdę dużo,  oczywiście tego specjalnego. Dzisiaj więc będzie u mnie kolejne danie z chińskim makaronem (błyskawicznym). Jest to moja propozycja do akcji Grumków.  Składniki:  1 filet z kurczaka 2 łyżki mąki 2 łyżki oleju 1 średnia cebula 1 zgnieciony ząbek czosnku 1 strąk zielonej lub czerwonej papryki pokrojonej w paski 3 duże marchewki pokrojone w zapałkę  mała puszka bambusa 1 łyżka białego octu winnego 1 łyżka cukru  2 łyżeczki koncentratu pomidorowego 2 łyżki sosu sojowego sól i pieprz   Umyte i osuszone mięso pokroić w paski. Do mąki dodać sól i pieprz i posypać nią mięso. Na dużęj patelni rozgrzać olej, włożyć paski mięsa obsmażyć je na rumiano. Na patelnie włożyć cebulę i czosnek, smażyć przez 3 minuty, dodać paski papryki i marchewkę, smażyć przez kolejne 6 minut, stale mieszając.Do warzyw na patelni dodać bambus z puszki. Dodać wszystkie pozostałe składniki i wlać pół szklanki wody. Zagotować i trzymać na małym ogniu przez 2 minuty. Doprawić do smaku. Podawać z makaronem ryżowym lub ryżem ( a ja podałam z chińskim, błyskawicznym). Smacznego:) 