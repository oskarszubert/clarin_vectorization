Żeby nieco odmienić pospolitą jajecznicę proponuję jej cukiniowe wcielenie. Takie danie wyszło mi całkiem przez przypadek, kiedy to trzeba już było zużyć cukinię a miałam zamiar smażyć jajka. Jak wiadomo cukinia jest mdła więc aby nie zepsuła mi jajecznicy dodałam ząbek czosnku i to było to. Dodatkowo przyprawiłam mieloną papryczką chilli. Pycha:) Składniki dla 2-3 osób:  4 jajka 1 cukinia 2-3 łyżki mleka 1 ząbek czosnku łyżka masła+ łyżka oleju sól, pieprz, mielona papryka  W kubku "rozbełtać" jajka z mlekiem. Rozgrzać masło z olejem na patelni, wrzucić przeciśnięty przez praskę ząbek czosnku, chwilę przesmażyć. Dodać pokrojoną cukinię i smażyć aż się lekko przyrumieni. Wlać masę jajeczną i smażyć na małym ogniu cały czas mieszając. Przyprawić do smaku solą, pieprzem i mielona papryką. Smacznego:) 