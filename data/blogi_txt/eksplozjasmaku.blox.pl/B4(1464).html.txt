Tak, to słoneczne  danie to zapiekanka z czerwonej soczewicy, która po ugotowaniu staje sie żółta, dodatkowo kolor został "podrasowany" kurkumą. Sama soczewica jest dość mdła w smaku dlatego potrzeba dużej ilości czosnku oraz ziół. Ja zdecydowałam się na tymianek bo jest to moje ulubione zioło ale myślę, żę będzie tez pasować majeranek lub rozmaryn. Zapiekanka jest bardzo dobra zarówno  na ciepło jak i na zimno. Koniecznie z kleksem śmietany lub jogurtu.  Źródło: Sól i Pieprz Składniki: 400 g  czerwonej soczewicy   120 g twardego żółtego sera   1-2 łyżeczki kurkumy   5-6 ząbków czosnku (dałam 4)   2 jaja﻿   3 łyżki mąki   60 g drobnej bułki tartej   ﻿sól, pieprz   tłuszcz i bułka do formy   1-2 łyżki oliwy   Soczewicę wsypać na sito, opłukać zimną wodą, przełożyć do garnka. Zalać zimna wodą, dodać nieco soli, gotować ok. 30 minut aż się rozgotuje. Ser zetrzeć. Soczewicę wystudzić. Dodać kurkumę, starty ser, wymieszać z przeciśniętym przez praskę obranymi ząbkami czosnku. Jaja rozkłócić, dokładnie wymieszać z soczewicą. Następnie wyrobić stopniową wsypując mąkę i drobną bułkę tartą. Masę doprawić solą, świeżo zmielonym pieprzem i ziołami. Piekarnik rozgrzać do 180 stopni. Keksówkę posmarować tłuszczem, wysypać bułką tartą. Do formy przełożyć masę z soczewicy, wygładzić wierzch i skropić oliwą. Piec ok. 35 minut. Przestudzoną zapiekankę kroić w plastry i podawać ze śmietaną lub jogurtem. Pasuje tu także sałata lub surówka. Smacznego:) 