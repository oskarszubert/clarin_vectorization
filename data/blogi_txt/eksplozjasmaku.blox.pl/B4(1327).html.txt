Dzisiaj kolejna odsłona tartaletek. Zniknęły w  błyskawicznym tempie rozchwytywane, także  przez dziecięce łapki pomimo kawowej masy. Moja masa była delikatna,  ale jeśli ktoś woli mocniejszą, proponuję zwiększyć ilość kawy. Bardzo polecam bo są naprawdę pyszne:)  Składniki na tartaletki:   250 g mąki   150 g masła   szczypta soli   3 łyżki cukru pudru   1 jajko   Mąkę przesiać do miski, dodać pokrojone na kawałki masło, sól, cukier puder i wbić jajko. Palcami wymieszać i połączyć składniki na gładką masę.  Uformować kulę, zawinąć w folię i włożyć do lodówki na minimum 30 minut. Nagrzać piekarnik do 200 stopni. Stolnicę lekko posypać mąką i rozwałkować na niej placek na grubość 3 - 4 mm. Wyciąć kółka większe niż średnica foremek. Ciastem wyłożyć foremki, bokiem noża przesunąć po krawędzi foremki, usuwając nadmiar ciasta. Widelcem podziurkować spód. Piec przez około 25 - 30 minut na złoty kolor, ostudzić. Składniki na masę:   ﻿200 ml śmietany 30 %   3 łyżki cukru pudru 1 łyżka kawy rozpuszczonej w minimalnej ilości wody   maliny mięta do dekoracji i cukier puder do posypania﻿   Schłodzoną śmietanę ubić z cukrem na sztywno. Dodać﻿ rozpuszczoną kawę i dalej ubijać. Można dodać 2 łyżki żelatyny rozpuszczonej w minimalnej ilości wody- ja ją pominęłam. Wystudzone tartaletki posmarować masą. Rozłożyć maliny i posypać cukrem pudrem. Smacznego:) 