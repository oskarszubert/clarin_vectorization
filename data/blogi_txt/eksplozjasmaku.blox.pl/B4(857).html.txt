Czerwony burak jest tym warzywem, które występuje u nas bardzo rzadko i właściwie nie wiem dlaczego  tak jest. Przecież jesy smaczny i można go wykorzystać zarówno do typowo wytrawnych dań jak i na słodko i do tego ma ten piękny kolor. Będę chciała zaprzyjaźnić się z nim trochę  i mam w planach kilka przepisów z burakiem w roli głównej. Dzisiaj proponuję całkiem smaczną pastę z serkiem, chrzanem i burakiem. Pastę można podawać jako dip do przystawek na zimno lub po prostu jako dodatek na kanapkę. Źródło + moje zmiany Składniki:   1 duży ugotowany lub upieczony czerwony burak   ﻿150 g serka kremowego   1 łyżka chrzanu﻿ sól, świeżo mielony pieprz   koperek lub szczypiorek   Zetrzeć buraka na drobnych oczkach tarki, dodać chrzan i serek, dokładnie wymieszać. Przyprawić do smaku solą i pieprzem oraz siekanym koperkiem. Smacznego:)﻿ 