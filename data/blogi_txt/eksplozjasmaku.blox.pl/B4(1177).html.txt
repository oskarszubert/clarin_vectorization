Ta sałatka powinnna być warstwowa ale ja nie przepadam za takimi, chociaż bardzo ładnie wyglądają,  wolę wszystko wymieszać w salaterce. Przepis podam jednak zgodnie z warstwami bo może ktoś się skusi i chciałby ją wypróbować właśnie w tej formie a jest naprawdę smaczna. Wymieszać zawsze można na końcu. W tej sałatce występuje różowy sos, który pokazywałam jakiś czas temu, ale można też zrobić ją tylko z majonezem.  Składniki na warstwy:   2 podwójne filety z kurczaka pokrojone w kostkę, usmażone z przyprawą do gyrosa   różowy sos   3 średnie czerwone cebule, pokrojone w kostkę   różowy sos   puszka kukurydzy różowy sos   1 słoiczek ogórków konserwowych, pokrojonych w kostkę   różowy sos   mała kapusta pekińska, pokrojona drobno różowy sos   Jeśli układacie warstwy, wierzch sałatki można posypać namoczonymi wcześniej żurawinami. Sałatka powinna stać kilka godzin w lodówce, wtedy smakuje znakomicie. Z podanych składników wychodzi bardzo duża porcja. Smacznego:) 