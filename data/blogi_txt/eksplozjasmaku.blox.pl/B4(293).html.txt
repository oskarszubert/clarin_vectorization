Święta Wielkanocne to baby i mazurki. Za mazurkami jakoś nie przepadam natomiast babki to co innego. Lubię i piaskowe, i ucierane ale najbardziej ze wszystkich kocham drożdżowe. W związku z tym, że święta tuż tuż przygotowałam kilka propozycji a oto jedna z nich. Babka według tego przepisu jest genialna. Puszysta, maślana, nie ma szans żeby się zeschła bo znika od razu po upieczeniu.    Źródło Składniki:  3,5 szklanki mąki 5 dag drożdży 6 roztrzepanych żółtek 1 roztrzepane jajko szczypta soli 1 szklanka  ciepłego mleka pół szklanki cukru 125 g masła, roztopionego i przestudzonego 15 dag rodzynek  Z drożdży, części mleka, cukru i łyżki mąki zrobić rozczyn, odstawić. Pozostałą mąkę, sól, cukier wymieszać z rozczynem. Dodać żółtka, jajko, mleko i masło. Wszystko wymieszać i wyrobić ciasto. Pod koniec dodać rodzynki i ponownie wyrobić. Ciasto przykryć ręcznikiem i pozostawić w cieple do podwojenia objętości. Po tym czasie wyjąć ciasto i ponownie wyrobić. Formę do babki wysmarować i wysypać kaszą manną. Wyłożyć ciasto do formy i ponownie odstawić, aż wyrośnie po brzegi foremki. Piec w temperaturze 170 stopni przez ok. 30 min. Sprawdzić patyczkiem czy ciasto jest upieczone. Po wystudzeniu babkę można polać lukrem. Smacznego:) 