Bardzo lubię tę surówkę a jest to napewno zasługa sosu, w którym łączą się cukier i sok z cytryny. Prosty i smaczny dodatek do obiadu. Bardzo polecam a po południu zapraszam na mięsko do tej surówki.  Składniki:   pół małej białej kapusty   1 duża marchewka   1 duża cebula   łyżeczka cukru pudru (lub trochę mniej)   pół łyżeczki soli   pół łyżeczki pieprzu   ok. 6 łyżek majonezu   2-3 łyżki białego octu winnego    sok z połowy cytryny   Kapustę zetrzeć lub drobno poszatkować, marchew zetrzeć, cebulę drobno posiekać. Wszystkie składniki włożyć do dużej miski.  Cukier, sól, majonez, ocet, pieprz i sok z cytryny wymieszać na gładką masę. Dodać do warzyw, dokładnie wymieszać i odsatwić na 2-3 godziny do lodówki. Smacznego:) 