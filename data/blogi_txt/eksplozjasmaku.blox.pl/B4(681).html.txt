Nadmiar makaronu jaki posiadam zmobilizował mnie do tego aby ugotować coś dobrego. A że w lodówce o wykorzystanie aż  prosił się  brokuł była to świetna okazja do tego aby połączyć te dwa lubiane przez nas składniki. Dla ożywienia smaku dodałam suszone pomidory w czosnkowej zalewie. Całość wyszła bardzo smaczna a żeby było zdrowiej użyłam makaronu pełnoziarnistego.  Składniki: 1 brokuł 5-6 pomidorów suszonych z zalewy 30 dag makaronu sól, pieprz pół szklanki śmietanki pół szklanki białego wina pół szklanki bulionu  Makaron ugotować al dente. Brokuła obgotować i odcedzić. Na patelni rozgrzać olej, wrzucić pokrojone pomidory, chwilę przesmażyć. Dodać osączone różyczki brokuła, chwilę razem smażyć. Wlać bulion, wino  oraz śmietankę. Dusić aż sos lekko zgęstnieje. Przyprawić do smaku. Do sosu dodać makaron, wymieszać i natychmiast podawać. Smacznego:) 