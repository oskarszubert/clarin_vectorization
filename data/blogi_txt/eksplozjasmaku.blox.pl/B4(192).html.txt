Genialny smak, kilka składników, minimum roboty. Ktoś potrzebuje taki przepis na święta? W dodatku ciasto pachnie piernikiem, jest niesamowicie wilgotne więc drugiego dnia jest tak samo świeże. Bardzo polecam. Ciasto dołączam do Festiwalu pierniczków, który prowadzi Majanka.  Źródło: Wielka księga ciast Siostry Anastazji Składniki:  3 jaja 3/4 szklanki cukru 1 1/2 szklanki mąki pszennej 1 szklanka oleju (dałam 3/4) 1 łyżeczka cynamonu 1 łyżeczka przyprawy do piernika 1 płaska łyżeczka sody 1 łyżka kakao 4 jabłka  Żółtka utrzeć z cukrem, dodając kolejno olej, mąkę, cynamon, sodę, kakao. Jabłka obrać i pokroić w kostkę. Z białek ubić pianę, dodać do ciasta, wsypać pokrojone jabłka i delikatnie wymieszać. Przełożyć do przygotowanej wcześniej keksówki.Piec około 40 min w temperaturze 170 stopni. Po upieczeniu posypać ciasto cukrem pudrem lub polać lukrem. Smacznego:) 