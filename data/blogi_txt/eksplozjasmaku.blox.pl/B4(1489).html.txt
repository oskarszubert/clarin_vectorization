Zimne nóżki czyli galareta gotowana na wieprzowych nogach, podawana na zimno jest świetną przystawką, znaną chyba wszystkim,  w każdej części Polski. Jest to również moja propozycja do akcji Gotujemy po polsku zorganizowanej pod patronatem serwisu Z pierwszego tłoczenia.  Składniki: 1 kg nóżek wieprzowych  1 kg łopatki wieprzowej bez kości  marchew, seler, pietruszka  przyprawy (ziele angielskie, liść laurowy, sól, pieprz)  Nóżki i mięso dokładnie wypłukać i zalać taką ilością wody, by tylko je przykryła. Doprowadzić do zagotowania, a następnie zmniejszyć temperaturę do minimum. Gotować około 4-5 godzin. W połowie czasu gotowania dodać jarzyny i przyprawy. Całość posolić pod koniec gotowania. Ugotowane mięso i nóżki wyjąć do ostudzenia, wywar  przecedzić przez sito. Mięso rozdrobnić na kawałki, marchew pokroić w plasterki i ułożyć w miseczkach( u mnie pudełeczka po serkach wiejskich). Zalać wywarem i zimne wstawić do lodówki na kilka godzin. Podawać skropione cytryną lub octem. Smacznego:) 