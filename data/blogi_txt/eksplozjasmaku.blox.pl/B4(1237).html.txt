"Napaliłam" się na ten przepis jak tylko go zobaczyłam bo bardzo podziałała na moje zmysły panierka z orzeszków ziemnych. I miałam rację bo jest faktycznie przepyszna. Myślę, że wykorzystam ją do innych jeszcze mięs. Ten przepis ma jednak jedną wadę. Skrzydełka są smażone w głębokim tłuszczu  i  jest on niestety mocno  wyczuwalny, jedząc drugie skrzydełko czułam jak mi cholesterol idzie w górę. I z tego powodu  pewnie nigdy bym nie pokazała tego przepisu na blogu ale przecież można skrzydełka w tej pysznej orzeszkowej panierce upiec w piekarniku. Dlatego następnym razem tak właśnie zrobię, zamiast je smażyć wstawię do piekarnika i Was też do tego namawiam jesli macie ochotę wypróbować ten przepis. A  pochodzi on z książki widocznej na zdjęciu i jest moją propozycją do akcji Z widelcem przez kuchnię obu Ameryk.  Składniki:   12 skrzydełek kurczaka 100 g orzeszków ziemnych, solonych   1 łyżka mąki   2 jajka   2 łyżki wody   sól, pieprz, pieprz cayenne   Orzeszki zmielić drobno i wymieszać z mąką. Skrzydełka oprószyć solą i pieprzem. Zanurzać mięso w jajku roztrzepanym z wodą i obtoczyć w orzechowej panierce, dobrze dociskając. Ułożyć na blaszce i wstawić do nagrzanego piekarnika. Upiec na rumiano.( No chyba, że ktoś ma ochotę wypróbować smażone to należy smażyć na gorącym oleju kilkanaście minut). Smacznego:) 