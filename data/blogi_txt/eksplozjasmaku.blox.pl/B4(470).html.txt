Dzisiaj polecam Waszej uwadze idealne ciasto na jesienne dni. Korzenny keks marchewkowy z dużą ilością bakali to doskonały dodatek do takich dni jakie mamy ostatnio. Ciasto będzie też pasowało na Boże Narodzenie ale ja nie moglam się doczekać i zrobiłam go teraz. Jest pyszne, mięciutkie, aromatyczne i wilgotne. Po prostu korzenne niebo w gębie.  Źródło Składniki: 4 jajka 1 szklanka cukru szczypta soli 1 szklanka oleju roślinnego 300 g drobno startej marchewki 100 g migdałów, grubo posiekanych 50 g suszonych moreli, grubo pokrojonych 50 g suszonych śliwek, grubo pokrojonych 50 g rodzynek 1 winne jabłko, pokrojone w kostkę 200 g mąki pszennej 120 g kaszy manny 1 łyżka ekstraktu waniliowego 1 łyżeczka proszku do pieczenia 1 łyżeczka sody oczyszczonej 1 łyżeczka cynamonu ¼ łyżeczki mielonego kardamonu ¼ łyżeczki mielonego imbiru  Całe jajka ubić z cukrem i szczyptą soli, zmniejszyć obroty miksera i stopniowo dolać olej. Do ubitych jajek dodać startą marchewkę, bakalie, jabłko, delikatnie wymieszać. Mąkę przesiać z proszkiem do pieczenia i sodą, dodać razem z kaszą manną i przyprawami do ciasta, przemieszać łopatką. Formę wysmarować masłem i obsypać bułką tartą, przelać ciasto. Piekarnik nagrzać do 180°C, piec 1 godzinę. Keks dokładnie wystudzić, przed podaniem oproszyć cukrem pudrem. Smacznego:) 