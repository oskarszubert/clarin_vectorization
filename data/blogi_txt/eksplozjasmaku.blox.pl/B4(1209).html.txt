Chciałam zrobić sernik kokosowy ale taki,  żeby nie zawierał wiórek. Wpadłam zatem na pomysł, żeby dodać Malibu, które zrobiłam jakiś czas temu. I był to kokosowy strzał w dziesiątkę. Sernik jest tylko delikatnie kokosowy, nie przytłacza swoim aromatem i nie zapycha. Bardzo polecam:)  Składniki:   190 g ciastek digestive w gorzkiej czekoladzie    60 g roztopionego masła    70 dag twarożku kremowego    3/4 szklanki cukru    4 jajka    1/2 szklanki Malibu   2 łyżeczki ekstraktu z wanilii Przygotować spód. Ciastka pokruszyć blenderem lub wałkiem. Wymieszać z roztopionym masłem. Wcisnąć w dno tortownicy. Schłodzić w lodówce, do czasu przygotowania masy serowej. Aby przygotować masę serową wszystkie składniki dokładnie zmiksować (nie oddzielać białek od żółtek). Wylać na przygotowany spód. Piec około 1 godziny w temperaturze 170ºC Smacznego:) 