Nie pierwszy raz zrobiłam kotleciki ryżowe, ale marchewkowe biją na głowę wszystkie pozostałe. Dzięki marchewce są lekko słodkawe i mają ładny kolor. Można je jeść jako dodatek do mięsa ale wspaniale smakują też samodzielnie. Przepis zgłaszam do akcji marchewkowej.   Składniki: ·  10 dag ryżu  ·  40 dag marchewki ·  2 łyżki masła  ·  cebula  ·  garść posiekanej natki pietruszki  ·  jajko  ·  pieprz, sól  ·  kostka smakowa (warzywna )    Ryż ugotować  z  kostką smakową. Marchewkę utrzeć na tarce grube oczka. Cebulę skroić w kostkę i podsmażyć na maśle, dodać marchewkę startą i podsmażyć  10 minut, dodać ugotowany ryż, przyprawić do smaku, odstawić do ostygnięcia. Kiedy masa jest już zimna  wbić jajko, wymieszać, ewentualnie możemy doprawić do smaku wg uznania. Formować  niewielkie kotleciki i obtaczać w bułce tartej. Smażyć na rozgrzanej oliwie. Smacznego:) 