Kurka to jeden z najbardziej popularnych grzybów. Lubią ją nawet Ci, którzy za grzybami ogólnie nie przepadają. Takim daniem, które zawsze musi  pojawić się  u nas na stole w sezonie kurkowym jest oczywiście sos, ze śmietanką,  zieloną pietruszką lub koperkiem i koniecznie białym winem. Można go podać do makaronu, ziemniaków a równie pysznyjest po prostu z kromką świeżego chleba. Ja, z dzieciństwa,  odtwarzam w pamięci smak kurek w occie, ale narazie ciągle mam ich za mało, żeby móc zapakować je w słoiki no i inne przepisy czekają w kolejce do wypróbowania. Ale któregoś roku, kiedy będzie urodzaj na kurki, na pewno je zrobię. Póki co zapraszam na pyszny sos kurkowy. Składniki:   50 dag kurek   1 duża cebula   pół szklanki śmietany   pół szklanki białego wina﻿   szklanka bulionu   sól, pieprz,    natka pietruszki lub koperek   ﻿ Kurki oczyścić, duże pokroić. Na rozgrzanym maśle podsmażyć cebulę, dodać oczyszczone grzyby, chwilę dusić. Podlać bulionem i winem  i dusić aż grzyby będą miękkie. Wlać śmietanę. Doprawić solą i pieprzem.  Podawać gorący, posypany natką pietruszki lub posiekanym koperkiem. Smacznego:) 