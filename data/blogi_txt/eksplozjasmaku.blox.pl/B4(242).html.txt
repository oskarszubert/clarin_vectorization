W tym roku sezon jagodowy jest u mnie bardzo obfity w różnorakie wypieki. Dzisiejszą propozycją jest bardzo ciekawe ciasto z jagodami i z cukinią. Połączenie cokolwiek dziwne ale coraz bardziej popularne. Ciasto z samą cukinią piekłam już kilkakrotnie ale chyba zawsze było czekoladowe a tutaj cukinia jest widoczna i ładnie wygląda. Zachęcam do wypróbowania tego przepisu.  Źródło Składniki:  2 jajka 100 ml oleju 1 1/2 szklanki mąki pszennej 1/2 szklanki cukru 1 szklanka startej cukinii 1/4 łyżeczki soli 1 łyżeczka proszku do pieczenia 1/4 łyżeczki sody oczyszczonej 250 ml jagód  Jagody opłukać i osuszyć. W misce zmiksować jajka, cukier i olej. Cukinię zetrzeć na tarce, odcisnąć, odmierzyć 1 szklankę i dodać do jajek. Dodać mąkę wymieszaną z proszkiem, solą i sodą. Wszystko razem wymieszać. Na końcu dodać jagody i delikatnie wymieszać. Ciasto przełożyć do przygotowanej formy keksówki 12x26 cm i wstawić do nagrzanego do 180 stopni piekarnika i piec ok. 45 min., do suchego patyczka. Smacznego:) 