Najprostszy sposób na mięso jaki może być to włożyć je do marynaty a potem wstawić do piekarnika. Bardzo lubię tak przygotowywać mięso nie tylko dlatego, że jest to mało pracochłonne ale przede wszystkim bardzo smaczne. Mięso przechodzi wszystkimi smakami marynaty, które wydostają się na zewnątrz podczas pieczenia. Jeśli lubicie połączenie kwaśnej cytryny i słodkiego miodu to polecam Wam dzisiejszy filet. Można go przyrządzić z ulubionymi ziołami. Ja dodałam tymianek ale świetnie też pasuje rozmaryn a nawet estragon  Składniki:   3 filety z kurczaka   1 limonka   1 łyżka miodu    2  łyżki oliwy z oliwek    1 ząbek czosnku    2 łyżki tymianku, rozmarynu lub stragonu (może być suszony)     pieprz, sól    Do naczynia włożyć skórkę z limonki,  sok, miód, oliwę, posiekany czosnek, 1 łyżkę ziół. Doprawić solą i pieprzem  Wymieszać i włożyć przygotowane wcześniej filety.  Odstawić na godzinę do lodówki. Przełożyć do naczynia żaroodpornego i piec  w rozgrzanym piekarniku około 20 minut, jeśli filety były przekrojone na poł, jeśli nie to około 35 min.  Posypać resztą tymianku. Smacznego:) 