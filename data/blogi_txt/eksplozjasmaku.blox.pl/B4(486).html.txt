Prognozy na temat nadchodzącej fali upałów sugerują dania lekkie, zawierające dary lata i pewnie bezmięsne. Trzeba się zaopatrzyć w dużą ilość wody mineralnej, cytryny, miętę ale też będą potrzebne owoce i śmietanka bo w planach mam lody. A dzisiaj polecam typowo letni obiad czyli  serowe knedle z wiśniami. Takiego dania nie trzeba chyba specjalnie zachwalać, powiem tylko że robiłam je z różnymi owocami ale z kwaskowe wiśnie przypadły mi do gustu najbardziej.  Składniki:  250 g białego sera 1 jajko ok. szklanka mąki (jeśli ser jest zbyt wilgotny, może być potrzebna większa ilość mąki) szczypta soli wiśnie śmietana lub masło do polania  Ser, jajko, mąkę i sól włożyć do miski i wyrobić ciasto. Podzielić na równe części. Wałkować małe placuszki, na środku układać  2-3 wydrylowane wiśnie, zwijać w kulki. Uformowane knedle wrzucać na osoloną wodę. Gotować 5 minut od momentu wypłynięcia. Wyjmować za pomocą łyżki cedzakowej. Podawać ze śmietaną i cukrem lu rozpuszczonym masłem. Smacznego:) 