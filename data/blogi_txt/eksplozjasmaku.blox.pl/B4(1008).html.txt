Dawno nie robiłam drożdżowych bułek  a tak strasznie za mną chodziły, że nie odpuściłam. Dodatkowo, miałm świeże maliny w lodówce i bardzo, ale to bardzo chciałam je wykorzystać. I tak oto powstały te przepyszne drożdżówki  z pachnącymi malinami i kruszonką.  Źródło Składniki:  2 i 1/4 szklanki mąki pszennej 3/4 szklanki letniego mleka 3 czubate łyżki cukru 1 jajko 1 żółtko 1/4 łyżeczki soli 60 g miękkiego lub roztopionego masła 12 g świeżych drożdży lub 7 g drożdży suchych 4,5 łyżeczki bułki tartej (niekoniecznie, można pominąć) 400 g malin 1 jajko roztrzepane, do posmarowania bułeczek  Wymieszać mleko, cukier, jajko i żółtko. Dodać mąkę wymieszaną z suchymi drożdżami (ze świeżymi wcześniej zrobić rozczyn), masło i sól. Wyrobić gładkie, elastyczne, nie klejące ciasto. Pozostawić w ciepłym miejscu, przykryte, do podwojenia objętości. Po tym czasie ciasto ponownie krótko zagnieść i podzielić na równe części. Uformować w okrągłe bułeczki, ułożyć na blaszce w sporych odległościach od siebie. Przykryć, pozostawić w cieple do podwojenia objętości. Gdy bułeczki się wystarczająco napuszą, dnem szklanki zrobić w każdej wgłębienie, przyciskając szklankę mocno, praktycznie do samej blaszki (ciasto powinno być cienkie w tym miejscu), następnie we wgłębienie nasypać 1/2 łyżeczki bułki tartej, na końcu włożyć maliny. Bułeczki posmarować jajkiem, posypać hojnie kruszonką. Smacznego:) 