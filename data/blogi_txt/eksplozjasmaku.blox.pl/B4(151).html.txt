Dawno nie robiłam ciastek więc postanowiłam zajrzeć do mojej ciągle powiększającej się  kolekcji Wypieki ze smakiem a tam taki wybór, że aż mi się w głowie zakręciło. Zdecydowałam się na kruche ciastka w czekoladzie obsypane wiórkami kokosowymi. Nie wiem jak mam zareklamować te ciastka bo są po prostu przepyszne. Kruche, maślano- czekoladowe, po prostu rewelacja. Od siebie dodałam do ciasta kilka łyżek Malibu. Bardzo polecam. Składniki:   230 g mąki   szczypta soli   125 g cukru pudru 130 g masła   3 żółtka   łyżka cukru waniliowego   polewa czekoladowa   wiórki kokosowe   kilka łyżek Malibu (opcjonalnie)﻿   Wymieszać mąkę z solą, cukrem pudrem oraz pokrojonym masłem i zagnieść na grudkowatą masę. Dodać do niej żółtka oraz cukier waniliowy, po czym  wyrobić ciasto i uformować z niego wałeczek na stolnicy ﻿ oprószonej mąką. Owinąć folią spożywczą i wstawić do lodówki na 15 minut. Ponownie ułożyć ciasto na stolnicy oprószonej mąką i rozwałkować je na grubość ok. 5 mm. Wykroić kółeczka i ułożyć je na blaszce pokrytej papierem do pieczenia, pozostawiając między nimi spore odstępy. Wstawić ciastka do nagrzanego do 175 stopni piekranika i piec 12-15 minut. Po upieczeniu, przestudzone zanurzyć w rozpuszczonej czekoladzie lub polewie i obtoczyć w wiórkach kokosowych. Rozłożyć na kratce do zastygnięcia. Smacznego:) 