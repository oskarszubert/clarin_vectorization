Polecam dzisiaj smaczne danie z kurczaka z aromatycznym sezamem i chrupkimi warzywami. W orginalnym przepisie wystąpił indyk jednak ja użyłam kurczaka bo indyk nie zawsze jest dostępny. Danie można podać z chińskim makaronem , ja tym razem zdecydowałam się na ryż. Jest to moja propozycja do akcji Ireny i Andrzeja.  Źródło: Wendy Hobson 1000 klasycznych potraw chińskich Składniki:  2 piersi z kurczaka  2 łyżki oleju arachidowego 2 ząbki czosnku 2 łyżeczki brązowego cukru 2 łyżki ciemnego sosu sojowego 80 ml bulionu drobiowego ½ łyżeczki skrobi kukurydzianej lub ziemniaczanej 4 łyżki sezamu 2 czerwone papryki (lub różnokolorowe) 2 marchewki 1 cebula kilka plastrów ananasa 2 łyżki oleju arachidowego 1 łyżeczka oleju sezamowego Papryki pozbawić gniazda nasiennego i pokroić w cienkie paski. Ananasa, cebulę  i marchewki również pokroić. Kurczaka umyć, osuszyć, oczyścić i pokroić w paski. W miseczce wymieszać sos sojowy, bulion, skrobię i cukier. W woku rozgrzać olej i smażyć kurczaka ok. 3-4 minuty. Wyjąć i odstawić. W woku rozgrzać kolejne 2 łyżki oleju i wrzucić warzywa. Smażyć kilka minut, aż zmiękną, ale pozostaną kruche. Dodać  sos sojowy  i olej sezamowy. Całość wymieszać, dobrze podgrzać i wyjąć z woka. Odstawić w ciepłe miejsce. Do woka wrzucić ponownie kurczaka, przecisnąć przez praskę czosnek i całość zalać sosem. Doprowadzić do zagotowania, potrzymać na ogniu ok. 2-3 minut. Dodać sezam, wymieszać i natychmiast podawać. Smacznego:) 