Robiąc niedawno puszyste placuszki jogurtowe żałowałam, że nie miałam żadnych owoców, żeby je urozmaicić Ale w tym tygodniu rabarbar na działce trochę podrósł więc te łodygi, które okazały się dojrzałe powędrowały do racuchów. Bardzo je  polubiłam  bo są tak puszyste i delikatne jak żadne inneA z kawśnym rabarbarem smakowały wybornie.  Składniki:  1,5 szklanki mąki pszennej 3 jaja 1/2 szklanki jogurtu naturalnego kilka łodyg rabarbaru cukier puder  Żółtka oddzielić od białek, dodać szczyptę soli i pieprzu, utrzeć z mąką dodając po łyżce jogurtu (najlepiej ucierać mikserem, bo ciasto jest gęste i lepiące). Białka ubić na sztywną pianę, delikatnie połączyć z ciastem. Dodać rabarbar pokrojony w 1 centymetrowe plasterki. Wymieszać.  Na rozgrzany olej kłaść łyżką placki, smażyć na średnim ogniu z obu stron na rumiano. Posypać cukrem pudrem. Smacznego 