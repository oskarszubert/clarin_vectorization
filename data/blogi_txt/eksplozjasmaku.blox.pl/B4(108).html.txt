Za to ciasto zabierałam się za każdym razem gdy zobaczyłam je u kogoś na blogu. Wiedziałam, że musi być dobre bo z bananami dobre jest wszystko a już na pewno ciasto. Nie rozczaruje sie każdy kto lubi banany i bananowe wypieki. Ciasto jest z tych ciężkich, intensywnie pachnące i smakuje wspaniale. I dlatego znika błyskawicznie. Składniki:   4  banany   150 g brązowego cukru   1 jajko, rozbełtane   75 g miękkiego masła   1 cukier waniliowy   170 g mąki   szczypta soli   1 łyżeczka sody Piekarnik nagrzać do 180 st C. Podłużną formę o długości 23 cm posmarować masłem i posypać tartą bułką lub mąką. Banany rozgnieść widelcem, połączyć z cukrem, jajkiem, masłem i wanilią. Mąkę wymieszać z solą i sodą i dodać do bananów. Dokładnie wymieszać. Wlać do formy, wstawić do piekarnika i piec godzinę. Ciasto początkowo rośnie bardzo opornie, nie należy się tym przejmować. Później powinno wypełnić całą blachę. Po upieczeniu ostudzić w formie. Smacznego:) 