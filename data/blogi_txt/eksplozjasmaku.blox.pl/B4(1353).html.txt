Z torcikiem kawowo-migdałowym wchodzę w 2010 rok. Właściwie to powinien nazywać się sylwestrowy bo upiekłam go na wczorajszą noc ale  pomyślałam, że  będzie to  fajna inauguracja Nowego Roku.  Torcik jest bardzo dobry, wspaniale chrupiące bezy migdałowe z masą kawową, z dodatkiem mleka w proszku. Całość posypana  uprażonymi płatkami migdałów, co dodaje mu  jeszcze większej chrupkości.  Składniki na bezy migdałowe:  100g zmielonych migdałów   2 łyżki mąki ziemniaczanej  150g cukru  5 białek jaj   Białka jaj ubić na sztywno z cukrem. Kiedy piana jest sztywna dodać zmielone migdały i mąkę ziemniaczaną. Wymieszać. Rozłożyć na 3 jednakowe foremki lub na kółka odrysowane na papierze. Piec 15 minut w temperaturze 180 stopni. Składniki na masę:  5 żółtek 3 łyżki mąki ziemniaczanej 3 łyżki kawy rozpuszczalnej szklanka mleka szklanka mleka w proszku 5 łyżek cukru 1 masło  Żółtka utrzeć z cukrem do białości. Dodać mąkę ziemniaczaną i kawę rozpuszczalną. Zalać gotującym się mlekiem. Tak powstały budyń ostudzić i zimny utrzeć z masłem i mlekiem w proszku. Polewa:  tabliczka gorzkiej czekolady pół szklanki mleka (lub trochę mniej) płatki migdałów  Czekoladę rozpuścić w mleku. Płatki uprażyć na suchej patelni Bezy migdałowe przełożyć masą kawową. Wierzch posmarować polewą. Płatkami  obsypać boki i górę ciasta i wstawić do lodówki na godzinę Smacznego:)    Szczęścia co radość daje, miłości co niesie pokój, zdrowia co rodzi wytrwałość, wiary co nadzieję prowadzi, dni wypełnionych do końca, nowych wschodów słońca i niech więcej takich rzeczy Nowy Rok Wam użyczy.  Agnieszka:) 