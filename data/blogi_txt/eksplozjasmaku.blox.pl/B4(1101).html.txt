Sakiewki  z ciasta pizzowego nie byłyby niczym niezwykłym gdyby nie farsz z kapusty włoskiej. Jest to  świetny pomysł na orginalną kolację ale sakiewki idealnie nadaja się także na piknik czy wycieczkę rowerową. Bardzo polecam:)  Źródło: Kolekcja Wypieki ze smakiem Składniki na ciasto:   10 g drożdży pół łyżeczki soli   pół szklanki ciepłej wody   1,5 szklanki mąki pszenne   1 łyżka oliwy   Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości. Składniki na farsz:    2 małe cebule   łyżka oliwy 400 g kapusty włoskiej   sól, pieprz   120 ml przecieru pomidorowego   120 g sera żółtego   150 g szynki konserwowej﻿ Cebule drobno posiekać, po czym podsmażyć je na oliwie. Oczyścić i poszatkować kapustę a następnie sparzyć ją odrobiną wody, odsączyć, doprawić solą oraz pieprzem i wymieszać z cebulą. Dodać pokrojoną w kostkę szynkę.  Ciasto odgazować. Podzielić na 5-6 kawałków Każdy osobno rozwałkować. Posmarować przecierem pomidorowym, położyć część farszu, posypać startym serem i zawijać w ładne sakiewki. Ułożyć je na posmarowanej oliwą blaszce i piec  około 20 minut w temperaturze 220 stopni. Smacznego:) 