Tego kurczaka próbowało już wiele osób i za każdym razem kiedy ktoś pokazywał swoje zdjęcie nabierałam ochoty i ja. No i w końcu zmobilizowałam się. Ale, że ciągle brak mi czasu i się śpieszę to przepis przeczytałam niewuażnie i rano wyjęłam sobie udka a po południu, gdy zabrałam się za obiad okazało się, że potrzebne były piersi. Tak więc moje danie jest nieco zmodyfikowane, dostosowane do mojego pośpiesznego trybu życia. Sos pozostał jednak ten sam. Muszę wypóbowac również to danie z piersiami, żeby wiedzieć jak powinno smakować natomiast udka były bardzo smaczne i z sosem sświetnie się komponowały. Oczywiście przepis pochodzi od Grumków.  Składniki:  1 posiekana mała cebula  100 g posiekanej czerwonej papryki  2 łyżki soku z limonki  2 łyżeczka świeżego tymianku  2 posiekane ząbki czosnku 6 piersi z kurczaka  pół łyżeczki czarnego pieprzu  sól, 2 łyżeczki oleju  100 g posiekanych pomidorów z puszki wraz z sokiem  120 ml wody  1 łyżeczka posiekanej papryczki Scotch Bonnet - można dać papryczkę chili   W misce wymieszać cebulę, czerwoną paprykę, sok z limonki, tymianek i czosnek. Dodać kurczaka. Wymieszać i wstawić na godzinę do lodówki. Wyjąć kurczaka, marynatę zachować. Mięso posolić i popieprzyć. Na rozgrzanym oleju zrumienić kurczaka. Dodać marynatę, pomidory, wodę oraz ostrą papryczkę. Całość dusić przez około 45 minut. Wyłożyć kurczaka na talerz. Na wierzchu polać sosem. Smacznego:) 