Pewnie każdy zna te pyszne amerykańskie racuszki. Można  je zrobić z mleka, maślanki albo jogurtu. Mnie najbardziej przypadły do gustu maślankowe. Delikatne, mięciutkie, pyszne po prostu. Jest to moja propozycja do akcji Ireny i Andrzeja. Składniki:   2 filiżanki (ok.240 ml) mąki 2 filiżanki maślanki 1/2 łyżeczki soli 2 łyżeczki proszku do pieczenia 1/2 łyżeczki sody 2 łyżki cukru 2 jaja    Żółtka lekko ubić z  maślanką. Dodać mąkę z pozostałymi suchymi składnikami. W drugiej misce ubić na sztywno białka. Delikatnie połączyć ciasto z białkami. Smażyć na patelni bez tłuszczu do zarumienienia placuszków. Podawać od razu. Najlepsze są ciepłe. Smacznego:) 