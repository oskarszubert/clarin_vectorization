Moje ulubione, chyba, warzywne połączenie to brokuły z marchewką. Ostatnio wypróbowałam je  w sosie do makaronu. Żeby danie nie było zbyt mdłe doprawiłam je octem winnym. Nie jest to może jakaś wykwintna potrawa ale jak się wraca późno do domu i jeść się chce, napewno zaspokoi pierwszy głód.  Składniki:   30 dag  dowolnego makaronu    2 marchewki   1 brokuł   1 cebula﻿ 1 ząbek czosnku﻿   pół szklanki śmietanki kremówki﻿   sól, pieprz   2-3 łyżki octu winnego   2 łyżki mąki   szklanka bulionu    ﻿Posiekany czosnek i cebulę podsmażyć na rozgrzanym oleju, dodać marchewkę i chwilę smażyć. Podlać bulionem, dodać różyczki brokuła i dusić aż warzywa będą miękkie. Dodać śmietankę i zagęścić mąką rozmieszaną w wodzie. Wlać do sosu i gotować 2 minuty, aż mąka straci smak surowizny. Doprawić do smaku solą i pieprzem oraz octem winnym. Podawać z makaronem. Smacznego:) 