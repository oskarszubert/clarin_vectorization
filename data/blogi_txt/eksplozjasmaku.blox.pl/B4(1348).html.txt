W tym roku królować u mnie będą ciasta na zimno. Dzisiaj co prawda można by coś upiec ale jeszcze wczoraj było tak gorąco że, taki torcik jogurtowy, dobrze schłodzony, pasował idealnie. Przygotowany na bazie jogurtu i musu truskawkowego jest lekki i intensywnie owocowy.  Składniki:  400 g jogurtu naturalnego 3 szklanki truskawek 200 ml śmietany kremówki 5-6 łyżek cukru 3 łyżki żelatyny 1 galaretka truskawkowa biszkopty  Galaretkę rozpuścić, odstawić do wystygnięcia. 2 szklanki truskawek zmiksować. Żelatynę rozpuścić. Śmietanę ubić na sztywno z 2 łyżkami cukru. W misce wymieszać jogurt z musem truskawkowym i pozostałym cukrem. Można to zrobić za pomocą miksera. Dodać ubitą śmietanę oraz żelatynę i dalej mieszać łopatką. Tortownicę wyłożyć biszkoptami, wylać masę jogurtowo-truskawkową i wstawić na 30 minut do lodówki. Gdy masa już nieco stężeje ułożyć na niej pozostałe truskawki i wylać galaretkę. Wstawić do lodówki do całkowitego stężenia. Smacznego:) 