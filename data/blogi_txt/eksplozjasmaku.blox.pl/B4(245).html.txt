To danie powstało tylko dlatego, że miałam cukinię w lodówce. Z jednej sztuki niewiele można zrobić ale jak się dołoży jeszcze inne warzywa i ryż wychodzi całkiem spora porcja. Danie jest bardzo smaczne, ponieważ mieszają się tu rozmaite smaki. Można je podać do mięsa albo zjeść samodzielnie.  Składniki:  1 cukinia 1 czerwona papryka 1 czerwona papryczka chili 3 cebule 2 ząbki czosnku 250 g ryżu sól, pieprz 3 łyżki oleju 1 łyżeczka kurkumy mielona kolendra (dałam szczyptę) kmin rzymski 350 ml bulionu drobiowego  1/4 szklanki białego wina 1/2 szklanki śmietanki  Cukinię i papryki umyć, pokroić w kostkę. Cebulę obrać i pokroić w kostkę. Czosnek obrać i drobno posiekać. Na patelni rozgrzać olej wsypać cebulę, za chwilę czosnek i smażyć chwilę. Dodać ryż i mieszając smażyć aż ryż stanie się szklisty. Dodać papryki i cukinie, przemieszać i zalać bulionem, winem oraz śmietanką. Dodać przyprawy i dusić, od czasu do czasu mieszając. Danie jest gotowe gdy ryż jest miękki a większość płynu wyparowało. Przyprawić curry do smaku solą i pieprzem. Można podawać je samodzielnie lub jako dodatek do mięsa. Smacznego:) 