Jeśli nie macie pomysłu na obiad polecam coś w klimacie śródziemnomorskim czyli kotlety a'la caprese. Można użyć dowolnego mięsa, ja użyłam oczywiście kurczaka, ale w orginale polecane były sznycle wieprzowe a nawet indyk. Całość wspaniale się łączy no i bardzo szybko się robi. Wystarczy podsmażyć mięso, wszystko złożyć w naczyniu żaroodpornym i wstawic do piekarnika na kilka minut. Przepis pochodzi z ostatniego numeru Soli i Pieprzu.  Składniki:   4 pomidory   250 g mozzarelli  w zalewie   ﻿3 łyżki oliwek   4 kotlety wieprzowe lub z indyka lub z kurczaka   sól, pieprz ziarnisty   2 łyżki oliwy   1-2 łyżki zielonego pesto (u mnie czerwone)   Pomidory pokroić w plastry. Mozzarellę osączyć i z oliwkami także pokroić w plastry. Piekarnik rozgrzać do 220 stopni. Mięso umyć, osuszyć, oprószyć solą i pieprzem. Smażyć na rozgrzanej oliwie﻿ po około 2 minut z każdej strony. Przełożyć do naczynia żaroodpornego. Kotlety posmarować warstwą pesto. Obłożyć plastrami pomidorów i mozzarelli. Na wierzch wyłożyć oliwki. Oprószyć solą i świeżo zmielonym pieprzem. Piec około 10 minut. Smacznego:) 