Przepis na tę potrawkę mam od dawna i często ją przygotowuję bo jest to smaczny  sposób na wykorzystanie resztek wędlin chociaż tym razem zrobiłam z mięsem. Nie mam pewności, że jest to orginalna potrawka meksykańska, jednak pod taką nazwą mam zapisany ten przepis no i występuje tu kukurydza, fasola i papryka a połączenie takich składników chyba każdemu kojarzy się z Meksykiem dlatego też dopisuje ten przepis do akcji Z widelcem przez kuchnię obu Ameryk.  Składniki:  30 dag pieczarek czerwona papryka kilka parówek lub innej wędliny lub 30 dag wieprzowiny 1 cebula puszka fasoli czerwonej puszka kukurydzy koncentrat pomidorowy sól, pieprz, papryka w proszku pół pojemnika smietanki  Cebulę zeszklić na tłuszczu, dodać pokrojone pieczarki, podsmażyć. Następnie dodać parówki, paprykę. Ja usmażyłam mięso na oddzielnej patelni i potem dodałam do reszty składników. Dodać trochę wody i dusić przez kilka minut. Następnie dodać 3-4 łyżki koncentratu. Przyprawić do smaku.Na sam koniec dodać fasolę i kukurydzę. Gdy potrawka jest już prawie gotowa dodać śmietankę i zagotować. Smacznego:) 