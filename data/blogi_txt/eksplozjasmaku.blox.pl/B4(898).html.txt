Pierogi nadziewane smacznym farszem, owocowym, mięsnym czy warzywnym i przyprawione aromatycznym sosem mogą stać się sukcesem każdego kto tylko się za nie weźmie. Trochę jest z nimi roboty ale jeśli farsz przygotujemy dzień wcześniej to wszystko idzie o wiele szybciej. Warto spróbować bo chyba nie ma osoby, która nie lubiłaby pierogów. Przepis pochodzi z Kolekcji Dobrej Kuchni.  Składniki:  2 szklanki mąki pół szklanki gorącej wody 1 łyżeczka soli  Mąke przesiać na stolnicę, zrobić dołek, wlać do niego niewielką ilość gorącej wody i wymieszać. Następnie zagniatać dość szybko dodając stopniowo taką ilość wody, aby otrzymać ciasto nie klejące się do rąk i nie za twarde. Ciasto podzielić na 4 części. Trzy częśći odłożyć, przykryć czystą ściereczką. Pierwszą część ciasta rozwałkować na posypanej mąką stolnicy na cienki placek. Krążki wycinać z ciasta specjalną foremką lub szklanką. Na każdy krążek nakładać łyżeczką nadzienie, składać na pół, starannie sklejać. Palcami uformować ładny grzebyk. Tak samo postępować z resztą ciasta. Zagotować wodę z solą. Na wrzątek delikatnie wkładać pierogi. Przykryć, poczekać, aż woda ponownie się zagotuje. Zmniejszyć ogień, delikatnie zamieszać. Gdy pierogi wypłyną, gotować odkryte jeszcze przez 2-3 minuty. Smacznego:) 