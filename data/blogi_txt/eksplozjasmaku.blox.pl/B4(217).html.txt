Nie mogłam się oprzeć propozycjom Amber podanych w  95 Weekendowej Piekarni. Zauroczyły mnie zwłaszcza bułeczki, które przypominają mi trzylistną  koniczynkę. Co prawda moje bułeczki złączyły  się podczas wyrastania ale w smaku są bardzo dobre. Mięciutkie, pulchne, lekko słodkie. Bardzo zachęcam do ich pieczenia bo nie będziecie żałować.  Składniki:    500g mąki pszennej   230g wody   1 duże jajko   40g miękkiego masła   2 łyżki cukru   3 łyżki mleka w proszku   2 łyżeczki soli   1 łyżeczka drożdży instant   Wszystkie składniki umieścić w misce miksera z hakiem i mieszać,aż wszystko się połączy - ok. 3 minuty.Zwiększyć prędkość miksera i mieszać do większego rozwinięcia glutenu - ok.7 minut. Ciasto umieścić w lekko naoliwionej misce,przykryć i zostawić do fermentacji na 1 godzinę. Podzielić ciasto na kawałki o wadze 40g, a następnie każdy kawałek na trzy części. Z każdego kawałka uformować kulkę.Formę do muffinów na 12 sztuk lekko posmarować masłem.W każdy otwór włożyć po trzy kulki.Odstawić przykryte na ok. 1 i 1/2 godziny do podrośnięcia. Wyrośnięte kulki ciasta posmarować roztopionym masłem i piec w piekarniku nagrzanym do temperatury 200 stopni C przez 15 minut.Formę z ciastem odwrócić i wyjąć gotowe bułeczki. Smacznego:) 