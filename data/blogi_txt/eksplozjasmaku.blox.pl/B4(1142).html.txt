Po przygotowaniu  tej sałatki Nigella wykrzykuje Hava Nagila, co zainspirowało mnie do jej zrobienia. Żeby przekonać się jak smakuje słodki arbuz ze słoną fetą i oliwkami trzeba koniecznie spróbować tej sałatki. Jadłam niedawno fetę z grillowanymi brzoskwiniami więc nieco odważniej do niej podeszłam. I nie będę czarować jak Nigella, że jest ona fantastyczna. Ale dla fanów łączenia tych skrajnych smaków  jest naprawdę dobra. Jeśli lubicie taki mix skrajności - polecam:)  Składniki:   2 limonki 1 mała czerwona cebula   1 mały, słodki arbuz   250 g sera feta posiekana mięta   3-4 łyżki oliwy z pierwszego tłoczenia   10 dag czarnych oliwek   czarny pieprz   Obrać cebulę i pokroić drobno. Przełożyć do małej miseczki zalać sokiem z cytryny, żeby zmieniła zabarwienie na przeźroczyste. Obrać arbuza ze skóry i pestek i pokroić miąższ w kostkę. Fetę pokroić również w kostkę. Dodać posiekaną miętę, oliwę  i oliwki. Delikatnie wymieszać składniki, posypać świeżo mielonym pieprzem  i wyłożyć na talerzyki.  Smacznego:) 