Wiem, że zbliża się Wielkanoc i już czas na babki i mazurki. Wkrótce pojawią się one u mnie ale dzisiaj jeszcze chciałam pokazać Wam moją ostatnią wersję szarlotki. Tym razem jest to szarlotka cytrusowa. Do ciasta dodałam skórkę pomarańczową a do jabłek skórkę i świeży sok wyciśnięty z pomarańczy. Tak się złożyło, że miałam czerwoną odmianę, która zabarwiła jabłka na kolor widoczny na zdjęciu.  Składniki na ciasto:  150 g mąki pszennej 100g masła 50 g cukru 1 żółtko skórka starta z 1 pomarańczy  Masa jabłkowa:  2 kg jabłek 150 g cukru  50g masła sok i skórka z 1 pomarańczy łyżeczka cynamonu  Zimne masło posiekać z mąką i cukrem, dodać żółtko i skórkę z pomarańczy. 1/3 ciasta odłożyć, i włożyć do lodówki. Resztę ciasta rozwałkować i wyłożyć nią tortownicę o śr. 21 cm. Piec w temperaturze 175 stopni ok. 15 min.  Jabłka obrać ze skóry, wydrążyć gniazda nasienne, pokroić w mniejsze kawałki. Do garnka włożyć jabłka, dodać cukier i smażyć. Dodać sok z pomarańczy, cynamon. Prażyć jabłka aż sok odparuje. Gotowa masę z jabłek wyłożyć na podpieczone ciasto. Na tarce zetrzeć zamrożone ciasto i wstawić do nagrzanego piekarnika. Piec 25 min. Smacznego:) 