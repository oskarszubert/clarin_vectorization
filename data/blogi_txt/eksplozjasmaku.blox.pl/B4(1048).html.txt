Polecam Waszej uwadze przepyszną roladę tiramisu. Jest po prostu rewelacyjna i jestem pewna, że zachwyci się nią każdy kto tylko jej spróbuje. Masa jest błyskawiczna i do tego smakuje jak lody kawowe. Jedyną wadą tej rolady jest to, że jest po prostu zbyt mała dlatego następnym razem zwiększę proporcje.   Źródło Składniki na biszkopt:  3 duże jajka 2 łyżki drobnego cukru 3,5 łyżki mąki pszennej 2 łyżki mąki ziemniaczanej 1 łyżka kawy rozpuszczalnej rozpuszczona w 1,5 łyżki gorącej wody, ostudzona 1/4 łyżeczki proszku do pieczenia  Białka oddzielić od żółtek, ubić na sztywną pianę. Dosypać cukier i dalej ubijać. Dodawać kolejno żółtka, dalej ubijając. Wsypać mąki wymieszane z proszkiem, ostudzoną kawę i delikatnie wymieszać.  Blachę o boku 28 - 34 cm (można mniejszą, ważne, by bardziej przypominała kwadrat niż prostokąt) wyłożyć papierem do pieczenia, wylać masę biszkoptową, wyrównać. Piec około 8 minut w temperaturze 190ºC. Ściereczkę kuchenną (lnianą) wysypać cukrem waniliowym. Położyć na niej upieczoną, gorącą roladę (wierzchem do ściereczki, natychmiast zdjąć papier). Następnie szybko zwinąć razem ze ściereczką, odstawić do wystygnięcia. Masa kremowa:  250 g serka mascarpone 120 ml śmietany kremówki 2 łyżki likieru kawowego 1 łyżeczka kawy rozpuszczona w 1,5 łyżeczki gorącej wody, ostudzona 2 łyżki cukru pudru    Wszystkie składniki (schłodzone!) umieścić w wyższym naczyniu, ubijać jak bitą śmietanę, aż na masie będzie pozostawał wyraźny znak od trzepaczek miksera. Ostudzoną roladę rozwinąć, nałożyć krem, znowu zwinąć. Położyć do lodówki na kilka godzin. Przechowywać w lodówce.   Smacznego :) 