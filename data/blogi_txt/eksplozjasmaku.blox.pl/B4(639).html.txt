Dzisiaj proponuję wegetariańską wersję lazanii. Warzywa można komponować według własnego gustu i smaku, tak samo sos. Ja zrobiłam sos beszamelowy i wykorzystałam bukiet warzyw dostępnych o tej porze roku. Makaronu nie gotowałam tylko przygotowałam większą ilość sosu i dokładnie polałam nim makaron. Zdjęcie nie jest może zbyt apetyczne  bo robione na zimno ale taka lazania z warzywami jest naprawdę bardzo smaczna. Żródło: xxx Składniki:   12 płatów lasagne   300 g brokułów   1 papryka   2 cebule   300 g pieczarek   1 puszka pomidorów w zalewie   3 ząbki czosnku   1 papryczka chilli   200 g żółtego sera   3 szklanki sosu beszamelowego    tłuszcz do wysmarowania formy   sól, pieprz, gałka muszkatołowa,    kilka świeżych listków bazylii       Cebule pokroić w piórka. Zeszklić na dużej patelni. Dodać pokrojone w paski pieczarki, paprykę, podzielone na małe różyczki brokuły i posiekaną drobna papryczkę chilli. Dusić prze około 5 minut pod przykryciem. Dodać przeciśnięty przez praskę czosnek, sól, pieprz, gałkę i chwilę dusić. Pomidory odsączyć, zachowując zalewę. Pokroić w plasterki. Dodać do warzyw i smażyć przez 2- 3 minuty bez przykrycia. Przygotować sos beszamelowy, roztapiając w rondelku 4 czubate łyżki masła i mieszając z taką samą ilością mąki. Tak przygotowaną jasną zasmażkę rozprowadzić stopniowo 3/4 l zimnego mleka - wlewając najpierw 2-3 łyżki i ciągle mieszając. Zagotować. Na tarce o dużych oczkach zetrzeć żółty ser. Prostokątną formę wysmarować tłuszczem. Układać na niej suche płaty makaronu. Przykryć je 1/2 warzywnego farszu oraz 1/3 sosu beszamelowego, posypać 1/3 sera. Ponownie ułożyć płaty makaronu i powtórzyć czynności. Na wierzchu ułożyć makaron, dokładnie przykryć resztą beszamelu i posypać serem. Zapiekać przez ok. 45 minut w temperaturze 190 - 200 stopni. Smacznego:) 