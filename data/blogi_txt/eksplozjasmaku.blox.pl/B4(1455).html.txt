Czasami, kiedy znudzą mi się dania z ziemniakami, makaronem i ryżem, szukam pomysłu na kaszę. Ogólnie nie przepadam za kaszą gryczaną, ale ten przepis poleciła mi koleżanka. Obie mamy tę sama książkę, próbujemy różne przepisy a potem wymieniamy sie opiniamii. Zapiekana kasza  z grzybami okazała sie tak dobra jak mówiła Dorota, więc od tamtej pory często gości na naszym stole. Od siebie dodałam kawałek mięsa a grzyby leśne zamieniłam na pieczarki. Przepis pochodzi z książki Ewy Aszkiewicz i Romy Chojnackiej 365 obiadów na polskim stole.  Składniki:   kasza gryczana (około szklanki)   2 cebule   30 dag mięsa wieprzowego 20 dag grzybów leśnych   jajko   pół szklanki śmietany   pieprz, sól    odrobina startego żółtego sera   Ugotować kaszę. Na osobnej patelni podsmażyc cebulę, mięso i później grzyby. Doprawić do smaku.W naczyniu żarodopornym ułożyć kaszę, następnie mięso i grzyby. Wyrównać powierzchnię i zalać śmietaną wymieszaną z jajkiem i żółtym serem.Wstawić do nagrzanego piekarnika i zapiekać dopóki wierzch sie nie zrumieni. Smacznego:) 