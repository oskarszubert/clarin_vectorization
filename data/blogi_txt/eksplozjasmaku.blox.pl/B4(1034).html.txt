Przepis na te rogale znalazłam u Liski. Z tej porcji nie wychodzi zbyt wiele rogalików  ale jeśli chcecie mniejsze myślę, że można spróbować uformować małe. Rogaliki sa bardzo smaczne, mięciutkie i puszyste. Polecam:)  Składniki:   400 g mąki pszennej    20 g drożdży świeżych    2 łyżki oliwy   1 łyżka cukru    1,5 łyżeczki soli    250 ml wody   mak    Mąkę wymieszać z drożdżami i suchymi składnikami, mieszając, powoli wlewać wodę i oliwę. Zagnieść dosyć luźne ciasto. Przykryć ściereczką i odstawić do wyrastania na 1 godzinę lub do czasu podwojenia objętości ciasta. Na oprószonym mąką blacie położyć ciasto, dłonmi lub wałkiem rozpłaszczyć je na okrąg (grubości 1-2 cm). Ostrym nożem zrobić w okręgu 3 nacięcia tak, by powstało 6 kawałków ciasta. Każdy kawałek zwijać zaczynając od dłuższego boku. Blachę do pieczenia wyłożyć papierem  Przełożyć na nią rogale. Odstawic do wyrastania na ok. 30 minut.W miseczce wymieszać 4 łyżki wody z 1 łyżeczką cukru pudru i posmarować rogale. Posypać makiem.W tym czasie rozgrzać piekarnik do 190 st C. Wstawić blachę, jednocześnie wsypując na dno piekarnika kostki lodu. Piec 20-30 minut. 