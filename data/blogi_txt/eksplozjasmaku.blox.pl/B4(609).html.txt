Dzisiaj podaję przepis na ekspresowe danie z kurczakiem. Ostatnio tylko na takie mam czas ale to nie przeszkadza bo kurczak w kremowym sosie smakuje naprawdę dobrze. Podałam go z ziemniakami ale dobrze smakuje również z kluskami śląskimi lub kopytkami.  Składniki:   1 filet z kurczaka   puszka zielonego groszku   szklanka bulionu    szklanka śmietany   sól, pieprz Filet pokroić w kostkę, podsmażyć na patelni. Dodać bulion i dusić aż kurczak będzie prawie miękki. Wlać śmietanę i gotować dopóki sos nie odparuje. Dodać osączony groszek. Doprawić solą i pieprzem do smaku. Smacznego:) 