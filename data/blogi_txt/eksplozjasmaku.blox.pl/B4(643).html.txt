Do tej pory najczęściej robiłam lazanię  z mięsem mielonym w sosie pomidorowym albo ze szpinakiem i ricottą w sosie beszamelowym. Ale ostatnio pomyślałam, żeby połączyć obydwie te wersje. Pierwszą warstwę zrobiłam mięsną bo mięso jest cięższe i bałam się, że szpinak go nie uniesie. Całość zalałam sosem besamelowym. Lazania w tej wersji wyszła mi znakomita i smakowała nawet mojej mamie, która jest bardzo wybredna i nie lubi mięsa mielonego w sosie bolońskim.  Składniki:   12 płatów makaronu do lazanii   500 g szpinaku   500 g mięsa mielonego﻿ 2 ząbki czosnku   oliwa﻿   łyżka masła   3 łyżki koncentratu pomidorowego﻿   bazylia   sól, pieprz﻿   żółty ser﻿   Składniki na sos beszamelowy:   1 cebula   ﻿1 łyżka mąki   100 ml bulionu 250 ml śmietany (można zastąpić mlekiem)   gałka muszkatołowa sól, pieprz    Mięso mielone podsmażyć na rozgrzanym tłuszczu z dodatkiem czosnku. Dodać koncentrat pomidorowy i chwilę dusić. Doprawić solą, pieprzem i bazylią. Szpinak udusić na maśle z dodatkiem czosnku. Doprawić solą i pieprzem. Cebulę obrać, posiekać i zeszklić na reszcie rozgrzanej oliwy. Oprószyć mąką, chwilę smażyć. Następnie wlać bulion i wymieszać. Chwilę gotować. Dodać śmietanę lub mleko, wymieszać. Gotować aż zgęstnieje. Trzeba uważać żeby nie zrobiły się grudki. W tym, celu należy energicznie mieszać  sos, najlepiej trzepaczką. Doprawić do smaku solą, gałką i pieprzem.  Na kwadratowej blaszce układać płaty lazanii, posmarować sosem beszamelowym, wyłożyć mięso i przykryć kolejną warstwą makaronu. Posmarować sosem, wyłożyć szpinak i ponownie przykryć makaronem. Wylać resztę sosu tak aby makaron był dokladnie nim przykryty. Sosu powinno być trochę więcej gdyż wsiąknie w makaron. 5 minut przed wyjęciem laznii z pieca posypać wierzch startym serem. Trzymać w piekarniku aż się dokładnie rozpuści. Smacznego:) 