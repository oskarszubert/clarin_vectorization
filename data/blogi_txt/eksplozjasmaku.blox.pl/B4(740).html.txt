Wczoraj wracając z pracy zastanawiałam się co zrobić na obiad. Nie miałam kompletnie pomysłu ani specjalnej ochoty na gotowanie. Ale przechodząc obok warzywniaka mój wzrok padł na wystawioną na zewnątrz młodą kapustę. I to było to. O razu wiedziałam co zrobię. Uwielbiam wszystko z młodej kapusty. Obowiązkowo  w sezonie robię bigos oraz kapuśniak. Dzisiejsza kapusta jest prostym, szybkim i bardzo wyrazistym w smaku daniem. Koniecznie z dużą ilością koperku.  Inspiracja: Jamie Olivier Składniki:  500 g młodej kapusty 2 łyżki miękkiego masła 1 łyżeczka musztardy sól, świeżo zmielony pieprz sok z 1/2 cytryny garść posiekanego koperku  Masło zmiksować z musztardą, odrobiną soli i pieprzu. Kapustę obrać z twardych liści, posiekać. Zalać zimną wodą, zagotować. Gotować 5 minut, odcedzić, wrzucić z powrotem do garnka. Dodać masło. Przyprawić solą, pieprzem i sokiem z cytryny. Dodać koperek. Wszystko dokładnie wymieszać. Podawać natychmiast. Smacznego:) 