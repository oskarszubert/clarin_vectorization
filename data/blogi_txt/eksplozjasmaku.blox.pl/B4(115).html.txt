Jest to jeden z łatwiejszych chlebów jaki zrobiłam a tak pyszny, że aż nie do wiary. Zazwyczaj kojarzy nam się, że to co jest pracochłonne i zawiera dużą ilość składników jest napewno dobre. Jednak ten chleb jest zaprzeczeniem tej teorii. Minimalistyczna lista składników i skromny wkład pracy a efekt fantastyczny. Bardzo polecam. Przepis pochodzi z tej strony.  Składniki: 625 g mąki pszennej    500 ml wody   2 łyżeczki soli   drożdże świeże wielkości ziarna grochu.    Drożdże rozpuścić w wodzie, dodać mąkę oraz sól. Wszystko wymieszać łyżką do połączenia się składników. Miskę z ciastem zakryć folią i odstawić na 12 godzin. W tym czasie bardzo urośnie. Ciasto przełożyć na wysypany mąką blat, delikatnie uformować prostokąt i zlożyć na 3 części najpierw w jedną stronę a potem drugą, przełożyć do natłuszczonego naczynia na 2 godziny. W międzyczasie piekarnik nagrzać do 250`C razem z garnkiem żeliwnym ( u mnie odwrócona blacha). Wyrośnięty chlebek wrzucamy do nagrzanego piekarnika. Piec w temperaturze 250`C 10 min, potem 30 min. w 230`C. Smacznego:) 