Pizza ta powstała gdy nie miałam tradycyjnych składników za to ochota na pizzę była naprawdę wielka. Sama cukinia jest nieco mdła ale w duecie ze słoną fetą daje ciekawy efekt. Zamiast cukini można użyć grillowanego bakłażana lub czerwona paprykę. Można również posmarować fetę pikantnym chutneyem. Przepis pochodzi z kolekcji Wypieki ze smakiem i jest to oczywiście moja propozycja na obchodzony dzisiaj  Międzynarodowy Dzień Pizzy. . Składniki:   10 g drożdży   pół łyżeczki soli   pół szklanki ciepłej wody   1,5 szklanki mąki pszennej   1 łyżka oliwy   400 g cukinii   łyżeczka soli   300 g fety   250 g mozzarelli świeżo zmielony czarny pieprz   oregano   oliwa do glazury   Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości.  Cukinię poklroić na cienkie plasterki. Posolić,  ułożyć na talerzu i po 30 minutach odcisnąć wodę. Pokroić fetę i mozzarellę w drobną kostkę. Cukinię podsmażyć na patelni. Ciasto odgazować, wyłożyć blachę do pizzy i posmarować sosem pomidorowym. Wyłożyć cukinię. Posmarować brzegi ciasta oliwą. Piec 20 minut, dodać ser i jeszcze piec 10  minut. Smacznego:) 