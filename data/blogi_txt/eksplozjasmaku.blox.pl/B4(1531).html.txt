Ugotowałam ostatnio pyszną zupę z soczewicy. To już druga w tym miesiącu więc jest to dla mnie trochę nietypowe. Zupa jest sycąca ale nie obciążająca. Smakuje wspaniale i na pewno jeszcze ugotuję ją nie raz.  Źródło Składniki:   1 udko z kurczaka   300 g zielonej soczewicy   1 marchewka   kawałek selera﻿   1 cebula ﻿2 ziemniaki   2 ząbki czosnku   sól, pieprz   tymianek   oliwa + łyżka masła﻿   ﻿Soczewicę dokładnie wypłukać. W garnku rozgrzać oliwę z masłem, dodać pokrojoną cebulę, chwilę dusić. Dodać czosnek, startą na tarce marchewkę oraz seler i pokrojone w kostkę ziemniaki. Chwilę przesmażyć. Zalać wodą i zagotować. Włożyć udko z kurczaka i wypłukaną soczewicę i gotować na wolnym ogniu ok. 50 min. Kiedy udko jest już miękkie, wyjąć i obrać mięso. Pokrojone w drobniejsze kawalki wrzucić do zupy. Przyprawić solą i pieprzem i posypać tymiankiem lub natką pietruszki. Jeżeli używacie suszonego tymianku należy go dodać wcześniej. Smacznego:) 