Dzisiaj moja ostatnia  wspólna propozycja z Grumkami. Przepis na prostą i smaczną sałatkę. Gotowany, mięciutki kurczak i chrupiące migdały to atuty tej sałatki. Do tego aromatyczny seler naciowy i biały winogron. Wszystko razem połączone i doprawione curry, które nadaje tej sałatce wyjątkowego smaku. Bardzo dziękuję Grumkom  za zaproszenie do wspólnego gotowania, było to niesamowite przeżycie. A wszystkich zachęcam do zaglądania do Kuchni Ireny i Andrzeja i testowania ich przepisów bo Oni mają tam naprawdę smacznie:)   Składniki:   4 ugotowane filety z piersi kurczaka   pół szklanki majonezu   1 łyżka curry ¼ łyżki mielonego pieprzu   ¼ szklanki posiekanego selera naciowego   pół szklanki posiekanej czerwonej papryki   szklanka pokrojonych w kostkę jabłek   pół szklanki winogron bez pestki ¼ szklanki podsmażonych migdałów (u mnie płatki migdałów) Kurczaka pokroić w kostkę. Wymieszać z majonezem, curry i pieprzem. Dodać jabłka, winogrona, migdały, seler i czerwoną paprykę. Wymieszać i schłodzić. Smacznego:) 