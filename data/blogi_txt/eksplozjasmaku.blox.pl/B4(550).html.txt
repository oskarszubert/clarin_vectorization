Dzisiaj polecam Waszej uwadze pyszne, kruche ciasteczka z makiem o smaku waniliowym. Wiem, że niektórzy nie przepadają za makiem, ja sama też niekoniecznie ale muszę przyznać że w tych ciasteczkach w ogóle mi nie przeszkadzał. Ciastka są przepyszne, pachną niesamowicie i błyskawicznie znikają.  Źródło: Stary zeszyt Składniki:  120 g masła 3 łyżki mąki ziemniaczanej 150 g mąki 2 łyżki ekstraktu waniliowego (według starego zeszytu był to cukier waniliowy) 3 łyżki maku  Z masła i mąki zrobić kruszonkę, dodać mak i ekstrakt waniliowy. Zagnieść gładkie ciasto. Włożyć je na godzinę do zamrażalnika. Po tym czasie wyjąć, rozwałkować i wycinać ciastka foremką o dowolnym kształcie. Układać ciastka na wysmarowanej blaszce i wkładać do nagrzanego do 180 stopni piekarnika i piec ok. 10 min. (zależy od grubości) Po wystudzeniu posypać ciastka cukrem pudrem. Smacznego:) 