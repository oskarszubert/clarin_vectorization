Sezon rabarbarowy w pełni a ja chciałam też opróżnić zamrażarkę przed sezonem truskawkowym więc w drożdżowym cieście wylądowały zarówno truskawki jak i rabarbar. Połączenie znane i lubiane, u mnie dodatkowo w towarzystwie migdałowej kruszonki. Na poprawę humoru, po ciężkim tygodniu, znakomite.  Składniki na zaczyn: 20 g świeżych drożdży    1/2 szklanki letniego mleka   1/2 szklanki mąki   1/4 łyżeczki cukru   Składniki na ciasto:   1/2 szklanki letniego mleka   1/2 szklanki cukru   1 łyżeczka ekstraktu z wanilii   szczypta soli   50 g rozpuszczonego masła 2 jajka   2 3/4 szklanki mąki   600 g rabarbaru - obranego i pokrojonego na cienkie plasterki   szklanka truskawek﻿ Składniki na kruszonkę:   50 g mąki   30 g cukru   40 g roztopionego masła   4 łyżki zmielonych migdałów   garść płatków migdałowych   Wlać mleko do dużej miski, dodać drożdże i zostawić na kilka minut. Dodać mąkę i cukier, wymieszać. Przykryć i zostawić aż masa podwoi swoją objętość. Dodać pozostałe składniki i dobrze wyrobić, aż powstanie elastyczne ciasto. Przykryć i zostawić do wyrośnięcia na około godzinę, aż podwoi swoją objętość. Mąkę na kruszonkę  wymieszać z cukrem, migdałami oraz roztopionym masłem. Blachę posmarować masłem, przełożyć na nią wyrośnięte ciasto i równomiernie je rozciągnąć. Ułożyć rabarbar i truskawki na cieście, posypać kruszonką i płatkami migdałowymi. Przykryć ściereczką i zostawić do wyrośnięcia na ok. 30-40 minut. Piekarnik nagrzać do 180 st C. Wstawić ciasto i piec ok. 30-40 minut, aż będzie rumiane. Przed pokrojeniem ostudzić.Smacznego:) 