Ostatnio przeglądałam dział Ciasta i torty  i stwierdziłam, że brakuje wśród nich ucierańca ze śliwkami. Długo się nie zastanawiałam  tylko poszłam do kuchni, wyjęłam z lodówki  co trzeba i wkrótce unosił się po mieszkaniu wspaniały zapach ciasta i śliwek. Dodałam trochę jogurtu więc ciasto jest idealnie wilgotne, aromatyczne, po prostu przepyszne. Powiem jeszcze tylko, że upiekłam go w piątek wieczorem a w sobotę rano został tylko jeden mały kawałeczek.  Składniki:   3 jajka   1 szkl. jogurtu naturalnego   3 szkl. mąki   2 szklanki śliwek   1 i 3/4 szkl. cukru   1/2 szkl. oleju   2 łyżeczki proszku do pieczenia   2 łyżeczki cukru waniliowego   Jajka ubić z cukrem i cukrem waniliowym. Dodać jogurt , olej i dobrze wymieszać. Stopniowo dodawać mąkę wymieszaną z proszkiem do pieczenia. Wyłożyć do nasmarowanej tłuszczem lub wyścielonej pergaminem blachy ( śr. 21 cm). Na wierzchu ułożyć pokrojone  śliwki.  Piec w temp. 180  st.C. przez 30-40 minut (sprawdzić patyczkiem). Po upieczeniu można posypać cukrem pudrem.﻿ 