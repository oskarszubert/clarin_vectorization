Wypróbowałam już wiele przepisów na naleśniki ale ten jest najlepszy, najbardziej puszysty i aromatyczny. Warunkiem dobrego ciasta są oczywiście proporcje ale też leżakowanie, min pół godziny. Na ciepło nalesniki są  wspaniałe ale smakują również na zimno. Odsmażane na maśle, na drugi dzień są tak samo dobre. Ten przepis stosuję do różnego rodzaju nadzienia. Przy okazji polecam naleśniki z ciasta śmietankowego, z makiem i musem brzoskwiniowym.  Składniki:  • 3 jajka • 2 szklanki mleka • 2 i 1/2 szklanki mąki • 1 niepełna szklanka wody mineralnej gazowanej• 1 łyżka cukru • szczypta soli • 1 torebka cukru waniliowego • łyżka oleju do ciasta Jajka zmiksować z mlekiem. Mąkę i resztę składników dodawać stopniowo.Ubijać tak aby nie było grudek. Ciasto odstawić na 1/2 godziny. Smażyć  naleśniki. Smarować dowolnym nadzieniem. Smacznego:) 