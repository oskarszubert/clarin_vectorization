Tak sobie pomyślałam, że skoro lubimy i  często robię  pizzę z ananasem to czemu by nie zrobić z gruszką. Jak pomyślałam tak i zrobiłam i to był strzał w dziesiątkę. Pizza jest przepyszna, powiedziałabym że jeszcze lepsza niż z ananasem bo gruszka wspaniale się rozpieka a jej słodycz w połączeniu z chrupiącym ciastem, pikantym kurczakiem i ciągnącym się serem daje niesamowity efekt. Bardzo ważną rzeczą jest to, żeby gruszka była bardzo dojrzałam, wtedy fajnie się rozpieka. Jest to moja propozycja na dzisiejszy Międzynarodowy Dzień Pizzy.  Składniki: 10 g drożdży   pół łyżeczki soli   pół szklanki ciepłej wody 1,5 szklanki mąki pszenne   1 łyżka oliwy   1 filet z kurczaka przyprawa do kurczaka    2 bardzo dojrzałe gruszki   kawałek żółtego sera﻿   oliwa do smażenia   Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości. W tym czasie pokroić oczyszczone mięso kurczaka w kostkę, obtoczyć w przyprawie do kurczaka i usmażyć na rumiani. Gruszkę obrać i pokroić w ósemki. Ciasto odgazować, wyłożyć blachę do pizzy i obłożyć kurczakiem i gruszką. Piec 25 minut, dodac ser i piec jeszcze 5 minut., aż ser się rozpuści. Smacznego:) 