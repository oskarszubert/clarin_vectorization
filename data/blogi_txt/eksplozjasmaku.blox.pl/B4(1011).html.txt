Ten sernik jest naprawdę tak puszysty jak mgiełka. Leciutki jak puszek, rozpływający się w ustach, z każdym kawałkiem smakuje bardziej i bardziej. Smakował nawet zwolennikom tradycyjnych, cięzkich serników. Przepis znalazłam tutaj.  Składniki:   750 g twarogu tłustego lub półtłustego zmielonego przynajmniej dwukrotnie   1,5 szklanki mleka    50 g miękkiego masła   3 łyżki mąki ziemniaczanej z czubem   6 jaj, białka oddzielone od żółtek   3/4 szklanki drobnego cukru   1 opakowanie cukru waniliowego (16 g)    aromat waniliowy do smaku    Twaróg zmiksować na gładką masę z masłem, żółtkami, cukrem, mąką ziemniaczaną, aromatem. Dodać mleko i zmiksować (masa będzie bardzo rzadka). Białka ubić na sztywną masę, delikatnie wmieszać do masy serowej. Tortownicę o średnicy 24 cm dobrze uszczelnić papierem do pieczenia. Wylać masę serową. Piec około 60 - 70 minut w temperaturze 180ºC. Wystudzić, przez 3 godziny schłodzić w lodówce. Smacznego:) 