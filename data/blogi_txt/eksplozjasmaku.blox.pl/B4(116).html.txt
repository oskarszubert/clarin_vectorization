Kolejny pyszny chleb, jaki ostatnio wypróbowałam to orkiszowy z ziarnami. Po raz pierwszy korzystałam z mąki orkiszowej i muszę przyznać, że naprawdę chleb wyszedł wspaniały. Bardzo chrupiący i smaczny.  Dzisiaj miał być ostatni dzień konkursu ale ponieważ za  chwilę wyjeżdżam i przez weekend będę w Krakowie możecie w dalszym ciągu zostawiać swoje propozycje a ja po powrocie podam listę zwycięzców.  Źródło: Gotowanie pod gruszą Składniki na zaczyn  1 g świeżych drożdży 150 g mąki orkiszowej 150 g wody Składniki na ciasto właściwe:   200 g mąki orkiszowej 250 g mąki pszennej chlebowej 300 g wody 7 g świeżych drożdży 12 g soli 30 g ziaren słonecznika 30 g ziaren dyni 10 g sezamu 10 g siemienia lnianego   Wymieszać składniki zaczynu, odstawić na 2 godziny w temperaturze pokojowej, a następnie wstawić na noc do lodówki (u mnie ok 16 godzin). Następnego rozpuścić drożdże w wodzie, dodać do zaczynu. Wyrabiać dodając mąkę, sól oraz ziarna. Odstawić na 1 godzinę do wyrośnięcia. Przełożyć do wysmarowanej olejem oraz wysypanej otrębami keksówki. Odstawić do wyrośnięcia na ok. godzinę aż ciasto wypełni foremkę. Piec w piekarniku nagrzanym do 230 stopni przez 10 minut, a następnie zmniejszyć temperaturę do 200 stopni i piec dalej 30 minut. Smacznego:) 