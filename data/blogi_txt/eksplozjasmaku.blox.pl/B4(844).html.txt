Taką paprykę pamiętam z dzieciństwa. W sumie to żaden wynalazek, farsz jak na gołąbki tylko wpakowany do środka papryki. Można ją zapiekać lub dusić w garnku na małym ogniu. Mój farsz wyszedł trochę dziwny bo musiałam zużyć ryż, który był tak drobny jak kaszka kuskus. Ogólnie danie bardzo smaczne.  Składniki:  1/2 l ryżu  50 dkg mięsa mielonego wieprzowego 1 cebula  2 łyżki oleju 3-4 papryki natka pietruszki szklanka bulionu  Ryż ugotować al dente, wyłożyć do dużej miski. Cebulę pokroić w kostkę, przyrrumienić w dwóch łyżkach oleju. Do ryżu dodać mięso, cebulkę, sól, pieprz do smaku, pietruszkę, dobrze wymieszać. ﻿ Tak przygotowanym farszem napełniać przekrojone papryki. Ułożyć w formie, podlać bulionem i wstawić do piekarnika. Zapiekać około 25-30 minut. Smacznego:) 