Kurczak to moje ulubione mięso, serwuję go więc na wszelkie sposoby. Dzisiaj przedstawiam placuszki, które pewnie wszyscy znają. Kiedyś pokazywałam już podobne ziołowe z kurczaka, dzisiejsze trochę je przypominają chociaż jest tu więcej warzyw. Bazą  placuszków jest ciasto z jajek i mąki oraz mięso z piersi kurczaka. Warzywa i zioła można dodawać jakie chcemy. Ja zazwyczaj daję pieczarki, cebulę i czerwoną paprykę chociaż tym razem jej zabrakło. Placuszki są pyszne, podane z sałatką lub surówką mogą być smaczną  kolacją a nawet obiadem. Polecam:) Jest to również moja propozycja do nowej akcji kurczakowej:) Składniki:   1 filet z piersi kurczaka   2 jajka   1 czerwona cebula   10 – 15  dag startego żółtego sera   kilka małych pieczarek   3-4  łyżki mąki ziemniaczanej   1  łyżeczka vegety lub innej przyprawy   ulubione zioła,  ( u mnie tymianek i bazylia)   natka pietruszki   Mięso opłukać,  pokroić w kostkę. Cebulę posiekać, pieczarki zetrzeć na tarce. Jajka rozbić z przyprawą. Dodać mąkę. Włożyć mięso, cebulę, pieczarki, starty ser i dokładnie wymieszać. Przykryć i wstawić do lodówki na 30 minut. Na patelni rozgrzać olej i nakładać łyżką dowolne porcje. Smażyć z obu stron  na złoty kolor. Smacznego:) 