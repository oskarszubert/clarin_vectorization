Nie chciałam robić sernika bo niedawno był dyniowy ale miałam 40 dag sera w lodówce więc pomyślałam, że dla odmiany zrobię miniserniczki. Zazwyczaj ten pomysł odrzucałam bo nie chciało mi sie bawić w formę mini ale ma ona kilka zalet a najważniejsza z nich to to że jeden serniczek jest mniejszy do kawałka sernika, który bym ukroiła tak więc kilka kalorii mniej. Jeśli chodzi o owoce to zdecydowałam się na maliny bo jak już pisalam kilkakrotnie, uwielbiam je w ciastach ale następnym razem zrobię z borówką amerykańską bo myślę, że też będzie świetnie pasować:) Składniki:  40 dag twarogu na serniki, zmielonego﻿ 1 mały serek Bieluch (lub inny) 1 łyżka ekstraktu z wanilii 2 jajka 60 g cukru pudru maliny (użyłam mrożonych)    Formę wysmarować masłem. Wszystkie składniki, oprócz malin,  włożyć do miski i dokładnie zmiksować. Masę serową włożyć do foremek, na wierzchu ułożyć po kilka malin i wstawić do piekarnika. Piec około 25 minut w temperaturze 160ºC. Przestudzić, włożyć do lodówki na co najmniej kilka godzin. Smacznego:) 