Placki ziemniaczane są znane i  bardzo popularne. W starym numerze Mojego Gotowania znalazłam wersję  z jajkiem. Jest to smaczne urozmaicenie zwłaszcza na piątkowy obiad. W orginalnym przepisie placek miał formę bardziej kopczykowatą, a jajko było wbite w dołek. Mnie nie do końca się to udało ale i tak placek z jajkiem bardzo nam smakował.  Składniki:   70 dag ziemniaków   2 łyżki mąki   5 jajek   duża cebula   garść ulubionych ziół (świeżych lub suszonych)   olej do smażenia   sól, pieprz Ziemniaki obrać, umyć, zetrzeć na tarce o drobnych oczkach. Do masy dodać mąkę, wbić jajko, połączyć z drobno startą cebulą oraz posiekanymi ziołami. Doprawić solą oraz pieprzem i usmażyć po kolei 4 placki. Zrumienić jedną stronę, przewrócić na drugą i wbić na wierzch jajko. Smażyć aż jajko się zetnie. Smacznego:)﻿ 