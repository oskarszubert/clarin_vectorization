Moją ostatnią propozycją do akcji Gotujemy po polsku prowadzonej pod patronatem serwisu Z pierwszego tłoczenia są buraczki zasmażane. Najlepszy dodatek do kotletów mielonych albo białego sosu z kurczaka. Bardzo polecam.  Składniki   1 kg buraków czerwonych   1 cebula   1 łyżka mąki   2-3 łyżki octu lub soku z cytryny   sól, pieprz﻿   Buraki wyszorować, zalać osoloną wrzącą wodą, ugotować pod przykryciem. Następnie odcedzić, wystudzić, obrać i zetrzeć na tarce o drobnych otworach. Cebulę drobno pokroić, podsmażyć na maśle, dodać mąkę, razem zasmażyć. Wymieszać z buraczkami, doprawić do smaku sokiem z cytryny, cukrem, solą i pieprzem. Smacznego:) 