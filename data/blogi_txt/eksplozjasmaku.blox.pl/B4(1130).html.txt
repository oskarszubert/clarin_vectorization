Inspiracją do tej sałatki był przepis znaleziony tutaj a nazwałam ją tak bo to były pierwsze słowa jakie padły na jej widok po przygotowaniu. Nie miałam truskawek więc musiałam je czymś zastapić,  a że w lodówce zalegał owoc granatu, więc go wykorzystałam. Ale tak naprawdę to nie o owoce chodzi w tej sałatce- bo myślę, że można wykorzystać prawie wszystkie. Tutaj sos jest rewelacyjny. I to rewelacyjny przez duże R. Dlatego polecam:)  Składniki:  3 owoce kiwi 1 nieduże, dojrzałe mango pestki z 1 owocu granatu 1 pomarańcza 1 limonka ½ szklanki wody 1 laska cynamonu 1 papryczka chilli (radzę pół:) 3 rozgniecione ziarna kardamonu ¼ szklanki cukru trzcinowego  Do garnka wlać wodę, dosypać cukier. Wycisnąć sok z pomarańczy i limonki, zamieszać i gotować na średnim ogniu, aż cukier rozpuści się. Dodać chilli, laskę cynamonu oraz rozgniecione ziarna kardamonu, gotować  jeszcze przez chwilę. Kiwi obrać  i pokroić na dość grube półplasterki. Wybrać pestki z granatu. Mango obrać i pokroić w kostkę. Owoce ułożyc warstwami w pucharkach i polać jeszcze lekko ciepłym syropem (wcześniej wyjąć przyprawy). Smacznego:) 