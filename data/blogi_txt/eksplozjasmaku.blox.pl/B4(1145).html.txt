Genialna sałatka, która może być obiadem  jak i lekką przekąską. Istotą tej sałatki jest sos orzechowy, który tu rządzi ale pestki granatu  są nie bez znaczenia no i oczywiście awokado, które musi być dojrzałe i kremowe. Całość smakuje naprawdę...wspaniale.  Źródło Składniki:  1/2 piersi z kurczaka 1 łyżka oliwy z oliwek sól, pieprz, chilli dojrzałe awokado owoc granatu  Składniki na sos:  1 łyżka oleju z orzechów laskowych 1 łyżka oleju z orzechów włoskich 1 łyżka białego wina 1 łyżka octu z białego wina 10 orzechów laskowych obranych ze skórki sól, pieprz  Pierś z kurczaka pokroić w paski i natrzeć solą i przyprawami. Marynować 2 godziny.  Następnie usmażyć lub ugrillować na patelni.  Awokado obrać ze skóry i pokroić w cienkie plasterki, skropić sokiem z cytryny. Na sałacie ułożyć kawałki kurczaka, awokado oraz pestki granatu. Sok z części pestek wykorzystać do sosu. Orzechy zetrzeć na proszek i połączyć z pozostałymi składnikami, dodać sok z granatu. Polać sałatkę sosem i posypać po wierzchu solą i pieprzem. Smacznego:) 