Przepis na tę sałatkę zobaczyłam u Edysi. I bardzo  ale to bardzo ja polecam, jest po prostu przepyszna. Chrupiąca dzięki selerowi, aromatyczna dzięki kurczakowi. Trochę za dużo majonezu mi się dodało ale i tak była pyszna. Można jej zjeść nieprzyzwoicie dużo.  Składniki:   200 g makaronu świderki    4 łodygi selera naciowego   500 g fileta z kurczaka   1-2 ząbki czosnku    kubek jogurtu (180 g)   2 łyżki majonezu   sól i pieprz   Makaron ugotować w osolonej wodzie tak, by był sprężysty, przecedzić, przelać zimną wodą i wystudzić. Mięso pokroić na podłużne kawałki, oprószyć solą i pieprzem, usmażyć na patelni grillowej (na odrobinie oleju) na złoty kolor, ostudzić. Łodygi selera oczyścić, usunąć włókna i pokroić w plasterki.Jogurt wymieszać z majonezem i przeciśniętym przez praskę czosnkiem.Wszystkie składniki wymieszać, sałatkę doprawić do smaku solą i pieprzem. Smacznego:) 