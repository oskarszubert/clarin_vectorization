Chociaż nie jestem wielką fanką wigilijnego jedzenia to jednak niektóre potrawy są ważne i do takich na pewno należą śledzie. Śledzie w sosie słodko - kwaśnym nadają się na stół świąteczny, nie tylko w wigilijny wieczór ale także każdego następnego dnia. Przystawka ta wspaniale łączy  słodycz ananasów i rodzynek z kwaśnymi śledziami i octem. Polecam je przygotować dzień przed podaniem. Najlepiej smakują jak spędzą noc w lodówce a wszystkie smaki przesiąkną się nawzajem.  Źródło: Moja kuchnia, nr 12/2009 Składniki:   500 g płatów śledziowych solonych   60 g oleju﻿ ﻿50 g rodzynków   1/2 szklanki zalewy ananasowej   1/2 szklanki pikantnego ketchupu   3 plastry ananasa   2 cebule   1 czerwona papryka   2 łyżki koncentratu pomidorowego   2 łyżki octu winnego   cukier   sól, pieprz   Śledzie moczyć ok. 7 godzin, zmieniając dwukrotnie wodę. Cebulę obrać, pokroić w grube pół lrążki, podsmażyć na oleju. Dodać pokrojoną paprykę. Dusić 3-4 minuty. Dodać pokrojonego ananasa, namoczone wcześniej rodzynki, ocet, koncentrat, ketchup, zalewę ananasową, pieprz, sól i cukier.Dusić jeszcze chwilę.  Śledzie wyjąć z wody, osączyć, pokroić na kawałki, wymieszać z sosem. Smacznego:)﻿ 