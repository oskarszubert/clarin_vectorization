Ostatnio przeglądałam swój stary zeszyt z przepisami i znalazłam tam dwie  ciekawe potrawy. Połączyłam je w jedną bo niektórych składników nie miałam i wyszło mi całkiem smaczne danie. Danie całkowicie warzywne, świetne na taki letni, gorący dzień, kiedy to nie chce się jeść ciężkich, mięsnych dań.  Warzywa można jeść całkowicie samodzielnie, ja zrobiłam do nich jajko sadzone. Składniki:   1 kg młodych ziemniaków   2 czerwone papryki (mogą być różnokolorowe)   1  średnia cebula   20 dag fasolki szparagowej   zielona natka pietruszki   ząbek czosnku﻿   sól, pieprz   tymianek, rozmaryn lub inne ulubione zioła   Fasolkę i młode ziemniaki ugotować oddzielnie. Rozgrzać tłuszcz na patelni, podsmażyć cebulę i czosnek, dodać pokrojone w plasterki ziemniaki oraz paprykę. Dodać sól i pieprz oraz zioła. Smażyć chwilę aż ziemniaki będą rumiane a wszystkie smaki się wymieszają. Pod sam koniec dodać fasolkę. Całość posypać posiekaną natką pietruszki. Smacznego:) ﻿ 