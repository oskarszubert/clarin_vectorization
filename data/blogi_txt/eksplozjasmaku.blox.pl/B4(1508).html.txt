Nie jestem jakąś wielką fanką zup ale od czasu do czasu lubię zrobić taką trochę mniej tradycyjną. O zupie kremowej z pora słyszałam już wiele i widziałam  w wielu książkach i gazetach ale dopiero gdy przeczytałam o niej w Akademii kulinarnej zmobilizowałam się do zrobienia. I bardzo się cieszę, bo zupa jest naprawdę wspaniała. Z chrupiącymi  grzankami komponowała się idealnie.  Składniki:  300g pora (biała część)    200g ziemniaków      150g cebuli 600ml wywaru z kurczaka (lub warzywnego) 200ml śmietany 36%  sól pieprz olej do smażenia Cebulę pokroić w kostkę i podsmażyć w garnku (w małej ilości tłuszczu). Dodać pokrojonego pora i jeszcze chwilkę podsmażyć. Następnie dodać ziemniaki pokrojone w kostkę i zalać całość wywarem. Gotować  do momentu aż wszystkie warzywa będą miękkie (niemal rozgotowane). Kolejno zupę miksować na jednolitą masę, przecedzić. Dodać śmietanę i doprawić solą i pieprzem. Smacznego! 