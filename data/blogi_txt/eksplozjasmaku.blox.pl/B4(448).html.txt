Podkreślam selera w nazwie bo jego obecność jest niezbędna. Nadaje potrawie takiego specyficznego ale bardzo dobrego smaku. Wogóle całe danie jest bardzo smaczne. W ten sposób można przyrządzić każde mięso wieprzowe, ja po raz pierwszy jadłam żeberka, były przepyszne a w domu zrobiłam karkówkę. Także świetnie sprawdziła się w tym przepisie.   Składniki:   5-6 plastrów karkówki (lub kg żeberek)   4 cebule   70 dag pieczarek 1 mały seler   przyprawa typu vegeta   Składniki na zalewę: 1/2 szklanki wody   3 łyżki cukru   3 łyżki przyprawy do zup typu maggi (można zastąpić sosem sojowym)   3 łyżki octu Wszystkie składniki zalewy włożyć do garnka, gdy zacznie się gotować włożyć pół słoiczka koncentratu pomidorowego i gotować 5-10 minut, aż sos się zredukuje. Mięso obtoczyć w przyprawie i zostawić na noc. Na patelni rozgrzać łyżkę oliwy, podmsażyć pokrojone cebule i pieczarki. Mięso ułożyć w żaroodpornym naczyniu, posypać pieczarkami z cebulą,na wierzch zetrzeć startego selera. Całość zalać zalewą i wstawić do nagrzanego piekarnika. Piec około 1,20 min. Po tym czasie  wyłączyć piekarnik i zostawić jeszcze mięso aby doszło. Smacznego:) 