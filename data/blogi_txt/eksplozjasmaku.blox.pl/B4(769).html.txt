Często robię desery więc wypada, żeby w Święta był on wyjątkowy a jednocześnie nawiązywał do smaków bożonarodzeniowych. Dlatego postanowiłam zrobić mus piernikowy, na który przepis znalazłam w grudniowym numerze Mojego Gotowania. Trochę się obawiałam łączenia miodu z serkiem mascarpone ale okazało się, że całkiem niepotrzebnie. Deser jest znakomitym dopełnieniem świątecznego obiadu.  Składniki:   50 dag serka mascarpone   30 dag miodu (dałam trochę mniej)   łyżeczka cynamonu   6 łyżeczek przyprawy do piernika ( z imbirem)   2 łyżeczki żelatyny (pominęłam)   2 szklanki smietany kremówki   po 5 dag białej i gorzkiej czekolady   4 łyzki zurawin   Mascarpone zmiksować z płynnym miodem. Wymieszać z cynamonem i przyprawą do piernika. Żelatynę rozpuścić wg przepisu na opakowaniu. Dodać 4 łyżki kremu, dobrze wymieszać. Połączyć z pozostałym kremem. Śmietanę kremówkę ubić na sztywno, dodać do gęstniejącej masy piernikowej. Mus przełożyć do salaterek lub pucharków, posypać białą i gorzką czekoladą. Udekorować żurawiną. Smacznego:) 