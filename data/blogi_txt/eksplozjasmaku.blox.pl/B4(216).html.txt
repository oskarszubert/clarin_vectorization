Jako dodatek do obiadu często występuje u mnie obok surówki jarzynka na ciepło. Taką jak dzisiaj najlepiej zrobić latem, kiedy pomidory smakują słońcem ale zrobiona w taki mroźny dzień jak dzisiaj też ma swój urok bo przywodzi na myśl właśnie lato. Składniki:  2 małe cukinie 1 duży pomidor 1 duża cebula sól, pieprz szczypta cukru łyżka octu balsamicznego tymianek łyżka oleju  Pomidora naciąć na krzyż, sparzyć wrzątkiem i obrać ze skóry.  Pokroić. Cebulę pokroić w krążki i wrzucić na rozgrzany olej. Chwilę smażyć. Następnie dodać pokrojoną cukinię i dusić kilka minut. Dodać pomidory, tymianek, sól, pieprz, ocet i cukier. Dusić aż powstały płyn wyparuje a wszystkie warzywa są miękkie ale cukinia nie powinna być rozciapana. Smacznego:) 