Nie da się zjeść ciastka i mieć ciastko- przeczytałam gdzieś ostatnio- i dlatego trzeba ich upiec dużo, aby cieszyć się ich smakiem każdego dnia. To zdanie idealnie nadaje się do sezamowych ciasteczek szczęścia. Z podanych składników wychodzi ich całkiem sporo, robi się je bardzo łatwo i szybko a smakują....wspaniale:) Przepis na te ciasteczka znalazłam tutaj i zgłaszam je do akcji Halloween.  Składniki:   2/3 szkl uprażonego na patelni sezamu    100g masła    1/2 szkl białego cukru    1/2 szkl jasnego brązowego cukru    1 jajko    1 opakowanie cukru waniliowego    1 i 1/4 szkl maki    1/2 łyżeczki proszku do pieczenia    1/4 łyżeczki soli    1/4 łyżeczki cynamonu    Utrzeć masło z 2 rodzajami cukru i cukrem waniliowym. Dodać jajko. Wymieszać mąkę z proszkiem, solą i cynamonem i stopniowo dodawać do ciasta nadal ucierając. Na koniec wmieszać do ciasta połowe uprażonego sezamu. wstawic ciasto na min. 1 godz. do lodówki. Następnie po wyjęciu lekko rozwałkować i wycinać dowolne kształty. Ukladać na blaszkach zachowujac duże odstepy między ciasteczkami - maksimum 20 ciastek  na dużą blaszkę od piekarnika. Piec ok. 10-15min w 190 stopniach, aż będą złote ( złote! nie brązowe, nie wolno ich przepiec). Zdejmować z papieru do pieczenia dopiero po ostygnięciu.  Smacznego:) 