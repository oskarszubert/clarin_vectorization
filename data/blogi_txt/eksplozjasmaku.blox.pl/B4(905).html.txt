Do świąt Bożego Narodzenia jeszcze trochę a u mnie pierogi z kapustą i grzybami już dzisiaj. Chociaż moim zdaniem te pierogi smakują o każdej porze roku. Zgłaszam je do akcji Gotujemy po polsku prowadzonej pod patronatem serwisu Z pierwszego tłoczenia.  Składniki:   0,5 l kwaszonej kapusty odciśniętej z nadmiaru soku   3 kapelusze suszonych borowików   szklanka mleka cebula   olej   sól   pieprz   liść laurowy   zrumieniona na oleju cebula lub zrumienione masło do polania pierogów Rozdrobnioną kapustę zalać ciepłą wodą, dodać liść laurowy, gotować przez 10 min na dużym ogniu, odcedzić na sitku, wyjąć liść laurowy. Grzyby, namoczone wcześniej w mleku z wodą (pół na pół) ugotować. Gdy będą miękkie, odcedzić na sicie, wywar odstawić, kapelusze drobno posiekać. Na oleju podsmażyć posiekaną cebulę. Gdy się zeszkli, dodać kapustę,całość zasmażyć, często mieszając aż wyparuje nadmiar soku. Przyprawić do smaku, odstawić do przechłodzenia. Przygotować ciasto według własnego przepisu, można skorzystać z tego. Ciasto rozwałkować, z cienkich placków wykroić szklanką krążki, na każdy nałożyć farsz, zlepić, ułożyć na oprószonej mąką desce. Gotować w dużej ilości wody z solą i olejem- od chwili wypłynięcia przez 3 minuty. Ugotowane wyjąc łyżką cedzakową, ułożyć na półmisku i przed podaniem polać masłem lub przysmażoną cebulką. Smacznego:) 