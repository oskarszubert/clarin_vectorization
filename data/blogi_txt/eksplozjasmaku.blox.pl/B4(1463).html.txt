Rzadko robię zapiekanki ryżowe ale po tym jak zachwyciła mnie ta z kurczakiem w gyrosie dzisiaj zrobiłam  zapiekankę z sosem bolońskim. Sos  miałam gotowy więc wykonanie całego dania nie zajęło mi zbyt wiele czasu a obiad wyszedł bardzo smaczny. Polecam:)  Składniki:   szklanka ryżu   sól   2 duże pory   1/2 łyżeczki rozmarynu   łyżka oleju   kilka plastrów żółtego sera 35 dag sosu bolońskiego   pieprz   Ryż opłukać i ugotować na sypko w osolonej wodzie. Pory umyć, przekroić wzdłuż i pokroić na cienkie półplasterki. Rozmaryn lekko zrumienić na mocno rozgrzanym oleju, cały czas mieszając. Dodać pory, nadal mieszając zrumienić. Włożyć sos boloński, dodać ryż i dokładnie wymieszać. Przyprawić solą i pieprzem. Przełożyć do naczynia żaroodpornego, posypać startym serem i zapiekać około 20 minut w temperaturze 180 stopni. Smacznego:) 