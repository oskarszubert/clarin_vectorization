Ostatnio zagościły u mnie chleby z makiem.  I łapię się na tym, że każdy kolejny jest lepszy od poprzedniego. Dzisiejszy pochodzi ze strony Liski i bardzo mi smakował. Nie mogłam oczywiście wytrzymać, aż wystygnie i trochę mi się środek poszarpał ale tak bosko pachniał, że musiałam go spróbować. Składniki na zaczyn :    100 g mąki pszennej   65 g wody   1/8 łyżeczki drożdży instant   Wymieszać, przykryć i odstawić na 12-16 godzin w temp. pokojowej. Następnie do zaczynu dodać: 350 g mąki pszennej   150 g wody   1 łyżeczka drożdży suszonych instant (opcjonalnie)   1,5 łyżeczki soli   1,5 łyżki cukru   60 g masła   20 g mleka w proszku   1 łyżeczka maku   Składniki wyrobić ręcznie lub mikserem i odstawić w ciepłe miejsce na 1-2 godziny. Po tym czasie ciasto powinno podwoić objętość. Uformować okrągły bochenek. Przełożyć go do koszyka do wyrastania lub durszlaka wyłożonego ściereczką obsypaną mąką. Przykryć ściereczką i odstawić do wyrastania na ok. godzinę (do półtorej, powinnien wyraźnie urosnąć). Piekarnik nagrzać do 230 st C. Chleb przełożyć na rozgrzaną blachę lub kamień do pizzy, zrobić kilka nacięć ostrym nożem. Piec 15 minut. Zmniejszyć temperaturę do 210 st C i dopiekać kolejne 25-30 minut. Ostudzić na kuchennej kratce. Smacznego:) 