Od dawna myślałam o tym chlebie. Bardzo lubię takie przepisy "długoterminowe". Przyglądam się , obserwuje jakie zmiany zachodzą. Oczywiście w trakcie nachodzą mnie obawy czy na pewno wszystko wyjdzie jak należy tym większa jest moja radość kiedy okazuje się że jak najbardziej jest smacznie.  Źródło Składniki: mąka pszenna chlebowa ciepła woda  Pierwszy dzień: Wymieszać 250 g mąki ze szklanką wody. Wyrobić ciasto, przykryć miskę i odstawić w ciepłe miejsce. Drugi dzień: Ciasto bąbelkuje. Trzeci dzień: Ciasto nadal bąbelkuje i staje się lekko szare. Dodać garść mąki, wymieszać i dodać tyle wody aby przypominało poniedziałkowe. Przykryć i odstawić. Czwarty dzień: Ciasto należy pozostawić w spokoju. Piąty dzień: Dodać do ciasta 500 g mąki, 15 g soli   i tyle wody aby ciasto  było elastyczne i miękki. Zagniatać ciasto przez ok. 5 min. Przełożyć ciasto do dużego koszyka, wyłożonego ściereczką, przykryć i odstawić w ciepłe miejsce na 14 h. Szósty dzień. Odwrócić ciasto na rozgrzaną blachę i piec około 1h w temperaturze 190 stopni. Ostudzić na kratce kuchennej. Smacznego:) 