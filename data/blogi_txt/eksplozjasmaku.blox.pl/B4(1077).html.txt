Ryba pod pierzynką szpinakową z serem to szybkie i smaczne danie pod warunkiem oczywiście, że się lubi szpinak. Wystarczy rano pamiętać, aby wyjąć rybę z zamrażalnika i po przyjściu z pracy w ciągu 15 minut możemy mieć obiad.  Składniki:  2-3 filety ulubionej ryby 300 g szpinaku (może być mrożony) 3 ząbki czosnku masło+olej sól, pieprz 10 dag sera żółtego  Rybę pokroić w małe kawałki. Szpinak podsmażyć na maśle i oleju  z dodatkiem czosnku. Przyprawić do smaku sola i pieprzem. W naczyniu żaroodpornym układać kawałki ryby, przykryć kołderką ze szpinaku a następnie posypać startym serem. Wstawić do nagrzanego piekarnika na oko. 20 minut. Smacznego:) 