Już przy okazji tego ciasta przekonałam się że ciasta makowe doskonale komponują się z bitą śmietaną. Biszkopty są nieco cięższe od zwykłych ale nie na tyle żeby zepsuć smak ciasta. Poza tym powinny być dobrze nasączone. Ja nasączyłam wodą z ekstraktem ale do maku pasują migdałowe smaki więc możecie zrobić inny nasącz. Torcik robiłam dla gości i wiedziałam, że raczej zniknie jednego dnia dlatego nie dodawałam żelatyny do śmietany ale jeśli robicie go na dłużej to chyba trzeba ją jednak usztywnić.  Składniki:  5 jajek 5 łyżek  cukru 1/2 szklanki mąki szklanka maku czubata łyżeczka proszku do pieczenia  Składniki na krem:  500 ml śmietanki kremówki 6 łyżek cukru pudru 3 łyżki żelatyny (pominęłam)  Składniki na nasącz: 3/4 szklanki wody 3 - 4  łyżki ekstraktu waniliowego  Białka oddzielić od żółtek. Białka ubić na sztywno, pod koniec dodać cukier. Dodać rozmieszane żółtka, wymieszać. Dodać przesianą mąkę z proszkiem do pieczenia oraz mak. Dokładnie wymieszać. Przełożyć masę na wysmarowaną i wyłożoną pergaminem tortownicę o średnicy 21 cm. Wstawić do nagrzanego do 180 stopni piekarnika i piec ok. 40 min.  Upieczony biszkopt makowy przekroić na 3 części. Schłodzoną śmietanę kremówkę ubić z cukrem pudrem pudrem na sztywno. Można wymieszać z żelatyną rozpuszczoną w 3 łyżkach wody. Biszkopty makowe nasączać wodą wymieszaną z ekstraktem waniliowym i przekładać bitą śmietaną. Posmarować wierzch i boki i posypać makiem. Wstawić do lodówki. Smacznego:) 