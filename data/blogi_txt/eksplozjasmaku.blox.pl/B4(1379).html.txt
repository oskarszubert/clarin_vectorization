Najbardziej lubię desery z bitą śmietaną ale rozsądek podpowiada, że nie można ich jeść zbyt często dlatego szukam innych pomysłów. Dzisiejszy jest bardzo prosty. Truskawki skąpane w syropie z dodatkiem likieru cointreau, schłodzone do odpowiedniej temperatury, w taki upał jaki był ostatnio smakują rewelacyjnie. Można użyć innego likieru ale ja zakochałam się w cointreau i narazie będę go wykorzystywać, przynajmniej dopóki nie skończy się butelka.  Źródło Składniki:   100 ml wody   85 g cukru (użyłam brązowego)   4 łyżki pomarańczowego likieru Cointreau (użyłam 6 łyżek)   300 g truskawek   mięta do przybrania   ﻿Wsypać cukier do wody i doprowadzić do wrzenia. Gotować na wolnym ogniu przez 10 minut. Zdjąć rondelek z ognia i wystudzić. Dodać likier i dokładnie zamieszać.  Truskawki, oczyścić, pokroić na cząstki, wrzucić do syropu i delikatnie wymieszać. Schłodzić w lodówce 30-60 minut. Rozłożyć do pucharków. Można podawać z bitą  śmietaną lub łyżką jogurtu. Smacznego:) 