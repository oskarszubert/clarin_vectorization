Od dawna zalegająca paczka muszli makaronowych na tyle mnie denerwowała, że wreszcie się za nią wzięłam. Muszle wypadało czymś nadziać a, że mięso raczej odpadało przypomniał mi się ten przepis. Mieszanka serów w makaronie i sos pomidorowy to naprawdę pyszny, bezmięsny obiad. Użyłam surowych muszli ale zrobiłam taką ilość sosu aby były całkowicie w nim zanurzone i dlatego ładnie mi się zapiekły i były miękkie. Można też najpierw muszle ugotować ale ja nie lubię bawić się w nadziewanie ugotowanego makaronu.  Inspiracja + moje zmiany Składniki:  ok. 15 muszli makaronowych 1/2 kulki mozzarelli 150 g serka ricotty 2 łyżki mascarpone 1/3 szklanki tartego parmezanu 1 białko  Składniki na sos:  1 puszka pomidorów 1 cebula 2 ząbki czosnku 1/2 szklanki przecieru pomidorowego 2 szklanki  bulionu 1 łyżeczka suszonej bazylii sól, pieprz, cukier do smaku  Wszystkie rodzaje serów wymieszać i połączyć białkiem. Nadziać muszle i odłożyć. Na patelni rozgrzać oliwę, dodać cebulę i trochę później czosnek. Chwilę smażyć, dodać pomidory i dusić aż całkowicie się rozpadną. Doprawić do smaku solą, cukrem i pieprzem, ew. octem balsamicznym i ziołami. W wysmarowanym naczyniu żaroodpornym ułożyć muszle, jedna obok drugiej i zalać sosem. Wstawić do nagrzanego piekarnika do 180 stopni i zapiekać około 25 min. Smacznego:) 