Na burito miałam ochotę od momentu kiedy obejrzałam film Dance with me. Scena, w której Chayanne podaje Vanessie Williams apetyczne zawiniątko ze slowami "Burrito chica" i jej zachwyt nad tym co jadła, zapadła mi tak głęboko w pamięć, że kiedy po raz pierwszy kupiłam tortillę, pierwsze co z niej zrobiłam było właśnie burrito. I już się nie dziwiłam skąd wziął się jej zachwyt. Oczywiście burrito dopisuje do akcji Ireny i Andrzeja. Składniki:  1 łyżka oliwy 50 dag zmielonej wołowiny 1 drobno posiekana średnio cebula 1 zmiażdżony ząbek czosnku 1 łyżeczka sproszkowanego kminku 1/4 łyżeczki sproszkowanego chilli 40 dag rozdrobnionych pomidorów z puszki 1/2 szklanki wody 30 dag odsączonej fasoli z puszki 4 duże pszenne tortille 1 szklanka grubo startego sera cheddar 1 łyżeczka sproszkowanej ostrej papryki  Rozgrzać oliwę na patelni, smażyć wołowinę cały czas mieszając, aż się przyrumieni. Dodać cebulę, czosnek i przyprawy Dodać rozdrobnione pomidory i fasolę, wlać wodę. Dusić na wolnym ogniu, aż całość zgęstnieje. Tak przygotowanym farszem napełniać tortille. Wstawić  do piekarnika i zapiekać ok. 10 minut. Można podawać z sosem guacamole. Smacznego:) 