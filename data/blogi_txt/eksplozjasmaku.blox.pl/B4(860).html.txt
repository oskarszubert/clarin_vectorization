Kolejną pastą do chleba, którą chcę zaproponować jest duet awokado i jajek. Smakowo jest to strzał w dziesiątkę. Warunkiem jest oczywiście odpowiednie dobranie przypraw gdyż mdłe awokado może całkowicie zepsuć pastę. Jednak czosnek i sok z cytryny robią swoje. Bardzo polecam.  Składniki:  1 dojrzałe awokado 2 jajka ugotowane na twardo 1 ząbek czosnku 1 łyżka jogurtu naturalnego ew. majonezu sól, pieprz, słodka papryka mielona 1 łyżka soku z cytryny  Awokado obrać ze skórki, jajka ze skorupki. Wrzucić je do blendera razem z czosnkiem, sokiem z cytryny i przyprawami. Zmiksować. Dodać majonez i wymieszać, ew. przyprawić jeszcze do smaku. Wstawić do lodówki na 1 godź. Smacznego:) 