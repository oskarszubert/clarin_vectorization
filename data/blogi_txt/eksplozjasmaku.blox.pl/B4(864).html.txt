Bardzo często jest tak, że gdy piekę kurczaka, większe kawałki mięsa zjadamy ale problem jest  z grzbietem i tymi częściami, na których mięso jest trudniej dostępne. Ale, że jedzenia wyrzucać nie wolno zwykle obieram te kawałki i robię z nich smarowidło do chleba. Kolor dzisiejszej pasty może nie zachwyca ale smak jest bardzo wciągający.  Pomysł własny Składniki:  mięso z pieczonego kurczaka (ok. 2 szklanek) 100 g ziaren słonecznika 3-4 łyżki majonezu sól, pieprz, mielona papryka natka pietruszki  Ziarna słonecznika uprażyć na suchej patelni. Mięso z kurczaka wrzucić do miski, dodać słonecznik, posiekaną natkę pietruszki i wszystko razem zmiksować blenderem na gładką masę. Dodać sól, pieprz, mieloną paprykę oraz majonez i dokładnie wszystko wymieszać. Smacznego:) 