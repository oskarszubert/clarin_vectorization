Bardzo lubię różne "wynalazki" kulinarne, rzadko coś powtarzam, chyba że dla gości i ciąglę wyszukuję nowe, ciekawe   przepisy. Jednak  w kwestii pizzy moje poszukiwania zakończyły się na tym przepisie.  Nie szukam już innych bo ten jest najlepszy. Ciasto zawsze robię takie samo, zmieniam tylko dodatki. Moja ulubiona pizza zawiera  kurczaka i papryką lubię  także tzw. hawajską oraz z boczkiem i ogórkiem czyli taką prostą wiejską. Dzisiaj, w Międzynarodowym Dniu  Pizzy postanowiłam pokazać właśnie te trzy, które u mnie w domu goszczą najczęściej. Nie wiem ile, w nich jest prawdziwej pizzy i co by na to powiedzieli rodowici Włosi, jednak nam bardzo smakują. Moje pizze oczywiście dołączam do akcji Nette.  Składniki  na 1 spód do pizzy: Ja zawsze mnożę składniki, żeby uzyskać 2 lub 3 blaty.   10 g drożdży   pół łyżeczki soli   pół szklanki ciepłej wody   1,5 szklanki mąki pszennej   1 łyżka oliwy   Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości. Ciasto odgazować, wyłożyć blachę do pizzy i obłożyć ulubionymi dodatkami. Piec 20 minut, dodać ser i jeszcze piec 10 minut. Pizza z kurczakiem i papryką:   pół  usmażonej piersi kurczaka z dodatkiem przyprawy do gyrosa   20 dag usmażonych pieczarek   pół papryki   ser żółty według uznania   bazylia sos pomidorowy lub ketchup      Pizza tzw. hawajska   pół puszki ananasa   pół piersi z kurczaka usmażonej z dodatkiem przyprawy do gyrosa   1 kulka mozzarelli   bazylia   sos pomidorowy lub ketchup      Pizza tzw. wiejska   pieczarki usmażone   boczek ogórek kiszony   bazylia   ser żółty   sos pomidorowy lub ketchup    Smacznego:) 