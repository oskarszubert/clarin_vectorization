Koktajl to taka banalna rzecz. Wystarczy wrzucić jakieś tam składniki do kubka i wszystko zmiksować blenderem. Tylko, że właśnie te składniki są bardzo ważne bo odpowiednio dobrane mogą okazać się podstawą czegoś bardzo smacznego. Wczoraj zmiksowałam brzoskwinie z imbirem i bardzo mi to połączenie przypadło do gustu. Jest to moja propozycja do akcji Karoliny.  Składniki:  3 brzoskwinie 100 ml wody 2-3 łyżki cukru 2 łyżki soku z cytryny kawałek korzenia imbiru (3cm)  Wodę zagotować z cukrem i obranym korzeniem imbiru, gotować kilka minut,  odstawić do wystygnięcia. Brzoskwinie sparzyć i obrać ze skórki, następnie zmiksować na pure. Zmieszać dokładnie syrop cukrowy z pure brzoskwiniowym, dodać sok z cytryny i dokładnie wymieszać. Podawać z lodem. Osoby, które lubią mocniejszy smak imbirowy mogą sobie zmiksować kawałek korzenia i dodać go do koktajlu. U mnie to nie przeszło:) Smacznego:) 