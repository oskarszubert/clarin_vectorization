W poszukiwaniu ciekawych przepisów do nowej akcji Ireny i Andrzeja sięgnęłam do jednej z moich ulubionych książek autorstwa Jenni Fleetwod Jeden garnek-wiele potraw. Znalazłam tam już nie jeden pyszny przepis i tym razem też się nie zawiodłam. Wieprzowina z ryżem  może nie brzmi jakoś szumnie  no bo ryż i mięs to znowu nie taki dziwny duet. Ale tajemnica smaku tej potrawy tkwi w przyprawach, głównie w jałowcu i goździkach, które bardzo mi tu pasują i w śmietance, która przeniknęła ryż podczas zapiekania. Danie to jest moją pierwszą propozycją do akcji  Z widelcem przez kuchnie obu Ameryk.  Składniki:   50 dag polędwiczek wieprzowych pokrojonych w paseczki lub kostkę   4 łyżki oleju roslinnego   1 średnia cebula, posiekana   1 rozgnieciony ząbek czosnku   łyżeczka kurkumy   1 strąk zielonej papryki pokrojonej w kawałki (ja dałam czerwoną)   2 szklanki wywaru z kurczaka   20 dag długoziarnistego ryżu   2/3 szklanki słodkiej śmietanki   1,5 szklanki startego parmezanu   sól i pieprz do smaku   Składniki na marynatę:   pół szklanki białego wytrawnego wina   2 łyżki soku z cytryny   1 średnia cebula, posiekana   4 jagody jałowca lekko rozgniecione (dałam 6)   3 goździki   1 strąk czerwonej chili lub pół łyżeczki chili w proszku   W salaterce wymieszać składniki marynaty, włożyć pokrojone paski mięsa i po wymieszaniu odstawić na 4 godziny. Kilka razy zamieszać podczas marynowania. Łyżką cedzakową wyjąć mięso i odłożyć na talerz. Marynatę przecedzić przez sito i zachować. Na patelni rozgrzać olej, włożyć paski mięsa i obsmażyć je ze wszystkich stron przez 3-4 minuty. Powinny się ładnie zrumienić. Przełożyć na talerz łyżką cedzakową. Włożyć na patelnie posiekaną cebulę i czosnek, smażyć 3-4 minuty. Dodać kawałki papryki i smażyć jeszcze przez 3-4 minuty.Włożyć z powrotem podsmażone mięso. Wlać marynatę i wywar. Zagotować, przyprawić solą i pieprzem Zmniejszyć ogień, przykryć rondel i dusić potrawę na małym ogniu przez 10 minut. Mięso powinno być miękkie. Ugotować ryż al dente. W wysmarowanym naczyniu żarodopornym ułożyć warstwę ryżu. Na ryżu ułożyć warzywa i mięso wyjęte z sosu. Przykryć warstwą ryżu. Do sosu, w którym dusiło się mięso, wlać śmietankę, wsypać 2 łyżki parmezanu, kurkumę i wymieszać. Polać takim sosem warstwę ryżu w żaroodpornym naczyniu. Posypać resztą parmezanu. Przykryć naczynie folią i zapiekać przez 20 minut. Następnie zdjąć folię i zapiekać jeszcze 5 minut aż na wierzchu powstanie chrupiąca skórka, lekko zrumieniona. Smacznego:) 