Kiedy zobaczyłam tę sałatkę po raz pierwszy, nie sądziłam, że będzie mi tak smakować. Z każdym kęsem coraz bardziej i bardziej, aż weszła na stałe do domowego menu. Jej zaletą jest również to, że robi się ją bardzo szybko i składa się tylko z kilku składników, co wcale nie oznacza, że jest uboga w smaku:) Składniki:  1 brokuł ser feta płatki migdałów 2 ząbki czosnku śmietana, majonez sól, pieprz  Ugotować brokuł. Ser feta pokroić w kostkę. Czosnek posiekać. Zmieszać majonez ze śmietaną (ilość wedle uznania), dodać czosnek, sól, pieprz. Brokuł i ser ułożyć w salaterce, polać sosem czosnkowym. Wierzch posypać uprażonymi wczesniej i zimnymi już  płatkami migdałów. Smacznego:) 