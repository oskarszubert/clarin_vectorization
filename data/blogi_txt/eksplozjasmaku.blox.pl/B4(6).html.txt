Kulinarnie Austria kojarzyła mi się tylko ze sznyclami cielęcymi, tortem Zachera no i kawą. Po spróbowaniu sałatki ziemniaczanej w winnym sosie,  obszukałam wszelkie możliwe i dostępne mi źródła w poszukiwaniu przepisu i ....znalazłam. Oczywiście sałatka  podana przez przystojnego Wiedeńczyka smakuje najlepiej  nie mniej jednak przepis który znalazłam niewiele  różni  się od tego który miałam okazję wypróbować w warunkach orginalnych.  Składniki:   8 ziemniaków   2 cebule szklanka gorącego rosołu   3 łyżki octu jabłkowego   6 łyżek oleju   sól, pieprz   musztarda   Ziemniaki ugotować w mundurkach. Kiedy wystygną obrać pokroić w cienkie talarki. Posiekaną cebulę zalać gorącym rosołem, dodać ocet jabłkowy i olej. Doprawic do smaku sola i pieprzem, musztardą ewentualnie cukrem. Jak najszybciej zalać ziemniaki. Pozostawić do ostygnięcia. Smacznego:) 