Wzięłam do ręki jedną z książek o alkoholach, którą posiadam, otworzyłam na chybił trafił i zobaczyłam takiego drinka. Nie miałam soku ananasowego, ale do sklepu mam 30 sekund, a w sumie jakbym przez okno zawołała to by mi sprzedali, więc nie było problemu z przygotowaniem tej pysznej karnawałowej propozycji. Źródło: Drinki na każdą imprezę wyd. Buchmann Składniki:  45 ml rumu 25 ml wódki 20 ml brandy 40 ml soku ananasowego 40 ml soku pomarańczowego dwie łyżeczki grenadyny (można dać więcej, jeśli komuś zależy na ładniejszym kolorze)  Alkohole i soki wlać do shakera wypełnionego do połowy kostkami lodu. Wstrząsnąć krótko i energicznie. Przecedzić do schłodzonego kieliszka. Na wierzch nalać grenadynę. Na zdrowie:) 