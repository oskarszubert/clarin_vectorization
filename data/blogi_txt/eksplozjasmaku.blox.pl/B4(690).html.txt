Chociaż wygląd  pozostawia wiele do życzenia - wolę kolorowe jedzenie, przedstawiam jedno z najpyszniejszych makaronowych dań jakie jadłam. Połączenie smaków w tej potrawie jest genialne, zwłaszcza dla mnie bo uwielbiam makaron z kurczakiem a cytryna i estragon smakuje tutaj przepysznie.  Składniki:   pół paczki dowolnego makaronu   oliwa z oliwek   filet z kurczaka   20 g masła   40 dag pieczarek   2 ząbki czosnku   125 ml wytrawnego białego wina   185 ml śmietanki    1 łyżeczka skórki cytrynowej, drobno startej   2 łyżki soku z cytryny   2 łyżki estragonu   2 łyżki pietruszki   kawałek żółtego sera    Ugotować makaron al dente.Na dużej patelni rozgrzać 1 łyżkę oliwy. Smażyć paski kurczaka na rumiano. Zdjąć z patelni.  Masło rozgrzać z pozostałą oliwą. Wrzucić pieczarki i smażyć 3 minuty, ciągle mieszając. Dodać czosnek i smażyć jeszcze kilka minut. Wlać wino i zmniejszyć ogień. Dusić 5 minut do odparowania. Dołożyć śmietanę oraz kurczaka i pozostawić na ogniu na kolejne 5 minut, aż sos zgęstnieje. Dodać skórkę i sok z cytryny, natkę pietruszki i parmezan. Doprawić solą i dobrze wymieszać wszystkie składniki. Podawać z dodatkowym serem. Smacznego:) 