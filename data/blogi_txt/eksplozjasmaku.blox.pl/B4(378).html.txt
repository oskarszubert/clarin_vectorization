Miałam dwa wolne filety z kaczki, a że ostatni gulasz był taki dobry postanowiłam spróbować jak w tej potrawie sprawdzi się kacza pierś. Okazało się, że nadaje się do tego idealnie. Mięso jest delikatne i kruche, jednym słowem wspaniałe. Gulasz najbardziej smakuje mi z makaronem ale oczywiście możecie go podać również z kaszą.  Pomysł własny Składniki:  2 filety z kaczki 1 cebula 2 ząbki czosnku łyżka mąki 100 ml czerwonego wina bulion warzywny sól, pieprz majeranek olej do smażenia Oczyszczone mięso pokroić w kostkę, obtoczyć w przyprawach a następnie w mące. Na patelni rozgrzać olej, wrzucić kawałki mięsa i obsmażyć z każdej strony. Dodać pokrojoną cebulę następnie posiekany czosnek. Chwilę razem przesmażyć. Wlać wino i bulion. Dodać majeranek. Całość dusić na wolnym ogniu, aż mięso będzie miękkie (u mnie ok, 1h) a płyn wyparuje i sos stanie się gęsty. Podawać z makaronem lub kaszą gryczaną. Smacznego:) 