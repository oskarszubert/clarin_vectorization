Przepisów na trufle widziałam już tyle, że nie wiedziałam na który się zdecydować. W końcu jednak wybrałam ten. Skorzystałam z rady Kasi i zamieniłam miętę na cynamon i też było pysznie. Miętowe zrobię następnym razem. Trufle dopisuję do akcji walentynkowej.  Składniki:  450 g gorzkiej czekolady ( co najmniej 70 %) 280 ml kremówki (36%)  pół łyżeczki cynamonu ok. 1 szklanka cacao do obtoczenia trufli  Czekoladę połamać na drobne kawałki i umieścić  w rondelku razem ze śmietanką. Gotować na bardzo małym ogniu ( i najlepiej w garnku z grubym dnem) do czasu aż czekolada się rozpuści i utworzy ze śmietanką jednolita masę. Zdjąć z ognia, dodać cynamon  i przełożyć do miseczki. Kiedy masa będzie miała temperaturę pokojową włożyć ją do lodówki na kilka godzin (ok. 4) Dwiema łyżeczkami formować kulki (lub rękoma, ale czekolada będzie się przyklejać do rąk), wrzucić truflę do cacao i obtoczyć. Ja, za pomocą szpatułki nadałam truflom kształt widoczny na zdjęciu. Smacznego:) 