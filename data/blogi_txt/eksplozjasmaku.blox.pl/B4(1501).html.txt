Lubię zupy kremowe więc w sezonie dyniowym nie może zabraknąć zupy z dyni. Miło mnie zaskoczyła ta zupka. Dynia sama w sobie jest raczej mdła więc musi byc dobrze dosmakowana. Sól, pieprz oraz czosnek robią swoje i w ciągu 15 minut można delektować się pyszną zupą. Jest to moja kolejna propozycja do akcji Bei. Składniki:   ćwiartka dyni   1 udko lub 2 szkrzydełka   masło sól, pieprz   1 cebula   2 ząbki czosnku   ﻿1 l bulionu Zagotować bulion, wrzucić mięso i gotować około 20 minut ( ja tę zupę ugotowałam na bazie niedzielnego rosołu).﻿ Na patelni rozpuścić masło, dodać pokrojoną cebulę i czosnek, chwilę razem smażyć. Dodać dynię pokrojoną w kostkę i dusić około 10 minut. Wyjąć mięso z bulionu, dodać dynię i chwilę razem gotować. W międzyczasie obrać mięso z udka i wrzucić do zupy. Dodać trochę soli i pieprzu. Zestawić z gazu i wszystko dokładnie zmiksować. Doprawić do smaku. Podawać z kleksem śmietany. Zupa powinna być zawiesista,  ale nie mieć konystencji budyniu, chyba, że ktoś tak właśnie lubi to można dłużej gotować aby większa ilość bulionu wyparowała. Smacznego:) 