Nie wiem czy taką zupę naprawdę  jadali prawdziwi Cherokezi ale przepis ten podała Beata Pawlikowska, więc wydaje się on być dość prawdopodobny. Zupa nie jest wcale jakaś egzotyczna, są w niej takie składniki, które bez problemu można kupić w sklepie, chociaż nie trudno sie domyśleć, że Indianie jadali leśne grzyby a nie pieczarki. Tak czy siak warto było tę zupę ugotować bo jest całkiem smaczna. Jest to moja propozycja do akcji Ireny i Andrzeja.  Składniki:   1 puszka kukurydzy   1 posiekana cebula 25 dag pieczarek   6 szklanek rosołu   1 zielona papryka, drobno pokrojona   1 ziemniak  porkojony w kostkę   2 łyzki masła   5 łyżek posiekanego koperku   sól, pieprz do smaku   Wszystkie składniki - oprócz koperku -  włożyć do garnka. Gotować na małym gazie pod przykryciem przez około pół godziny. Przed podaniem do garnka dodac koperek. Wymieszać, doprawić do smaku. Ja dolałam równiez trochę śmietany co by poprawić pieczarkowy wygląd zupy. Smacznego:) 