To ciasto opanowało blogosferę a ponieważ świeże maliny są jeszcze dostępne postanowiłam się skusić. Ciasto jest tak wspaniałe jak to zostało napisane na tych wszystkich blogach gdzie się pojawiło. Jest wyjątkowo kruche, pianka niezwykle leciutka no i maliny spełniają swoją orzeźwiającą rolę. Całość na piątkę z plusem. Jedyne co bym zmieniła to ilość budyniu, następnym razem zastosuję tylko jeden chociaż nie wiem czy to nie zmieni konsystencji pianki. Bardzo polecam to ciasto bo naprawdę warto je upiec.  Źródło: xxx Składniki:  2,5 szklanki mąki pszennej (może być również mąka krupczatka) 250 g masła lub margaryny, zimnego 2 łyżeczki proszku do pieczenia 3 łyżki cukru pudru 5 żółtek  Masło pokroić w kostkę, szybko zagnieść z pozostałymi składnikami ciasta (można również składniki zmiksować w malakserze). Jeśli ciasto będzie zbyt sypkie, dodać 1 - 2 łyżki wody. Podzielić na 2 części - około 60% i 40%, każdą zawinąć w folię spożywczą, zamrozić. Tą czynność można zrobić dzień wcześniej. Blachę o wymiarach 33 x 20 cm wysmarować masłem, wyłożyć papierem do pieczenia. Na spód zetrzeć na tarce większą część ciasta (60%), lekko przyklepać dłonią i wyrównać. Podpiec na złoty kolor w temperaturze 190ºC przez około 20 minut. Odstawić do całkowitego wystudzenia. Delikatna budyniowa pianka:  5 białek 1 szklanka drobnego cukru do wypieków 1 opakowanie cukru wanilinowego (16 g)* 2 opakowania budyniu waniliowego lub śmietankowego, bez cukru (2 x 40 g) 1/2 szklanki oleju słonecznikowego  Ponadto:  500 g malin (mogą być mrożone, nie rozmrażamy ich wcześniej) cukier puder do oprószenia  Kiedy podpieczony spód jest wystudzony, zacząć ubijać białka. Po ubiciu na sztywno, powoli, łyżka po łyżce wsypywać drobny cukier i cukier wanilinowy, cały czas ubijając na najwyższych obrotach. Następnie powoli wsypywać proszek budyniowy, cały czas miksując, by dobrze się rozpuścił. Strużką wlewać olej, miksując do połączenia. Na podpieczony, zimny spód ciasta wyłożyć ubitą pianę. Wyrównać i układać gęsto maliny (otworkami do góry). Maliny łopatką lekko wepchnąć w pianę. Na wierzch zetrzeć resztę zamrożonego ciasta (40%). Piec w temperaturze 190ºC przez około 30 - 40 minut. Wyjąć, przestudzić, oprószyć cukrem pudrem. Smacznego:) 