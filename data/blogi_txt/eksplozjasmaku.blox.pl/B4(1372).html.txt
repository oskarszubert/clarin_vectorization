Kiedy poszukiwałam przepisów do akcji Z widelcem przez kuchnię obu Ameryk nie miałam  pojęcia o kimś takim jak Ainsley Harriot. Wczoraj wyciągnęłam swoje notatki i okazało się że wsród nich znajduje się kilka jego przepisów ale dzisiaj, dzięki Karolinie, która jest jego fanką, znam go i ja. I skoro już mam jego przepisy postanowiłam je wykorzystać. Cynamonowy pomysł na tosty pochodzi  z programu Ainsley rusza w plener - do Argentyny i jest to taka bardziej wypasiona wersja zwykłych tostów zwanych francuskimi. Polecam szczególnie tym osobom, które lubią słodkie jedzenie.  Składniki:   chleb tostowy   100 ml sherry   2 jajka skórka otarta z jednej cytryny   oliwa do smażenia   cukier wymieszany z cynamonem do posypania   creme fraiche albo gęsta kremówka   Sherry wlać do głębokiego talerza. W drugim talerzu roztrzepać jajko ze skórką, otartą z cytryny. Na grillu lub kuchence rozgrzać oliwę na patelni. Szybko zanurzać chleb najpierw w sherry, następnie w jajku i smażyć z obu stron na złoto. Podawać z łyżką kremówki (zrezygnowałam), posypane cynamonowym cukrem. Smacznego:) 