Dwa tygodnie temu, plotka o wielkiej ilości grzybów zmobilizowała mnie do wyjścia do lasu. Jeśli chodzi o zbiór szału nie było ale trochę kurek w koszyku się znalazło. Sosu nie chciałam robić, cannelonni też już było więc pomyślalam o pizzy. Usmażyłam kurki jak pieczarki więc żadnych wzlotów by tu nie było ale wspaniały smak kurek przywodzi na myśl zapach lasu, igliwia i to  czyste powietrze, które można wdychać pełna piersią.  Składniki:    10 g drożdży   pół łyżeczki soli   pół szklanki ciepłej wody   1,5 szklanki mąki pszennej   1 łyżka oliwy   50 dag kurek   1 cebula   odrobina wody   sol, pieprz﻿ Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości. Kurki opłukać i oczyścić, większe pokroić. Cebulę pokroić, wrzucić na rozgrzany olej, chwilę smażyć. Kiedy cebula zmięknie, dodać grzyby i dusić aż będą miękkie. Podlać odrobiną wody. Dodać sól i pieprz. Grzyby powinny być miękkie a płyn powinien wyparować.  Ciasto odgazować, wyłożyć blachę do pizzy. Posmarować sosem pomidorowym a nawet ketchupem, wyłożyć usmażone kurki. Piec 20 minut, dodać ser i jeszcze piec 10  minut. Smacznego:) 