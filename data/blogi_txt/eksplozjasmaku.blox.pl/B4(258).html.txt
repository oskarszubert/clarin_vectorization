Pierwszy raz robiłam ciasto czekoladowe na jogurcie. Jest lekkie, wilgotne i pachnie owocami. W dodatku robi się je błyskawicznie więc warto zanotować ten przepis. Nie miałam wiśni w syropie więc zamieniłam je na maliiny i też było pysznie. Bardzo polecam:)  Źródło + moje zmiany Składniki:  1,5 szklanki mąki pszennej 2 łyżeczki proszku do pieczenia 3/4 szklanki cukru pudru 3 łyżki kakao 125 jogurtu naturalnego 3/4 szklanki oleju słonecznikowego 3 jajka szklanka  malin (mogą być mrożone) 100 g gorzkiej czekolady  W jednej misce wymieszać mąkę, proszek do pieczenia, cukier i kakao, w drugiej jogurt, olej i jajka. Mokre składniki przelać do suchych i wymieszać łyżką. Dodać maliny i pokrojoną czekoladę. Jeszcze raz dokładnie wymieszać. Ciasto wylać do wyłożonej papierem do pieczenia formy o wymiarach 28x24 cm (mierzone od góry). Wstawić do piekarnika nagrzanego do 180 st.C i piec przez około 30 - 40 minut. Smacznego:) 