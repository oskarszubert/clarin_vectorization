Przepis na tego pysznego kurczaka znalazłam w listopadowym numerze Kuchni a podała go Polka mieszkająca we Włoszech. Jest to połączenie  kuchni polskiej, włoskiej i azjatyckiej. I muszę powiedzieć, że bardzo ale to bardzo smaczne połączenie. Ja użyłam udek z kurczaka ale można też użyć piersi, myslę, że większego znaczenia to nie ma bo i tak najpyszniejszy jest tutaj sos i warzywa.  Składniki:   udka z kurczaka   sól, pieprz   1 czerwona papryka   1/2 ananasa   1 por   3 łodygi selera naciowego   natka pietruszki   Składniki na sos cytrynowy:   sok wyciśnięty  z 2 cytryn   1/2 szklanki zimnej wody   4 łyżki brandy lub sherry   1 łyżeczka cukru   2 łyżki mąki kukurydzianej   Oczyszczonego kurczaka przyprawić solą i pieprzem. Smażyć na rumiano. Następnie podlać wodą i dusić. Dodać warzywa pokrojone w kostkę i smażyć do ich miękkości. Warzywa powinny być miękkie ale jędrne. Do rondelka wlać sok z cytryny, połowę wody i brandy. Wsypać cukier. Doprowadzić do wrzenia i mieszać, aż cukier się rozpuści. Mąkę kukurydzianą zmieszać z resztą wody, wlać do sosu i gotować 3 minuty. Dodać do kurczaka i wymieszać z warzywami. Podawać z ryżem i posiekaną natką. 