Dzisiaj chcę zachęcić do zrobienia pysznego dania jakim są naleśniki ze szpinakiem. Potrawa ta ma wiele zalet. Po pierwsze jest zdrowa, po drugie można ją zrobić jednego dnia a kolejnego odgrzewać a poza tym jest świetną propozycją  na piątkowy, bezmięsny obiad. Nadzienie szpinakowe przygotowałam podobnie jak na pierogi tyle, że zrezygnowałam z ricotty na rzecz sera żółtego, który przy odgrzewaniu naleśników fajnie się roztapia. Składniki:   • 3 jajka • 2 szklanki mleka • 2 i 1/2 szklanki mąki • 1 niepełna szklanka wody mineralnej gazowanej • łyżka oleju do ciasta Jajka zmiksować z mlekiem. Mąkę i resztę składników dodawać stopniowo.Ubijać tak aby nie było grudek. Ciasto odstawić na 1/2 godziny. Smażyć  naleśniki. Składniki na nadzienie:   400 g szpinaku   2 ząbki czosnku   sól, pieprz kawałek żółtego sera   Na rozgrzanym maśle podsmażyć posiekany czosnek, dodać rozdrobniony szpinak i dusić kilka minut. Doprawić do smaku solą i pieprzem. Dodać połowę startego żółtego sera i dokładnie wymieszać. Smarować naleśniki nadzieniem, posypać pozostałym serem i złożyć naleśniki. Podawać np. z jogurtem. Smacznego:) 