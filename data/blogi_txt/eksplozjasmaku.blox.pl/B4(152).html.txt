O ciastkach owsianych myślałam już wiele razy ale dopiero teraz kiedy są wakacje mogłam się za nie zabrać. Warto je zrobić bo są nie tylko smaczne ale również i zdrowe. Przepis pochodzi z kolekcji Wypieki ze smakiem.  Składniki:  1 szklanka mąki pszennej 3/4 łyżeczki proszku do pieczenia 1/2 łyżeczki sody oczyszczonej szczypta soli 2,5 szklanki płatków owsianych 200 g masła 1 szklanka drobnego cukru  1  jajko        Masło utrzeć na puszystą masę, pod koniec wsypać cukier. Dodać jajko i zmiksować. Wsypać pozostałe składniki i zmiksować. Blachę wyłożyć papierem do pieczenia. Z ciasta robić kulki, spłaszczyć je ręką. Układać na blaszce w sporych odstępach. Piec w temperaturze 180ºC przez około 15 minut aż będą brązowe jak na zdjęciu. Po wystudzeniu można posypać cukrem pudrem. Smacznego:) 