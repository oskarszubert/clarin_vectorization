To ciasto powstało na skutek modyfikacji kilku przepisów. Serowa warstwa kruchego ciasta z rabarbarowym wnętrzem to coś od czego trudno się odczepić. Może nie jest imponujące z wyglądu ale smakiem przyciąga.  Składniki:  150 g mąki pszennej 125 g miękkiego masła 2 jajka 125 sera białego 4 łyżki cukru 2 łyżki ekstraktu waniliowego 200-300 g rabarbaru + kilka łyżek cukru 2 łyżki masła cukier puder do posypania  Wymieszać masło z serem, cukrem i jajkami, dodać ekstrakt waniliowy, przesiać mąkę. Wszystko dokładnie wyrobić. Ciasto podzielić na dwie równe połowy. Jedną rozwałkować i wyłożyć nim tortownicę o śr. 21 cm. Wstawić do lodówki. W tym czasie rozpuścić masło, wrzucić pokrojony w kostkę rabarbar i dusić chwilę.  Odstawić do wystygnięcia. Formę z ciastem wstawić do nagrzanego do 180 stopni piekarnika i podpiekać ok. 15 min. Gdy wystygnie, przełożyć rabarbar. Rozwałkować drugą połowę ciasta i delikatnie ułożyć na rabarbarze. Wstawić do piekarnika i piec ok. 40 min. Po wystudzeniu posypać cukrem pudrem. Smacznego:) 