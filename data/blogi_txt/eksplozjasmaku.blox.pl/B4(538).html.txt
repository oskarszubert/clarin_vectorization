Krakersy o aromacie tymianku  wydały mi się atrakcyjne z kilku powodów. Nie dość, że szybkie i łatwe to jeszcze wyjątkowo kuszące smakiem. Ciastka okazały się dokładnie takie jak myślałam. Świetnie smakują z serem pleśniowym lub ziołowym twarożkiem. Użyłam tymianku suszonego ale najlepiej byłoby użyć świeżego. Przepis pochodzi z kolekcji Wypieki ze smakiem. Składniki:   260 g mąki razowej   30 g płatków owsianych   2 łyżki brązowego cukru   2 łyżeczki proszku do pieczenia łyżeczka soli (dałam pół)   2 łyżki świeżego tymianku (nia miałam więc dałam suszony)   75 g schłodzonego masła   5 łyżek oliwy z oliwek   Podgrzać piekarnik do 200 stopni.  Wymieszać mąkę z płatkami owsianymi, cukrem,, proszkiem do pieczenia i solą. Następnie połączyć z przygotowaną mieszaniną drobno posiekany tymianek oraz pokrojone masło, by otrzymać masę o konsystencji tartej bułki. Dodać oliwę i wyrobić gładkie ciasto, po czym rozwałkować je na grubość ok.4 mm pomiędzy dwoma kawałkami oprószonej mąką folii spożywczej. Wyciąć nożem lub radełkiem krakersy i ułożyć je na blaszce wyłożonej papierem do pieczenia. Piec je przez około 10 minut aż lekko zbrązowieją a potem pozostawić do ostygnięcia na blasze. Smacznego:) 