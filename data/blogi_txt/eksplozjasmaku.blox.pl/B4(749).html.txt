Moskole, po raz pierwszy jadłam w tym roku będąc w Zakopanem. Posmakowały mi na tyle, że po powrocie do domu zaczęłam szukać przepisu. No i znalazłam. Robi się je szybko, smakują dobrze i mogą być fajnym urozmaiceniem domowego menu. Ja podałam z gulaszem (niestety, nie z jagnięciny) i z surówką. Takie danie w karczmie góralskiej nazywa się Przysmak juhasa.:)    Składniki: 1 kg ziemniaków   50 dag mąki   2 jajka   3/4 szklanki kwaśnego mleka lub maślanki   olej do smażenia   sól, pieprz Ziemniaki obrać, opłukać, ugotować w osolonym wrzątku. Odcedzić.Wystudzone ziemniaki zemleć w maszynce. Do masy dodać jajka, przesianą mąkę i wlać mleko.Przyprawić solą i pieprzem, wyrobić na gładką masę. Z ciasta formować małe placuszki o dowolnym kształcie. Smażyć na rumiano z obu stron. Smacznego:) 