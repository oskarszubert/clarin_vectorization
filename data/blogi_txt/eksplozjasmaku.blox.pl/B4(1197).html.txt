Do porannego chleba proponuję mały dodatek. Ta oto mięsna propozycja nadaje się również na specjalne okazje. Przetestowałam ją i wiem, że schab ziołowy będzie smakował gościom. Kiedy kilka lat temu, po raz pierwszy piekłam schab wyszedł mi suchy.  Dzisiaj już wiem, że potrzebna jest marynata aby mięso było kruche i piekę je w rękawie żeby było soczyste. Oprócz tego schab w ziołowej czapie jest bardzo aromatyczny no ale patrząc na ilość ziół to chyba oczywiste:) Przepis Macieja Kuronia.   Składniki:   schab bez kości     1 łyżeczka suszonego cząbru   4 łyżeczki suszonego majeranku   1/2 łyżeczki suszonej szałwii   1 łyżeczka  suszonego tymianku   1 łyżeczka suszonego oregano   1 łyżeczka mielonego kminku     5 ząbków czosnku   1/2 łyżeczki czarnego pieprzu   2 łyżeczki musztardy   2 łyżeczki soku z cytryny   3-4 łyżki oliwy    rękaw do pieczenia Wymieszać ze sobą wszystkie składniki ziołowej czapy.  Mięso ze wszystkich stron natrzeć mieszanką ziół, włożyć do rękawa   i wstawić  na noc do lodówki. Następnego dnia piec w 180ºC ok. 1,5 godziny. Smacznego:) 