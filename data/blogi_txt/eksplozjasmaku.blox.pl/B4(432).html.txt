Postanowiłam spróbować kalafiora w innej postaci niż tradycyjnie gotowany i podany z rozpuszczonym masłem  i bułką tartą. W sumie to tutaj też  są te wszystkie składniki więc kaloryczność dania jest taka sama albo jeszcze większa biorąc pod uwagę sos beszamelowy i żółty ser. Ale kalafior w tej formie jest po prostu pyszny i raz na jakiś czas napewno nie zaszkodzi. Przepis pochodzi z książki Ewy Aszkiewicz 365 obiadów na polskim stole. Składniki:   duży kalafior   sól, cukier   łyżeczka masła filiżanka utartego żółtego  sera﻿   Składniki na sos:﻿   łyżka masła   łyżka mąki   ﻿filiżanka utartego  żółtego sera   1/2 szklanki śmietany   łyżka tartej bułki do posypania   ﻿łyżka masła   Wymoczony w wodzie z solą (aby wypłynęły muszki) kalafior podzielić na małe części, przełożyć do garnka z wrzącą wodą z dodatkiem soli, cukru i masła, gotować na średnim ogniu przez około 8 minut. Kalafior nie powinien się rozgotować. W tym czasie przygotować sos. Na roztopionym maśle zasmażyć mąkę, gdy straci smak surowizny, rozprowadzić zasmażkę szklanką wywaru z kalafiora, zagotować, dodać ser, śmietanę i przyprawy. W wysmarowanym tłuszczem naczyniu rozłożyć dokładnie odsączony kalafior, zalać sosem, posypać żółtym serem, tartą bułką i wstawić do nagrzanego do 200 stopni piekarnika na 15 minut. Przed podaniem posypać posiekaną natką pietruszki. Smacznego:) 