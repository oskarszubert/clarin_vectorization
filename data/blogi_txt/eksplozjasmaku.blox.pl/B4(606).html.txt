Już sama nazwa tego dania obiecuje rozkosz podniebienia. Na moje zmysły smakowe podziałała tak bardzo, że ledwo co w sobotę obejrzałam program Ewy Wachowicz a w niedzielę już robiłam udka. Nie było to zaplanowane więc akurat nie miałam miodu ale na szczęście na tyłach szafki,  znalazł się syrop klonowy. Jest to chyba najprostszy sposób na kurczaka jaki w życiu robiłam. I bardzo smaczny. Polecam:)  Składniki:   8 udek z kurczaka   2 łyżki masła   4 łyżki miodu (zastąpiłam syropem klonowym)   6 łyżek sosu sojowego   sól, pieprz   Na patelni rozpuścić masło, dodać sos sojowy, i syrop klonowy. Włożyć udka ( wcześniej umyte i osuszone). Przykryć i dusić na wolnym ogniu do miękkości (ok. 30-40 minut). Ważne, aby w trakcie duszenia często obracać mięso, aby z obu stron równomiernie pokryło się glazurą. Doprawić do smaku solą i pieprzem Podawać z ryżem. Smacznego:) 