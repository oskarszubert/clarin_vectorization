Pleśniak to ciasto znane i lubiane ale tak się jakoś składa, że nie piekę go zbyt często chociaż po ostatnim razie, czuję, że  i u mnie zagości częściej. Kruche ciasto przełożone kwaśnym dżemem i bezą posmakuje każdemu. Poza tym jest proste w wykonaniu i nie może się nie udać.  Źródło Składniki:   200 g masła,   4 jajka, 3 szklanki mąki,   1,5 łyżeczki proszku do pieczenia,   1 szklanka + 2 łyżki miałkiego cukru,   szczypta soli,   2 łyżki kakao,   słoik gęstego dżemu (najlepiej kwaskowatego)   Zimne masło posiekać z mąką z proszkiem do pieczenia, 2 łyżkami cukru, szczyptą soli i 4 żółtkami. Szybko zagnieść ciasto. Podzielić je na 3 części i jedną zagnieść z kakao. Uformować 3 kule i zostawić w lodówce na około godzinę. Białka utrzeć ze szklaną cukru na sztywną pianę. Schłodzone ciasto białe starkować na dno tortownicy i posmarować grubą warstwą dżemu. Kakaową część ciasta starkować na dżem i ułożyć na niej pianę z białek. Na wierzch starkować ostatnią białą część ciasta. Piec około 40 minut w piekarniku nagrzanym do 180 stopni (najlepiej z termoobiegiem, aby ładnie wysuszyć bezę). Smacznego:) 