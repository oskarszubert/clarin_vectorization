W ramach lekkiego obiadu, bardziej w tygodniu niż w niedzielę, polecam ziemniaki smażone z warzywami. Odpowiednio przyprawione ulubionymi ziołami smakują wspaniale. Bukiet warzyw można komponować według własnego gustu lub wedle zawartości lodówki. Można też podać z mięsem lub jajkiem sadzonym lub zjeść wersje wegetariańską.  Składniki:  5 młodych ugotowanych ziemniaków (mogą być z poprzedniego dnia) 7 średnich pieczarek 1 cebula 1 cukinia 1 mała czerwona papryka 1 mała żółta papryka łyżeczka tymianku sól, pieprz natka pietruszki olej do smażenia  Rozgrzać olej na patelni. Wrzucić pokrojoną cebulę, chwilę przesmażyć następnie dodać pokrojone pieczarki. Dusić ok. 10 min. Dodać cukinię i paprykę, przyprawić solą, pieprzem i tymiankiem. Dusić aż warzywa będą miękkie ale nie rozciapane. Na drugiej patelni rozgrzać olej, wrzucić pokrojone na plasterki lub  w ósemki ziemniaki. Przysmażyć na rumiano. Dodać do usmażonych warzyw, dokładnie wymieszać i przyprawić do smaku. Podawać posypane natką pietruszki. Smacznego:) 