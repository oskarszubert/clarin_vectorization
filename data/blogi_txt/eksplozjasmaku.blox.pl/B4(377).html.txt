Dania jednogarmkowe cieszą się zazwyczaj wielką popularnością i ja także chętnie po nie sięgam. Powodem, dla którego tak wszyscy je  lubią  jest brak czasu. Ja akurat teraz mam go dużo bo przeciez trwają ferie ale skoro można włożyć wszystkie składniki do garnka i praktycznie obiad gotuje się sam czemu by z tego nie skorzystać. Wtedy  zamiast stania w kuchni mogę relaksować się ciekawą książka lub dobrym filmem. A pyszny obiad i tak mam. Składniki:   1 brokuł   30 dag mięsa wieprzowego   1 duża marchew   1 cebula   litr bulionu   2-3 ziemniaki   sól, pieprz rozmaryn lub inne zioła   łyżka oliwy﻿   Brokuła ugotować al dente. Mięso pokroić w kostkę. Obsmażyć go na rozgrzanym tłuszczu ze wszystkich stron. Dodać cebulę i marchew, chwilę razem smażyć. Wlać bulion i dusić, aż mięso będzie miękkie. Na 15 minut przed końcem dodać ziemniaki pokrojone w kostkę. Doprawić do smaku solą, pieprzem i ziołami. Na sam koniec dodać ugotowanego brokuła. ﻿ Przemieszać i jeszcze chwilę potrzymać na ogniu. Smacznego:) 