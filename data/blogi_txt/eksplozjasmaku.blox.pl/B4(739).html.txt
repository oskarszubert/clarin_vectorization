W rankingu przepisów na wafle, dzisiejszy znajduje się bardzo wysoko. Większość wafli, które do tej pory robiłam zawiera mleko w proszku a jest to składniki który wszystkiemu nadaje wyjątkowy smak. Jednak wykonanie jest zupełnie inne niż to, które znałam do tej pory. Bardzo mi ta masa przypadła do gustu, jest taka .... mleczna w smaku. Do wafli pasuje idealnie ale ja już myślę jakby tu z nią pokombinować i wykorzystać  do ciasta. Jak coś wymyślę, na pewno pokażę wkrótce na blogu. Tymczasem polecam pyszne wafelki.  Składniki:   1/2 szklanki mleka   1/2 szklanki cukru (dałam trochę mniej a i tak były słodkie)   2 łyżki ekstraktu waniliowego   kostka masła   2 szklanki mleka w proszku   6 wafli   ﻿Mleko wlać do rondelka, dodac cukier i zagotować mieszając. Masło utrzeć. Dodawać małymi porcjami na przemian ostudzone mleko, mleko w proszku i wanilię. Ucierać na gladką masę. Wafle przełożyć masą. Obciążyć deską, odłożyć na 6 godzin. Smacznego:) 