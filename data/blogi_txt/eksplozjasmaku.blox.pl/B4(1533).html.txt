Chyba żadna zupa nie jest tak popularna jak żurek wielkanocny. Będąc dzieckiem  nie przepadałam za nim, dzisiaj zjem chętniej chociaż jakbym miała wybierać to wolałabym rosół. Ale w okolicy Wielkanocy żurek smakuje wyjątkowo a w tym roku sporządziłam własny zakwas tak więc jego smak jest niesamoicie domowy. Składniki:   litr wywaru warzywnego   dwie szklanki zakwasu na żur    250 gram kiełbasy swojskiej     3-4 łyżki śmietany 18 % 4 jajka     majeranek     sól, pieprz      listek laurowy ziele angielskie,     Pokroić  kielbasę w kawałki  i zalać wodą, zagotować, dodać bulion,  pokrojone w plasterki marchewki i pietruszkę i dorzucić ziele i liście laurowe. Po 15 minutach zalać zupę żurem, wymieszać i doprowadzić do wrzenia. Przyprawić zupe chrzanem, sola, pieprzem i  obficie posypać majerankiem. Żurek podawać z kawałkiem kiełbasy i  z ugotowanym jajkiem. Smacznego:) 