Lubię ciasto francuskie za to, że jest wygodne, szybkie i smaczne. Na słodko, na słono, jak się chce. Wystarczy wyjąć gotowy blat z lodówki, ułożyć dowolne dodatki, zawinąć i upiec. I już jest przekąska. Dzisiaj proponuję wersję wytrawną, al'a caprese bo jest tu  połączenie sera, czosnku, pomidorówi bazylii.  Składniki:  1 blat gotowego ciasta francuskiego 2 pomidory 1 kulka mozzarelli lub zwykły ser żółty 2 ząbki czosnku sól, pieprz oliwa z oliwek bazylia  Ciasto francuskie rozwałkować i pokroić na kwadraty. Czosnek obrać, zmiażdżyć, wymieszać z solą, pieprzem i oliwą. Każdy kwadrat skropić sosem z oliwy, położyć plasterek pomidora oraz plasterek sera. Ułożyć na wysmarowanej blaszce i piec ok. 15-20 minut. Smacznego:) 