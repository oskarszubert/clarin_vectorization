Do czego można użyć tartą dziką różę? Podobno do wielu rzeczy. Ja wybrałam ciastka. Są bardzo delikatne, chrupiąco migdałowe o różanym  smaku. Bardzo łatwe w przygotowaniu, pomimo, że się trochę lepią ale wystarczy podsypać odrobiną mąki i jest ok. Jedynym problemem może okazać się dzika róża ale jeszcze kwitnie więc zdążycie:)  Składniki:  250 g mąki 150 g zmielonych migdałów 2 żółtka 200 g miękkiego masła szczypta soli 150 g cukru 50 g tartej dzikiej róży cukier puder do posypania  Masło utrzeć z cukrem na puszystą masę. Dodać jajka i wyrobić, następnie wsypać  sól, mąkę, migdały i na końcu tartą różę. Dokładnie wyrobić, zawinąć ciasto w folię i wstawić do lodówki na jedną godzinę. Po tym czasie rozwałkować ciasto i wykrawać foremką ciastka. Ułożyć na wysmarowanej blaszce i wstawić do nagrzanego do 180 stopni piekarnika. Piec ok. 15 min. Po wystudzeniu posypać cukrem pudrem. Smacznego:) 