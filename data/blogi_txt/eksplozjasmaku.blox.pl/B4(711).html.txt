Przepisów na ciasto drożdżowe jest bardzo dużo. Wszystkie niby podobne a każdy inny. Dzisiejszy pochodzi z tej strony i jest wspaniały. Robiłam już dwa razy i za każdym razem bułka zniknęła rekordowo szybko.  Obfitość kruszonki jest dodatkową atrakcją tej bułki, zwłaszcza dla dzieci, które wyskubują ją w pierwszej kolejności:) Bardzo polecam.  Składniki:    3 szklanki mąki pszennej (1 szkl.=250 ml)    2 i 1/2 dkg świeżych drożdży lub 1 op. suszonych    około 3/4 szklanki mleka   1 jajko   1 żółtko 10 dkg miękkiego masła   1/4 szklanki cukru    szczypta soli do posmarowania białko   Na kruszonkę:   1/4 szklanki mąki pszennej   2 łyżki cukru   2 i 1/2 dkg masła   Wrzucić wszystko w odpowiedniej kolejności do maszyny lub do zwykłej miski i wyrabiać maszynowo lub ręcznie. Pozostawić do wyrośnięcia. Gdy podwoi objętość, ponownie wyrobić. Uformować bułkę. Przełożyć do keksowej foremki i odstawić do ponownego wyrośnięcia.  Zagnieść składniki kruszonki i posypać nią wyrośnięte i posmarowane białkiem ciasto. Piec około 30 minut w 190'C. Smacznego:) 