Mam dzisiaj do zaprezentowania bardzo dobre danie jednogarnkowe a właściwie danie z patelni. Jest ono szczególnie popularne w regionie Morza Śródziemnego. Przyrządza się je  z duszonych warzyw, do których wbija się jajka. Danie jest naprawdę warte wypróbania. Świetnie nadaje się na śniadanie  lub na lekką przekąskę w ciągu dnia.  Źródło: Jaja, mleko i ser, wyd. Reader's Digest Składniki:   1 łyżka oliwy   1 mała cebula, grubo posiekana   2 ząbki czosnku   1 czerwona papryka, pokrojona w cienkie paseczki   1 zielona papryka    400 g dojrzałych pomidorów   2 łyżki przecieru pomidorowego   1/4 łyżeczki suszonych pokruszonych płatków chili   1 łyżezka mielonego kminu rzymskiego   szczypta cukru   4 jajka   sól, zielona pietruszka   Rozgrzać oliwę na głębokiej patelni o grubym dnie. Wrzucić cebulę, czosnek oraz czerwoną i zieloną paprykę.﻿ Smażyć na małym ogniu 5 minut aż zmięknie. Dodać pomidory, przecier pomidorowy, pokruszoną papryczkę chili, kmin rzymski, cukier i sól. Przykryć i dusić  5 minut aż powstanie gęsty, jednolity sos. Zrobić grzbietem łyżki 4 zagłębienia i wbić do każdego jajko. Przykryć i dusić na małym ogniu 6-8 minut, aż jajka się lekko zetną. Podawać natychmiast prosto z patelni, dekorując każdy talerz gałązką natki pietruszki. Smacznego:) 