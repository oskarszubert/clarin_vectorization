Dzisiaj proponuję coś z serii specjały poranne. Jeśli do zwykłej jajecznicy dodamy odrobinę chrzanu i jogurtu i zamiast tradycyjnego smażenia przygotujemy ją na parze otrzymamy wyśmienite śniadanie. Pomysł pochodzi z Kuchni.  Składniki:   3 jajka   1 łyżeczka chrzanu   1 łyżka jogurtu naturalnego   sól, pieprz   Na garnku z gotującą się wodą ustawić stalową miseczkę o cienkich ściankach. Wbić jajka i lekko ubijać, aż powoli zacznie się ścinać. Po 2-3 minutach jajecznica powinna być gotowa. Dodać chrzan i jogurt, wymieszać i doprawić solą i pieprzem. Podawać od razu. Smacznego:) 