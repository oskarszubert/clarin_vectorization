Bardzo lubię przepisy Nigelli bo wszystko co proponuje jest naprawdę smaczne. I nie chodzi tu o jakieś specjalnie wyszukane składniki ale o połączenie smaków. Dzisiejszy kotlet jest na to kolejnym dowodem. Kotlet jak kotlet ale aromatyczny sos musztardowy to jest to co mogę śmiało polecić na niedzielny obiad.  Składniki:  2 kotlety wieprzowe 2 łyżeczki oleju 1/2 szklanki cydru 1 łyżka stołowa musztardy francuskiej pół szklanki śmietany kremówki sól, pieprz  Kotlety rozbić. Na patelni rozgrzać olej i usmażyć kotlety z każdej strony. Gdy już będą rumiane wlać cydr i dodać musztardę. Przyprawić solą i pieprzem i dusić, aż kotlety będą miękkie. Na koniec dodać śmietanę, przyprawić do smaku i zagotować. Smacznego:) 