Usłyszałam albo przeczytałam gdzieś, że jedną z chińskich popularnych potraw jest smażony ryż. Sięgnęłam więc do książki 1000 klasycznych potraw Kuchnia Chińska i okazało się że faktycznie jest tam bardzo dużo takich  przepisów. Dla mnie jest to wyjątkowo atrakcyjny sposób na ryż bo bardzo często zostaje mi z obiadu i głowię się co z nim zrobić. Od dzisiaj, jak będę miała ten problem, zajrzę do książki i coś smacznego napewno znajdę. Przepis zgłaszam do akcji  Z widelcem po Azji. Składniki:  2 szklanki ryżu krótko ziarnistego 2 jajka 1 marchewka, obrana, starta 1 cebula, pokrojona w drobną kostkę 1 ząbek czosnku 1 łyżka  sosu sojowego 1 łyżka sosu ostrygowego (pominęłam)  Rozgrzać w woku olej i dodać jajka. Smażyć tak jak na jajecznice i odstawić na bok. Dodać 1 łyżkę oleju i smażyć cebulę aż zmięknie, dodać marchewkę i czosnek. Do tego dodać jajka i ryż. Smażyć przez około 1 minutę. Połączyć z sosem sojowym i wszystko razem dokładnie wymieszać i smażyć jeszcze około  1-2 minut.  Smacznego! 