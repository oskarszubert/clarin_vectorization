Wielbicielom ciecierzycy, kotlety z tym włoskim grochem pewnie są znane. Ja, do tej grupy smakoszy raczej się nie zaliczam aczkolwiek cieciorkę  w domu miałam. Więc kiedy wpadła mi w ręce Kuchnia Domowa wydawnictwa Ibis i znalazłam ten przepis wiedziałam, że właśnie do tego dania wykorzystam to pół paczki, które mi zostało.    Składniki:  40 dag mięsa mielonego 20 dag gotowanej i mielonej ciecierzycy 10 dag surowego boczku 2 ząbki czosnku 2 cebule 2 jaja 1 łyżka bułki tartej olej do smażenia sól pieprz przyprawa warzywna natka pietruszki majeranek  Boczek pokroic drobno i zrumienić na patelni, dodać pokrojoną w kostkę cebulę i poddusić. Mięso mielone włożyć do miski, dodać ciecierzycę, boczek z cebulą, zmiażdżony czosnek, skrojoną pietruszkę, przyprawy, jaja i bułkę tartą. Wszystko dokładnie wyrobić, formować nieduże, lekko spłaszczone kotlety. Usmażyć na złoto, podawać do ryżu lub ziemniaków. Ja zaserwowałam do chleba i  z sałatką. Smacznego:) 