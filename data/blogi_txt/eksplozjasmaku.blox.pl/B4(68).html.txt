Dzisiaj sobota więc pewnie znajdzie się chwila na upieczenie domowego pieczywa. Polecam łatwe i bardzo smaczne bułeczki, idealne na późne śniadanie. W smaku są uniwersalne zatem pasuje do nich wędlina, ser oraz dżem lub konfitura.  Źródło: Kolekcja Wypieki ze smakiem Składniki na 15 sztuk:  25 g świeżych drożdży 500 ml wody łyżka oleju łyżka soli łyżeczka cukru ok. 850 g mąki pszennej jajko do posmarowania  Wkruszyć drożdże do miski. Zalać odrobiną ciepłej wody, zamieszać, aż się rozpuszczą. Wlać resztę wody z olejem, wsypać sól, cukier, mąkę. Wyrobić gładkie, elastyczne ciasto i odstawić do wyrośnięcia. Wyrośnięte ciasto podzielić na 15 równych porcji i uformować bułki. Następnie ułożyć je na blaszce wyłożonej papierem i pozostawić do wyrośnięcia na kolejne 30 min. W tym czasie podgrzać piekarnik do temperatury 225 stopni. Wierzch bułek   posmarować rozbełtanym jajkiem, naciąć wzdłuż i wstawić do piekarnika na ok. 10-15 min. Smacznego:) 