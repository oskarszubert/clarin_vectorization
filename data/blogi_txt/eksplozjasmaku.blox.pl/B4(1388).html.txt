Wiedziałam, że dzisiaj nie będę miała zbyt dużo czasu na przygotowanie obiadu, dlatego już wczoraj zaplanowałam, że zrobię kurczaka w kiszonej kapuście. Danie banalnie proste a takie dobre. Robiłam kiedyś karkówkę w takiej kapuścianej pierzynce a wydaje mi się że kurczak jest jeszcze lepszy. Bardzo polecam.  Składniki:  6 udek 300 g kiszonej kapusty 2 marchewki 1 cebula łyżeczka kminku przyprawa do kurczaka sól, pieprz olej do kapusty (5-6 łyżek)  Udka posypać solą, pieprzem i przyprawą do kurczaka. Odstawić na noc do lodówki. Kapustę odcisnąć, dodać posiekaną cebulę i startą marchewkę, sól, pieprz, olej oraz kminek. Wszystko dokładnie wymieszać. W naczyniu żaroodpornym ułożyć warstwę kapusty, następnie udka i znowu kapustę. Wstawić do nagrzanego piekarnika i piec ok. 1,5-2 godź. Smacznego:) 