W tym tygodniu gospodynią 86 edycji Weekendowej Piekarni jest Zayton, która na swoim blogu Cynamon i oliwki zaproponowała dwa wspaniałe przepisy. Ja zdecydowałam się na ten drugi czyli na drożdżowe precle z makiem. Chleb też chętnie bym upiekła ale narazie nie bardzo mam czas i tak cieszę się, że udało mi się zrobić precle. Zachęcam wszystkich do ich upieczenia bo są bardzo smaczne, mięciutkie i maślane.   Składniki:  ok. 200 g mąki 24 g drożdży 50 -55 g cukru 100 ml śmietany 12% 1 jajko i 1 żółtko 7 g miękkiego masła  dodatkowo: 1 żółtko + łyżka mleka i mak do posypaniaMąkę przesiać, dodać masło, śmietanę, jajko i żółtko. Drożdże utrzeć z łyżką cukru na płynną masę, dodać do całości wraz z resztą cukru. Wyrobić elastyczne ciasto (odrobinę podsypując całość mąką), zrolować; uformować  ósemki, ułożyć  je na blaszce i przykryć do lekkiego wyrośnięcia.Posmarować wierzch żółtkiem roztrzepanym z łyżką mleka, posypać makiem i piec do zrumienienia w 180 stopniach. Smacznego:) 