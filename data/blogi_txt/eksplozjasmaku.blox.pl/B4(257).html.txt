Gospodynią październikowej edycji Weekendowej Cukierni jest Pinkcake, która zaproponowała dwa ciekawe  przepisy. Od razu po przeczytaniu propozycji zaplanowałam upieczenie i ciasta z buraków i rogalików marchewkowych . Najpierw zabrałam się za ciasto buraczane, które  jest wilgotne, puszyste i bardzo smaczne. Nie miałam mielonych migdałów więc pogniotłam płatki, nie zrobiłam tego dokładnie stąd widoczne są na zdjęciu kawałki. Buraki oczywiście nie są wyczuwalne ale trzymają wilgoć. Moim zdaniem to ciasto jest o wiele lepsze niż to z cukinią, na które przepis krążył w sieci jakiś czas temu i które ja też piekłam. Korzystając z doświadczenia, które wtedy zdobyłam zastapiłam sodę (nie znoszę jej) proszkiem do pieczenia. Jak dla mnie jest to super ciasto, odrobinę za słodkie ale nie jest to rzecz, która by je dyskwalifikowała, ilość cukru można redukować a może ktoś lubi bardziej słodko ode mnie. Dziękuję Pincake za świetny przepis i wszystkim polecam to ciasto.  Składniki:  250 g gorzkiej czekolady 3 jajka 200 g brązowego cukru 100 ml oleju 1 łyżeczka ekstraktu waniliowego 100 g mąki 1/2 łyżeczki sody oczyszczonej (zastąpiłam proszkiem do pieczenienia) 1/2 łyżeczki proszku do pieczenia 50 g mielonych migdałów 250 g surowych buraków startych na drobnych oczkach   Na polewę:  100 g gorzkiej czekolady 100 g cukru 100 g kwaśnej śmietany Czekoladę połamać na kawałki i rozpuścić w kąpieli wodnej po czym ostudzić. Smacznego:) Jajka ubić z cukrem i olejem do uzyskania kremowej masy. Następnie delikatnie połączyć masę jajeczną z ekstraktem waniliowym, przesianą mąką, sodą, proszkiem do pieczenia i mielonymi migdałami.Ze startych buraków odcisnąć nadmiar soku. Dodać je do ciasta wraz z roztopioną czekoladą i dokładnie wymieszać.Przełożyć masę do blaszki lub tortownicy (22 cm) z dnem wyłożonym papierem i piec w piekarniku nagrzanym do 180°C przez 50-60 minut do suchego patyczka. Jeżeli ciasto zbytnio się rumieni od góry, można je przykryć folią aluminiową. Upieczone ciasto odstawić na chwilę, po czym wyjąć z formy i ostudzić na kratce. Przygotować polewę: czekoladę rozpuścić w kapieli wodnej, ostudzić. Zmiksować razem z cukrem i śmietaną. Rozsmarować po wierzchu i brzegach wystudzonego ciasta. 