Jeśli dressing do sałatki jest wrazisty, nie musi ona zawierać zbyt wiele wyszukanych składników. Ba, nawet nie powinna. Drugim, oprócz sosu malinowego, moim ulubionym jest miodowy. Jest wyraźny w smaku, lekko słodki i wspaniale komponuje się z sałatą. Polecam na lekką kolację.  Składniki:   1 opakowanie mieszanki sałat   2 pomidory   2 łodygi selera naciowego   1 czerwona cebula   Składniki na miodowy dressing:   100 ml oliwy z oliwek   2 łyżki miodu   2 łyżeczki musztardy   sól, pieprz Miód zmieszać z musztardą, delikatnie wlać oliwę cały czas mieszając. Doprowadzić do gładkiej konsystencji. Przyprawić solą i pieprzem. Sałatę wymieszać z pokrojonymi pomidorami, cebulą oraz selerem naciowym. Polać miodowym dressingiem. Podawać od razu. Smacznego:)﻿ 