Bardzo chciałam zrobić rabarbarowy fool ale niestety nie miałam tak pięknej różowej odmiany rabarbaru, tylko taki zwykły, działkowy. Uparłam się jednak i zrobiłam dokładnie odwrotnie niż w swojej książce radzi Nigella a marny  efekt jest widoczny na zdjeciu. Marny bo  chyba jest to najmniej apetyczny deser jaki zrobiłam. Nie przeszkadzało to oczywiście w konsumpcji tego deseru bo w smaku jest to całkiem fajny duet słodkiej, bitej śmietanki i kwaśnego rabarbaru. Jest to moja ostatnia propozycja do akcji rabarbarowej w tym sezonie.  Składniki:   1 kg rabarbaru, pokrojonego na kawałki   300 g cukru waniliowego 500 ml śmietany kremówki   Rozgrzać piekarnik do 190 stopni. W żaroodpornym naczyniu zmieszać kawałki rabarbaru z cukrem waniliowym. Przykryć i piec 45 minut, dopóki rabarbar nie będzie całkiem miękki. Odlać sok i zredukować jego objętość. Z rabarbaru zrobić gładkie puree. Ubic śmietanę w dużym naczyniu. Delikatnie zmieszać z nią rabarbarowe puree oraz nieco syropu, żeby deser miał niejednolity kolor. Podawać w pucharkach udekorowane melissą. Smacznego:) 