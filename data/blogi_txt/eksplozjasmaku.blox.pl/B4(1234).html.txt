Sfogliolata to włoski placek z ciasta chlebowego.  W starym numerze Kuchni znalazłam przepis Teresy Caponi-Borawskiej na sfogliolatę z ciasta francuskiego więc jak dla mnie było to idealne wyjście. Jest to fajna przekąska, bardzo przyjemnie pachnąca bazylią  z cudownie ciągnącym się serem.  Źródło: Kuchnia  50 dag ciasta francuskiego 2 pęczki bazylii 25 dag mozzarelli sól, pieprz  Ciasto francuskie rozwałkować i pokroić na dwa prostokąty. Pierwszy kawałek ułożyć na blaszce wyłożonej papierem. Na cieście ułożyć liście bazylii i kawałki mozzarelli. Przyprawić solą i pieprzem. Przykryć drugim kawałkiem ciasta, zwilżając brzegi, aby się dobrze skleiły. Piec w temperaturze 200 stopni przez 30 min. Pokroić na kawałki i podawać. Smacznego:) 