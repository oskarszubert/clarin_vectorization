Mam cały zapas mrożonych owoców więc najwyższa pora zacząć je wykorzystywać. Świetną okazją ku temu stał się ten oto przepis. Ciasto jest  rewelacyjne. Wilgotne, słodkie ale przełamane kwaśnym cytrynowym lukrem. Do tego skórka cytrynowa daje taki fantastyczny aromat, że nie sposób się od niego oderwać.  Ciasto jest na taką, raczej, małą porcję więc dla dużej rodziny polecałabym podwoić składniki. Dodatkowym plusem jest to, że utrzymuje świeżość jeszcze  na drugi dzień chociaż  u mnie zazwyczaj znika  w jedno popołudnie.  Źródło Składniki:   195 g mąki   1 łyżeczka proszku do pieczenia   1/4 łyżeczki soli   85 g niesolonego masła w temperaturze pokojowej   150 g cukru   2 duże jajka  1/2 łyżeczki ekstraktu waniliowego 1 łyżeczka startej skórki cytryny  ﻿120 ml mleka   szklanka  jagód﻿ (użyłam mrożonych)   Składniki na lukier:   ﻿50 g cukru pudru   2 łyżeczki soku z cytryny   Rozgrzać piekarnik do 180  stopni. Wysmarować foremkę. W misce połączyć mąkę, sól, proszek do pieczenia. W drugiej ﻿misce ubić masło aż będzie białe. Dodac cukier i dalej ubijać. Dodać jajko i dalej ubijać. Dodać kolejne. Dodać ekstrakt waniliowy i skórkę cytrynową. Na najmniejszych obrotach dodać mąkę w trzech porcjach i mleko w dwóch porcjach (na przemian) zaczynając i kończąc na mące. Mieszać tylko do połączenia się składników. Delikatnie wmieszać jagody (nie rozmrzażać wcześniej). Przełożyć ciasto do foremki i piec około 50-60 min do suchego patyczka. Po wystudzeniu polać lukrem. Smacznego:) 