Rozsmakowałam się ostatnio w mące orkiszowej. Ciasta kruche z dodatkiem tej mąki są nie tylko zdrowsze ale też bardzo smaczne. Lekko orzechowy smak doskonale komponuje się z różnymi owocami, ja tym razem użyłam świeżej żurawiny. Chociaż tak naprawdę nie była świeża ponieważ chcąc uniknąć gorzkiego posmaku, zamroziłam ją na 24 godziny. Polecam też inne owoce w duecie z mąką orkiszową np. jabłka, brzoskwinie lub inne śliwki. A ja następnym razem mam ochotę wypróbować gruszki.  Składniki:   200 g masła   25 dag mąki orkiszowej   2 żółtka   1 łyżeczka proszku do pieczenia   2 łyżki cukru   30 dag świeżej żurawiny   3 łyżki kakao   cukier puder do posypania    ﻿Zimne masło pokroić, połączyć z mąką z proszkiem, dodać cukier, żółtka i szybko zagnieść   ciasto. Podzielić je na dwie równe części. Pierwszą część wyłożyć na przygotowaną blachę  o wym. 24/34 cm. Posypać ją kakao, wyłożyć żurawinę i przykryć drugą częścią ciasta. Wstawić do nagrzanego piekarnika i piec ok. 40 minut w 180 st. Po wystudzeniu posypać cukrem pudrem. Smacznego:) 