Na ten gulasz od dawna miałam ochotę więc wreszcie doczekał sie swojej kolejki. Kwaśny samk kiszonej kapusty zdecydowanie nadaje charakteru tej potrawie no i o czywiście nie można zapomnieć o kminku, który idealnie współgra z kapustą. Danie zdecydowanie do powtórki:)  Składniki:   40 dag karkówki wieprzowej   20 dag cebuli   1 ząbek czosnku   2 łyżki masła   40 dag kapusty kiszonej   1 łyżka kminku   sól, pieprz   4 łyżki papryki w proszku   500 ml bulionu mięsnego    1 czerwona papryka   100 g kwaśnej śmietany   Mięso umyć, osuszyć i pokroić w dużą kostkę. Cebulę i czosnek obrać i drobno pokroić. W dużym rondlu rozpuścić masło, włożyć kawałki mięsa, na ostrym ogniu mocno zrumienić ze wszystkich stron. Mięso wyjąć łyżką cedzakową, a na tłuszcz po smażeniu wsypać cebulę i czosnek, zeszklić, często mieszając. Kapustę rozdzielić widelcem, ewentualnie pokroić dodać do cebuli z czosnkiem. Wymieszać, doprawić kminkiem, solą i pieprzem oraz papryką w proszku. Do warzyw dodać obsmażone mięso, wlać bulion. Składniki wymieszać, dusić na wolnym ogniu pod przykryciem ok. 60 min. Paprykę przekroić, usunąć gniazdo nasienne, strąk opłukać i pokroić na duże kawałki. Dodać do gulaszu, wymieszać i dusić jeszcze do miękkości papryki. Gotowe danie doprawić sola i pieprzem. Pyszne z dodatkiem ziemniaków puree. Smacznego:) 