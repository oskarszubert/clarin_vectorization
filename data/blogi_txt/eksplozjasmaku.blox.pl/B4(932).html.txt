Drożdżowy spód pizzy daje  nieograniczone możliwości ponieważ możemy położyć na nim co tylko przyjdzie nam do głowy. Ja tym razem zdecydowałam się na składniki, które zazwyczaj łączę ze sobą w sałatce mianowicie szpinak z gruszką. Okazało się, że jest to niesamowicie pyszne połączenie z ciastem drożdżowym, pizza jest po prostu przepyszna. Użyłam mrożonego szpinaku, bo taki akurat miałam ale sądzę, że świeży będzie jeszcze lepszy. Jeśli ktoś nie lubi sera pleśniowego może użyć zwykłego żółtego lub mozzarelli.  Składniki:   10 g drożdży   pół łyżeczki soli pół szklanki ciepłej wody   1,5 szklanki mąki pszenne   1 łyżka oliwy   20 dag szpinaku (może być mrożony)   1 dojrzała gruszka 10 dag sera pleśniowego   kawałek sera żółtego   czosneksól, pieprz﻿     Z wody i drożdży zrobić rozczyn. Kiedy rozczyn zwiększy objętość wlać do przesianej mąki, dodać oliwę i sól. Wyrobić gładkie ciasto i odstawić do podwojenia objętości. Na rozgrzanej patelni przesmażyć szpinak z czosnkiem. Doprawić do smaku solą i pieprzem. Ciasto odgazować, wyłożyć blachę do pizzy. Ułożyć na cieście usmażony szpinak, pokrojoną w cząstki gruszkę i ser pleśniowy.  Piec 20 minut, dodać ser żółty i jeszcze piec 10  minut. 