...czyli kawa po szczecińsku. Przepis na ten kawowy eksperyment znalazłam w jednym z odcinków Ugotowanych. Kawa z procentową wstawką to jest coś co lubię więc nie musiałam się zbyt długo namyślać. Bardzo polecam.  Składniki:   bita śmietana bursztynowy trunek czyli Starka (jesli nie macie może być whiskey)   cukier trzcinowy   kawa rozpuszczalna, sypana, z ekspresu lub inna wedle gustu   czekolada gorzka   Do filiżanki wlać 20 ml alkoholu i zasypać 2 łyżeczkami cukru. Następnie dodać niewielką ilość ulubionej świeżo zaparzonej kawy. Mieszać do rozpuszczenia cukru i uzupełnić kawą do wysokości 3/4 filiżanki. Dodać bitą śmietanę, a na koniec posypać wiórkami czekoladowymi.  Napój szczególnie polecany podczas sztormowej lub burzowej pogody. Przyspiesza krążenie, a poszarzałemu światu nadaje kolorów. Na zdrowie:) 