Przychodzę po pracy, zmęczona i głodna, bez pomysłu na obiad. Wchodzę do internetu, sprawdzam ulubione blogi i co widzę? Przepis, na widok, którego  toczy mi się ślinka od pierwszego spojrzenia. Idę do lodówki, sprawdzam czy mam chorizo ( bo wydaje mi się, że powinnam mieć) i za 15 minut zachwycam się wspaniałym obiadem. Rewelacja! Za to wlaśnie kocham Internet i blogi kulinarne:)  Źródło Składniki:  200-250 g makaronu penne 120-150 g kiełbasy chorizo 250 g przecieru pomidorowego 1 cebulka 3 ząbki czosnku 1/4 łyżeczki suszonych płatków chilli  1 łyżeczka oregano sól, pieprz     Kiełbasę chorizo pokroić na plasterki lub mniejsze kawałki i na suchej patelni podsmażać, aż zacznie wytapiać się tłuszcz. Wtedy dodać cebulkę pokrojoną w kostkę i czosnek przeciśnięty przez praskę. Podsmażać do momentu, kiedy cebulka zmięknie, a chorizo zrobi się delikatnie chrupiące. Dodać przecier pomidorowy, płatki chilli, oregano i dusić na małym ogniu. Makaron ugotować w osolonej wodzie al dente, odcedzić zachowując ok. 1/2 szkl. wody z gotowania. Gorący makaron dodać do pomidorowego sosu i wymieszać. Jeżeli całość wyjdzie trochę za gęsta dodać część wody z gotowania makaronu. Doprawić do smaku solą i świeżo mielonym pieprzem. Na talerzach posypać listkami bazylii lub/i tartym parmezanem. Smacznego:) 