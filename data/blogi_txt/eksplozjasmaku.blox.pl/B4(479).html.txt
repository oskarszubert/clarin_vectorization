Wyszperałam ciekawy przepis na klopsiki w bardzo smacznym i aromatycznym sosie. Orginalnie klopsiki kofta robi się z jagnięciny a ja zrobiłam z wieprzowiny no i oczywiście musiałam dostosować sos do naszych wymagań smakowych ale przyznam, że może to być prawdziwa przygoda kulinarna. Przepis podaję orginalny, pochodzi on  z książki Dania pikantne wyd. Wega. Klopsiki podałam z chlebkiem naan  a przepis zgłaszam do akcji Z widelcem po Azji.  Składniki:   50 dag mielonej jagnięciny (u mnie wieprzowina)   1 cebula starkowana   kawałek imbiru o dł. 2 cm, starty   3 ząbki czosnku, drobno posiekane   2 zielone papryczki chilli, drobno posiekane   1 łyżeczka soli   1 jajko 2 łyżeczki ziaren kolendry (u mnie 1)   2 łyżeczki ziaren kminku 3 łyżki oleju   kawałek laski cynamonowej   5 goździków   6 torebek nasiennych kardamonu   1 cebula drobno posiekana   1/2 łyżeczki kukrumy   1 łyżeczka papryki   1 łyżeczka indyjskiej przyprawy garam masala   1/2 łyżeczki soli   20 dag pomidorów z puszki   150 ml tłustego jogurtu    Cebulę umieścić na sicie i łyżką wycisnąć z niej sok. Dodać mięso, imbir czosnek, chilli, sól, jajko. Podzielic na 20 równych porcji i uformować z każdej kulkę. Przykryć woreczkiem foliowym i wstawić na 2 godziny do lodówki. Aby przygotować sos należy uprażyć na małej patelni na małym ogniu ziarna kolendry. Zdjąć z patelni i w podobny sposób przygotować kminek. Uprażone przyprawy utrzeć w moździerzu. Na patelni o grubym dnie rozgrzać oliwę. Dodać laskę cynamonu, goździki, kardamon oraz cebulę i smażyć, aż się zrumieni. Wrzucić przyprawy i sól. Smażyć 30 sekund. Dołożyć pomidory, zdjąć z ognia i powoli wlewać jogurt. Umieścić na ogniu, dodać kulki mięsne i zagotować. Dusić ok.1 godziny potrząsając od czasu do czasu patelnią, żeby klopsiki się nie przypaliły. Smacznego:) 