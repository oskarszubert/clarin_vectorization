Tahinę zrobiłam przede wszystkim do hummusu. Bardzo lubię smarowidła do chleba i zrobiłam ich już naprawdę wiele ale akurat tej pasty  wśród nich jeszcze nie ma. Dlatego dzisiaj polecam tę aromatyczną arabską pastę.  Składniki:  3 łyżeczki tahiny szklanka ciecierzycy 1 ząbek czosnku 4 łyżki soku z cytryny 5-6 łyżek oliwy z oliwek 1/2 łyżeczki kuminu sól, pieprz Ciecierzycę ugotować, odcedzić, ale nie wylewać wody. Wszystkie składniki umieścić w wysokim naczyniu i dokładnie zmiksować. Pasta wychodzi dość sucha dlatego trzeba dodać wody, która pozostała z gotowania, wtedy będzie miała idealna konsystencję. Przełożyć do szczelnie zamykanego słoika i przetrzymywać w lodówce. Smacznego:) 