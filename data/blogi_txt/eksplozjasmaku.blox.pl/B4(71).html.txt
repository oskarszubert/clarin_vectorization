Spotkała mnie przyjemność wspólnego pieczenia  z Ireną i Andrzejem, Atiną  oraz Majanką. Jak tylko zobaczyłam ten przepis na bułeczki cynamonowe  wiedziałam, że  będą pyszne wszak cynamonowe wypieki to chyba jedne z najlepszych. Uwielbiam ten aromat, który unosi się w powietrzu. Bułeczki trochę w smaku przypominają kanellbular chociaż moje powinny nazywać się buły a nie bułeczki, takie duże mi wyszły. Dziękuję moim Towarzyszom za wspólne spotkanie w kuchni:) Przepis dołączam do akcji Z widelcem przez kuchnie obu Ameryk.  Składniki:   50 dag mąki pszennej   10 dag masła   5 dag drożdży   2 jajka   szklanka mleka   łyżka cukru   sól   tłuszcz do wysmarowania blachy jajko do smarowania bułeczek   Składniki na nadzienie:    10 dag masła   8 łyżek cukru   8 łyżeczek cynamonu.    Drożdże rozpuścić w letnim mleku, dodać roztopione i ostudzone masło, mąkę, cukier, 2 jajka, posolić. Wyrobić ciasto aż będzie lśniące i elastyczne. Odstawić do wyrośnięcia: powinno podwoić objętość. Stolnice posypać mąką, wyłożyć ciasto, uformować dwa wałki, które pokroić na 10 - 12 części, lekko je rozpłaszczyć. Przygotować nadzienie: miękkie masło wymieszać z cukrem i cynamonem. Na każdym kawałku ciasta położyć nadzienie, uformować okrągłą bułeczkę. Bułeczki położyć na posmarowanej blasze i zostawić do wyrośnięcia, a gdy wyrosną posmarować roztrzepanym jajkiem. Piec w gorącym piekarniku (225 C) na złoty kolor (ok. 12 - 15 minut). Smacznego:) 