W upalne dni, takie jak dzisiaj, nie chce się tak bardzo jeść więc zrobiłam lekką zupkę z cukinii z dodatkiem rozmarynu. Cukinia to  takie ciekawe warzywo, z którego wiele można zrobić. Zupa po zmiksowaniu wyglądem może nie zachwyca ale smakiem napewno. Przepis znalazłam we wrześniowej Kuchni  i zgłaszam go do II Festiwalu Zup.  Składniki:   1 cebula   1 łyżka oliwy   2 łyżki masła   2 ząbki czosnku   2 łyżeczki świeżego rozmarynu 1,5 l bulionu drobiowego   1 ziemniak   4 cukinie   1 dymka sól, pieprz   Posiekaną cebulę zeszklić 5 minut na rozgrzanej oliwie z dodatkiem masła. Wrzucić pokrojony w plastry czosnek i posiekany rozmaryn. Wlać bulion i dodać plasterki ziemniaka. Po zagotowaniu zmniejszyć ogień i gotować jeszcze 10 minut. Dodać 3 cukinie pokrojone w plasterki. Gotować 15 minut, zmiksować w blenderze i doprawić do smaku. Resztę cukinii sparzyć we wrzątku i pokroić w kostkę. Zupę zagotować jeszcze raz, udekorować cukinią i posiekaną dymką. Podawać z grzankami. Smacznego:) 