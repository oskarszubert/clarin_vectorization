Kolejna odsłona ryby w moim domu to wersja pieczona z pomidorami. Użyłam dorsza ale polecam każdą inną rybkę, którą lubicie.  Składniki:  2 filety z dorsza 3 pomidory 2 ząbki czosnku posiekana  natka pietruszki kilka łyżek oliwy sól, pieprz 1 łyżka soku z cytryny  Rybę oprószyć solą, skropić cytryną. Pomidory sparzyć, obrać ze skórki, pokroić w plasterki. Czosnek przecisnąć przez praskę. W wysmarowanym naczyniu żaroodpornym ułożyć kawałki ryby, na wierzch plasterki pomidorów. Pomidory posmarować oliwą, ułożyć na nich przeciśnięty czosnek i posypać natką pietruszki. Wstawić do nagrzanego do 180 stopni piekarnika i piec około 25 min. Podawać z ziemniakami lub bagietką. Smacznego:) 