W oryginale był to pasztet jednak dla mnie pasztet powinien być z gotowanego mięsa dlatego pozwoliłam sobie na zmianę nazwy na pieczeń. Jest to moja kolejna domowa wędlina na kanapki. Dość wyrazista w smaku, dobrze przyprawiona, ze względu na dość intensywny zapach trochę kłopotliwa w spożywaniu w pracy ale to tylko taki mały minusik bo zawsze przecież możemy ją zjeść w domu.  Źródło Składniki:  450 g obranych porów (tylko białe części) 1 łyżka masła 3 ząbki czosnku 1 kg łopatki wieprzowej 150 g wędzonego boczku 1 1/2 łyżeczki tymianku 3 listki szałwii szczypta cynamonu 1/4 łyżeczki mielonego kminku 1/4 świeżo startej gałki muszkatołowej 1/2 łyżeczki soli 1 łyżeczka świeżo zmielonego pieprzu kilka listków laurowych  Pory pokroić na cienkie plasterki. W dużym rondlu roztopić masło, wrzucić pory, przykryć i dusić na małym ogniu przez 10 min. Dodać czosnek i nadal dusić około 10 min, aż pory zrobią się zupełnie miękkie, następnie odstawić by wystygły. Mięso i boczek pokroić na drobniejsze kawałki i zmielić w maszynce. Do miski z mięsem wrzucić pory, zioła, przyprawy sól i pieprz i wszystko wymieszać na jednolitą masę. Przełożyć masę mięsną do wysmarowanej masłem i wysypanej kaszą manną formy pasztetowej i wstawić do nagrzanego do 180 stopni piekarnika. Piekłam pieczeń przykrytą folia aluminiową bez kąpieli wodnej. Smacznego:) 