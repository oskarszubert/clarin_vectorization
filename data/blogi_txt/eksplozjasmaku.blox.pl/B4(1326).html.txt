Miałam robić tartę ale w ostatniej chwili zmieniłam zamiar i zamiast jednego dużego ciasta zrobiłam kilka małych. Schodzi trochę dłużej bo trzeba się  pobawić z foremkami ale chyba mają więcej uroku. Tym razem masę zrobiłam z serka mascarpone i jogurtu, dzięki temu jest nieco lżejsza. Na takie tartaletki można układać każde owoce, ja oczywiście użyłam jagód. Składniki na ciasto:   250 g mąki   150 g masła   szczypta soli 3 łyżki cukru pudru   1 jajko   Mąkę przesiać do miski, dodać pokrojone na kawałki masło, sól, cukier puder i wbić jajko. Palcami wymieszać i połączyć składniki na gładką masę. Uformować kulę, zawinąć w folię i włożyć do lodówki na minimum 30 minut. Nagrzać piekarnik do 200 stopni. Stolnicę lekko posypać mąką i rozwałkować na niej placek na grubość 3 - 4 mm. Wyciąć kółka większe niż średnica foremek. Ciastem wyłożyć foremki, bokiem noża przesunąć po krawędzi foremki, usuwając nadmiar ciasta. Widelcem podziurkować spód. Piec przez około 25 - 30 minut na złoty kolor, ostudzić. Składniki na krem jogurtowy:   150 g serka mascarpone   100 ml jogurtu greckiego 3 łyżki cukru   jagody lub inne owoce   cukier puder do oprószenia   Mikserem wymieszać serek z cukrem, dodac jogurt i ubijać chwilę, aż masa zrobi się gęsta.  Upieczona tartaletki wykładać kremem i na wierzchu układać jagody. Udekorować miętą i posypać cukrem pudrem. ﻿Smacznego:) 