...czyli grzanki po francusku z jajkiem sadzonym. Przepis na takie pyszne śniadanie znalazłam w książce  Dania domowe wyd. Wega. Bardzo zaskoczyły mnie te tosty bo szczerze mówiąc nie spodziewałam się żadnych ekscesów. Tymczasem  przekonałam  się, że tak połączone i przyrządzone wydawałoby się zwykłe i codzienne składniki łączą się w niesamowitą kanapkę. A tym wspaniałym łącznikiem tutaj okazała się być musztarda. Gdyby jej nie było tost smakowałby podobnie jak Przysmak Monte Christo albo Tosty włoskie z mozzarellą  a tak smakował niepowtarzalnie. Składniki:   3 jajka   1 łyżka mleka   1 1/2 łyżki masła   4 kromki jasnego pieczywa   1 łyżeczka musztardy   4 plasterki sera gruyere   2 plastry szynki wieprzowej   2 łyżeczki oleju roślinnego   Jajko wbić do miski, wlać mleko i lekko ubić. Doprawić do smaku solą i pieprzem. Kromki pieczywa posmarować masłem, połowę kromek posmarować musztrdą. Kłaść po plasterku sera i szynki, przykrywać drugą kromką. Pozostałą porcję masła i oleju rozgrzać na dużej patelni. Zanurzać tosty w masie jajeczno - mlecznej i smażyć na rozgrzanej patelni z każdej strony.Usmażyć jajka sadzone. Grzankę przełożyć na talerz, na wierzch wyłożyć jajko sadzone. Podawać natychmiast. Smacznego:) 