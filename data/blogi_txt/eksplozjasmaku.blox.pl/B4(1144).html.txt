Ostatnio  zaprzyjaźniam się z awokado. Warto to zrobić bo jest to prawdziwy skarb wśród owoców. ﻿﻿﻿﻿﻿﻿﻿﻿﻿﻿﻿﻿﻿﻿Jest  źródłem wielu cennych witamin  i przeciwutleniaczy,  obniża poziom cholesterolu we krwi, zmniejsza ryzyko wystąpienia udaru. Według badań, na które ostatnio się natknęłam, awokado jest ważne także w profilaktyce antynowotworowej i spowalnia proces starzenia. Ponadto jako źródło błonnika ma wpływ na układ trawienny, gdyż błonnik rozpuszcza jedzenie co zmniejsza ryzyko zachorowania na raka jelita grubego. Aby jak najlepiej wykorzystać wszystkie zalety awokado należy jeść je na surowo, najlepiej w sałatkach. Łączenie awokado z innymi warzywami, np. z pomidorem lub z marchewką pozwala na lepsze wchłanianie niektórych składników odżywczych.  Od pewnego czasu sięgam po awokado regularnie. Kupuję jędrne okazy, i czekam 2-3 dni aby nieco dojrzały, wtedy są najlepsze. Idealnie nadają się do pasty, sałatki a nawet do deseru.  Źródło: Jedz na zdrowie, wyd. Reader's Digest Składniki:  2 gruszki 2 duże awokado 8 suszonych pomidorów 1/2 sałaty lodowej 2 łyżki pestek słonecznika lekko uprażonych 4 łyżki oleju słonecznikowego starta skórka i sok  z limonki 1/2 łyżeczki brązowego cukru 1/4 łyżeczki pieprzu  Wszystkie składniki sosu wymieszać. Do sosu dodać kawałki obranych gruszek, kawałki awokado i pokrojone pomidory. Mieszankę ułożyć na liściach sałaty i posypać pestkami słonecznika lub prażonymi płatkami migdałów. Smacznego:) 