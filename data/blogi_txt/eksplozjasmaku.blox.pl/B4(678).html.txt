To danie jest kolejnym przykładem na to jak z wiekiem zmieniają się smaki. Kiedyś bardzo nie lubiłam szpinaku, natomiast teraz lubię go coraz bardziej. Świeży nie zawsze jest dostępny dlatego staram się zawsze mieć mrożony.To danie jest proste i bardzo szybkie. Kiedyś robiłam podobny sos z dodatkiem pomidorów oraz sera camemmbert. Dzisiejszy makaron jest bardziej szpinakowy. Miłośników szpinaku nie muszę chyba namawiać. Polecam do wypróbowania.  Składniki:   3 ząbki czosnku   pół paczki szpinaku   pół kubka śmietany   zioła prowansalskie   makaron ( dałam pół paczki Lubelli)   Ugotować makaron w osolonej wodzie.Na rozgrzanej patelni podsmażyć posiekany czosnek, dodać szpinak i  dusić kilka minut. Dodać sól, pieprz, zioła prowansalskie. Pod koniec duszenia dodać śmietanę. Doprawić sos do smaku. Do tak przygotowanego sosu dołożyć makaron i dokładnie wymieszać. Smacznego:) 