Mojej domowej produkcji trunków alkoholowych ciąg dalszy. Po próbie truskawkowej przyszła kolej na bananową. Moim zdaniem ten krem jest lepszy, bardziej delikatny. Na początku odczuwany jest przyjemny smak bananowy a potem trochę mocniejszy alkoholowy. Aby całość nie miała konsystencji budyniowej musiałam użyć więcej mleka. Obawiałam się też czy zmiksowane banany w kremie nie staną się czarne  ale alkohol świetnie je zakonserwował. Nie każdy lubi takie słodkie kremy alkoholowe dlatego polecam tylko miłośnikom. Oraz tym, którzy mają ochotę spróbować:) Jest to moja propozycja do akcji Napoje i drinki na lato. Składniki:   3-4 banany   puszka mleka skondensowanego słodzonego   2 puszki mleka skondensowanego niesłodzonego szklanka wódki (według upodobań)   Banany zmiksować. Dodać do mleka, dokładnie wymieszać po czym cienkim strumieniem wlać alkohol. Dokładnie wymieszać i odstawić w ciemne miejsce. Na zdrowie:) 