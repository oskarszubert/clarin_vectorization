Placuszki na śniadanie? Czemu nie. W sumie to ja wolę śniadania wytrawne ale raz na jakiś czas mogę zjeść na słodko. W sezonie owocowym zrobiłam placuszki z morelami. Łatwe, smaczne i wnoszą trochę lata, przynajmniej na talerzu bo za oknem kolejny, ponury dzień. Jest to moja propozycja do akcji Karoliny Brzoskwiniowo- Morelkowo.  Składniki:  szklanka  mąki  szklanka maślanki 1/2 łyżeczki soli  2 łyżeczki proszku do pieczenia  1/2 łyżeczki sody  2 łyżki cukru  2 jaja  morele  Żółtka lekko ubić z maślanką. Dodać mąkę z pozostałymi suchymi składnikami. W drugiej misce ubić na sztywno białka. Delikatnie połączyć ciasto z białkami. Na koniec dodać drobno pokrojone morele. Smażyć na patelni bez tłuszczu do zarumienienia placuszków. Podawać od razu. Można obsypać cukrem pudrem. Smacznego:) 