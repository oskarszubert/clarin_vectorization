Taki przekładaniec na pewno przyciągnie wzrok potencjalnego konsumenta. Zielone blaty z białym nadzieniem z serka oraz różowy łosoś doskonale  komponują się  zarówno pod względem wizualnym jak i smakowym. Podobne smaki łączyłam już kilka razy np. tu lub tu więc dzisiejsza przystawka tak naprawdę niczym się nie wyróżnia. Jest to tylko kolejna forma zaserwowania tego dania.  Źródło Składniki na ciasto:  3 jajka 1/4 łyżeczki soli 50 g stopionego masła 115 g mąki 1/3 łyżeczki proszku do pieczenia 200 g szpinaku ugotowanego, drobno posiekanego i odsączonego 25 g startego parmezanu  Piekarnik rozgrzać do 180 stopni. Jajka rozdzielić. Żółtka zmiksować, dodać do nich stopione masło. Białka ubić na sztywno z solą. Mąkę wymieszać z proszkiem do pieczenia, przesiać do masy żółtkowo-maślanej. Na koniec ostrożnie połączyć ze szpinakiem, ubitymi białkami i parmezanem. Ciasto przełożyć do przygotowanej blaszki o wymiarach 40 /27 cm i wstawić do piekarnika na 15 min. Po upieczeniu ciasto wyjąć z formy i pokroić na 3 lub 4 pasy. Składniki na nadzienie:  200 g serka kremowego 200 g wędzonego łososia po 1 łyżce posiekanych pietruszki, koperku, szczypiorku świeżo zmielony pieprz i sól do smaku   Łososia pokroić w drobną kostkę. Wymieszać z serkiem i ziołami.(Można dodać łyżkę musztardy i odrobinę soku z cytryny). Tak przygotowanym nadzieniem posmarować biszkoptowe blaty. Dobrze przycisnąć i wstawić do lodówki na kilka godzin. Smacznego:) 