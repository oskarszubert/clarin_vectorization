Nie przepadam za żeberkami ale chyba dlatego, że albo nie umiem ich przyrządzić albo mam złe przepisy. Właściwie to powinnam powiedzieć w czasie przeszłym bo od tego przepisu zaczęłam je lubić. Żeberka jak smakują to każdy wie ale ten sosik jest wspaniały. Bardzo polecam. Jest to kolejny wspaniały przepis znaleziony u Moniki.   Składniki:  1 kg żeberek ½ szklanki sosu hoisin ¼ szklanki wody ¼ szklanki octu ryżowego ¼ szklanki miodu ¼ szklanki sosu sojowego 2-3 ząbki czosnku 1 łyżka startego imbiru  2 łyżki ketchupu 1 łyżeczka suszonych płatków chili 1 łyżka przyprawy 5 smaków    Żeberka dokładnie opłukać i pokroić na jednosegmentowe kawałki. Wymieszać ze sobą wszystkie składniki i marynować mięso minimum 8 godzin, a najlepiej całą noc.W garnku rozgrzać olej i podsmażyć żeberka aż lekko zbrązowieją. Zalać marynatą i dusić pod przykryciem na małym ogniu około 2 godzin lub dopóki mięso nie zacznie łatwo odchodzić od kości. Ściągnąć wtedy przykrywkę, aby płyn się zredukował, czyli gotować jeszcze około 20 minut. Podajemy polane sosem. Smacznego:) 