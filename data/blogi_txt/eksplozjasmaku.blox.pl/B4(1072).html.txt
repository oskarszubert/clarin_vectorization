Pomysł na smaczny obiad przy którym nie trzeba się zbyt dużo napracować przypadnie do gustu wielu osobom. Wystarczy podgotować ziemniaki, podsmażyć dynię i razem z rybą wstawić do piekarnika. Dodatek ziół wzbogaca to wydawałoby się ubogie danie, dlatego polecam dodać dużo ulubionych ziół. Jest to moja propozycja do akcji dyniowej.  Składniki:   klka dużych ziemniaków   dowolny kawałek dyni﻿   1 cebula   2 filety dowolnej ryby   olej   tymianek, rozmaryn   sól, pieprz   Obrane ziemniaki pokroić jak do zupy i gotować ok. 10 minut. ﻿W taką samą kostkę pokroić dynie. Na rozgrzanym oleju usmażyć pokrojoną w talarki cebulę, dodać dynię i chwilę smażyć. W naczyniu żaroodpornym ułożyć ziemniaki, dynie z cebulą. Doprawić solą i pieprzem oraz ziołami. Na wierzchu ułożyć rybę pokrojoną w kawałki i wstawić do nagrzanego piekarnika. Piec okołó 20 minut w 170 stopniach. Smacznego:) 