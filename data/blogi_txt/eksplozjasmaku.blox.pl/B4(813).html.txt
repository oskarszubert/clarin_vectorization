Otrzymałam niedawno przesyłkę z produktami  firmy Prymat. W paczce znajdowały się: przyprawa do kurczaka, czosnek staropolski, musztarda kremowa, kostki rosołowe do ziemniaków, 2 nowe odsłony kucharka, śródziemnomorska oraz  meksykańska, a także dwie panierki do nuggetsów: pikantna i klasyczna. Przyprawy tej firmy są mi znane bo często ich używam i lubię je gdyż są dobrej jakości, w porównaniu z innymi firmami nie są tak drogie. Dodatkowym argumentem jest szeroki asortyment przypraw. W ofercie Prymatu znalazłam chyba wszystkie przyprawy i zioła, których używam na codzień w kuchni.   Największy problem będę miała z Kostką do ziemniaków bo dawno już przestałam używać podobnych produktów natomiast moją ciekawość wzbudziły Nuggetsy. Są to kawałki piersi kurczaka panierowane w specjalnej panierce i smażone na tłuszczu. Świetna przekąska na spotkania z rodziną czy przyjaiółmi. Oczywiście takie nuggetsy z powodzeniem można zrobić samemu w domu, ja już prezentowałam coś podobnego, ale potęga reklamy jest tak ogromna, że sięgamy po gotowe mieszanki. Nie chcę się tu wymądrzać na temat używania bądź nie używania tego rodzaju produktów. Powiem tylko, że użyłam panierki klasycznej i jestem bardzo ciekawa pikantnej. Bo nuggetsy naprawdę mi smakowały. Myślę, że świetnie będą się nadawały do domowych fast foodów np. tortlli.  Przygotowałam te nuggetsy na spotkanie z koleżankami, którym bardzo smakowały i  dopiero pod koniec przyznałam, że są zrobione  z torebki. Podałam je z sosem cesarskim, jako przystawkę. 