Uwielbiam takie dania jak gulasz. Próbowałam już wielu i wszystkie  bardzo mi smakowały ale nie powstrzymuje mnie to przed zrobieniem kolejnego przepisu. Gulasz pomidorowy znalazłam w kwietniowym numerze Mojego Gotowania a ponieważ większość wypróbowanych przeze mnie przepisów z tej gazetki okazała się strzałem w dziesiątkę, niez zastanawiałam się zbyt długo i tym razem. Przepis jest moją propozycją do akcji Smacznie i pomidorowo.  Składniki:  2 cebule 2 ząbki czosnku 1/2 kg pręgi wołowej sól, pieprz 1/2 łyżki mąki 1 łyżka smalcu 10 dag pieczarek 10 pomidorów w zalewie szklanka bulionu liście świeżej szałwi  Cebulę i czosnek obrać. Mięso pokroić w równą kostkę. Oprószyć solą i pieprzem oraz mąką. Cebulę pokroić, podsmażyć na smalcu, dodać mięso, zrumienić. Wlać bulion do mięsa i dusić 45 minut. Pieczarki oczyścić, pokroić, dodać do mięsa i dusić do miękkości. Pod koniec dodać pomidory wraz z zalewą, zagotować. Dodać posiekane listki szałwi, przyprawić solą i pieprzem. Podawać z ziemniaczanym puree i groszkiem cytrynowym. Ja podałam z makaronem i też było smacznie:) Smacznego:) 