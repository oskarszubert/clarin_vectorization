To danie zaskoczyło mnie bardzo pozytywnie bo nie spodziewałam się raczej fajerwerków a tymczasem wyszło niezwykle smaczne. Niewątpliwie charakteru temu daniu nadaje czerwony pieprz. W orginalnym przepisie kurczaka kroiło się w paski, ja zrobiłam normalne porcje bo dla gości jakoś tak bardziej mi się podoba. Przepis pochodzi z kalendarza Dilmach.  Składniki:    2 podwójne filety z piersi kurczaka   25 dag pieczarek   cebula   0,75 szklanki kremówki   2 łyżki oliwy   2 łyżki mąki   2 łyzki przyprawy warzywnej   szklanka bulionu   1 łyżka czerwonego pieprzu (u mnie marynowany)   Filety pokroić dowolnie, posypać przyprawą warzywną, odstawić na kilknaście minut. Pieczarki pokroić w cienkie plasterki, cebulę posiekać. Rozgrzać oliwę, podsmażyć najpierw mięso, dodać cebulę i pieczarki i wszystko razem smażyć 15 minut, mieszając. Dokać bulion i gotować kolejne 10 minut. Wymieszać mąkę i 2 łyżki wody oraz śmietanę, dodać do mięsa. Wsypać ziarna pieprzu i gotować do zgęstnienia sosu. Podawać z ryżem. Smacznego:) 