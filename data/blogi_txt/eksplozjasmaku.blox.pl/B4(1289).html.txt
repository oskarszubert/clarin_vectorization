Szarlotka czekoladowa, którą zrobiłam przedwczoraj pobiła wszelkie rekordy  zarówno w smaku jak i w znikaniu ze stołu. Zrobiłam ją w tortownicy o średnicy 24 cm i dlatego musiałam zmienić niektóre proporcje ale ciasto kruche wyszło mi przepyszne, jak najlepsze czekoladowe ciastka. Masa jabłkowa była moim zdaniem troszkę za rzadka ale zazwyczaj dodaję galaretkę a tutaj jej nie było i może stąd moje wrażenie. Dodatkowym walorem wizualnym szarlotki jest jej wierzch. Z kruchego ciasta wycina się foremkami ciasteczka różnego kształtu. Ja wycinałam głównie gwiazdki i serduszka a w miejsca, które nie były zakryte układałam malutkie kwiatuszki. Trochę za dużo sypnęło mi się cukru pudru  żebyście mogli zauważyć ten efekt ale uwierzcie mi że pięknie to wyglądało.  Źródło + moje zmiany Składniki: na ciasto   kostka margaryny   40 dag mąki łyżeczka proszku do pieczenia   3 łyżki kakao   1 łyżka ekstraktu waniliowego   2-3 jajka (zależy od wielkości)   3 łyżki cukru   ﻿Składniki na nadzienie:   7 jabłek   25 g masła 50 g czekolady gorzkiej   cukier do smaku   sok z cytryny do smaku   łyżeczka cynamonu﻿   Margarynę połączyć z mąką﻿, cukrem i kakako aż się utworzy kruszonka. Dodać jajka, ekstrakt waniliowy i zagnieść ciasto aż utworzy się kula. Ciasto podzielić na dwie części. Jedną wyłożyć na tortownicę, dokładnie wyłożyć razem z bokami a pozostałą włożyć do lodówki na 30 minut. Jabłka obrać i pokroić w kostkę. Rozpuścić masło, dodać połowę jabłek, cynamon i cukier. Dusić jabłka do miękkości. Dodać drugą połowę jabłek aby miały ciekawą strukturę. Połamać czekoladę. Dodać do jabłek i wymieszać żeby się rozpuściła (na wyłączonym gazie). Wystudzić masę. Ciasto nakłuć widelcem, wyłożyć na nie masę jabłkową. Drugą część ciasta wyjąć z lodówki, rozwałkować,wycinać ciasteczka o różnych kstzałtach. Układać na wierzchu. Można posmarować je po wierzchu jajkiem (nie smarowałm) Piec 40 minut w 175 stopniach. Po wystudzeniu posypać ciasto cukrem pudrem. Smacznego:) 