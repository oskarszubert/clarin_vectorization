Dzisiaj przedstawiam pyszny sernik, znany już pewnie większości zaglądającej na Durszlaka. Zawsze mam opory jak przychodzi mi wstawić przepis wielokrotnie juz pokazywany przez innych ale tak sobie myślę, że może  do mnie  zajrzy ktoś kto jeszcze tego sernika nie widział. Albo ktoś, kto go widział ale o nim zapomniał. Sernik jest wspaniały i warto go zrobić. Ci, którzy już piekli wiedzą o tym doskonale i pewnie potwierdzą moje słowa.   Składniki:   190 g ciastek digestive w gorzkiej czekoladzie    60 g roztopionego masła    70 dag twarożku kremowego    3/4 szklanki cukru    4 jajka    1/3 do 1/2 szklanki likieru Bailey's    2 łyżeczki ekstraktu z wanilii pół szklanki  posiekanej gorzkiej czekolady    2 łyżki śmietany kremówki    Przygotować spód. Ciastka pokruszyć blenderem lub wałkiem. Wymieszać z roztopionym masłem. Wcisnąć w dno tortownicy. Schłodzić w lodówce, do czasu przygotowania masy serowej. Aby przygotować masę serową wszystkie składniki dokładnie zmiksować (nie oddzielać białek od żółtek), na koniec wmieszać chipsy czekoladowe/posiekaną czekoladę. Wylać na przygotowany spód. Piec około 1 godziny w temperaturze 170ºC (nie pieczemy do tzw. suchego patyczka, masa powinna być ścięta od góry).  Smacznego:) 