Może nieco przynudzam z polędwiczką wieprzową ale mój zachwyt nad tym mięsem jakoś się nie chce skończyć. Przeciętnie, robię polędwiczkę co drugą niedzielę i za każdym razem smakuje wspaniale. Wszystko to zasługa delikatnego mięsa, które bardzo szybko się smaży, dusi lub piecze a w dodatku jest milion możliwości w postaci sosów, marynat czy innych dodatków. Moja dzisiejsza propozycja to mięso marynowane w zalewie miodowej z dodatkiem musztardy. Obiad gotowy  w ciągu 30 minut oprócz czasu przeznaczonego na marynowanie. Zachęcam do wypróbowania. Źródło: Siostra Maria Składniki:  2 polędwiczki wieprzowe 2 czubate łyżki miodu 2 czubate łyżki musztardy 2 ząbki czosnku 2 łyżki oliwy 1 łyżka ostrej musztardy 2 łyżki oliwy 1 łyżeczka ostrej papryki 1 łyżka suszonego tymianku olej, sól, pieprz Polędwiczki pokroić na plastry. Delikatnie rozbić dłonią, oprószyć pieprzem i solą. W misce wymieszać miód, musztardę, czosnek, oliwę, sól, pieprz, paprykę i tymianek. Zalać marynatą plastry polędwiczki i wstawić mięso do lodówki na 2 godziny. Po tym czasie wyciągnąć mięso z marynaty i  smażyć  na rozgrzanej patelni, na rumiano z każdej strony. Smacznego:) 