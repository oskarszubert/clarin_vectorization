Ostatnio rzadko przygotowuję mięsne dania bo upały nie sprzyjają takiemu jedzeniu. Za to makaron ze szpinakiem jak najbardziej. Przygotowanie tego dania zajmuje około 30 minut. Trzeba uważać z solą bo spora ilość sera sprawia, że danie jest i tak słone. Źródło: Opakowanie szpinaku Składniki:   100 g szpinaku   200 g makaronu   100 g sera pleśniowego typu rokpol   100 ml śmietany 22%   2 ząbki czosnku   sól, pieprz   łyżka masła   kawałek sera żółtego﻿   Makaron ugotować al dente w osolonej wodzie. Szpinak ugotować do miękkości, odlać wodę, dodać masło, czosnek, przesmażyć. Wlać śmietanę i dodać ser. Gotować chwilę, aż ser się rozpuści. Makaron przełożyć do naczynia żaroodpornego, dodać sos, wymieszać, przyprawić do smaku solą i pieprzem. Wierzch posypać startym serem i wstawić do nagrzanego do 180 stopni piekarnika i zapiekać około 15-20 minut. Smacznego:)﻿ 