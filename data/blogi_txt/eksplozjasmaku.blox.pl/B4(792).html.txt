Ostatnio poszalałam trochę w kuchni po chińsku więc dzisiaj mała przerwa na naleśniki. Zrobiłam je  według mojego wypróbowanego przepisu natomiast do nadzienia użyłam serka mascarpone i brzoskwiń z puszki. Całość tak fajnie się łączy, że zacznę chyba częściej zaglądać do tych bardziej oczywistych i tradycyjnych przepisów. Chociaż w sumie te egzotyczne też mi bardzo smakują:) Składniki:   10 naleśników według własnego, ulubionego    3 żółtka    120 g  cukru pudru    180 g serka mascarpone    250 ml gęstej śmietany 18%    1 łyżka soku z cytryny ﻿   puszka brzoskwiń   Żółtka utrzeć z cukrem do białości, dodać serek mascarpone i miksować przez kilka minut. Dodać śmietanę oraz sok z cytryny i ucierać jeszcze przez około chwilę. Na każdym naleśniku rozsmarowywać po około 2 łyżki kremu oraz pokrojone brzoskwinie, składać w trójkąty i podawać﻿ ﻿Smacznego:) 