Dzisiejszy przepis pochodzi z kuchni tureckiej, która niedawno mnie zaciekawiła i z każdym przepisem wydaje mi się coraz bardziej interesująca. Uwielbiam takie pierożki, podobne wypróbowałam już wiele razy, z różnym nadzieniem i kolejne smakują mi jeszcze bardziej niż poprzednie. Dzisiejsze, w orginale robione są z cieniutkiego ciasta yufka  a w środek wkładane są same pyszne rzeczy. Ja zrobiłam ze szpinakiem chociaż mam też ochotę na serowy farsz. Pewnie zrobie taki następnym razem. W dalszym ciągu zapraszam do konkursu. Tutaj czekam na Wasze pomysły:)  Żródło: Cukiernicze kreacje Charlotte Składniki ciasta:  1 szklanka pszennej mąki 1/2 filiżanki wody ( nieco mniej) 1/2 łyżeczki soli Opcjonalnie: 1 łyżka oleju Mieszamy mąkę z solą i stopniowo dodajemy wodę, wyrabiając ciasto do gładkości około 10 minut.    ( Można skorzystać z programu do wyrabiania makaronu w chlebowym automacie) Przykrywamy wilgotna ściereczką o odstawiamy na 15 minut. Przygotowujemy nadzienie. Nadzienie szpinakowe:  150 g mrożonego, posiekanego szpinaku 1 mała drobno posiekana cebula 1 łyżka oliwy z oliwek 1/4 filiżanki pokruszonego sera Feta Przyprawy do smaku: sól, pieprz, papryka  Rozgrzewamy patelnię wlewając olej. Wsypujemy drobno posiekaną cebulę i chwilę smażymy by zmiękła. Dodajemy szpinak i dusimy do miękkości ok. 5 minut.  Przyprawiamy do smaku, dodajemy fetę, mieszamy i przekładamy do miseczki. Ciasto dzielimy na cztery równe części. Pierwszy kawałek kładziemy na posypanej mąką stolnicy i wałkujemy na placek o średnicy 25 cm. Gdyby wałkowanie było zbyt trudne, to można górną część ciasta punktowo smarować olejem i dalej wałkować, aż do uzyskania pożądanej wielkości. Nakładamy na środek placka 1/4 nadzienia i składamy tak jak na pokazanych zdjęciach. Najpierw przeciwległe boki a później trzecią i czwartą część.  Smażyć na średnim ogniu na teflonowej patelni, smarując po wierzchu roztopionym masłem lub oliwą, aż do uzyskania efektu brązowych oczek. Przełożyć na druga stronę, dosmażyć. Nałożyć na wierzch kawałeczek masła. Smacznego:) 