Od dawna miałam w planach sernik jeżynowy Kasi a kiedy Szarlotek ogłosiła różowy tydzień wiedziałam, że świetnie będzie się do tej akcji nadawał. Sernik jest pyszny, kto piekł to wie, a i kolorem zachwyca.  Składniki:   1 kg sera mielonego (z wiaderka) 400 g jeżyn   4 łyżki cukru pudru   2 galaretki z owoców leśnych 220 g ciasteczek Digestive   100 g topionego masła   Ciastka utrzeć na proszek i dodać roztopione, ciepłe masło. Dokładnie wymieszać i wyłożyć tą ciasteczkową masą tortownicę. Wstawić do lodówki na ok 30 minut. Jeżyny zmiksować, dodać do nich cukier puder i mieszać aby cukier całkowicie sie rozpuścił. Galaretki rozpuścić w 500 ml wody (czyli w połowie ilości zalecanej na 2 galaretki). Odstawić do wystygnięcia. Kiedy galaretka jest już chłodna (ale ciągle płynna) ubić ser z jeżynami i dodać galaretkę. Wymieszać dokładnie i wylać na ciasteczkowy spód. Wstawić do lodówki i zostawić do zastygnięcia. Smacznego:) 