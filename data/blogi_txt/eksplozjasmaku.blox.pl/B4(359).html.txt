Dzisiaj proponuję piernikowe wcielenie granoli. Po świątecznym przejedzeniu taka granola okazuje się bardzo pomocna. Składniki jak zwykle mogą być własną kompozycją z ulubionych ziaren. Składniki:  2 szklanki  płatków owsianych szklanka pestek z dyni szklanka wiórek kokosowych szklanka rodzynek szklanka pestek słonecznika 4 łyżki miodu 100 ml oleju 2 łyżki przyprawy piernikowej  Miód wymieszać z olejem. Wszystkie suche składniki wsypać do miski, dodać olej z miodem. Dokładnie wymieszać. Przesypać do przygotowanej formy. Wstawić do nagrzanego do 180 stopni piekarnika i piec ok.  1  godziny mieszając co 10-15 min. Granola powinna mieć piękny złocisty kolor. Smacznego:) 