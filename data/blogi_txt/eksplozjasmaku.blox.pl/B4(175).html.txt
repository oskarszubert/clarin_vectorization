Lubelski kociołek to wspólna inicjatywa blogerek z Lublina i okolic. Umówiłyśmy się, że dzisiaj wrzucamy do kociołka dynię. Jestem bardzo ciekawa propozycji bo dynia jest dla mnie takim nijakim warzywem, z którego można wyczarować coś naprawdę wspaniałego. Ja postanowiłam zrobić ciasto. Takie podstawowe, proste, amerykańskie,  które kojarzy się z  Halloween. Jego podstawą jest pure z dyni, które można zrobić na dwa sposoby albo upiec dynię albo ugotować. W obydwu przypadkach chodzi o to, aby woda wyparowała i nie obciążyła ciasta. Dzięki dodatkowi pure z dyni ciasto jest wilgotne ale nie zakalcowate a  takie lubię najbardziej.  Składniki:  200 g masła 250 g mąki pszennej 3/4 szklanki cukru 250 g pure z dyni 3 jajka w pokojowej temperaturze 2 łyżeczki proszku do pieczenia 2 łyżeczki ekstraktu waniliowego  Masło utrzeć z cukrem na  puszystą masę, dodawać po jednym jajku i dalej ubijać. Przesiać mąkę z proszkiem do pieczenia, wymieszać i dodać pure z dyni oraz ekstrakt waniliowy. Dokładnie wymieszać i przełożyć ciasto do przygotowanej formy keksowej. Wstawić do nagrzanego do 180 stopni piekarnika i piec ok. 50-60 min. Po wystudzeniu posypać cukrem pudrem lub polukrować. Smacznego:) 