Pewnie nazwa tego ciasta  nasuwa Wam skojarzenie z miodem natomiast w tym  przypadku  nawiązuje raczej do tego, że wyglądem przypomina pszczołę. Ale nie o nazwę tu chodzi a o smak bo ciasto jest niesamowite. Delikatny, dobrze nasączony biszkopt przełożony rewelacyjną wprost masą na bazie serka mascarpone z rozpuszczoną czekoladą i bitą śmietaną.  Dawno już nie zachwyciłam się tak ciastem jak właśnie tym.   Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia ( 24cm/32 cm). Upiec na złoty kolor. Można dodać żółtego barwnika lub pół łyżeczki kukrumy. Po upieczeniu przekroić na 2 części. Potrzebne będą 2 takie biszkopty. Składniki na nasącz:   pół szklanki wódki   sok z jednej cytryny   łyżka cukru   woda Wódkę zmieszać z sokiem z cytyny i cukrem. Uzupełnić wodą tak, żeby powstała 1 szklanka nasączu. Składniki na masę:   250 g serka mascarpone   330 ml słodkiej śmietanki﻿   2-3 łyżki cukru﻿ ﻿1 gorzka czekolada   1 łyżka cukru waniliowego﻿   Rozpuścić czekoladę w kąpieli wodnej. Serek mascrpone zmiksowac z cukrem. Smietanę kremówkę ubic z cukrem waniliowym. Do serka dodać rozpuszczoną czekoladę, wymieszać, dodawać porcjami ubitą śmietanę i delikatnie wymieszać. Tak przygotowaną masą przekładać nasączone biszkopty. Wierzch równiez posmarować i delikatnie posypac kakao. Wstawic do lodówki na kilka godzin. Smacznego:)﻿ 