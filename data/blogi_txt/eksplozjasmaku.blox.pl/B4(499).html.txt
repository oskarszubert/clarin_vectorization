Jedna z prostszych sałatek a jednocześnie bardzo smaczna ale dopiero na drugi dzień, kiedy wszystkie smaki dokładnie się ze sobą przegryzą. Prosta bo czy może być coś łatwiejszego niż otworzenie puszek? Do tej sałatki będą też pasować mini kolby kukurydzy jednak akurat nie mogłam ich znaleźć w żadnym sklepie. Bardzo polecam.  Składniki:  puszka kukurydzy puszka czerwonej fasoli 2 marchewki 4 kawałki papryki, można użyć świeżej ale pasuje też marynowana w occie 4 płaty śledziowe w zalewie octowej 1 duża cebula 1 łyżka majeranku 4 łyżki oliwy z oliwek (można zastąpić majonezem) sól, pieprz  Marchewkę ugotować, wystudzić, pokroić. Śledzia osączyć i pokroić. Cebulę pokroić w kostkę. Warzywa puszkowe osączyć, wszystkie składniki włożyć do miski, dokładnie wymieszać i wstawić do lodówki najlepiej na noc. Następnego dnia sałatka smakuje zaskakująco dobrze. Smacznego:) 