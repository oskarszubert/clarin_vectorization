Pojawiły się już pierwsze maliny więc polecam ucierane ciasto imbirowe z tymi owocami. Jest to doskonałe połączenie. Bałam się przesadzić z imbirem ale dwie łyżeczki to moim zdaniem idealna dawka. A jak wspaniale smakują i pachną pieczone maliny to chyba już każdy wie a jeśli nie to najwyższa pora się przekonać:) Polecam bo ciasto jest mięciutkie, puszyste, po prostu przepyszne.  Składniki:   200 g miękkiego masła    200 g cukru pudru    4 jajka    250 g mąki    2 szklanki malin﻿   1 łyżeczka proszku do pieczenia   2 łyżeczki imbiru w proszku﻿   cukier puder do posypania﻿   Piekarnik nagrzać do 180 stopni. Okrągłą formę z odpinaną obręczą o średnicy 24 cm wysmarować masłem. Ucierać masło z cukrem pudrem na gładką i puszystą masę, przez minimum 8 minut. Nie przerywając ucierania dodawać kolejno po jednym jajku, w około 3 minutowych odstępach czasu. Następnie dodawać po kilka łyżek przesianej mąki z proszkiem do pieczenia oraz imbir i miksować już na mniejszych obrotach miksera i krócej, do połączenia się składników. Ciasto przełożyć do formy, na wierzchu rozłożyć maliny.  Piec 60 minut. Smacznego:) 