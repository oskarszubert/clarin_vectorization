Potrzebujecie przepisu na dobry, niedzielny obiad? Jeśli tak to polecam Wam pikantne udka w czerwonym sosie. Smak mięsa doskonale przechodzi wszelkimi przyprawami i nabiera wspaniałego aromatu. Poziom pikantności można sobie regulować w zależności od własnej wytrzymałości. U mnie jest ona dość duża ale ja lubię wyraziste smaki.  Składniki:  10-12 kawałków kurczaka (najlepiej pałki ) pół kostki masła+ kilka łyżek oleju 2 małe cebule szklanka wody 4 łyżki koncentratu pomidorowego 3/4 szklanki ketchupu 1 łyżeczka octu 2 łyżeczki cukru łyżeczka słodkiej papryki w proszku łyżeczka pieprzu przyprawa do kurczaka sól Udka obtoczyć w przyprawie do kurczaka i obsmażyć je na rozgrzanym maśle z olejem. Przełożyć udka do wysmarowanego naczynia żaroodpornego. Na pozostałym po smażeniu udek tłuszczu podsmażyć cebulę, następnie dodać koncentrat, ketchup, wodę, ocet, cukier oraz paprykę, pieprz i sól. (Można sypnąć po połowie porcji a resztę dodać pod koniec, jeśli sos okaże się niezbyt ostry).  Doprowadzić do wrzenia i gotować ok. 5-8 min. aż sos trochę zgęstnieje. Gorącym sosem zalać udka i wstawić do nagrzanego do 180 stopni piekarnika. Piec pod przykryciem ok. 1 godzinę, następnie odkryć i piec jeszcze ok. 20 min. Najlepiej smakują z ryżem. Smacznego:) 