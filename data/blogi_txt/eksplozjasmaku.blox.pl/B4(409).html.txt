Miłośnikom szpinaku polecam ciekawą przystawkę na karnawałowe (i nie tylko) spotkania z przyjaciółmi. Jajka wzbudzają ciekawość ponieważ zielony farsz przyciąga  wzrok i wywołuje wzmożoną pracę ślinianek. Jeśli tylko lubicie szpinak zachęcam do wypróbowania.  Składniki:  7 jajek 10 dag szpinaku (może być mrożony i można dodać go więcej) olej + łyżka masła 1 ząbek czosnku sól, pieprz ew. łyżka majonezu  Jajka ugotować na twardo. Szpinak usmażyć na oleju i maśle, dodać czosnek , smażyć chwilę. Doprawić do smaku solą i pieprzem. Jajka obrać, przekroić na pół, żółtka wydrążyć i dodać do szpinaku. Szpinak wymieszać dokładnie z żółtkami aby powstała gładka masa. Można dodać łyżkę majonezu ale nie jest to konieczne. Przyprawić solą i pieprzem.  Nadziewać połówki jajek i układać na półmisku. Smacznego:) 