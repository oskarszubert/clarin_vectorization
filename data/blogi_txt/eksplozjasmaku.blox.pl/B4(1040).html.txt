Wspaniałe ciasto na święta, pachnące piernikiem, pełne ulubionych bakalii. W dodatku bardzo mało pracochłonne. Wystarczy zmieszać bakalie, ubić jajka z cukrem, dodać mąkę i gotowe. Szczerze mówiąc nie spodziewałam się tak dobrego efektu jednak smak przerósł moje wątpliwości. Bardzo polecam na święta. Źródło Składniki:  200 g orzechów laskowych, przepołowionych 100 g orzechów włoskich, grubo posiekanych 50 g migdałów, sparzonych i obranych ze skórki oraz grubo pokrojonych 200 g rodzynek 100 g suszonych śliwek, pokrojonych 200 g suszonych moreli, pokrojonych 140 g kandyzowanych wiśni 100 g mąki 1/2 łyżeczki proszku do pieczenia 2 łyżeczki mieszanki przypraw do pierników 175 g brązowego ciemnego cukru 3 jajka 1 łyżeczka ekstraktu z wanilii cukier puder do posypania﻿  Piekarnik nagrzać do 150 stopni. Formę keksówkę wyłożyć papierem do pieczenia.W dużej misce wymieszać orzechy, migdały, rodzynki, suszone owoce i kandyzowane wiśnie. Mąkę przesiać razem z proszkiem do pieczenia i przyprawą piernikową, wymieszać z brązowym cukrem a następnie z orzechami i bakaliami. Jajka ubić z wanilią, następnie delikatnie i dokładnie połączyć z suchymi składnikami. Przełożyć do przygotowanej formy, wyrównać wierzch. Piec przez 90 -105 minut, następnie studzić w formie przez 15 minut. Wyjąć z formy, ułożyć do góry dnem na kratce, zdjąć papier do pieczenia i całkowicie ostudzić. Posypać cukrem pudrem. Kroić ostrym nożem, najlepiej po całkowitym ostudzeniu i zastygnięciu ciasta. ﻿Smacznego:) 