Oto kolejne danie, które podpatrzyłam u Grumków. Chyba nie każdemu będzie smakować, radzę dokładnie przestudiować listę składników ale dla mnie ten kurczak  to wspaniała przygoda kulinarna. Smakowało mi tu wszystko ale najbardziej połączenie mięsa kurczaka z masą cebulową. Pycha:)  Składniki:   1 kurczak sól   kawałek kory cynamonowej   2 ziarna kardamonu   2 - 3 goździki   5 ziaren pieprzu   mąka   3 szklanki ryżu basmati   2 posiekane duże cebule   1 łyżka oleju   1/4 szklanki złotych rodzynek namoczonych w wodzie   1/4 łyżeczki mielonego kardamonu 1/4 łyżeczki suszonej limonki loomi lub pół łyżeczki skórki z limonki   1/4 łyżeczki mielonego pieprzu   pół łyżeczki cukru 2 duże posiekane pomidory   2 łyżki wody   2 roztarte ząbki czosnku   1 łyżka pasty pomidorowej.   Do garnka włożyć kurczaka i nalać tyle wody, aby przykrywała kurczaka. Dodać laskę cynamonu, ziarna kardamonu, goździki, pieprz. Zagotować i gotować bez przykrycia na średnim ogniu aż kurczak będzie miękki - ok. 40 minut. Wyjąć kurczaka, a bulion zachować. Przecedzić, a gdy przestygnie usunąć nadmiar tłuszczu. W bulionie ugotować ryż. Jeśli jest taka potrzeba to w czasie gotowania podlać wodą. Kiedy ryż się gotuje usmażyć na brązowo cebulę. Dodać olej, rodzynki i przyprawy. Dusić przez minutę. Zdjąć z ognia i przestudzić. Ugotowanego kurczaka obtoczyć w mące i usmażyć na złoto. Wymieszać składniki sosu i dusić do momentu aż zgęstnieją. Na półmisek wyłożyć ugotowany ryż. Na ryż wyłożyć masę cebulową, a na nią kawałki kurczaka. Sos pomidorowy wyłożyć na talerze. Smacznego:) 