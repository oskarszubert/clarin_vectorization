Przepis na zebrę mam w swoim starym zeszycie od dawna. Kiedyś ją nawet zrobiłam tyle, że nie wyszła mi zebra w paski a raczej w łaty. Ale kiedy kiedy kilka tygodni  temu ujrzałam to ciasto na jednym z blogów postanowiłam spróbować jeszcze raz. I tym razem wyszła mi taka zebra jak należy a nakładanie warstw okazało się bardzo proste. Samo ciasto mnie nie zachwyca bo jak dla mnie jest trochę za suche ale zrobiłam je dla satysfakcji, że paski zebry mogą się jednak udać.   Źródło: xxx Składniki:  5 jaj  480 g mąki pszennej (3 szklanki)﻿ 250 g cukru ( 1 szklanka- można dać więcej) 1 szklanka oleju 1 szklanka słodkiego, gazowanego napoju 3 łyżeczki proszku do pieczenia 1 cukier waniliowy 3 łyżki kakao 2 łyżki mąki  Jaja z cukrem i cukrem waniliowym ubić mikserem na gęstą, puszystą masę (około 10 minut). Wciąż miksując, ale na niższych obrotach, dolewać oranżadę i olej, a następnie dosypywać mąkę z proszkiem do pieczenia. Masę podzielić na dwie części. Jedną wymieszać z kakao,  a drugą z 2 łyżkami mąki. Okrągłą, średniej wielkości tortownicę wysmarować tłuszczem i wysypać bułką tartą. Na środek tortownicy wylewać na przemian po dwie łyżki jasnego i ciemnego ciasta, aż do wyczerpania masy.Zebrę piec około 50 -60 minut w temperaturze 180*C lub do suchego patyczka (czas zależy od piekarnika i formy w jakiej będzie piec ciasto). Smacznego:) 