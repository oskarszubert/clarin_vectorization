Ostatnio miałam okazję jeść pierogi z soczewicą, które tak mi posmakowały, że długo nie czekałam, żeby odtworzyć je w domu. Soczewica to takie bardzo zaskakujące dla mnie warzywo, zaskakujące pozytywnie bo co bym nią nie zrobiła, wszystko mi smakuje. A pierogi są naprawdę przepyszne więc polecam . Składniki na farsz:   szklanka soczewicy zielonej   1 cebula oliwa   sól, pieprz﻿   Składniki na ciasto:  2 szklanki mąki ﻿ 1 łyżeczka soli  1 łyżeczka masła lub oleju  1 jajko roztrzepane około 1 szklanki ciepłej wody  Soczewicę gotować przez pół godziny w osolonej wodzie. Kiedy jest już miękka, odcedzić.﻿ Na patelni przysmażyć cebulę, dodać soczewicę, przemieszać, przyprawić do smaku. ﻿Mąkę przesiać na stolnicę, zrobić w niej wgłębienie, dodać sól, masło lub olej oraz jajko. Stopniowo dodając ciepłą wodę wyrabiać miękkie i elastyczne ciasto (przez około 10 minut). Ciasto rozwałkować, wycinać szklanką krążki, nakładać farsz i ładnie sklejać formując falbankę. Wrzucać pierogi na osoloną wodę i gotować ok. 5 min. Smacznego:) 