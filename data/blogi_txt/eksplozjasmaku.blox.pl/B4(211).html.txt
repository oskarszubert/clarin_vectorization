Przepis ten dostałam od znajomej i natychmiast go wypróbowałam. I bardzo się cieszę, bo to ciasto jest wspaniałe. Leciutkie, puszyste, przełamane kwaskowymi jagodami smakowało nam bardzo i zniknęło naprawdę szybko. Nie jest zapychające i nie można przestać go jeść ( to akurat nie jest zaleta:) ale czas wykonanie jest również krótki więc mimo to  zachęcam:) Składniki na biszkopt:   6 jaj   1 szklanka cukru (niepełna)   1 szklanka mąki   1 płaska łyżeczka proszku do pieczenia   Białka ubić na sztywno, dodać cukier i żółtka. Dodać mąkę, zmieszaną z proszkiem i lekko wymieszać. Wylać na formę do pieczenia. Upiec na złoty kolor. Po upieczeniu przekroić na 2 części. Składniki na masę:   1/2 l jagód   2 galaretki cytrynowe   1/2 l śmietany kremówki (u mnie jeden kubek 330 ml)   cukier puder do posypania Jagody podgrzać w garnku, kiedy puszczą sok dodać galaretkę. Ostudzić. Drugą galaretkę rozpuścić w połowie ilości wody. Ubić śmietanę z cukrem pudrem i dodać tężejącą galaretkę. Na połowie biszkoptu wyłożyć jagody, na to piankę z galaretką. Przykryć drugą połową biszkoptu i posypać cukrem pudrem. Smacznego:) 