Trzeci Lubelski Kociołek odbywa się pod hasłem czerwonych buraków. Jest to moim zdaniem bardzo niedoceniane warzywo. Pewnie w większości domów występuje ono w postaci jarzynki na ciepło lub na ostro, w czerwonym barszczu no może jeszcze w zimowej sałatce z papryką. Tymczasem dzisiaj dziewczyny z lubelskiej blogosfery wyjmą z kociołka, jestem pewna, same smaczne  potrawy i na pewno nietypowe. Ja proponuję pierogi. Wszyscy, którym mówiłam o nich, kręcili nosem, tymczasem okazało się, że pierożki polane masłem i posypane makiem smakują ...inaczej ale bardzo dobrze. A na drugi dzień przysmażone na rumiano na maśle wręcz rewelacyjnie. A razem ze mną w kociołku mieszały:   Marta - http://niebieskapistacja.blox.pl/html Dorota - http://sierotkamarysiawkuchni.blogspot.com/ Edyta - http://www.pasjasmaku.com/ Gosia - http://moderntasteblog.blogspot.com/ Angelika- http://duringthefreetime.blogspot.com/ Małgośka- http://jedzismakuj.blogspot.com/ Karolina - http://stokolorowkuchni.blox.pl/html ﻿  Źródło: Tessa Caponi- Borawska Składniki na ciasto:  40 dag mąki, sól, 3 jajka, letnia woda.  Składniki na nadzienie:  75g ugotowanych buraków 8 dag masła, 10 dag sera ricotta, 2 jaja, sól,pieprz, bułka tarta. Składniki na sos:  10 dag masła, 3 łyżki masła, 4 łyżki tartego parmezanu.  Aby przygotować ciasto należy zagnieść mąkę z solą, jajkiem i taką ilością wody aby powstało gładkie zwarte ciasto. Gotowe ciasto przykryć wilgotną ściereczką i odstawić na 30 minut. Buraki obrać zetrzeć na tarce i dobrze odcisnąć z nadmiaru soku. Lekko podsmażyć na maśle. Przełożyć do miski, dodać ricottę, jajka, sól, pieprz i parę łyżek bułki tartej. Dokładnie wymieszać. Ciasto rozwałkować i wycinać koła o średnicy około 10 cm. Na każdym układać łyżeczkę nadzienia i dokładnie zlepić brzegi. Gotować w dużej ilości osolonej wody  5 minut od momentu wypłynięcia pierogów na wierzch. Gotowe polać roztopionym masłem z dodatkiem maku i posypać tartym parmezanem﻿﻿. Smacznego:) 