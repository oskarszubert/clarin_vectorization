Przepis na to ciasto posiadam od bardzo dawna. Prawdopodobnie znalazłam go na www.smaczny.pl bo  wtedy nie oglądałam jeszcze stron innych blogowiczów, a napewno mam go z internetu. Po raz pierwszy zrobiłam je kilka lat temu i dość często powtarzałam a potem w miarę przybywania kolejnych ciekawych przepisów, jakoś tak Bounty odeszło w zapomnienie. Na szczęście, od czasu do czasu oglądam swój stary zeszyt  i czytam sobie co przy każdym wypróbowanym przepisie zapisałam. I dlatego musiałam zrobić Bounty na niedzielę:)  BISZKOPT CZEKOLADOWY  5 jajek 1 niepełna szklanka mąki 1/2 szklanki cukru 2 łyżki kakao 1 łyżeczka proszku do pieczenia  MASA KOKOSOWA 2 szklanki mleka 1/2 szklanki cukru pół kostki masła 20 dag wiórek kokosowych cukier waniliowy gorzka czekolada kilka łyżek mleka liker Malibu Białka ubić na sztywno, dodać cukier, żółtka i nadal ubijać. Na koniec dodać mąkę, proszek do pieczenia i kakao. Delikatnie wymieszać. Wylać do wysmarowanej blachy  i upiec. Mleko zagotować z cukrem i cukrem waniliowym. Następnie wsypać kokos i gotować do zgęstnienia masy. Do gorącej masy dodać masło i od czasu do czasu mieszać aby się rozpuściło.  Masę kokosową wystudzić. Biszkopt przekroić na pół, nasączyć Malibu i przełożyć masą kokosową. Wierzch polać czekoladą rozpuszczoną w kilku łyżkach mleka i posypać wiórkami. Smacznego:) 