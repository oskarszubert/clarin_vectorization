Ostatnio moje zioła tak obficie rosną, że troszkę musiałam je "obgołocić". Tak dużą ilość zielonych liści posiekałam i dodałam do ciasta drożdżowego na bułki. Upiekły się pięknie, pachniały bosko a smakowały cudownie.  Źródło: Wypieki ze smakiem Składniki:  25 g świeżych drożdży 300 ml wody 50 g posiekanych ziół np. bazylii, tymianku, rozmarynu i natki pietruszki 50 ml oleju 2 łyżeczki soli 2 łyżeczki cukru 60 g otrębów pszennych ok. 600 g mąki białej chlebowej  Podgrzać wodę do temperatury 37 stopni, zalać niewielką ilością płynu rozkruszone w misce drożdże i mieszać, aż się rozpuszczą. Dodać resztę wody razem z ziołami, olejem, solą, cukrem, otrębami i większą częścią mąki. Wyrobić gładkie ciasto, przykryć ściereczką i odstawić do wyrośnięcia na około 30 min. Ułożyć ciasto na oprószonej mąką stolnicy, zagnieść je z resztą mąki i podzielić na 15 owalnych porcji. Następnie ułożyć bułeczki na blaszce wyłożonej papierem do pieczenia, przykryć i pozostawić je do wyrośnięcia na ok. 20 min. W tym czasie podgrzać piekarnik do 250 stopni. Zrobić nacięcie, posmarować bułeczki zimną wodą i piec je na środkowym poziomie piekarnika przez około 10 min. Przestudzić je na kratce. Smacznego:) 