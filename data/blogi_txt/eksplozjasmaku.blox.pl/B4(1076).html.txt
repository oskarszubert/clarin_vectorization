Przepis na tę rybę jest pewnie wielu osobom znany. Ja już dawno o niej słyszałam ale jakoś nie zachęcał mnie znajdujący się w niej ogórek i pewnie długo nie zrobiłabym tej ryby gdyby nie wigilia, tym razem klasowa, na którą taką wlaśnie rybkę przyniósł jeden uczeń. Na drugi dzień oczywiście musiał przynieść również przepis bo tak mi ta ryba posmakowała że w tym roku wyparła nawet  moją ulubioną, w czerwonym sosie. Jeśli ktoś jeszcze nie zna tego smaku, bardzo polecam.  Składniki:   1,5 kg ulubionej ryby (uzyłam dorsza)   1 słoik ogórków konserwowych ﻿1 słoik papryki konserwowej    3 duże cebule﻿   7 łyżek ketchupu pikantnego   słoiczek koncentratu pomidorowego   1 łyżeczka cukru   szklanka oleju (dałam trochę mniej   sól, pieprz   Rybę usmażyć w mące i jajku lub w samej mące. Cebulę, ogórki, paprykę pokroic w kostkę. Na rozgrzanym oleju dusić cebulę. Po chwili dodać ogórki. Po 10 minutach dodać paprykę, ketchup i koncentrat pomidorowy oraz cukier. Dusić pod przykryciem wszystkie składniki ok. 15 minut. Układać rybę w półmisku na przemian z sosem. Przed podaniem schłodzić w lodówce. Smacznego:)﻿ 