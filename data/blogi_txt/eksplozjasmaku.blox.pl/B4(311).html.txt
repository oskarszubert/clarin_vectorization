Sałatki owocowe kojarzą mi się z latem. Ale ta, którą dzisiaj chcę Wam zapropnować jest możliwa do wykonania także zimą ponieważ większość owoców jest dostępna przez cały rok.W tej sałatce nie byłoby niczego niezwykłego, gdyby nie sos przyrządzony na bazie mleka kokosowego. Sałatka przywodzi na myśl kuchnie krajów egzotycznych, chociaż ja nie mogłam się powstrzymać przed dodaniem garści malin, co czyni ją bardziej swojską.  Składniki:   1 świeży ananas (lub  z puszki)   1 mango﻿   3-4 brzoskwinie (lub z puszki)   2-3 kiwi   garść malin (opcjonalnie)   2 kieliszki likieru kokosowego np. Malibu   pół szklanki mleka kokosowego   ew. 1 łyżeczka cukru pudru Ananasa, brzoskwinie, mango  i kiwi  obrać i pokroić w kostkę. ﻿Mleko kokosowe wymieszać z likierem i cukrem. Wszystkie składniki wymieszać w misce, dodać maliny  i wstawić do lodówki na 1 godzinę. Udekorować miętą. Smacznego:) 