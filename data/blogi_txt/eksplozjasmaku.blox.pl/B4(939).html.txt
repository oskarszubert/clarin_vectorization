Placki ziemniaczane są znane i popularne. Niektórzy jedzą je na słodko, niektórzy na słono a można też z dodatkiem sosu. Placek ziemniaczany z gulaszem nosi nazwę węgierskiego. Szczerze mówiąc, to nie wiem czy naprawdę pochodzi z Węgier bo przejrzałam jedyną książkę o tej kuchni jaką mam i takich placków nie znalazłam. Być może z plackami po węgiersku  jest tak jak z rybą po grecku i z sernikiem po wiedeńsku. A może ktos wie jak jest naprawdę? Jednak w przypadku jedzenia, moim zdaniem, smak jest najważniejszy a  ten placek smakuje wspaniale. Przepis na placek pod tą nazwą znalazłam we wrześniowym numerze Mojego Gotowania.  Składniki:   30 dag wieprzowiny    po strąku czerwonej, żółtej i zielonej papryki sól, pieprz   5 łyżek mąki   3 cebule   3 ząbki czosnku   4 łyżki oleju   1/2 szklanki bulionu mięsnego   ostra papryka w proszku   łyżka koncentratu pomidorowego   1 kg ziemniaków jajko   Mięso i oczyszczone papryki pokroić w kostkę, oprószyć solą i łyżką mąki. 2 cebule i czosnek obrać i posiekać. Olej rozgrzać w garnku i zrumienić mięso i cebulę. Wlac bulion, wymieszać. Gulasz przykryć, dusić ok. 30 minut. 5 minut przed końcem duszenia dodać ostrą paprykę w proszku i 2 łyżki mąki wymieszanej z niewielką ilością wody oraz koncentratem. Ziemniaki zetrzeć na tarce o małych oczkach. Pozostałą cebulę obrać, posiekać, dodac z czosnkiem do ziemniaków, wbić jajko, wsypać resztę mąki, wymieszać na jednolitą masę. Przyprawić ostrą papryką, solą oraz pieprzem. Olej rozgrzać na patelni. Smażyć placki wielkości grubych naleśników. Na każdym placku ułożyć gulasz, złożyć na pół. Smacznego:) 