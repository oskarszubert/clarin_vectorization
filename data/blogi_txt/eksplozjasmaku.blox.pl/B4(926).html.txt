To ładnie nazywające się danie to nic innego jak jajecznica z pomidorami z dodatkiem szynki. Jest t pomysł na  szybkie i smaczne  śniadanie. Robiłam takie jajka już wiele razy razy, tylko nie miałam pojęcia o baskijskim rodowodzie tej jajecznicy. Jak widać,  człowiek uczy się całe życie...:) Przepis pochodzi z książki Dania domowe wyd. Wega.  Składniki:   2 łyżki oliwy z oliwek   1 duża cebula, pokrojona w cienkie plasterki   2 czerwone papryki, pokrojone w słupki   2 ząbki czosnku zmiażdżone   750 g pomidorów   szczypta pieprzu cayenne   8 jajek, lekko roztrzepanych   1 łyżka masła   4 cienkie plastry szynki   Na dużej patelni rozgrzać oliwę. Smażyć plasterki cebuli 3 minuty, do miękkości. Dodać paprykę i czosnek, patelnię przykryć pokrywką i całość dusić przez chwilę, regularnie mieszając, żeby warzywa się nie przypaliły. Sparzone i obrane pomidory pokroić w kostkę. Dodać do usmażonych papryk, dodać pieprz i smażyć jeszcze kilka minut. Gdy sok odparuje dodać jajka, przyprawić solą i pieprzem. Smażyć aż jajka się odpowiednio zetną. Szynkę podsmażyć na rozgrzanym maśle. Porcje piperady podawać z grzankami i plasterkiem szynki. Smacznego:) 