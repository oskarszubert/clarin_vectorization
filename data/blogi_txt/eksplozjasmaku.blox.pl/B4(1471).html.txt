Jeśli znudziły się Wam tradycyjne obiady i szukacie ciekawego pomysłu na coś innego polecam tę zapiekankę. Lista składników przywodzi na myśl popularną pizzę lub  sałatkę hawajską a to pewnie dlatego, że wszystko z ananasem w składzie,  kojarzy się z Hawajami. Zapiekanka zawiera grzanki  więc można ją zjeść samą ale smakuje też z ryżem tylko wtedy trzeba (chyba) pominąć grzanki. Przepis ze starego numeru Soli i Pieprzu.  Składniki: 2 kg pora   3 łyżki oleju   sól, pieprz   gałka muszkatołowa 400 g śmietany   4 jaja   1 puszka anasów   1 filet z kurczaka 8 plastów goudy   6 kromek bialego pieczywa   Piekarnik rozgrzać do tepmeratury 200 stopni. Pora oczyścić, umyć, osuszyć i pokroić w 0,5 cm plastry. Dusić ok. 3 minut na rozgrzanym oleju. Doprawić solą, pieprzem i startą gałką muszkatołową. Naczynie wysmarować i włożyć pora. Polać śmietaną wymieszaną z jajami. Piec około 10 minut. Kurczaka pokroić w drobną kostkę, usmażyć na rumiano. Ananasa osączyć i pokroić. Pieczywo pokroić w kostkę i zrumienić na suchej patelni. Pora wyjąć z piekarnika. Wyłożyć kurczaka, ananasy i grzanki. Przykryć plastrami sera i zapiekać jeszcze 15-20 minut. Smacznego:)﻿ 