Chcecie przepis na letnią zupę? Polecam dzisiejszą kombinację. W mojej propozycji na dzisiaj można znaleźć prawie wszystko bo są tu wszelkie warzywa i makaron, który wcale nie gryzie się z ziemniakami. Zupa może być doprawiona śmietana ale w lżejszej wersji można ją pominąć.  Składniki:  10 dag makaronu szklanka groszku zielonego 3 ziemniaki pokrojone w kostkę 1 marchewka 1 łodyga selera naciowego 1 cebula kawałek pora łyżka masła + łyżka oleju 1/2 szklanki śmietany szczypiorek sól, pieprz 2 l bulionu warzywnego lub drobiowego  W garnku rozgrzać masło z olejem, dodać cebulę z porem i marchewką, przesmażyć. Dodać pokrojone ziemniaki. Wlać bulion, dodać seler naciowy, zagotować. Gotować wszystko razem przez ok. 15 min. Jeśli jest zbyt mało płynu dodać wodę lub bulion. Dodać makaron i groszek zielony i gotować 5 minut. Doprawić solą i pieprzem. Wlać śmietanę, zagotować i wyłączyć. Makaron zostawiam al dente, i tak dojdzie w gorącej zupie. Podawać posypaną szczypiorkiem. Smacznego:) 