Zastanawiając  się co można napisać o pasztecie, znalazłam taką rymowankę: "Nadeszła zima. Wraz z nią karnawał. Co przygotować teraz dla gości? Może dobrego pasztetu kawał? Nikt w karnawale przecież nie pości".  Treść zupełnie nie pasuje do obecnego czasu bo przecież mamy juz prawie Adwent  a nie karnawał ale chyba każdy czas jest dobry na zjedzenie  pasztetu. Zwłaszcza domowego:)  Składniki:   1/2 kg mięsa wieprzowego   2 udka   1/2 kg podgarla   3 wątróbki   1 sucha bułka   2 cebule   2 marchewki   1 pietruszka   1 seler   4 jajka   sól, pieprz imbir, gałka muszkatołowa   majeranek   Mięso i warzywa włożyć do garnka, zalać wodą i gotować do miękkości. Dodać sól i przyprawy. Cebule udusić na tłuszczu. Wątróbkę zaparzyć gorącą wodą. Wystudzone i obrane mięso przepuścić przez maszynkę, warzywa i wątróbkę również. Do masy dodać jajka. Wymieszać dokładnie. Doprawić do smaku solą i pieprzem. Przełożyć masę do wysmarowanej masłem i dokładnie wysypanej foremki. Wierzch posypać kaszą manną. Piec ok 1 godz. Smacznego:) 