Dzisiaj polecam bardzo dobre ciasto z przepyszną masą kawową. Masa zrobiona na bazie serka mascarpone z likierem kawowym. Biszkopt wyszedł mi trochę za jasny ale i tak było to bardzo udane ciasto.  Inspiracja Składniki na biszkopt:   6 jaj   1,5 szklanki mąki pszennej   1 łyżeczka mąki ziemniaczanej   2 łyżeczki proszku do pieczenia   6 łyżek oleju   1 szklanka cukru 1 cukier waniliowy   2 łyżki kakao   Białka ubić na sztywną pianę, dodać cukier, później żółtka. W misce wymieszać mąkę, proszek, cukier waniliowy i kakao. Dodawać powoli produkty sypkie i olej. Wmieszać do białek. Ciasto wyłożyć na przygotowaną foremkę o średnicy 21 cm i upiec. (ok.25 min. w 180 stopniach). Po wystudzeniu biszkopt przekroić na 3 lub 4 części. Składniki na nasącz:   pół szklanki nalewki kawowej   pół szklanki wody   2 łyżeczki cukru   Wszystkie składniki wymieszać Składniki na masę:  500 g serka mascarpone 250 ml śmietany kremówki 4  łyżki likieru kawowego 2 łyżeczki kawy rozpuszczonej w minimalnej ilości wody 4 łyżki cukru   Ubić serek z cukrem, powoli dodawać schłodzoną śmietankę oraz kawę. Ubijać do momentu aż masa będzie jednolita.  Tak przygotowaną masą smarować nasączone biszkopty i składać w tort. Posmarować masą także boki i wierzch i  posypać dowolna posypką. Ja posypałam krokantem. Smacznego:) 