Dzisiaj polecam pyszny pasztet drobiowo-wieprzowy. Trochę jest przy nim roboty -  dla mnie najgorsze jest mielenie mięsa - ale warto poświęcić jedno popołudnie albo rozłożyć sobie przygotowanie pasztetu na raty bo efekt wynagradza pracę. Składniki:  0,5 kg wątróbek drobiowych 0,5 kg boczku surowego 20 dkg łopatki 2 cebule 2 jajka 1 bułka  przyprawy  Mięso z łopatki i boczek pociąć na mniejsze kawałki i usmażyć na patelni. Wątróbkę  i cebulę pokrojoną w kostkę również przysmażyć. Ostudzone mięso i wątróbkę z cebulą przemielić przez maszynkę do mięsa trzykrotnie. Do powstałej masy dodać dwa jaja, namoczoną w wodzie i wyciśniętą bułkę. Wszystko dokładnie wymieszać i doprawić świeżo zmielonym pieprzem, solą i majerankiem.  Wyłożyć do wysmarowanej formy i piec w piekarniku ok. 45 min. w 200 stopniach C. Smacznego:) 