Jakiś czas temu za namową Andrzeja wysłałam przepis na www.kamis.pl. Tylko jeden, bo akurat wtedy nie miałam czasu , żeby wklepać więcej. Tym większe było moje zdziwienie, gdy dostałam maila, z wiadomością, że przepis ten został przepisem tygodnia. Kurczaka pokazywalam na moim starym blogu ale pewnie niezbyt  wiele osób  wtedy go zauważyło więc przedstawiam go dzisiaj. Jest to jedno z dań, które najczęściej powtarzam, pasuje zarówno do ryżu jak i ziemniaków. Bardzo polecam:) Przepis zgłaszam do akcji Kurczak na 1000 sposobów.  Składniki: 2 udka z kurczaka   1 duża cebula   szklanka soku jabłkowego paczka suszonych śliwek   1 jabłko   imbir, majeranek, sól śmietanka   Śliwki namoczyć w soku z jabłek. Udka obtoczyć przyprawami i usmażyć na rumiano ze wszystkich stron. Ja podzieliłam udka na pół. Dodać pokrojoną w krążki cebulę, oraz śliwki namoczone w soku. Obrane ze skórki jabłko pokroić i dodać do sosu. Dolać sok, w którym moczyły się śliwki i dusić aż mięso będzie miękkie. Na koniec dodać pół pojemniczka śmietanki i zagotować. Najlepiej smakuje z ryżem ale raz podałam do ziemniaków i też smakowało. Smacznego:) 