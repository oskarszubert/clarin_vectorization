Niedawno wybrałam się do lasu, żeby sprawdzić czy są już jagody. Okazało się, że oprócz jagód znaleźliśmy jeszcze poziomki. Nie za dużo ale wystarczająco żeby zrobić pyszny, niesamowicie pachnący deser. Dolna warstwa to delikatna pianka poziomkowa natomiast góra jest jagodowa.  Składniki  szklanka jagód niepełna szklanka poziomek 100 ml śmietany kremówki 3 łyżeczki żelatyny cukier do smaku  Jagody zmiksować z cukrem. Rozpuścić połowę żelatyny w łyżce wody. Połączyć z jagodami. Przelać masę do foremek i wstawić do lodówki. W tym czasie zmiksować poziomki z cukrem. Ubić śmietanę i delikatnie wymieszać z poziomkami. Dodać rozpuszczoną żelatynę , wymieszać i przelać na zastygniętą warstwę jagodową. Wstawić do lodówki. Podawać na talerzu odwrócony do góry nogami.  Smacznego:) 