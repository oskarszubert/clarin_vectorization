W poszukiwaniu pomysłów na wielkanocne ciasta  trafiłam na ten przepis. Zastanawiałam się czy potrzebuję jeszcze jednej babki ale nie mogłam się oprzeć obietnicy tych smaków i upiekłam. I bardzo się cieszę bo babka jest naprawdę pyszna. Intensywnie czekoladowa, wilgotna i zwarta. Bardzo polecam  i wkrótce zapraszam na jeszcze dwie babkowe odsłony:)  Źródło Składniki: 125 g masła w pokojowej temperaturze 3/4 szklanki cukru 2 jajka 1 szklanka jogurtu greckiego w pokojowej temperaturze 2 szklanki mąki pszennej 1 łyżeczki proszku do pieczenia 1,5 łyżeczki sosy oczyszczonej pół szklanki kakao  Mąkę, kakao, sodę i proszek przesiać. Masło utrzeć z cukrem do białości. Wbijać jajka, kolejno miksując. Mąkę dodawać na zmianę z jogurtem  miksując tylko do połączenia składników. Formę do babki wysmarować masłem, wysypać kaszą manną. Ciasto przełożyć do formy. Wstawić do nagrzanego do 150 stopni piekarnika. Piec do suchego patyczka ok. 45-50 min. Po upieczeniu polać polewą lub posypać cukrem pudrem. Smacznego:) 