Szybki ale dobry  obiad to coś czego potrzebujemy w tygodniu. Takim daniem w najbliższych dniach będzie u mnie spaghetti z pesto. Smak tego pesto jest boski a wszystko to zasługa prażonego słonecznika. Do makaronu użyłam 3 łyżki a resztę włożyłam do słoiczka i będzie na kolejny awaryjny obiad.  Źródło Składniki:  100 g pestek słonecznika uprażonych na suchej patelni 2 ząbki czosnku 50 g listków natki pietruszki bez łodyżek 40 g startego parmezanu 120 ml oliwy extra virgin skórka otarta z 1 cytryny 30 g soku wyciśniętego z cytryny 1/3 łyżeczki soli morskiej 1/3 łyżeczki grubo zmielonego pieprzu  Uprażone na złoto pestki słonecznika wystudzić, następnie zmiksować z czosnkiem. Dodać pozostałe składniki i zmiksować na gładką masę, na końcu doprawić solą i pieprzem. Ugotować makaron al dente w osolonej wodzie. Wymieszać z kilkoma 2-3 łyżkami pesto. Posypać parmezanem i natychmiast podawać. Pozostałe pesto można przełożyć do słoiczka i przechowywać w lodówce kilka dni. Smacznego:) 