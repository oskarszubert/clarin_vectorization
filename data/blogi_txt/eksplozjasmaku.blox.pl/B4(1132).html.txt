Przepis na tę sałatkę znalazłam w Kolekcji Dobrego Smaku i robię ją już od bardzo dawna. Można ją jeść jako samodzielne danie a jest też świetnym dodatkiem do mięsa. To zdjecie zrobiłam wczesną wiosną ale jakoś tak wyszło, że dopiero teraz mogę je Wam pokazać.  Składniki:   20 dag ryżu   1 średni seler﻿   2 cebule   2 ogórki konserwowe   2 czerwone papryki   20 dag kiełbasy szynkowej   1 opakowanie chudego jogurtu   5 łyżek soku pomidorowego   1 łyżka koncentratu pomidorowego   2-3 łyżki zalewy z ogórków   odrobina sosu tabasco   4 łyżki majonezu szczypta cukru   sól, pieprz   kilka gałązek natki pietruszki Zagotować dużą ilość wody. Osolić, wsypać ryż i gotować na małym ogniu okołó 30 minut. W tym czasie obrać cebule i pokroić w krążki. Na dużych oczkach tarki utrzeć seler, krótko gotować go w niewielkiej ilości wody. Ogórki pokroić w plastry. Paprykę oczyścić, wymyć i pokroić w paski. Kiełbasę obrać ze skóry i równiez pokroic w plastry. Ryż przepłukać zimną wodą i osączyć na sicie. Wymieszać przygotowane wcześniej składniki. Połączyć sok pomidorowy, koncentrat pomidorowy, zalewę z ogórków i cukier. Doprawić solą i pieprzem oraz sosem tabasco. Tak przygotowany sos dodać do sałatki i wszystko razem dokładnie wymieszać. Sałatkę odstawić na 1 godzinę aby nabrała pełni aromatu. Majonez utrzeć z jogurtem, dodać do sałatki i delikatnie wymieszać. Sałatkę podawać przybraną gałązkami pietruszki. Smacznego:) 