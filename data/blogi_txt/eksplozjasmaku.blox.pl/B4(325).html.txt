Dzisiaj moich zachwytów szpinakiem ciąg dalszy. Na niedzielny czy świąteczny obiad mogę polecić bardzo dobre kieszonki drobiowe nadziewane szpinakiem i mozzarellą. Łatwe w wykonaniu, szybkie w przygotowaniu i smaczne w jedzeniu. To są chyba argumenty za tym, żeby  je przyrządzić no chyba, że ktoś nie przepada za szpinakiem ( tak jak ja, jeszcze niedawno:) Składniki:   4 filety z kurczaka   ﻿500 g szpinaku   sól, pieprz 100 g mozzarelli   2 ząbki czosnku   1 jajo   8 łyżek tartej bułki   2 łyżki oleju   Filety umyć, osuszyć. W każdym naciąć kieszonkę. Szpinak przebrać, umyć i obgotować w osolonej wodzie. Ja użyłam mrożonego dlatego podsmażyłam go na maśle z czosnkiem, solą i pieprzem. Mozzarellę pokroić w plasterki.﻿ Każdego fileta nafaszerować masą szpinakową i plasterkiem mozzarelli. Spiąć wykałaczką. Opanierować w rozkłóconym jajku i bułce tartej. Smażyć na rozgrzanym oleju. Smacznego:) 