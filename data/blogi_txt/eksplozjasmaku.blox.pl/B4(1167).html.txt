Taką lub podobną sałatkę robiłam już wiele razy jednak ta jest wyjątkowo smaczna. A to wszystko dzięki dodatkowi sosu BBQ, który nadaje jej wędzonego aromatu. Może to być ekspresowy obiad pod warunkiem, że zamarynujecie wcześniej mięso. Jeśli nie macie sosu BBQ możecie użyć ketchupu. Nie będzie to co prawda to samo ale myślę, że i tak warto zrobić taką sałatkę.  Składniki:  1 filet z kurczaka 100 ml sosu barbecue 1 sałata lodowa lub gotowy mix sałat  1/3 szklanki maślanki 4 łyżki majonezu 2 łyżeczki soku z  limonki 2 ząbki czosnku sól, pieprz 1 czerwona cebula 2 pomidory szczypior  Fileta zamarynować w połowie sosu BBQ. Po ok. 2 godzinach ugrilować. Pokroić w plasterki. W kubku umieścić majonez, maślankę lub jogurt, pozostały sos BBQ,  sok z limonki i czosnek, sól, pieprz i cukier. Wszystko razem utrzeć na gładki, kremowy sos. Na talerzach ułożyć sałatę, pokrojoną cebulę, pomidory oraz kurczaka. Polać sosem. Podawać z pieczywem. Smacznego:) 