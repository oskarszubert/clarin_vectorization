Niewątpliwą atrakcją na świątecznym stole może być miseczka z chleba. W święta polecam do niej zupę  z suszonych grzybów ale też świetnie pasuje tu  zupa gulaszowa. Żeby miseczka nie przesiąkła zalecam posmarowanie wnętrza białkiem i krótkie zapieczenie w piekarniku. Ja tego nie zrobiłam tym razem i zupa nieco wsiąkła ale zwykle tak robię i wszystko jest ok.  Źródło Składniki:  1,5 kg mąki 2,5 szklanki letniej wody 2 łyżeczki soli 2 łyżki oleju 1 białko 36 g świeżych drożdży 1 żółtko roztrzepane z 1 łyżką wody do posmarowania     Drożdże świeże rozpuścić w letniej wodzie. Odstawić na 10 minut. Dodać pozostałe składniki i wyrobić elastyczne, gładkie ciasto. Odłożyć, przykryte lnianym ręcznikiem, w ciepłe miejsce, do podwojenia objętości. Po tym czasie ciasto krótko zagnieść i podzielić na 7-8 części. Uformować bułki, z małych kulek zrobić uchwyt przykrywki, którą potem odkroimy, ułożyć na blaszce w sporych odstępach, oprószyć mąką, przykryć, odstawić do ponownego wyrośnięcia na 30 minut. Przed samym pieczeniem posmarować roztrzepanym żółtkiem. Piec w temperaturze 200ºC przez około 15 minut, do złotego koloru. Lekko przestudzić na kratce. Odciąć górę i wydrążyć. Nałożyć nadzienie i podawać. Smacznego:) 