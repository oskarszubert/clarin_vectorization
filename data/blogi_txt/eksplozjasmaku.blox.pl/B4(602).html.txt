Kurczaka w cieście francuskim robiłam już kilka razy i bardzo mi posmakował. Dlatego teraz postanowiłam go trochę urozmaicić i dodałam suszone pomidory i fetę. Jeśli ktoś nie lubi ciasta francukiego bo uważa, że jest tłuste, czy z jakiegoś innego powodu, nie będę go przekonywać. Natomiast namawiam tych wszystkich, którzy nie mają nic przeciwko francuskiemu i lubią te smaki. Pachnąca całość wyjęta z piekarnika smakuje po prostu wspaniale.  Składniki:   1 filet z kurczaka   1 opakowanie gotowego ciasta francuskiego   kilka pomidorów suszonych z zalewy   pół kostki fety   Filet umyć, osuszyć, obsypać solą i pieprzem.Ciasto francuskie rozwałkować , przekroić na prostokąty. Na każdy wyłożyć filet z kurczaka, ułożyć na środku. Na mięso, albo obok ułożyć kawałek fety i pomidora suszonego, wyjętego wcześniej z zalewy. Boki ciasta skleić. Można posmarować rozmąconym jajkiem i posypać ziarnami sezamu. Ja tym razem tak się śpieszyłam, że zapomniałam, ale robiłam w ten sposób wczesniej  i smak sezamu fajnie komponuje się z całością. Piec 15-20 minut  w temperaturze 180 stopni. Podawać z ulubioną sałatką. Smacznego:) 