Od dawna miałam przepis na pieczeń z dodatkiem majonezu jednak jakoś się wzbraniałam przed tym bo nie umiałam sobie wyobrazić jak się zachowa majonez w pieczeniu. Ale kiedy w ręce wpadło mi Moje Gotowanie i zobaczyłam ten przepis wiedziałam, że muszę się wreszcie przekonać jak smakuje pieczeń z majonezem. No i okazało się, że fantastycznie. Jest to jedna z lepszych pieczeni jakie robiłam.  Składniki:  1 kg schabu karkowego mąka do panierowania olej do smażenia 1/2 kg ziemniaków 1/2 kg marchewki 3 średnie cebule 30 dag majonezu 5 dag musztardy 1/2 główki czosnku pęczek natki pietruszki sól, pieprz  Mięso pokroić na plastry grubości 1 cm i lekko zbić tłuczkiem. Oprószyć solą i pieprzem, obtoczyć w mące. Obsmażyć na rozgrzanym oleju, z obu stron. Ziemniaki, marchew i cebulę obrać i pokroić w plastry o grubości 1/2 cm. W naczyniu żaroodpornym ułożyć mięso, cebulę, marchew i ziemniaki. Majonez wymieszać  z musztardą, posiekanym czosnkiem i natką pietruszki, przyprawić solą i pieprzem. Na wszystkich składnikach rozsmarować sos. Wstawić do nagrzanego piekarnika i piec ok. 50 minut w temperaturze 200 stopni, aż sos będzie złocisty a ziemniaki złociste. Smacznego:) 