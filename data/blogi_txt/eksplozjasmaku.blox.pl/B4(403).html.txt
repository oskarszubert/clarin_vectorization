Bardzo lubię jajecznicę a szczególnie smakuje mi w sobotni poranek, kiedy mam czas delektować się śniadaniem. Dlatego dzisiaj wybrałam kolejny przepis pana R. Jajecznica z pomidorami, z pikantną nutą od papryczki chili daje takiego kopa, że wystarcza na pół dnia.   Źródło: Michel Roux"Jajka" Składniki:   4 jajka   30 ml mleka   ﻿1 łyżka drobno posiekanej kolendry   sól   30 g masła   30 ml oleju arachidowego   1 czerwona cebula, drobno posiekana   1 mała zielona papryczka chili   szczypta zmielonej czerwonej papryki pimento lub innej słodkiej papryki   150 g pomidorów, obranych ze skórki, wydrążonych, pokrojonych  kostkę   Jajka wybić do miseczki, rozbełtać z mlekiem i posiekaną kolendrą, lekko przyprawić solą. Masło rozgrzać wraz z olejem. Wrzucić cebulę ﻿i lekko podsmażyć, aż nabierze różowego koloru. W międzyczasie przekroić papryczkę na pół, usunąć z niej pestki, pookroić w kostkę. Dodać do cebuli wraz z pimento i pomidorami, dusić 3-4 minuty. Dodać roztrzepane jajka, mieszać drewnianą łyzką, smażyć na wolnym ogniu przez minutę, aż potrawa  nabierze kremowej konsystencji.  Smacznego:) 