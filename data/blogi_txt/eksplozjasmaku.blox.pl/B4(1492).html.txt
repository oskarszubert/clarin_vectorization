Niestety, choroba zabrała mi kilka dni z życia. Wysoka temperatura odcięła mnie od świata, ludzi  a także internetu bo nie byłam w stanie wysiedzieć przed monitorem dłużej niż 5 minut. Dzisiaj mam się już trochę lepiej więc chcę nadrobić swoją nieobecność i polecić pyszne placuszki ziołowe z kurczakiem, na które przepis znalazłam tutaj. Szybko się je robi i szybko zjada, bo są aromatyczne i po prostu pyszne. Najlepsze na ciepło ale smakują też na zimno. Niestety nie zdążyłam zrobić zdjęcia przy dziennym świetle ale i tak polecam:)  Składniki: 2  piersi z kurczaka  1 płaska łyżeczka soli ½ łyżeczki ostrej papryki ½ łyżeczki suszonego tymianku 1 łyżka soku z cytryny 2 łyżki siekanej pietruszki 2 łyżki siekanego szczypiorku 1 szklanka mąki 1 jajko ¾ szklanki wody ½ łyżeczki sody olej do smażenia  Piersi z kurczaka pokroić w plasterki. Z cytryny, dwóch łyżek wody, papryki, tymianku i połowy soli zrobić marynatę i obtoczyć nią piersi. Pozostawić w chłodnym miejscu na co najmniej godzinę. Mąkę wymieszać z wodą, jajkiem, resztą soli, pietruszką i szczypiorkiem. W łyżce wody rozpuścić sodę i dodać do ciasta. Ciasto musi być gęste, aby obkleiło piersi. Smażymy do zrumienienia na dobrze rozgrzanym oleju. Smacznego:) 