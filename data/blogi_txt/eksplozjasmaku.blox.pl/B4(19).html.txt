Moja znajomość z bakłażanem nie zaczęła się dobrze i przez dłuższy czas nie mogłam się do niego przekonać. Próbowałam różnych dań, według różnych przepisów i  już wiem, że smaczny bakłażan powinien być mięciutki, wręcz rozciapany, najlepiej pieczony lub smażony w oliwie lub sosie. Dzisiejsze danie to właśnie bakłażan pieczony w sosie pomidorowym, dość pikantnym, z wyczuwalną słodkawą nutą. Do tego rozmaryn, czosnek i oliwki. Danie idealne na letni obiad lub kolację.  Inspiracja Składniki: 6 dużych pomidorów   3 bakłażany   2 cebule   3 ząbki czosnku garść czarnych oliwek   60 ml oleju   łyżeczka cukru   sól, pieprz   ﻿czerwona, mielona papryka   rozmaryn   szklanka białego wina﻿   Bakłażany pokroić, posolić i odstawić na godzinę. Po tym czasie odsączyć na papierowym ręczniku. Spryskać oliwą i grilować z każdej strony.﻿ Pomidory naciąć na krzyż, sparzyć wrzątkiem i obrać ze skóry. Cebulę obrać, pokroić, podsmażyć na rozgrzanym oleju. Dodać przeciśnięty przez praskę czosnek, podsmażyć. Następnie dodać pomidory, sól, paprykę, cukier, pieprz. Dolać trochę wody, wino i dusić razem około 25 minut. Sos nie powinien byc zbyt rzadki bo i tak się wypiecze. Pod koniec dodać oliwki. W naczyniu żaroodpornym ułożyć ugrilowanego bakłażana, zalać sosem pomidorowym i wstawić do piekarnika na około 30 minut. Danie podawac z ryżem lub pieczywem. Smacznego:) 