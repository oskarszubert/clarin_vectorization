Kolejny trunek jaki wyprodukowałam w domu to nalewka, czy wódka a może likier limonkowy. Skoro wychodzi dobry alkohol ze skórek cytryn, z mlekiem i bez to czemu miałby nie wyjść ze skórek limonki. Inspirację zaczerpnęłam ze starej gazety, nawet nie wiem jakiej bo to był  tylko wycinek. Polecam wszystkim chętnym. Oczywiście ilość spirytusu można sobie regulować według własnych gustów, ja nie lubię zbyt mocnych trunków dlatego zmieniłam litr spirytusu na 0,75 l. A kolejna nalewka jaką planuję będzie  z pomarańczy:)  Składniki:   6 limonek   0,75 L spirytusu   1,5-2 L wody   1 szklanka cukru   Do garnka wlać wyciśnięty sok z limonek oraz dorzucić kilka kawałków skórek. Dodać cukier i zagrzać aż się rozpuści. Syrop przestudzić i połączyć ze spirytusem i  wodą. Odstawić na 2 –3 tygodnie. Przecedzić i rozlać do butelek. Na zdrowie:) 