Kiedy kilka dni temu obejrzałam na blogu Cudawianki przepis na placek pasterza wiedziałam, że u mnie w domu znajdzie się amator na to danie. Ja sama nie przepadam za ziemniakami, jednak muszę przyznać, że w tej zapiekance smakują one nieco lepiej. Jest to miła odmiana od codziennej rutyny makaronowej czy ryżowej a składniki nie są bardzo wyszukane więc jest to danie jak najbardziej dla tradycjonalistów.  Składniki:   250g mięsa mielonego indyczego lub kurzęcego 250g mięsa mielonego wołowego 5-6 ziemniaków 2 średniej wielkości cebule 3 średniej wielkości marchewki 1 gałązka selera naciowego 3 łyżeczki koncentratu pomidorowego 750ml wrzątku plus 1 kostka bulionowa wołowa 2 łyżeczki musztardy francuskiej (z ziarnkami gorczycy) sól, pieprz, zioła prowansalskie, natka pietruszki odrobina sosu sojowego olej do smażenia masło do puree kawałek masła Ziemniaki obrać, ugotować w osolonej wodzie do miekkości. rozgnieść z masłem (ilość w zależnosci od upodobań) na gladkie puree. Wymieszać z musztardą. Odstawić. Cebule pokroić w drobną kosteczkę, selera w cienkie talarki, a marchewki zetrzeć na dużych oczkach tarki. Mieso mielone (oba rodzaje) przesmazyć na odrobinie oleju na brązowo,  dodać cebule, marchew oraz seler. Smażyć razem, mieszając od czas do czasu. Kiedy warzywa będą prawie miękkie, dodać koncentrat pomidorowy.Wymieszać i smażyć chwile razem, po czym wlać na patelnie bulion (rozdrobnić kostkę wołową we wrzatku). Dusić (najlepiej pod przykryciem) 20-30 minut, dopóki woda nie odparuje, a sos zrobi sie gesty. Pod koniec dodać przyprawy oraz sos sojowy. W naczyniu żaroodpornym rozłożyć mięso z sosem, na to ziemniaczane puree. Widelcem wyrzezbić szlaczek. Kawałek masła pokroić w cienkie plasterki, rozłożyć na zapiekance. Piec 30-40 minut w 180 stopniach.Serwować gorące, najlepiej z ulubioną surówką. Smacznego:) 