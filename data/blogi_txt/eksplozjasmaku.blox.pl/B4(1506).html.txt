Popularność ciecierzycy na Durszlaku sprawiła, że musiałam i ja zaopatrzyć się w ten włoski groch. Tak się jakoś złożyło, że do tej pory nie miałam okazji jej spróbować więc gdy tylko nadarzyła się sposobność wrzuciłam ją do koszyka, podczas zakupów. Nie wiem czego się spodziewałam, ale smak samej ciecierzycy mnie nie zachwycił. Natomiast smak zupy to już zupełnie inna sprawa. Przepis pochodzi z książki Dania pikantne. Składniki:   300 g ciecierzycy   1 cebula   1 marchewka   3 ząbki czosnku   seler naciowy   bulion warzywny   tymianek sól, pieprz   zielona pietruszka   oliwa   W garnku na rozgrzanej oliwie podsmażyć pokrojone warzywa i zioła. Namoczoną wcześniej ciecierzycę odlać i dodać do warzyw. Całość zalać bulionem. Gotować, aż groch będzie miękki. Całość zmiksować blenderem. Posypać natką pietruszki. Smacznego:) 