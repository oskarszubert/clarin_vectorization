Mój pierwszy kontakt z dynią okazał się bardzo trafiony. Nie spodziewałam się, jest to tak smaczne warzywo, danie wyszło naprawdę pyszne no i dodatkową zaletą jest to, że robi sie je bardzo szybko. W tym samym czasie można robic 3 rzeczy naraz i potem tylko wszystko razem wymieszać. Polecam:) Danie zgłaszam do Festiwalu Dyni.  Składniki:)   duży kawałek dyni   pierś z kurczaka   pół paczki makaronu o dowolnym kształcie   2 cebule ząbek czosnku   sól morska, pieprz   masło   bulion drobiowy (może być z kostki)   niepełna szklanka śmietanki    bazylia Masło rozpuścić, dodać pokrojoną cebulę, smażyć przez chwilę, dodać pokrojoną w kostkę dynię. Chwilę posmażyć, podlać bulionem i dusić około 10 minut na wolnym ogniu. Doprawić do smaku solą i pieprzem. Pod koniec dodać śmietankę i chwilę wszystko pogotować.W tym samym czasie ugotować makaron al dente oraz oddzielnie filet z kurczaka. Makaron odcedzić, a kurczaka pokroić w kostkę. Wszystkie składniki razem wymieszać, jeśli potrzeba podgrzać, posypać posiekaną bazylią i podawać na gorąco. Smacznego:) 