Do przyrządzenia tego omletu jajka uciera się z mąką kukurydzianą, dlatego jest on dość zwarty i łatwo go nadziać kolorowym farszem z warzyw i makaronu. Omlet zrobiłam na śniadanie i wystarczył nam do późnego obiadu.  Źródło:Jajka, mleko i sery, wyd. Reader's Digest Składniki:   8 jajek   4 łyżeczki mąki kukurydzianej   1/4 łyżeczki pokruszonych płatków chili   2 łyżki oleju słonecznikowego   125 g drobnego makaronu ryżowego   1 łyżeczka oleju sezamowego   115 g pieczarek, pokrojonych w plasterki   2 marchewki pokrojone w słupki   1 zielona papryka pokrojona w cienkie paseczki   170 g białej kapusty, drobno poszatkowanej   2 łyżki jasnego sosu sojowego 2 łyżeczki octu winnego   2 łyżeczki konserwowego ombiru   1 łyżka uprażonego sezamu   ﻿Rozrobić w misce mąkę kukrydzianą z 3 łyżkami zimnej wody. Wbić jajka i starannie roztrzepać. Dodać chili, doprawić solą i pieprzem, wymieszać. Rozgrzać na średnim ogniu łyżeczkę oleju na patelni teflonowej o średnicy20 cm. Wlać 1/4 jajek, przechylając patelnię tak, aby rozlały się równomiernie po jej dnie. Smażyć 2 minuty, aż omlet zetnie się i przyrumieni od spodu. Zsunąć omlet na talerz, w ten sposób przygotować 3 kolejne omlety. Zalać makaron ryżowy wrzątkiem tak, aby ledwie go zakrył i namoczyć w 4 minuty. Rozgrzać pozostałe 2 łyżeczki oleju słonecznikowego oraz olej sezamowy w woku. Wrzucić pieczarki, marchewkę, zieloną paprykę i kapustę. Smażyć metodą sir-fry, cały czas mieszając, 4-5 min, aż warzywa zmiękną. Dodać sos sojowy, ocet, imbir oraz namoczony makaron. Delikatnie wymieszać, żeby całość mocno się podgrzała, Rozdzielić nadzienie między omlety i zwinąć każdy z nich na pół. Posypać sezamem i natychmiast podawać. Smacznego:) 