W tym roku na moim świątecznym stole gościły wiśnie jako dodatek do potraw i ciast. Ser i wiśnie to doskonałe połączenie ale ja chyba przekonałam się o tym dopiero teraz. Najczęściej do sernika dodawałam brzoskwinie bo to takie oczywiste. Jeśli dobrze osłodzimy ser lekko kwaśne wiśnie fajnie przełamują smak. Składniki na ciasto:  100 g margaryny szklanka mąki 2 łyżki cukru 1 płaska łyżeczka proszku do pieczenia 2 żółtka  Zimną margarynę posiekać, dodać cukier, mąkę z proszkiem, zrobić kruszonkę. Wbić żółtka i szybko wyrobić ciasto.Ciasto podzielić na dwie nierówne części. Większą rozwałkować i  przełożyć  do przygotowanej tortownicy o średnicy 24 cm i wstawić do nagrzanego do 180 stopni piekarnika. Piec około 15 min. Mniejszą część ciasta zawinąć w folię i włożyć do zamrażalnika. Składniki na masę serową:  800 g sera, trzykrotnie zmielonego 1/2-3/4 szklanki cukru pudru 250 g serka mascarpone 5 jajek 3 łyżki ekstraktu z wanilii 500 g wiśni (użyłam mrożonych) 2 łyżki mleka w proszku  Do miski z serem włożyć cukier, żółtka, serek mascarpone i ekstrakt waniliowy, mleko  w proszku. Ubijać krótko mikserem. Gdy masa jest gładka wyłożyć na podpieczony spód. Na serze ułożyć wiśnie, najlepiej jeśli nie są całkiem rozmrożone, następnie wyłożyć pianę z białek. Na koniec zetrzeć zamrożone wcześniej ciasto. Wstawić sernik do piekarnika i piec  w 180 stopniach przez około 1 h 20 min. Po wystudzeniu posypać cukrem pudrem. Smacznego:) 