Zawieruszył mi  się wsród zdjęć deser meksykański, który miałam pokazać już dawno. Dla mnie taki trochę śmieszny deser bo kto to słyszał, żeby dosładzać owoce a tutaj w dodatku mango, jedno z najbardziej kalorycznych. Grilowane mango w smaku przypomina trochę pieczone jabłko tylko jest oczywiście bardziej słodkie. Z limonką super się łączy. Przepis pochodzi z książki Kuchnia meksykańska z cyklu  Podróże kulinarne i jest moja propozycją do akcji Ireny i Andrzeja.   Składniki:   4 małe mango   2 łyżki brązowego cukru   1 pokrojona na duże kawałki limonka   Rozgrzać grill. Okroić mango tak aby powstały dwie półkule (ja ukroiłam w grube plastry). Naciąć miąższ tak aby nacięcia utworzyły na powierzchni kratkę. Posypać powierzchnię każdej połówki mango 1 łyżeczką cukru. Grillować około 5 minut aż owoc lekko zbrązowieje. Podawać z kawałkami limonki. Smacznego:) 