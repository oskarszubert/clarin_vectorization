Na taki dzień jak dzisiaj polecam korzenną zupę marchewkową. Rozgrzewająca o słonecznej barwie pewnie przypadnie do gustu miłośnikom korzennych smaków. Ja ososbiście, następnym razem, zrezygnuję z kolendry albo dam jej mniej ale z zupy rezygnować nie będę:) Przepis pochodzi z październikowego numeru Kuchni. Składniki:   1 płaska łyżeczka nasion kolendry   1/2 łyżeczki ziaren żółtej gorczycy   3 łyżki oleju arachidowego   1/2 łyżeczki curry   1 łyżka startego świeżego korzenia imbiru   2 szklanki posiekanej cebuli   70 dag marchewek, obranych i pokrojonych w cienkie plasterki   1,5 łyżeczki skórki otartej z limonki   1,5 l bulionu drobiowego   2 łyżeczki soku z limonki sól, pieprz   Gorczycę i kolendrę rozetrzeć w moździerzu. W garnku o grubym dnie rozgrzać olej arachidowy.Wsypać gorczycę, kolendrę i curry. Mieszając, smażyć przez minutę. Dodać imbir, smażyć kolejną minutę. Włożyć cebulę, marchewki i skórkę z limonki. Dodać sól i pieprz. Dusić 3-4 minuty. Wlać bulion i zagotować. Zmniejszyć ogień, gotować bez przykrywki przez pół godziny. Zmiksować. Jeśli zupa jest za gęsta wlać trochę bulionu. Dodać sok z limonki i jeśli trzeba ponownie przyprawić. Smacznego:) 