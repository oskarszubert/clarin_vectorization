Zgłębiając tajemniki kuchni karaibskiej, polubiłam ją za różnorodność składników i obfitość przypraw. Czytając przepis, rzuca się w oczy dość długa lista produktów potrzebnych do jego wykonania ale zaraz okazuje się, że tak naprawdę,wszystko jest oczywiste i raczej dostępne. Kurczak smażony z Tobago to kolejny trafiony przepis z książki Kuchnia Karaibska. Aromatyczne i bardzo smaczne danie, które napewno każdemu przypadnie do gustu. W przepisie podany jest jasny sos sojowy ale ja z rozpędu użyłam ciemnego stąd kolor mojego kurczaka odbiega od tego w książce ale wogóle nam to nie przeszkadzało:)  Składniki:  1/4 szklanki jasnego sosu sojowego 1 łyżka ciemnego rumu 1 łyżka mąki kukurydzianej 1 łyżeczka brązowego cukru 1 łyżeczka mielonego ziela angielskiego 1 łyżeczka mielonego imbiru 1/2 łyżeczki soli 1/4 łyżeczki pieprzu cayenne 70 dag piersi kurczaka, pokrojone w kawałki 2 łyżki oleju roślinnego 1 średnia cebula, grubo pokrojona 2 ząbki czosnku, cienko pokrojone 10 dag pieczarek, cienko pokrojonych 1 średnia czerwona papryka, pokrojona w 1 cm kawałki 1 średnia marchew, pokrojona w słupki 40 dag ananasa z puszki  W dużej misce połączyć sos, rum, mąkę kukurydzianą, cukier i przyprawy. W powstałej marynacie obtoczyć kurczaka, następnie przykryć naczynie i wstawić do lodówki na co najmniej 1 godzinę. Odcedzić mięso z marynaty. Na dużej patelni rozgrzać olej. Usmazyć kurczaka porcjami, przełożyć na talerz i odstawić. Na patelnię wrzucić cebulę, czosnek, grzyby, paprykę i marchew. Smażyć warzywa, cały czas mieszając, ok. 5 minut. Dodać ananasa i mięso z kurczaka i smażyć do chwili, aż wszystkie składniki się połączą i rozgrzeją. Podawać z ryżem. Smacznego:) 