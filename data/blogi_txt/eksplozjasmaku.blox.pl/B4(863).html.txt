Jakiś czas temu spotkała mnie prawdziwa niespodzianka ponieważ zostałam zaproszona przez Irenę i Andrzeja do wspólnego gotowania. Jest mi podwójnie  miło bo to dzięki ich Kuchni odkrywam przeróżne ciekawe smaki a dzięki akcjom, które zorganizowali w tym i w ubiegłym roku mam również okazję poznawać smaki innych krajów. Udział w tych akcjach mobilizuje mnie do wertowania przepisów z różnych stron świata a także wzbogaca życie kulinarne  moje i moich domowników a czasami i gości.  Pasta, którą przygotowałam razem z Grumkami jest świetna przynajmniej z trzech powodów. Przede wszystkim jest smaczna, można do niej wykorzystać mięso pzozostałe  z zupy no i jest fantastyczną alternatywą dla nudnej wędliny. U mnie zniknęła bardzo szybko więc muszę ją powtórzyć. Bardzo dziękuję Grumkom za zaproszenie do wspólnego gotowania i już nie mogę doczekać się następnego spotkania w kuchni:)  Składniki:   1 szklanka ugotowanego i zmielonego kurczaka   1 mały słoiczek papryczek piemento   1 łyżka słodkiego relishu   12 dag serka kremowego 2 jajka ugotowane na twardo   pół szklanki majonezu. Dokładnie wymieszać wszystkie składniki. Podawać z chlebem. Smacznego:) 