Małe, słodkie, pyszne- to czekoladowe ciasteczka popękane, które znalazłam tutaj. Musiałam je zrobić bo bardzo zaintrygowały mnie te pęknięcia. Moje to ciacha- wyszły trochę za duże, następnym razem będę nabierać mniejsze porcje. Bo to, że następny raz będzie, to pewne. Ciastka wogóle nie tracą  świeżości więc jest to dodatkowy powód, żeby je upiec. Ciasteczka zgłaszam do akcji Halloween.  Składniki:   225 g czekolady gorzkiej,   110g masła, 2/3 szkl cukru,   3 duże jajka,   cukier waniliowy,   1/2 łyżaczki proszku do pieczenia,   szczypta soli,   1 i 2/3 szklanki mąki,   cukier puder (do obtoczenia),   Masło rozpuścić w rondelku, pod koniec rozpuszczania dodać połamaną czekoladę, rozpuścić. Białka oddzielić od żółtek, ubić na sztywno, pod koniec dodawać partiami cukier, a następnie żółtka i cukier waniliowy, dodać do tego ostudzoną masę czekoladową. Do powstałej masy czekoladowej dodać mąkę z solą i proszkiem do pieczenia. Ciasto schłodzić przez kilka godzin w lodówce. Ze schłodzonego ciasta formować kulki mniejsze od orzecha włoskiego i obtaczać w cukrze pudrze (niezbyt obficie bo i tak są słodkie). Piec ok 12-15 minut w temperaturze 170 stopni. Podczas pieczenia ciastka popękają i lekko się spłaszczą. Smacznego :) 