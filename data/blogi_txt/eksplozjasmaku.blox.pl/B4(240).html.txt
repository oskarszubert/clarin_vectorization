To danie wyszło mi całkiem przypadkowo. W lodówce były cukinie, chciałam je wykorzystać więc poszłam do sklepu po mięso, ale nie było mielonego więc kupiłam pół kg w kawałku. W domu stwierdziłam, że nie chce mi się wyciągać maszynki dla tak małego kawałka mięsa więc pokroiłam w kostkę i tym sposobem wpadłam na pomysł żeby nadziać cukinie gulaszem. Pomysł raczej trafiony bo nic nie zostało i wszystko zostało zjedzone ze smakiem.  Składniki :  3 cukinie 50 dag łopatki wieprzowej 1 czerwona papryka sól, pieprz, słodka papryka w proszku 1 cebula 1 ząbek czosnku 2 łyżki mąki olej do smażenia  Umyte mięso pokroić w kostkę, obtoczyć w przyprawach wymieszanych z mąką. W rondlu rozgrzać oliwę, wrzucić mięso i obsmażyć mięso z każdej strony, dodać posiekaną cebulę, następnie ząbek czosnku pokrojony lub przeciśnięty przez praskę. Wlać tyle wody aby mięso było przykryte i dusić na wolnym ogniu. Gdy mięso jest już miękkie a większość wody wyparowała, dodać pokrojoną w kostkę paprykę i dusić jeszcze ok. 5 min. Cukinię przekroić na pół wzdłuż, wydrążyć. Nadziewać gulaszem. Naczynie z cukinią wstawić do nagrzanego do 180 stopni piekarnika i zapiekać ok. 25 min. Pod koniec posypać startym żółtym serem. Smacznego:) 