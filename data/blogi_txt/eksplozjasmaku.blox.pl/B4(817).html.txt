A dzisiaj proponuję śniadanie dla dzieci. Nudny omlet może okazać się najlepszym daniem świata jeśli do masy jajecznej dodamy kilka łyżek rozpuszczalnego kakao. Ja sama, z chęcią podebrałam kilka kęsów i bardzo mi smakował taki omlecik. A przepis znalazłam na opakowaniu rozpuszczalnego kakao dla dzieci.  Składniki:   2 jajka   3 łyżki mleka   2 łyżeczki rozpuszczalnego kakao dla dzieci   ﻿tłuszcz do smażenia   ew. cukier do smaku   Jajka rozbełtać w kubku, dodac mleko i kakao. Gotową masę wylać na rozgrzany tłuszcz. Smażyć chwilę, aż omlet się zetnie. Podginać brzegi  i delikatnie przechylając patelnię pozwolić przepłynąć płynnej jeszcze masie. Złożyć omleta na pół lub na cztery częśći i natychmiast podawać. Smacznego:)﻿ 