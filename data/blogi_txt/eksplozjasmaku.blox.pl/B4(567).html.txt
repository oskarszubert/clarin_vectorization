Z tęsknoty za ciepłem zajrzałam do ....... zamrażarki i znalazłam ostatni woreczek wiśni. Była to dla mnie inspiracja. Nie miałam czasu szukać konkretnego przepisu więc zrobiłam co mi przyszło do głowy. I tak oto powstało to ciasto.  Składniki: 125 g margaryny 3 jajka 2 łyżki cukru 250 g mąki pszennej 1 płaska łyżeczka proszku do pieczenia 2 szklanki wydrążonych wiśni 2 łyżki mąki ziemniaczanej 5 łyżek cukru (do piany) Margarynę z mąką, proszkiem do pieczenia  i cukrem posiekać, dodać żółtka i wyrobić gładkie ciasto. Wyłożyć tortownicę o średnicy 21 cm i wstawić do nagrzanego do 180 stopni  piekarnika na ok. 15 min. Na podpieczone i wystudzone ciasto wyłożyć wiśnie wymieszane z mąką ziemniaczaną. Dokładnie je rozprowadzić, następnie wyłożyć pianę z białek. Wstawić do piekarnika na ok. 40 min. (180 stopni) Smacznego:) 