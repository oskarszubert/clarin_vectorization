Coraz chętniej sięgam po chlebowe przepisy. Dzisiaj upiekłam niezbyt duży chlebek, o smacznym wnętrzu i pysznej skórce. Chleb, przy którym się nie napracowałam jedynie zaplanowałam go wczoraj. Ale u  mnie pieczenie chleba i tak  musi być przewidziane wcześniej bo mieszkając w  małym mieście, nie w każdym sklepie dostanę razową mąkę żytnią o  pszennej nie wspomnę. A dzisiejszy chlebek polecam. Przepis znalazłam tutaj. Składniki:    100 g mąki żytniej (użyłam typ 2000 czyli razowej) 300 g mąki pszennej   1,5 łyżeczki soli   2 gramy świeżych drożdży   250 ml wody   Wszystkie składniki wymieszać w misce. Przykryć i zostawić na 12-18 godzin. Keksówkę o długości 26-30 cm wysmarować olejem, wysypać otrębami żytnimi. Przełożyć ciasto, wierzch oprószyć mąką, odstawić do wyrastania (ciasto powinno wypełnić formę do pieczenia w czasie 30-60 minut).Piekarnik rozgrzać do 230 st C.Na dno wsypać 1 szklankę kostek lodu.Wstawić wyrośnięty chleb.Po 10 minutach, zmniejszyć temp. do 210 st C i dopiekać kolejne 30-40 minut. Smacznego:) 