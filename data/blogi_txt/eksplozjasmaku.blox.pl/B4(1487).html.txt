Wspominałam juz kilka razy, że nie przepadam za zwykłymi ziemniakami tłuczonymi i dlatego jestem otwarta na różne inne formy podania ich  jako dodatku do mięsa. Przepis na ziemniaki Hasselback widziałam na kilku zagranicznych blogach, podaje je również Nigella w swojej książce Lato w kuchni przez okrągły rok. Moje, wyglądają odrobinę inaczej  ponieważ  zdecydowałam się  obrać je ze skóry i nie nacinałam ich na łyżce tylko tak normalnie, w ręce. Szczęśliwie udało mi się  nie skaleczyć i dość równo je  ponacinać. Taka forma ziemniaków bardzo mi odpowiada i jeszcze nie raz do niej wrócę.  Składniki:  18 średnich ziemniaków, każdy po około 125 g 45 g masła 5 łyżek oliwy z oliwek sól morska  Rozgrzać piekarnik do 210 stopni. Ziemniaki ponacinac co 3 mm. Postawić brytfankę  z masłem i oliwą na gazie - podgrzać ją aż tłuszcz zacznie skwierczeć. Włożyć ziemniaki - najpierw do góry nogami, potem je przewrócić i polać tłuszczem. Każdego porządnie oprószyć solą i wstawić brytfankę do piekarnika. Piec około 1,5 godziny lub troszkę dłużej. Ja zostawiam je w nagrzanym piekarniku. Ziemnaki Hasselback świetnie pasują do pieczonej czy  grillowanej karkówki lub do innych mięs. Smacznego:) 