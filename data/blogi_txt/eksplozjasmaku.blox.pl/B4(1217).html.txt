Ostatnio rozsmakowuję się w pomarańczach i dlatego też  w ostatnim czasie, na blogu trochę dominują. Bardzo lubię aromat skórki pomarańczowej i tak naprawdę to ona nadaje wypiekom tego pysznego smaku. Sernik pomarańczowy to był świetny pomysł. Tym razem bez spodu, dlatego taki niski ale przecież to nie ma wpływu na smak sera.  Składniki:   1 kg sera (zmielony trzykrotnie)   8 dag mąki pszennej   8 dag cukru pudru   8 dag mleka w proszku   6 żółtek   12 białek na pianę   30 dag cukru do pian   3/4 litra śmietany 22%   50 ml likieru pomarańczowego skórka starta z 1 pomarańczy   Ser utrzeć mikserem stopniowo z żółtkami i cukrem pudrem. Miksując dodawać śmietanę, mąkę, mleko w proszku, lokier pomarańczowy oraz skórkę. Na koniec dodać pianę z białek. Lekko wymieszać. Wstawić do nagrzanego piekarnik i piec około 1 h.  Smacznego:) 