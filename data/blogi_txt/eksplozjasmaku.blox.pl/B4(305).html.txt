Ta sałatka śniła mi się po nocach dopóki jej nie zrobiłam a potem  miałam jej smak na ustach przez bardzo długi czas. Faktycznie, gruszka pasuje do śledzia o niebo lepiej niż jabłko. Warstwa śledziowa jest tradycyjna, czyli ziemniak, śledź i majonez a warstwa buraczkowa z racji gruszki, żurawiny i cukru niektóre osoby odstrasza ale całkiem niesłusznie. Ktoś kto zestawił te smaki był geniuszem. Wizualnie sałatka jest ozdoba stołu, smakowo też zrobi karierę. W warstwie buraczkowej następnym razem zmniejszę trochę ilość cukru bo gruszka jest słodka, buraki i żurawina również ale pozostałe składniki wystąpią bez zmian. Bardzo polecam Wam tę sałatkę. Gwarantuję, że goście będą zachwyceni.  Źródło Składniki:  6 podwójnych śledzi marynowanych w occie 1 duży ziemniak 1/2 białej cebuli 3 łyżki majonezu 3 łyżki jogurtu naturalnego 1 duży burak 2 małe gruszki 50 g żurawiny 1 mała czerwona cebula 1 łyżka oliwy 2 łyżki cukru (można pominąć) sól, pieprz natka pietruszki Ziemniaka i buraka ugotować w mundurku. Obrać ze skóry. Ziemniaka pokroić w kostkę, buraka zetrzeć  na tarce. Filety śledziowe pokroić w małe kawałki. 1 gruszkę obrać i pokroić w kostkę, cebulę  także. Wymieszać jogurt z majonezem a następnie z ziemniakiem, gruszką i śledziem. Doprawić do smaku i odstawić. Drugą gruszkę pokroić w kostkę, wrzucić do rondelka, zesmażyć, dodać żurawinę, czerwoną cebulę i starte buraki. Dodać łyżkę oliwy, przyprawić do smaku  i wszystko razem wymieszać. Na dużym płaskim talerzu układać warstwy naprzemiennie. Posypać zieloną pietruszką i odstawić do lodówki. Smacznego:) 