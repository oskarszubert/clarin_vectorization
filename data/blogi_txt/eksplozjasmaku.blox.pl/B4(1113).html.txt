Tę sałatkę zrobiłam na niedoszłego grilla zaplanowanego na majówkę. Chociaż pogoda pokrzyżowała szyki to jednak całe moje menu udało mi się zrealizować. Jedynie jedliśmy ją w domu zamiast w plenerze. Sałatka jest bardzo smaczna, jest to duża zasługa smażonego boczku oraz sosu BBQ. Jeśli nie macie tego sosu można użyć ketchupu. Nie będzie to dokładnie to samo ale też będzie smacznie.   Składniki:  1 sałata lodowa 3 łodygi selera naciowego pęczek szczypiorku 15 dag wędzonego boczku 1/2 puszki kukurydzy 10 dag sera żółtego 4 łyżki majonezu 1 ząbek czosnku 2 łyżki sosu BBQ sól, pieprz  Boczek pokroić w drobną kostkę, podsmażyć na patelni, odstawić do wystygnięcia. Czosnek obrać, przecisnąć przez praskę, dodać sól, pieprz, majonez i sos BBQ. Wszystko dokładnie wymieszać. Sałatę porwać na kawałki, ułożyć na półmisku. Selera pokroić w drobne kawałki i ułożyć na sałacie. Kukurydzę odsączyć, rozsypać na sałacie. Polać przygotowanym wcześniej sosem, rozłożyć starty ser a na wierzchu ułożyć podsmażony boczek. Odstawić sałatkę do lodówki przynajmniej na 1 godzinę. Smacznego:) 