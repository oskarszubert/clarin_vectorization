Karnawał powoli się kończy więc będę musiała przystopować z alkoholowymi przepisami, przynajmniej na czas Wielkiego Postu. Dlatego dzisiaj jeszcze pokażę nalewkę, która zrobiłam już dawno chociaż zalecane pół roku leżakowania jeszcze nie minęło to moc i smak już są odpowiednie. Przepis znalazłam na tym blogu. Składniki:   3 g wanilii    cukier    spirytus   Wanilię pokroić na centymetrowe kawałki, a najlepiej przeciąć jeszcze na pół. Zalać je w słoiku pól szklanki spirytusu i trzymać w ciepłym miejscu przez tydzień. Kilogram cukru rozpuścić w 3/4 l wody i postawić na małym ogniu. Kiedy zacznie się gotować, bardzo powoli i stale mieszając wlać 1 l spirytusu, żeby się sam klarował. Zdjąć z ognia, dodać spirytus, w którym się moczyła wanilia (jednak ja przestudziłam trochę spirytus). Wymieszać. Po przestygnięciu przelać przez szmatkę bądź bibułę filtracyjną do butelek. Dobrze zamknąć i zostawić nietknięte przez pół roku. Na zdrowie:) 