Śledzie są moim ulubionym wigilijnym daniem spośród tych tradycyjnych. Chociaż  w śmietanie nadają się na stół raczej drugiego dnia to ja takie śledzie  mogę jeść cały rok, może z wyjątkiem upalnego lata. W przepisie podane były płaty solone, ja jednak użyłam płatów z zalewy octowo - korzennej. Uwielbiam je a w towarzystwie śmietany świetnie się te smaki "przegryzły". Składniki:   40 dag solonych filetów śledziowych   0,5 l mleka liść laurowy   cebula   jabłko   pół selera   szklanka gęstej śmietany   3 łyżki majonezu   cytryna   sól, pieprz   Filety zalać mlekiem z liściem laurowym, odstawić na dobę do lodówki, odcedzić. Cebulę i jabłko obrać i posiekać, selera obrać, opłukać, zetrzeć na tarce jarzynowej, skropić sokiem z cytryny. Majonez wymieszać ze śmietaną, przyprawić, połączyć z selerem, cebulą i jabłkiem, posmarować śledzie, ułożyć na talerzu i dowolnie udekorować. Smacznego:) 