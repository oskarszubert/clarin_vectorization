Dzisiaj jest ostatni dzień roku, który był dla mnie średnio udany tak więc żegnam go bez żalu. Za to w Nowy, 2011 wchodzę z optymizmem i nadzieją bo mam plany i marzenia, że uda się je zrealizować. Liczę, że ta podwójna cyfra w dacie przyniesie mi szczęście i że za rok będę mogła napisać, że rok 2011 był wspaniały i żal go żegnać. Dziś wieczorem toast za Nowy Rok będę wznosić drinkiem o nazwie Grejfrutowe marzenie i właśnie takich ale nie tylko takich marzeń oraz ich spełnienia życzę Wam w Nowym Roku:)  Składniki:   20 ml soku pomarańczowego   40 ml soku grejfrutowego   10 ml grenadiny   30 ml wódki   kostki lodu Do szklanki włożyć kostki lodu, wlać obydwa soki i wódkę. Zamieszać delikatnie. Na koniec wlać delikatnie grenadinę. Na zdrowie:) 