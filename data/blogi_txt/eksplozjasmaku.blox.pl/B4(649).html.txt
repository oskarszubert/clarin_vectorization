O tych naleśnikach rozmyślałam od czasu gdy opisała mi je moja zachwycona ich smakiem Siostra. Zachwycała się i warzywnym farszem i obecnością kurek a także kremowym sosem. Podobno udało mi się odtworzyć ich smak a takie orginalne naleśniki można spotkać w barze w Okunince nad jeziorem Białym na Lubelszczyźnie. Polecam je bo są naprawdę pyszne:)  Składniki na farsz:   30 dag kurek   1 cebula   pół główki brokuła   pół główki kalafiora   1 marchewka   ﻿szklanka bulionu   pół szklanki śmietanki 30%   20 dag sera żółtego   Posiekaną cebulę podsmażyć na maśle, dodać kurki i dusić chwilę. Dodać pozostałe warzywa, wlać bulion  i razem dusić około 10 minut. P﻿o tym czasie dodać śmietankę i gotować aż sos trochę zgęstnieje. Doprawić do smaku solą i pieprzem. Dodać starty ser, który po rozpuszczeniu się sprawi, że sos będzie gęsty. Tak przygotowany farsz wkładać do usmażonych wcześniej naleśników i składać na pół. Podawać od razu, jeszcze gorące. Naleśniki można usmażyć według własnego, ulubionego przepisu. Ja wykorzystałam ten. Smacznego:) 