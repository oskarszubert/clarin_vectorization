Doskonała przystawka na święta. Idealnie pasuje do czerwonego barszczu. Bałam się trochę ciasta ale okazało się, że bezpodstawnie. Pięknie się wałkowało a rozciąganie palcami nie jest takie straszne. Najlepiej smakuje na ciepło.  Składniki na ciasto:  1 szklanka mąki letnia woda (tyle ile zabierze mąką, u mnie około 3/4 szklanki) 1 łyżeczka octu 1 łyżeczka oliwy szczypta soli  Wszystkie składniki włożyć do miski, wyrobić gładkie ciasto, odstawić na godzinę.  Składniki na farsz:  600 g grzybów (mogą być pieczarki lub grzyby suszone) 2 cebule tymianek sól, pieprz  Dodatkowo:  3 łyżki masła  Pieczarki posiekać, grzyby suszone obgotować i pokroić.Cebulę podsmażyć na rozgrzanym tłuszczu, dodać pieczarki i dusić, następnie dodać ugotowane i pokrojone suszone grzyby, tymianek, sól, pieprz i wszystko dokładnie wymieszać. Ciasto rozwałkować, rozciągnąć na dłoniach, tak aby było bardzo cienkie, ale jednocześnie nie przerwało się. Rozłożyć na stole  i nałożyć farsz zostawiając niewielki margines z każdej strony. Ostrożnie zwinąć. Strudel przełożyć na blachę wysmarowaną tłuszczem. Wierzch strudla posmarować rozpuszczonym masłem i wstawić do nagrzanego do 160 stopni piekarnika. Piec ok. 50 min. Podawać na ciepło. Smacznego:) 