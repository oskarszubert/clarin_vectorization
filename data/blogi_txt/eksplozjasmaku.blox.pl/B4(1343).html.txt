Popularne włoskie ciasto Tiramisu doczekało się wielu wersji, niektóre pewnie mają tyle wspólnego z orginałem, że zawierają masę z mascarpone albo są nasączone amaretto. Tak czy siak ciasto jest naprawdę pyszne w każdej odsłonie, w której ja próbowałam. Dzisiaj przedstawiam wersję z biszkoptem pieczonym zamiast ciastek. Może trochę bardziej pracochłonne ale bardzo dobre. Przepis wypatrzyłam w gazetce Wypieki z blachy. Składniki na biszkopt:   6 jajek   pół szklanki cukru   1 szklanka mąki pszennej    1 łyżeczka proszku do pieczenia Białka ubić, dodać cukier i nadal ubijać. Dodac żótka i jeszcze ubijać. Następnie dodać mąkę i proszek. Delikatnie wymieszać. Ciasto wylać do wytłuszczonej formy. Piec na rumiano. Po wsytudzeniu porzekroić na  trzy  części. Składniki na nasącz: 150 ml mocnej kawy najlepiej espresso   50 ml amaretto (lub innego alkoholu)   Wszystkie składniki wymieszać. Nasączyć tym biszkopty. Składniki na masę:    ok.500 g serka mascarpone   100 ml śmieatnki kremówki   pół szklanki cukru pudru   kakao Śmietanę  ubić na sztywno, pod koniec ubijania dodać cukier. Dodać serek mascarpone i wszystko razem delikatnie wymieszać Na nasączonym biszkopcie wyłożyć 1 część masy, posypać kakao, przykryć drugim biszkoptem, nasączyć, wyłożyć drugą część masy, posypać kakao, przykryć ostatnim biszkoptem, nasączyć, wyłożyć ostatnią część masy, obficie posypać kakao. Smacznego:) 