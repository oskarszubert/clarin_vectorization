Latem robiłam sajgonki z mięsem mielonym  i tak mi się spodobały, że już wtedy postanowiłam spróbować wersję z kurczakiem. Tym razem jednak nie smażyłam ich, jedynie zawinęłam w namoczony papier ryżowy.  Dzięki temu są delikatniejsze w smaku no i zdrowsze. Przepis zgłaszam do akcji Ireny i Andrzeja. Składniki:   papier ryżowy   filet z kurczaka   włoszczyzna (marchew, por, kapusta)﻿   sól, pieprz   ﻿sos do podania   olej do smażenia﻿    Papier ryżowy namoczyć według opisu na opakowaniu. Na patelni z olejem przesmażyć pokrojone mięso z kurczaka. Przełożyć na talerzyk, a na tej samej patelni usmażyć nieco mrożonej włoszczyzny pokrojonej w paseczki. Warzywa doprawić do smaku i posiekać dużym nożem. Mięso połączyć z posiekanymi warzywami, doprawić do smaku. Arkusze papieru ryżowego posmarować farszem i zwinąć jak krokiety. Podawać "na surowo" lub usmażyć na rozgrzanym tłuszczu. Smacznego:) 