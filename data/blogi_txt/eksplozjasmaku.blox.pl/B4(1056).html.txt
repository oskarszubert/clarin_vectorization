Będąc latem w górach miałam okazję jeść bardzo smaczne danie góralskie, które nie jest też jakoś specjalnie skomplikowane, żeby je odtworzyć. Filety drobiowe nadziewane oscypkami powinny być ciekawe nawet dla tradycjonalistów natomiast smak oscypka z pewnością wniesie trochę góralskich klimatów.  W tym miejscu muszę powiedzieć, że ja za oscypkami nie przepadam ale roladki z nimi bardzo mi  smakowały.  Składniki:   1 filet z kurczaka   2 małe oscypki   bułka tarta, mąka do panierowania   jajko   sól, pieprz   masło   Filety przekroić wzdłuż, każdą porcję delikatnie rozbić. Tak przygotowane kawałki fileta posolić, posmarować masłem i ułożyć plasterki oscypka. Filety zwinąć w roladki, obtoczyć w mące, w roztrzepanym   jajku  i na koniec w bułce. Smażyć na rozgrzanym tłuszczu. Smacznego:) 