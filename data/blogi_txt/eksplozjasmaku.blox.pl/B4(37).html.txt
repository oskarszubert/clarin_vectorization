Dzisiaj chcę pokazać coś co mnie bardzo zachwyciło. Sos ugotowany na bazie rosołu, lekko słodki, o smaku kontrastującym z sokiem z cytryny. Bardzo ważne jest, żeby rosół był prawdziwy, ugotowany na kurze, z dodatkiem warzyw, koniecznie z selerem. Smak tego sosu jest nieopisanie pyszny, przynajmniej dla mnie. Przepis ten znalazłam już bardzo dawno na www.smaczny.pl. Leżał sobie bardzo długo w moim zeszycie, aż doczekał się realizacji. Bardzo, ale to bardzo polecam:)  Składniki:   pół kostki masła 3 łyżki mąki   ok. 1 litr zimnego rosołu   10 dag rodzynek   2 łyżki cukru   sok z pół cytryny   pół opakowania małej śmietanki słodkiej   Rozpuścić masło, dodać mąkę i lekko zasmażyć. Dolać zimny rosół, gdy wywar zacznie gęstnieć dodać rodzynki, następnie cukier i sok z cytryny. Na koniec dodać śmietanę i zagotować. Podawać z ryżem. Można również wkroić mięso kurczakowe z rosołu jeśli zostaje. Smacznego:) 