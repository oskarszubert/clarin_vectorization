Dzisiaj polecam kurczaka w białym sosie, ze wspaniałym aromatem estragonu. Jeśli ktoś za nim nie przepada to pewnie można zastąpić go np. tymiankiem lub majerankiem. Ja, jednak trzymam się estragonu bo bardzo go lubię. Jest to moja propozycja do akcji Kurczak na 1000 sposobów.  Składniki:   3 udka   olej   3 łyżki masła   1 cebula   kilka marchewek   2 ząbki czosnku   2 łyżeczki estragonu   2 łyżki octu winnego   2 łyżki mąki   1 mały pojemniczek śmietanki   sól, pieprz   Udka umyć i obsmażyć na rozgrzanym oleju i maśle. Dodać pokrojoną marchew i cebulę. Chwilę posmażyć. Dodać ocet i bulion i zagotować. Dodać estragon. Dusić aż mięso będzie miękkie (ok. 40 min) Przyprawić do smaku solą i pieprzem. Na koniec zagęścić mąką i wlać śmietanę. Zagotować. Najlepiej smakuje z ziemniakami. Smacznego:) 