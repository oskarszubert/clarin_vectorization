Ze względu na zawartość kaszy jęczmiennej ta zupa przypomina polski krupnik ale dzięki dodatkowi suszonych śliwek jej smak jest nieco inny. Leciutko słodki i pachnący suszonymi śliwkami bardzo przypadł mi do gustu.  Składniki:  10 dag kaszy jęczmiennej 2 udka z kurczaka 1 duży kawałek pora 1 listek laurowy 1 duża marchewka 3-4 ziemniaki 3 l wody sól, pieprz 30 dag suszonych śliwek natka pietruszki  Kaszę wypłukać, wrzucić na wrzącą wodę i podgotować ok. 10 min. Wylać na sito i przepłukać. Umyte udka włożyć do garnka razem z porem, liściem laurowym i pokrojoną marchewką. Zalać wodą, posolić  i gotować przez godzinę. Trzeba pamiętać o zbieraniu szumowin.  Wyjąć udka z zupy i kiedy trochę przestygną obrać. Do wywaru pokrojone w kostkę ziemniaki i gotować ok. 8-10 min. Następnie dodać ugotowaną wcześniej kaszę oraz śliwki i  mięso z kurczaka. Przyprawić solą i pieprzem do smaku i gotować jeszcze około 10 min. Przed podaniem posypać posiekana natki pietruszki. Smacznego:) 