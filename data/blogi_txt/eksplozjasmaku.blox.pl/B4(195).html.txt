Dzisiaj chciałabym pokazać pyszne ciasto, które kiedyś już było na moim starym blogu ale jakoś nie zostało zauważone. A warto się nim zainteresować bo jest wspaniałe. Kruche ciasto z masą tofii przełamane kwaskowym dżemem porzeczkowym. Rewelacja. Nie było osoby, która nie byłaby nim zachwycona. Bardzo polecam. Składniki:    3 szklanki mąki   margaryna   1 jajo   3 żółtka 2 łyżeczki proszku do pieczenia   3 białka   1/2 szklanki cukru (można troszkę mniej)   puszka mleka skondensowanego   masło dżem porzeczkowy lub powidła śliwkowe   płatki migdałów   Z podanych składników zagnieść ciasto, podzielić na trzy placki. Z białek i cukru ubić pianę, wyłożyć na placki. Piec 20 minut w temperaturze 160 stopni. Mleko gotować 3 godziny, po wystudzeniu zmiksować z masłem.Ciasto składać w następującej kolejności: placek z bezą, cienka warstwa dżemu, cienka warstwa masy kajmakowej (trzy razy) Wierzch posypać dowolnie płatkami migdałów, orzechami lub wiórkami kokosowymi.( Wierzchniej wartstwy nie smarowałam dżemem, tylko samą masą) Smacznego:) 