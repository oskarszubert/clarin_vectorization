Pamiętacie kawę z adwokatem? Powstała wskutek mojego roztrzepania i sklerozy. Jednak orginalny przepis nie dawał mi spokoju  no i dzisiaj musiałam go wykonać. Taką czekoladę można wypić w Pijalni Czekolady Wedla w kilku miastach w Polsce. Atmosfera tego miejsca ma niewątpliwie duży wpływ na smak zamawianych napojów i deserów ale jeśli nie mieszkacie w okolicy można wykonać sobie taką domową która smakuje bardzo podobnie. Bardzo polecam to miejsce i ten napój.   Składniki:  250 g czekolady deserowej  400 ml mleka 3,2% tł  200 ml śmietanki 36 % 200 ml likieru Advocat   Mleko i śmietanę wlać do rondelka, doprowadzić do wrzenia. Następnie należy dodać czekoladę. Nie zdejmując rondelka ze źródła ciepła, ciągle mieszając, doprowadzić do ponownego zagotowania. W czasie od 30 sekund do 1 minuty, gotując, doprowadzić do pożądanej gęstości. Czekoladę podawać w filiżankach: na dno każdej z filiżanek wlać po 40 ml likieru jajecznego Advocat. Na zdrowie:) 