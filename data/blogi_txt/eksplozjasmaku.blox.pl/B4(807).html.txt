Uwielbiam napoleonkę ale jakoś zawsze niechętnie się za nią brałam chyba dlatego,że nie mialam dobrego przepisu. Aż do teraz. Ciasto według tego przepisu jest idealnie kruche a masa nie zawiera masła co dla mnie jest wyjątkowo atrakcyjne. Źródło Składniki na ciasto:   2 szklanki mąki pszennej 250 g margaryny/masło (użyłam margaryny) 1 szklanka kwaśnej śmietany (18%)   Składniki na masę:   3 szklanki mleka 3/4 szklanki cukru 1 cukier wanilinowy 4 duże jaja 4 łyżki mąki pszennej 5 łyżek mąki ziemniaczanej   Z mąki, margaryny/masła i śmietany zagnieść ciasto, tak jak na kruche. Włożyć do lodówki na minimum 2 godziny lub nawet na cała noc; podzielić na 2 części. Po tym czasie ciasto rozwałkować cieniutko, przełożyć na blaszki (wyłożone wcześniej papierem do pieczenia) i piec w temperaturze 190 - 200ºC przez około 20 - 25 minut. Zagotować 2 szklanki mleka z cukrami. Pozostałą szklankę zmiksować z jajkami i mąką pszenną oraz ziemniaczaną. Tak zmiksowaną mieszankę wlać do wrzącego mleka, energicznie mieszając, gotować, by otrzymać bardzo gęsty budyń. Gorący budyń wylać na jeden płat ciasta i przykryć drugim. Po wystygnięciu posypać cukrem pudrem. Napoleonka jest najsmaczniejsza dnia kolejnego (ciasto musi zmięknąć pod wpływem budyniu). Kroić ostrożnie nożem z piłką, jest bowiem niezwykle krucha. Smacznego:) 