Tego lata szalałam trochę z ciastami ucieranymi dlatego zrobię je także na święta tyle, że z makiem. Ciasto robi się bardzo szybko bo  jeśli użyjemy gotowej masy makowej roboty przy nim jest bardzo mało. Może to być alternatywa dla strucli makowej. Składniki:   200 g miękkiego masła    200 g cukru pudru    4 jajka    250 g mąki    1 łyżeczka proszku do pieczenia    puszka masy makowej﻿   Piekarnik nagrzać do 180 stopni. Okrągłą formę z odpinaną obręczą o średnicy 24 cm wysmarować masłem ( upiekłam w kwadratowej blaszce). Ucierać masło z cukrem pudrem na gładką i puszystą masę, przez minimum 8 minut. Nie przerywając ucierania dodawać kolejno po jednym jajku, w około 3 minutowych odstępach czasu. Następnie dodawać po kilka łyżek przesianej mąki z proszkiem do pieczenia i miksować już na mniejszych obrotach miksera i krócej, do połączenia się składników.Ciasto przełożyć do formy, na wierzchu rozłożyć masę makową.  Posypać płatkami migdałowymi i i wstawić do nagrzanego piekarnika. Piec przez 60 - 70 minut. Po ostudzeniu  zdjąć obręcz ciasta i pokroić.﻿ Smacznego:) 