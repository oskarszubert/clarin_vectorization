Nie planowałam tego deseru, ale tak się złożyło, że musiałam coś wyjąć z zamrażalnika, żeby włożyć coś innego i padło na maliny. Miałam je zmiksować i zjeść z cukrem ale to byłoby zbyt proste. Dlatego, zrobiłam crumble (co nie oznacza, że jest ono skomplikowane:) Maliny są dla mnie najlepszymi owocami do zapiekania, chociaż jest wiele innych wspaniałych, żadne nie pachną tak jak właśnie malinki. Dodałam odrobinę wiórek kokosowych i to był bardzo dobry pomysł.  Składniki:  100 g masła 4 łyżki cukru 200 g mąki 4 łyżki wiórek kokosowych ok. 2 szklanek malin  Na patelni rozpuścić, masło, dodać cukier i mieszać, aż się rozpuści. Wtedy dodać mąkę i mieszać, tak długo aż masło wsiąknie w mąkę i powstanie kruszona. Odstawić do wystygnięcia. Na dno wysmarowanych naczynek żaroodpornych wsypać odrobinę wiórek, następnie nałożyć maliny i przysypać kruszonką. Wierzch posypać resztą wiórek. Wstawić do nagrzanego do 180 stopni piekarnika i zapiekać na rumiano. (ok. 15 min). Smacznego:) 