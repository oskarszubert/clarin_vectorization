Dzisiaj u mnie ma miejsce inauguracja sezonu jagodowego. Ale nie tylko u mnie bo również u Karoliny ponieważ wspólnie przygotowałyśmy ciasto z jagodami. Tym razem, podobnie jak w przypadku wypieku truskawkowego umówiłyśmy się na różne ciasta, tyle że miały być z wykorzystaniem tych właśnie owoców. Wiem, że Karolina przygotowała sernik a ja mam właściwie kilka jagodowych propozycji ale po zastanowieniu wybrałam ciasto na czekoladowym spodzie z dwiema warstwami kremu, jagodowym i waniliowym. Ciasto jest lekkie jak pianka, chociaż oczywiście swoją porcję kalorii zawiera, ale myślę że na lato jest idealne.  Składniki na biszkopt:  3 jajka 3 łyżki cukru 3 łyżki mąki 2 łyżki kakao Białka ubić na sztywno, pod koniec dodając cukier. Dodać rozmieszane żółtka i wymieszać. Przesiać mąkę z proszkiem i kakao i dokładnie wymieszać. Ciasto przełożyć do przygotowanej tortownicy o śr. 21 cm i wstawić do nagrzanego do 180 stopni piekarnika. Piec ok.15-20 min. Wystudzić. Składniki na warstwę jagodową:  szklanka jagód 250 ml śmietanki kremówki 4 łyżki cukru (według własnego uznania) 2 łyżeczki żelatyny  Jagody zmiksować blenderem. Żelatynę rozpuścić w ciepłej wodzie. Śmietanę ubić z cukrem, dodać jagody, dokładnie wymieszać. Dodać żelatynę, ponownie wymieszać. Przelać masę jagodową na biszkopt, wyrównać i wstawić do lodówki. Składniki na warstwę waniliową: 300 ml śmietany kremówki 3 łyżki ekstraktu waniliowego 3-4 łyżki cukru 2 łyżeczki żelatyny  Żelatynę namoczyć w ciepłej wodzie. Śmietanę ubić z cukrem, dodać ekstrakt waniliowy, następnie żelatynę i dokładnie wymieszać. Przelać masę na zastygnięta już warstwę jagodową, wyrównać i wstawić do lodówki. Gdy nieco stężeje posypać tartą czekoladą. Smacznego:) 