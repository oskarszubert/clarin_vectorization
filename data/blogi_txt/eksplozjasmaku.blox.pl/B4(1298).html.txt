Nie mam dzisiaj zbyt wiele czasu na wpis dlatego krótka notka na temat szybkiego obiadu. Nie jest to nic niezwykłego ale  mięso kurczaka nadziane na patyczki szaszłykowe bardzo się podobało i było ciekawym urozmaiceniem tradycyjnego obiadu. Mięso marynowane w oliwie i soku z cytryny stało się kruche a od czosnku i ziół aromatyczne. Jest to napewno jeden z 1000 sposobów na jaki można przyrządzić kurczaka:)  Składniki:   800 g filetów z kurczaka   2 ząbki czosnku   2 łyżki oliwy   sok i skóra starta z 1 cytryny   łyżeczka tymianku   sól, pieprz Mięso umyć, osuszyć i pokroić na długie paski. Czosnek obrać i posiekać. Oliwę wymieszać w misce z 2 łyżkami soku z cytryny, 1 łyżeczką skórki i czosnkiem. Doprawić solą i pieprzem, dodać tymianek. Włożyć mięso i odstawić na 3 godziny. Kurczaka osączyć i nabić na zwilżone wodą patyczki szaszłykowe. Smażyć na patelni grillowej, od czasu do czasu odwracając. Smacznego:) 