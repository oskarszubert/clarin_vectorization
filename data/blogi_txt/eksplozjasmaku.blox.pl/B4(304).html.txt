Dzisiejszy obiad miał być z suszonymi śliwkami ale okazało się, że śliwki się nie nadają bo coś się w nich zaplęgło!!!a że mięso było już na patelni musiałam użyć suszonych moreli. W sumie to nawet dobrze się złożyło bo nie wiem czy świadomie sięgnęłabym po morele a wyszło całkiem ciekawe danie.   Składniki: opakowanie suszonych moreli   220 g polędwiczki wieprzowej   3 łyżki masła   1 łyżka oleju    60 ml śmietanki kremówki   4 łyżki posiekanego koperku   sól i pieprz     Mięso pokroić na 2 cm kawałki, oprószyć solą oraz pieprzem. Na patelni roztopić masło, dodać mięso i smażyć przez kilka minut z każdej strony. Do mięsa dodać morele i około szklanki wody, zagotować i wlać śmietankę. Wymieszać i dusić pod przykryciem aż mięso będzie miękkie. Doprawić  solą oraz pieprzem. Przed podaniem posypać posiekanym koperkiem. Danie doskonale smakuje z ryżem a także z makaronem. Smacznego:) 