Żeby nie było, że jemy tylko kurczaka, zrobiłam coś z wieprzowiny. Zajrzałam do mojej książki  z chińskimi przepisami i znalazałm przepis na mięso z ananasem. Danie lekko słodkie ale też i dość ostre bo dobrze przyprawione. Tym razem podałam do ryżu bo wszystkie chińskie dania z makaronem już mi się mieszają i wydają podobne a mam ich wiele jeszcze do wypróbowania. Jest to moja kolejna propozycja do akcji Ireny i Andrzeja. Składniki:   2 łyżki oleju rzepakowego   1 łyżeczka soli   ﻿2 ząbki czosnku   45 dag mięsa wieprzowego   2 cebule   1 czerwona papryka﻿   10 dag grzybów   10 dag ananasa   2 łyżki wina ryżowego   450 ml bulionu z kury   1 łyżeczka cukru    swieżo zmielony pieprz   2 łyżki soku ananasowego   2 łyżki sosu sojowego   2 łyżki mąki kukurydzianej   Rozgrzać olej, dodać sól i czosnek i smażyć na lekki brąz. Dodać mięso pokrojone w kostkę i podsmażać przez 2 minuty. Dodać cebulę, grzyby, paprykę i ananasa. Podsmażać przez kilka minut. Dodać wino, bulion, oraz cukier i przyprawić pieprzem. Doprowadzić do wrzenia, przykryć i dusić kilka minut. Wymieszać sok ananasowy z sosem sojowym oraz mąką kukurydzianą. Dodać do sosu i gotować na wolnym ogniu, mieszając do momentu, az zgęstnieje i zrobi się klarowny. Smacznego:)﻿ 