Na chłodne wieczory jakie ostatnio mamy polecam  pyszną, rozgrzewającą herbatę obfitą w różne smaki i zapachy.  Jest tu cynamon i goździki, skórka pomarańczy oraz sok malinowy. Przepyszna, aromatyczna i słodka. Jest to pierwsza z kilku herbat jakie mam zamiar wypróbować tym bardziej, że październik jest miesiącem herbaty.Gorąco polecam na zimne dni i nie tylko:) Składniki na jedną porcję:   łyżeczka herbaty   łyżeczka cukru (według uznania)   plasterek pomarańczy   kawałek kory cynamonowej   kilka goździków   sok malinowy   Zaparzyć herbatę z goździkami i korą cynamonu, osłodzić według uznania ale trzeba pamiętać, że sok jest również słodki. Dodać sok malinowy lub wiśniowy lub inny ulubiony. Wkroić plasterek pomarańczy. Na zdrowie:) 