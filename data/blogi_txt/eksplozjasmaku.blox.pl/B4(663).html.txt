Sezon jagodowy zmobilizował mnie do tego aby wyciągnąć z szafki maszynkę do lodów. Jeszcze niedawno marzyłam o takim sprzęcie, kiedy ją już miałam  zastanawiałam się po co ona mi jest potrzebna a teraz cieszę się, że ją mam. Dobrze, że jest wiele przepisów do wypróbowania bo kręcenie lodów jest bardzo wciągające. Ten przepis znalazłam tutaj i jest to moja propozycja do akcji lodowej i jagodowej.  Składniki:     80 g cukru  100 ml wody  300 g jagód  300 ml kremówki    Cukier wymieszać z wodą w garnuszku, doprowadzić do wrzenia, gotować około 2 minut do całkowitego rozpuszczenia składników. Dodać umyte jagody. Gotować około 2 minut, następnie wszystko dokładnie zmiksować blenderem. Ostudzić i włożyć do lodówki do całkowitego ochłodzenia. Wyjąć zimne składniki z lodówki, wymieszać, umieścić w maszynie do lodów. Dalej postępować według instrukcji swojej maszyny do lodów. Smacznego :) 