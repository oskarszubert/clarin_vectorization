Bardzo dziękuję wszystkim, którzy wzięli udział w konkursie Lubelli. Jak widać po liczbie komentarzy oraz tym co tam zostało napisane makarony sa bardzo popularne. Dzisiaj po pracy dokonałam losowania i obiecane zestawy makaronów pojadą do następujących osób:   aga7-009    cabernet   biedr_ona﻿ moni-a11   ﻿monika-wino-i-oliwki﻿   Szczęśliwych zwycięzców proszę o kontakt na adres wiosenka27@gazeta.pl, celem  podania adresu do wysyłki makaronów. Gratuluję:)﻿ Z produktów, które przysłała mi Lubella  zrobiłam dzisiaj bardzo smaczny obiad. Duże muszle nadziałam kurczakiem, zalałam sosem z suszonych pomidorów a po upieczeniu posypałam parmezanem. Dania nie trzeba solić bo pomidory są już wystarczająco słone. Makaronu nie gotowałam, dopilnowałam tylko, aby każda muszla była całkowicie zanurzona w sosie. Jest to danie we włoskim klimacie no ale koszyk od Lubelli był nawet przewiązny wstążeczkami w kolorze flagi Włoch.  Składniki:   1 filet z kurczaka   10 plasterków suszonych pomidorów﻿   mały kubeczek śmietanki   ﻿makaron duże muszle   ﻿2 ząbki czosnku   1 cebula﻿   szklanka bulionu bazylia   ﻿pieprz   oliwa   Kurczaka pokroić na kawałki i usmażyć.﻿ Na rozgrzanej patelni podsmażyć posiekany czosnek oraz cebulę. Dodać pokrojone pomidory i chwilę razem przesmażyć. Zalać bulionem oraz śmietanką. Gotować ok. 10 minut. Po tym czasie przełożyć pomidory z sosu do kurczaka i nadziewać muszle. Ułożyć je w wysmarowanym naczyniu żaroodpornym i zalać pozostałym sosem. Wstawić do piekarnika i piec około 40 minut. Jeśli muszle są całkowicie zanurzone w sosie to ten czas powinien wystarczyć aby były miękkie. Po wyjęciu posypać startym parmezanem oraz bazylią lub natką pietruszki. Smacznego:) 