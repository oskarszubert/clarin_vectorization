Polędwiczka  zwana słodką jest moją ulubioną częścią wieprzowiny. Mięso jest delikatne, mięciutkie a odpowiednio przyprawione i przyrządzone smakuje wyśmienicie. Dzisiaj proponuję polędwiczkę nadziewaną mielonym mięsem kurczaka i suszonymi śliwkami. Nadziewałam polędwiczkę po raz pierwszy i w przygotowaniu tego dania jest to najtrudniejszy moment. Mięso jest cienkie więc trzeba delikatnie zrobić kieszonką, jak najbardziej na środku. Wkładałam farsz łyżką ale następnym razem będę nadziewać szprycą. Po nadzianiu mięso można zszyć, ja spięłam wykałaczkami. Polędwiczkę można, dusić na patelni w sosie lub zapiekać w piekarniku.  Składniki:   2 polędwiczki wieprzowe   połowa fileta drobiowego   kilka suszonych śliwek szklanka bulionu   masło, olej   sól, pieprz   tymianek   natka pietruszki   Filet z kurczaka zmielić, przyprawić solą, pieprzem i posiekaną natką pietruszki. Polędwiczki umyć, oczyścić, na środku zrobić kieszonkę bardzo ostrym nożem. Delikatnie wkładać łyżką farsz, starająć się aby doszedł do samego końca i w miarę możliwośći był po jednej stronie. Po drugiej, wkładać śliwki. Całość zszyć lub spiąć wykałaczkami. Polędwiczkę oprószyć solą i pieprzem. Podsmażyć na rozgrzanym maśle z każdej strony. Przełożyć mięso do żaroodpornego naczynia, podlać bulionem i zapiekać około 30 minut w temperaturze 160 stopni.  Smacznego:)﻿ 