Przedstawiam jedno z moich ulubionych ciast. Miękki biszkopt z czekoladowym kremem i pyszną masą  z chałwy, która smakuje jak lody to są argumenty za tym, żeby je zrobić. Do tego beziki, najlepiej kolorowe,  wtedy ciasto w przekroju ładnie wygląda. Zazwyczaj wychodzi wysokie więc polecam dużą blaszkę.  Składniki na biszkopt:   6 jaj   1,5 szklanki mąki pszennej   1 łyżeczka mąki ziemniaczanej   2 łyżeczki proszku do pieczenia   6 łyżek oleju   1 szklanka cukru   1 cukier waniliowy   2 łyżki kakao Składniki na masę:   1 torebka bezów   1 masło   1/2 margaryny 2 budynie śmietankowe   3 szklanki mleka   1 łyżka cukru   2 batony chałwy waniliowej   czekolada gorzka   Białka ubić na sztywną pianę, dodać cukier, później żółtka. W misce wymieszać mąkę, proszek, cukier waniliowy i kakao. Dodawać powoli produkty sypkie i olej. Wmieszać do białek. Ciasto wyłożyć na przygotowaną foremkę i upiec. (ok.25 min. w 180 stopniach). Ugotować budynie. Masło i margarynę utrzeć, dodawać zimny budyń. Podzielić masę na pół. Do jednej części dodać 2 batony chałwy waniliowej. Do drugiej dodać gorzką czekoladę rozpuszczoną w 3 łyżkach mleka. Biszkopt przekroić,  nasączyć dowolnym nasączem. Na spód wyłożyć masę z chałwą, na masę bezy i posmarować masą czekoladową. Przykryć drugą połową biszkoptu i posypać czekoladą lub polać polewą. Ja posypałam złotą posypką. Smacznego:) 