Czasami będąc w sklepie spontanicznie sięgam po coś na co nie mam pomysłu a potem jestem zmuszona na siłę wymyślać jakąś potrawę.Tak było i tym razem. Zbliżające się ku psuciu mango zmusiło mnie do zastanowienia się co do niego pasuje. Słodkie mango i może ostry ser pleśniowy? Ok, ale na jakiejś sałacie. No to chyba pasuje rukola o lekko orzechowym smaku. To jeszcze garść orzechów włoskich i dla podkreślenia tych wszystkich smaków dressing miodowy. Sałatka powinna nazywać się Palce lizać i to dosłownie. Wszystkim ciekawym polecam:)  Składniki:   1 dojrzałe mango   garść rukoli   1 serek cammembert   pół szklanki orzechów włoskich   2 łyżki miodu   1 łyżka soku z cytryny   1/4 szklanki oliwy z oliwek﻿   Mango obrać, pokroić na kawałki. Orzechy posiekać i podpiec na suchej patelni. ﻿Ser pleśniowy pokroić w małe kawałki. Miód zmieszać z sokiem z cytryny, dolać oliwę i dokładnie wymieszać. Na talerzu ułożyć rukolę, mango, ser. Posypać orzechami i polać dressingiem . Można podawać od razu. Smacznego:) 