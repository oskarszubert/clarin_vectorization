Dzisiaj polecam znaną  i  lubianą pastę z wędzonej ryby. Łatwa i szybka w przygotowaniu i bardzo dobra na kanapki. Na Popielec idealna. Jest wiele wersji takiej pasty, można dodać co się lubi, ja dodaję jajko i ogórka kiszonego.  Składniki:   1 wędzona makrela (lub inna ryba)   2-3 ogórki kiszone lub konserwowe   2-3 jajka    łyżka majonezu   sól, pieprz   natka pietruszki   Rybę obrać i rozdrobnić widelcem. Jajka ugotować na twardo i pokroić, ogórki pokroić w kostkę. Wszystkie składniki wymieszać, dodać majonez, sól, pieprz i natkę pietruszki. Ponownie wymieszać. Smacznego:) 