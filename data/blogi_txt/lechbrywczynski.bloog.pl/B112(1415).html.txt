Ituiutaba bezbramkowo zremisowała rewanżowy mecz ćwierćfinałowy brazylijskiej Serie C z Chapecoense, dzięki czemu awansowała do półfinału trzecioligowych rozgrywek (w pierwszym meczu tych drużyn Ituiutaba zremisowała na wyjeździe z Chapecoense 1:1). Jest to równoznaczne z awansem do przyszłorocznych rozgrywek brazylijskiej Serie B. Do Serie B awansowało również - po raz pierwszy w historii klubu - Salgueiro ze stanu Pernambuco. W decydującym meczu Salgueiro dokonało trudnej sztuki, pokonując 3:2 w wyjazdowym meczu faworyzowane Paysandu z amazońskiego miasta Belem. Gole dla Salgueiro zdobyli Fagner, Junior Ferrim i Edu Chiquita. Po końcowym gwizdku zawodnicy Salgueiro świętowali na środku boiska, na co kibice gospodarzy reagowali wrogo:http://www.youtube.com/watch?v=4rHLFHLgcHA 