A jednak! Przegrany mecz ligowy z Coritibą przelał czarę goryczy - Inter Porto Alegre zwolnił dzisiaj trenera Tite.   Tite prowadził drużynę Interu od czerwca ubiegłego roku i zdobył z nią w tym okresie trzy trofea: Copa Sudamericana w roku ubiegłym oraz Campeonato Gaucho (mistrzostwo stanu Rio Grande do Sul) i Copa Suruga (mecz z mistrzem Japonii) w roku bieżącym. To o wiele za mało, jak na ambicje tego klubu, obchodzącego w tym roku stulecie i jak na potencjał kadrowy drużyny Interu, mającej w swoim składzie takich zawodników, jak Guinazu, D'Alessandro, Bolanos, Sorondo, Bolivar czy Indio. Najbardziej bolesne porażki Tite to przegrany finał Copa do Brasil z Corinthians, przegrany mecz o Superpuchar Ameryki Południowej z LDU oraz "zawalenie" kilku ostatnich meczy w lidze, co zredukowało do minimum szanse "colorados" na tytuł mistrzowski.  Kibice Interu zawsze uważali, że trener Tite jest najsłabszyn ogniwem drużyny, którą prowadzi. Zarząd klubu do dziś tego zdania nie podzielał...   Następcą Tite został - do końca bieżącego sezonu - doświadczony szkoleniowiec Mario Sergio. Ma 59 lat, pracował w swej trenerskiej karierze w wielu klubach, m.in. w Corinthians (1993/95), Sao Paulo (1998), Atletico Paranaense (2001, 2003/04 i 2008), Figueirense (2007) i Portuguesie (2009).    - To nie do przyjęcia, aby Inter nie został w tym roku mistrzem Brazylii! - powiedział Mario Sergio po objęciu funkcji trenera ekipy z Porto Alegre.   Zarząd klubu postawił przed Mario Sergio konkretne warunki: zająć na finiszu Brasileirao miejsce w pierwszej czwórce, dające prawo gry w Copa Libertadores. Wówczas obecny kontrakt z trenerem, kończący się w grudniu, może zostać przedłużony.  Fotkę Mario Sergio macie tu: http://globoesporte.g lobo.com/Esportes/foto/0,,18825544-EX,00.jpg 