Engenhao, stadion klubu Botafogo, został zbudowany na potrzeby Igrzysk Panamerykańskich, które odbyły się w 2007 r. - rozegrano tam konkurencje lekkoatletyczne. Po igrzyskach władze miejskie Rio de Janeiro zorganizowały przetarg, do którego stanęły dwa kluby, zainteresowane przejęciem stadionu: Botafogo i Fluminense. Przetarg zakończył się zwycięstwem Botafogo i odtąd właśnie ten klub jest gospodarzem tego nowoczesnego  stadionu. Skoro Olimpiada 2016 odbędzie się w Rio de Janeiro to wiadomo już, że na Engenhao zostaną przeprowadzone niektóre konkurencje lekkoatletyczne i że pojemność stadionu zostanie powiększona do 60 tys. miejsc (z obecnych 45 tys.). To oczywiście prezent od losu dla klubu Botafogo, który przy okazji chciałby pozyskać dodatkowych sponsorów i ulokować w kompleksie stadionu centrum handlowe. Zarząd klubu zamierza również zmienić oficjalną nazwę stadionu na "Estadio Olimpico".  Z lotu ptaka stadion Engenhao wygląda tak: http://globoesporte.globo.com/Esportes/foto/0,,2265 5151-EX,00.jpg 