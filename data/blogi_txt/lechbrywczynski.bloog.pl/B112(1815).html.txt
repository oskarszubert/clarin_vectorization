SERIE AKlasyk Belo Horizonte dla Atletico Mineiro! "Galo" pokonało prowadzące w tabeli Cruzeiro 1:0 dzięki efektownej bramce Fernandinho. Mecz Criciumy z Vasco da Gama był niezwykle ważny dla obu zespołów, broniących się przed spadkiem. Po zaciętej walce Criciuma wygrała 3:2, w czym największy udział miał zdobywca dwóch bramek Wellington Paulista. Paulo Baier przedłużył kontrakt z Atletico Paranaense do końca 2014 r. Stało się tak w wyniku presji kibiców, którzy żądali, aby "Maestro" kontynuował swoją piłkarską karierę jeszcze przez rok.SERIE BParana odzyskała wczoraj miejsce w G-4 dzięki zwycięstwu u siebie 1:0 nad Bragantino. Atmosferę meczu najlepiej oddaje to nagranie z trybun stadionu Vila Capanema, wykonane w samej końcówce spotkania. Dodajmy, że Vila Capanema to stadion Parany, ale obecnie swoje mecze rozgrywa tutaj również Atletico Paranaense, którego stadion jest modernizowany na potrzeby Mundialu. Kibice Parany nie są zadowoleni z wpuszczania rywala na swój obiekt, ale pocieszeniem jest to, że ich klub nieźle na wynajmie obiektu zarabia. Vila Capanema to jedna z aren Mundialu z roku... 1950. W innych, ciekawszych meczach prowadzące w tabeli Palmeiras sensacyjnie przegrało wyjazdowy mecz z Icasą, a Joinville zawiodło po raz kolejny, przegrywając 0:1 z Boa Esporte i żegnając się na dobre z czołówką tabeli. Był to niezbyt udany debiut nowego trenera Joinville, Urugwajczyka Sergio Ramireza. Gola dla Boa Esporte zdobył w ostatnich sekundach gry Thiago Carvalho.SERIE DJuventude rozgromiło 4:0 Tupi w półfinałowym meczu, dzięki czemu w praktyce zapewniło sobie miejsce w finale czwartoligowych rozgrywek. Finałowym przeciwnikiem Ju będzie Botafogo-PB.  Warto dodać, że Juventude to klub z tradycjami, który przez lata występował z powodzeniem w rozgrywkach Serie A. Tegoroczny awans do Serie C (już wywalczony) może być początkiem powrotu do dawnej świetności. Czyli do takich momentów jak ten z 2003 r., kiedy to Juventude wygrało aż 6:1 z Corinthians! 