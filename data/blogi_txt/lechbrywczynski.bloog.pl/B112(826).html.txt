Dziś (piątek, 19 czerwca) zostaną rozegrane trzy mecze brazylijskiej drugiej ligi:  Vasco da Gama - Duque de Caxias hit! Złośliwi (czytaj: kibice Flamengo, Fluminense i Botafogo) uważają, że ten mecz to jedyny klasyk, na jaki Vasco zasługuje. To oczywiście przesada, bo Duque de Caxias to skromny klub na dorobku, po raz pierwszy w swojej krótkiej historii grający w tym roku w Serie B. Carlos Alberto (Vassco da Gama) przestrzega: - Ciężko jest wielkiemu klubowi grać w drugiej lidze. Wszyscy rywale chcą w meczach z nami wypaść jak najlepiej i dają z siebie wszystko. Nie możemy sobie pozwolić nawet na chwilę nieuwagi czy rozluźnienia.  Juventude - Bragantino Juventude wciąż mówi o awansie, ale gra kiepsko i póki co znajduje się w strefie spadkowej. Ten mecz to kolejna szansa na przełamanie złej passy.  Figueirense - Parana Figueirense spadło z pierwszej ligi rok temu, Parana dwa laa temu. Oba kluby marzą o powrocie do Serie A, oba też mają z tym poważne kłopoty: Figueirense ma bliżej do strefy spadkowej, niż do G-4...   A oto mecze z soboty, 20 czerwca: Ponte Preta - Guarani hit! Derby odwiecznych wrogów z miasta Campinas w stanie Sao Paulo. Wygrać derby, a tym samym utrzymać pozycję lidera - oto plan Guarani. Planem Ponte Prety jest z kolei storpedowanie planu Guarani...  Vila Nova - Atletico Goianiense hit! Mecz dwóch drugoligowców ze stanu Goias zapowiada się ciekawie. Największym atutem Vili jest ligowe ogranie: w końcu Atletico Goianiense jest beniaminkiem. Campinense - Fortaleza Fortaleza ma szansę na trzy punkty, dzięki którym ucieknie ze strefy spadkowej. Z kim wygrywać, jeśli nie z Campinense?  Bahia - Ipatinga Zapowiada się twardy pojedynek dwóch kandydatów do awansu. Bahia będzie chciała wykorzystać atut wlasnego boiska i wygrać.  America-RN - ABC Jest o co walczyć: kto przegra, ten znajdzie się niebezpiecznie blisko strefy spadkowej. 