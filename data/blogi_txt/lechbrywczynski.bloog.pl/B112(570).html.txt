W okresie przygotowawczym do sezonu Palmeiras rozegrało dwa mecze ze słabymi przeciwnikami i oba przegrało, w dodatku bez zdobycia choć jednej bramki: 0:3 z Rio Claro i 0:1 z Uniao Sao Joao. Fatalny to prognostyk przed rozpoczynającymi się wkrótce rozgrywkami Campeonato Paulista i Copa Libertadores.Widząc słabość ataku (osłabionego brakiem Klebera, który chyba wróci do Dynama Kijów), zarząd klubu rozgląda się po transferowym rynku za napastnikami dobrej klasy. Prasa chilijska informuje, że Palmeiras chce zakontraktować 22 - letniego Chilijczyka Fabiana Orellanę, grającego ostatnio w chilijskim klubie Audax Italiano. Sprawa ma podobno zostać załatwiona w ten sposób: włoskie Udinese kupuje Orellanę od Audaxu, a potem wypożycza go na pół roku (na rozgrywki Copa Libertadores) do Palmeiras. Orellana utworzyłby w ataku Palmeiras duet z Keirrisonem. 