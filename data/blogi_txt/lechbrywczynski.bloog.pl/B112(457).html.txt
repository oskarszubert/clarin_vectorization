Ukazała się najnowsza publikacja, poświęcona historii klubu Palmeiras. Nosi ona tytuł "O Alviverde Imponente", a jej autorem jest Orlando Duarte. Książka omawia najważniejsze i najciekawsze wydarzenia z historii klubu, założonego 26 sierpnia 1914 r. przez włoskich imigrantów, meiszkających w Sao Paulo, a nazywającego się początkowo Palestra Italia. W 1942 r., kiedy Brazylia przyłączyła się do II Wojny Światowej po stronie aliantów (a potem wysłała swój wojskowy Korpus Ekspedycyjny, by prowadził walki w Europie, m.in. we Włoszech) klub został zmuszony do zmiany nazwy i od tej pory nazywa się Palmeiras. Inny, ciekawy epizod, opisany w książce, miał miejsce w 1963 r., kiedy to na stadionie Mineirao w Belo Horizonte został rozegrany towarzyski mecz Brazylia - Urugwaj. Reprezentację Brazylii stanowiła w tym meczu - w komplecie! - drużyna Palmeiras, która jako Brazylia pokonała Urugwaj 3:0! Okładkę tej publikacji macie tu:http://globoesporte.globo.com/Esportes/foto/0,,16122734-EX,00 .jpg 