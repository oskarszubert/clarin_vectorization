Jak co roku w końcówce sezonu jest w rozkwicie "mala branca" (wypłacanie premii innym drużynom, za pokonanie naszych bezpośrednich rywali w walce o mistrzostwo lub o utrzymanie się w lidze) . Dyrektor piłkarski Gremio Rodrigo Caetano poinformował, że jego klub jest gotów nagrodzić finansowo drużynę Goias w przypadku pokonania Sao Paulo w meczu ostatniej kolejki.  Jak pisze dziennik Zero Hora, piłkarze Goias mają dostać do podziału ponad 300 tys. reali. W poniższym linku macie karykaturę z Gazeta do Povo - facet z walizką, pełna pieniędzy wchodzi na boisku podczas meczu, a na pytanie sędziego, co tutaj robi, oświadcza:  - Zostałem wystawiony w ataku!http://portal.rp c.com.br/gazetadopovo/charges/index.phtml?ch=Los+3+inimigos id=8 33223 Jeszcze inną, dodatkową motywację do pokonania Goias ma najbardziej doświadczony zawodnik Goias, Paulo Baier. - Jestem "gaucho", pochodzę ze stanu Rio Grande do Sul, cała moja rodzina tam mieszka, wszyscy oni kibicują Gremio. chcę zdobyć gola, który pomoże Gremio zdobyć tytuł mistrzowski i sprawi radość mojemu ojcu - powiedział Paulo Baier. Mecz Goias - Sao Paulo odbędzie się nie w Goianii, lecz w Brasilii, na stadionie Bezerrao. To kara dla Goias za rozróby w wykonaniu kibiców. I w tym tkwi największy atut Sao Paulo: formalnym gospodarzem meczu będzie Goias, ale w Brasilii kibiców Goias czy Gremio niemal wcale nie ma, za to kibiców Sao Paulo są tysiące. Całe trybuny będą więc dopingować Sao Paulo. Zarząd Goias wie, że wszystkie bilety kupią kibice rywali, dlatego zamierza je sprzedawać po 400 reali!!! To zwykła bezczelność Goias wobec kibiców Sao Paulo, połączona z chęcią wykorzystania okazji i osiągnięcia maksymalnego zysku (20000 miejsc razy 400 reali daje łącznie 8 mln reali!). Dodajmy dla wyjaśnienia, że na swoim stadionie Serra Dourada klub Goias sprzedaje bilety na mecze ligowe po 20 do 40 reali (dla kobiet po 10 reali), a na stadionie Bezerrao najdroższe bilety na niedawny towarzyski mecz Brazylia - Portugalia kosztowały 250 reali. Włodarzy klubu Goias zaślepiła żądza zysku, mam więc nadzieję, że Sao Paulo wygra lub zremisuje niedzielny mecz: wtedy Goias zarobi tylko na biletach, bo od Gremio nic nie dostanie... Zresztą CBF - brazylijska konfederacja piłkarska - ostrzegła dziś Goias, że nie pozwoli na sztuczne zawyżanie cen biletów na ten mecz i kategorycznie zażądała ustanowienia ceny w wysokości co najwyżej 100 reali. To i tak dużo, oznacza dla klubu zysk w wysokości 2 mln reali. 