W tę sobotę, na stadionie Heriberto Hulse w mieście Criciuma (stan Santa Catarina) zostanie rozegrany rewanżowy mecz ćwiercfinałowy brazylijskiej Serie C: Criciuma - Macae-RJ. W pierwszym meczu tych drużyn zwyciężyło Macae 3:2. Triumfator dwumeczu zapewni sobie awans do półfinału Serie C, a także do przyszłorocznych rozgrywek Serie B. Ten mecz to dla Criciumy wydarzenie roku: pokonanie Macae i awans do drugiej ligi ma być początkiem na drodze do odzyskania przez "Tigre" dawnej pozycji. Bo Criciuma to klub z tradycjami, który jeszcze kilka lat temu występował w Serie A. W 1991 r. Criciuma zdobyła nawet Copa do Brasil (jej trenerem był wówczas ...Luiz Felipe Scolari), a w 1992 r. (wciąż z trenerem Felipao) dotarła do ćwierćfinału Copa Libertadores, gdzie odpadła po zaciętej walce z Sao Paulo - zdobywcą trofeum. Tutaj jest hymn klubu w wersji instrumentalnej:http://www.youtube.com/watch?v=UVGZJfrvdIsA oficjalną stronę Criciumy macie tu:http://www.criciumaesporteclube.com/ 