Kolejna poważna wpadka prezesa Belluzzo z Palmeiras! W październiku, podczas święta torcidy Mancha Verde, biorący udział w imprezies prezes klubu Luiz Gonzaga Belluzzo, śpiewał i skandował razem z kibicami: "Vamos matar os Bambis!” W tłumaczeniu na polski zwrot ten oznacza "zabijemy Bambis", przy czym jelonek Bambi jest "zupełnie nieoficjalnym" symbolem klubu Sao Paulo... Możecie obejrzeć to w tym linku:http://www.youtube.com/watch?v=R2vcshQ2h3APo ujawnieniu nagrania prezes Belluzzo powiedział, że to był tylko żart. Juvenal Juvencio, prezes klubu Sao Paulo, również nie przywiązuje większej wagi do tego incydentu. Ale niesmak pozostaje: tak głupio i nieodpowiedzialnie nie zachowywał się nawet Eurico Miranda - były prezes Vasco da Gama, uważany w Brazylii za symbol kiepskiego działacza sportowego. Każdy prezes klubu sportowego, który palnie coś głupiego, bywa od razy nazywany "Eurico" - od teraz chyba powinno się używać w zamian określenia "Belluzzo"... 