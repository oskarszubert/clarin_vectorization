Rozegrano kolejne mecze fazy grupowej Libertadores:Atletico Paranaense - The Strongest (BOL) 1:0Najbardziej polski klub piłkarski w Brazylii (grali tam Nowak i Piekarski) odniósł zwycięstwo dzięki bramce Paulinho Diasa w 22 min. W tym meczu w barwach Atletico Paranaense zadebiutował (wszedł na boisko w 84 min.) "Imperator" Adriano:Nacional Montevideo (URU) - Gremio 0:1Mecz walki czyli coś, co Gremio bardzo lubi. Gola na wagę trzech punktów zdobył głową Riveros. Zdaniem kibiców Gremio flaga Urugwaju wygląda teraz tak:Real Garcilaso (PER) - Cruzeiro 2:1W tym meczu wynik zszedł na dalszy plan: brazylijskie media są oburzone rasistowskim zachowaniem peruwiańskiej publiczności wobec Tingi i domagają się surowego ukarania Realu Garcilaso przez południowoamerykańską federację piłkarską CONMEBOL. Solidarność z Tingą wyraziły torcidy wszystkich wielkich klubów brazylijskich, w tym także torcida Atletico Mineiro, lokalnego rywala Cruzeiro. Leon (MEK) - Flamengo 2:1Nie udała się drużynie Flamengo wyprawa do Meksyku, a to za sprawą Amarala, który jeszcze w pierwszej połowie dostał czerwoną kartkę i zmusił swoich kolegów do gry w dziesiątkę. Gola dla Flamengo zdobył Victor Caceres. 