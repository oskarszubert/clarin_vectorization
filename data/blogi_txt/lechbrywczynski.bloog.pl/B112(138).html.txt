- Flamengo i Corinthians są w stanie zostać światowymi potentatami, jeśli tylko zarządy tych klubów będą nimi lepiej administrować. Oba kluby mają przecież największy kapitał, jakim są wielomilionowe "torcidy"; to znakomita baza, na której można budować ekonomiczną potęgę - powiedział Pele podczas niedawnej uroczystości rozpoczęcia realizacji projektu Campus Pele w mieście Santos.  Jako przykład sprawnie zarządzanego, dynamicznego klubu Pele wymienił Sao Paulo. Wedle oficjalnych statystyk, Flamengo ma w całej Brazylii 32 mln kibiców, a Corinthians - 25 mln. 