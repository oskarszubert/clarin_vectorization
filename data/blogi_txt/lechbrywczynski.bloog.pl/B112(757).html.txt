Jutro, w środę 3 czerwca, zostaną rozegrane rewanżowe mecze półfinałowe Pucharu Brazylii:  Coritiba - Internacional Porto Alegre W pierwszym meczu faworyzowany Internacional wygrał 3:1, teraz Coritiba potrzebuje więc do awansu zwycięstwa w stosunku co najmniej 2:0. Nie będzie łatwo, bo Internacional ma bardzo silny skład i osiąga ostatnio znakomite wyniki, ale Coritiba liczy na cud i ogłasza pełną mobilizację przed tym "półfinałem stulecia" (oba kluby obchodzą w tym roku stulecie swego istnienia).  W ramach tej kampanii na oficjalnej stronie klubu umieszczone zostały  "mobilizacyjne" plakaty z podobiznami czołowych zawodników Coritiby, m.in. Marcelinho i Ariela: http:/ /globoesporte.globo.com/Esportes/foto/0,,20947182-DP,00.jpg Corinthians - Vasco da Gama W pierwszym meczu ekipa Corinthians zremisowała na wyjeździe 1:1, w rewanżu będzie zatem w uprzywilejowanej sytuacji. Tym bardziej, że do składu "Timao" wraca Ronaldo i zamierza zdobyć gola. Po przeciwnej stronie do walki stanie kapitan drużyny Vasco, Carlos Alberto oraz niezawodny bramkarz Fernando Prass, pozyskany z portugalskiego klubu Uniao Leiria. Jak bronił Fernando Prass w niedawnym meczu brazylijskiej Serie B z Cearą, możecie obejrzeć tu: http://www.youtube.com/watch?v=QH_HlZqmWH8 