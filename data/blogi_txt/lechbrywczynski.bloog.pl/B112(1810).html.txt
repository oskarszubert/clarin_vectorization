Pericles Chamusca został nowym trenerem Coritiby. Serie A: ostatnie w tabeli Nautico ma niewielkie szanse na uniknięcie degradacji, ale ambitnie walczy o pozostanie w lidze. W minionej kolejce Nautico niespodziewanie pokonało na wyjeździe 2:1 inną drużynę, broniącą się przed spadkiem - Ponte Pretę. W innych, ciekawszych meczach 25 kolejki Gremio wygrało 1:0 z Atletico Paranaense, natomiast prowadzące w tabeli Cruzeiro zrobiło kolejny krok w kierunku mistrzowskiego tytułu, gromiąc Portuguesę 4:0 (gole strzelili Everton Ribeiro, Borges, Willian i Borges). Serie B: w najważniejszym pojedynku minionej kolejki Sport Recife po zaciętej walce wygrał 3:2 z Joinville po bramkach Marcosa Aurelio i Patrika. Dzięki temu oba kluby zamieniły się miejscami w tabeli: teraz Sport jest w G-4, na dającej awans czwartej pozycji, a Joinville na piątej. Walka o awans między tymi klubami będzie zapewne trwała do ostatniej kolejki. Coraz bliżej awansu jest wicelider Chapecoense, który rozgromił 4:0 ekipę ASA. Serie C: w bezpośrednim pojedynku drużyn, walczących o awans Fortaleza pokonała 2:1 Luverdense. Bramki dla Fortalezy zdobyli Assisinho oraz Eduardo Luiz (w ostatniej minucie gry). Serie D: Salgueiro przegrało u siebie z Botafogo-PB 1:2 w pierwszym meczu półfinałowym o mistrzostwo czwartej ligi. 