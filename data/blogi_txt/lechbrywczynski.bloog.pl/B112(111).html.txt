Trener Wanderlei Luxemburgo postanowił rozstrzygnąć sprawę awansu do jednej ósmej Pucharu Brazylii w jednym tylko, wyjazdowym meczu, dlatego wystawił do gry przeciwko drużynie Central-PE pierwszy skład Palmeiras. I opłaciło się: Palmeiras pokonało drużynę z Pernambuco 5:1, przy czym gole dla "verdao" zdobyli: Alex Mineiro - 2 oraz Kleber, Valdivia i Martinez po 1. Najciekawsze fragmenty tego meczu macie tu:http://www.youtube.com/watch?v=yiAQmugsV1wTeraz Palmeiras musi już tylko czekać na zwycięzcę pary: Brasiliense - Sport Recife. Pierwszy mecz tych drużyn zakończył się wyjazdowym zwycięstwem Sportu nad stołecznym Brasiliense 2:1, zapewne dojdzie więc w jednej ósmej do pojedynku Palmeiras ze Sportem. Do następnej rundy awansowała także Parana, która obroniła zaliczkę z pierwszego spotkania, przegrywając na wyjeździe z Vitorią Salvador tylko 1:2. Gole z tego meczu są tu:http://www.youtube.com/watch?v=iSJCnqATDgYInne drużyny, które zapewniły już sobie awans do jednej ósmej Pucharu Brazylii, to: Internacional Porto Alegre, Juventude, Criciúma, Náutico, Goiás oraz Portuguesa. Ta ostatnia wywalczyła awans dzięki zwycięstwu nad ekipą Volta Redonda 2:0, co możecie obejrzeć tu:http://www.youtube.com/watch?v=RcrQj571dX0Największy zawód sprawiło natomiast Botafogo, które pojechało na wyjazdowy mecz ze skromnym klubem ze stanu Piaui, Riverem PI, z podobnymi planami, jak Palmeiras: wygrać wysoko i zapewnić sobie awans bez potrzeby rozgrywania meczu rewanżowego. Botafogo miało w ręku wszystkie atuty: mecz rozgrywano nie na stadionie Riveru PI, nie dopuszczonego do rozgrywek Copa do Brasil, lecz na neutralnym terenie, w mieście Bacabal (stan Maranhao), a połowę kibiców na trybunach stanowili miejscowi fani Botafogo. I w takich oto, sprzyjających okolicznościach przyrody potężne Botafogo zostało pokonane przez szalejących ze szczęścia piłkarzy Riveru PI 2:1 !!!Najciekawsze momenty tego pasjonującego meczu macie tu:http://www.youtube.com/watch?v=qhL0y2skGAcRiver Atletico Clube ma siedzibę w mieście Teresina, stolicy stanu Piaui. O ile się nie mylę, nazwa tego miasta pochodzi od imienia Teresy, żony dziewiętnastowiecznego cesarza Brazylii. Euforię, jaka opanowała po meczu kibiców ze stanu Piaui, dobrze widać na internetowej stronie klubu:http://www.rivernet.com.br/clube/index.phpRozstrzygniecie sprawy awansu nastąpi w przyszłą środę, na stadionie Engenhao w Rio de Janeiro. Botafogo wystarczy skromne zwyciestwo 1:0, ale chodzą słuchy, że będzie chciało upokorzyć rywali i wygrać wyżej...Zawiodło również Gremio, które przegrało na wyjeździe z Atletico Goiano 1:2, ale trzeba przyznać, że miało o klasę trudniejszego przeciwnika, niż Botafogo. Gole z tego meczu (dla Gremio bramkę zdobył niezawodny Roger) możecie obejrzeć tu:http://www.youtube.com/watch?v=9LMqDpxchqw 