Drużyna Atletico Mineiro gra świetnie i jest liderem Brasileirao; nic więc dziwnego, że nastroje są w klubie znakomite. Dowodem tego jest choćby zachowanie prezesa klubu Alexandre Kalila, który zwołał dziennikarzy w Belo Horizonte na konferencję prasową by im oznajmić, że klub zamierza sprzedać swoich dwóch czołowych zawodników: Diego Tardellego i Renana. Ale po chwili zaczął się  głośno śmiać i wyjaśnił, że był to tylko żart  i o żadnej sprzedaży tych piłkarzy mowy być nie może. Okazało się, że prawdziwym powodem zorganizowania konferencji prasowej było podpisanie umowy z nowym sponsorem... O tym, jak dobre są nastroje w klubie, świadczy również to nagranie z telewizji klubowej Atletico Mineiro - TV GALO: http://www.youtube.com/watch?v=_nWXAl9n-E8 