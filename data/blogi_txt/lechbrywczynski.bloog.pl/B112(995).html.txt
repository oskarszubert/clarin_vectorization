W środę, 2 września, zostanie rozegrany mecz pierwszej rundy Copa Sudamericana: Atletico Paranaense - Botafogo.   Każdy z tych klubów traktuje pucharowe zmagania inaczej. Atletico chce awansować, a po cichu to nawet myśli o zdobyciu pucharu. Natomiast Botafogo daje absolutny priorytet lidze, gdzie wciąż znajduje się w strefie spadkowej. Dlatego trener Estevam Soares wystawi w tym meczu skład absolutnie rezerwowy, z jednym tylko Victorem Simoesem z pierwszego zespołu.   - To, że wystawiamy tym razem rezerwy nie oznacza, że nie powalczymy o zwycięstwo - podkreśla Estevam Soares. Skład Botafogo na ten mecz będzie następujący: Flavio, Emerson, Teco, Eduardo, Leo Silva, Fahel, Jonatas, Renato, Gabriel, Ricardinho i Victor Simoes. 