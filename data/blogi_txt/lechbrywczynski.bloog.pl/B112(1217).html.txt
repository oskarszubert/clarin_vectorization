Pojutrze (w tę środę) Roberto Carlos zadebiutuje w barwach Corinthians! Jak informuje oficjalna strona zawodnika, nastąpi to w towarzyskim meczu "Timao" z argentyńskim Huracanem. Mecz zostanie rozegrany na stadionie Pacaembu w Sao Paulo. Trener Mano Menezes na razie tego nie potwierdził, powiedział tylko, że w tym spotkaniu na pewno zagra Marcelinho Carioca, dla którego będzie to pożegnanie z futbolem oraz Argentyńczyk Defederico, który był jeszcze niedawno zawodnikiem Huracanu. Co do Defederico, to trener wyznaczył mu na pierwsze półrocze 2010 r. konkretne zadania: będzie rezerwowym w meczach Copa Libertadores, a zawodnikiem pierwszego składu w meczach Campeonato Paulista. Defederico ma jednak nadzieję na to, że w trakcie sezonu Mano Menezes zmieni zdanie... 