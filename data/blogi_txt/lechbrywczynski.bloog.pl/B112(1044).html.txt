Pisałem już o tym, że brazylijska siatkarska Superliga jest w tym roku wyjątkowo silna: połowa reprezentacji Brazylii z Gibą na czele przeniosła się do "galaktycznego" klubu Pinheiros z Sao Paulo, który jest głównym kandydatem do tytułu mistrzowskiego. Ale i inne brazylijskie kluby siatkarskie nie chcą zostać w tyle. Oto klub Minas z Belo Horizonte zakontraktował wczoraj reprezentanta USA Rileya Salmona. Zawodnik ten rok temu zdobył z drużyną USA złoty medal podczas Olimpiady w Pekinie. 