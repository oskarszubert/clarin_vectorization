Zła wiadomość dla Goias: trybunał sportowy w Rio de Janeiro (Superior Tribunal de Justiça Desportiva - STJD) nałożył na klub karę finansową oraz zakaz rozgrywania na swoim stadionie dwóch meczy ligowych, których Goias będzie gospodarzem: z Fluminense (6 lipca) i z Coritibą (12 lipca). Mecze tę będą musiały zostać rozegrane poza miastem Goiania i prawdopodobnie poza całym stanem Goias. Miejsce ich rozegrania wyznaczy CBF (Brazylijska Konfederacja Piłkarska).Powodem nałożenia tej kary są incydenty, jakie miały miejsce podczas ligowego meczu Goias - Gremio, zakończonego zwycięstwem gości 3:0. Kibice Goias gwałtownie protestowali wówczas na trybunach przeciwko fatalnej grze swojej drużyny, co skrzętnie opisał w protokole arbiter meczu, Jaílson Macedo Freitas.Można więc powiedzieć, że kibice Goias tak bardzo troszczyli się o swój klub, że w końcu sami mu zaszkodzili... 