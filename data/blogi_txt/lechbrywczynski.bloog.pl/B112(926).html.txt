Oto zestaw meczy najbliższej kolejki ligi brazylijskiej: Sobota, 1 sierpnia Sport - Palmeiras Sport do dziś rozpamiętuje swój poprzedni mecz z Palmeiras, zakończony odpadnięciem rzutami karnymi z Copa Libertadores. Dziś będzie okazja do rewanżu! Botafogo - Barueri Z Reinaldo w ataku ekipa Botafogo przystąpi do walki o trzy punkty. Trener Ney Franco zapowiada szybkli marsz Botafogo w górę tabeli. Mecz będzie transmitowany na żywo o godz. 23.30 przez kanał Sportklub i przez otwarty arabski kanał Abu Dhabi Sport.   Niedziela, 2 sierpnia Atletico Paranaense - Fluminense hit! Będą emocje! Mecz desperatów, którzy za wszelką cenę potrzebują zwycięstwa, żeby uciec ze strefy spadkowej. Oba kluby w dodatku serdecznie się nie znoszą, kibice Atletico nie mówią o Fluminense inaczej, niż "Flumerdense"...  Rok temu na oficjalnej stronie Atletico Paranaense napisano, że Fluminense to "pajace z Rio". W odpowiedzi kibice Fluminense nagrali klipy, takie jak ten pt. "Drużyna pajaców", który macie w poniższym linku. Zawodnicy Atletico są tu przedstawieni jako pajace, a tłem muzycznym jest liryczna piosenka o pajacach, o miłości Arlekina do Colombiniy: http://www.youtube.com/watch?v=h0y40uThJho feature=related Flamengo - Nautico Świetna okazja dla Flamengo, żeby zainkasować komplet punktów. Tylko cud mógłby uratować Nautico przed klęską. Vitoria - Sao Paulo Czy Sao Paulo potwierdzi swój powrót do formy wyjazdowy mzwycięstwem nad Vitorią? Będzie trudno, bo Vitoria też ma coś do udowodnienia po klęsce w meczu z Avai. Liczę na to, że Dagoberto znów zdobędzie gole! Mecz będzie transmitowany o godz. 23.30 przez kanał Sportklub i przez otwarty arabski otwarty kanał Abu Dhabi Sport.  Corinthians - Avai Trener Mano Menezes za pośrednictwem swego bloga (link z boku tej strony) uspokaja kibiców: - W najbliższych dniach zostaną zakontraktowani nowi zawodnicy!  A póki co, "Timao" zagra w osłabionym składzie, bez operowanego Ronaldo, którego miejsce w składzie może zająć tym razem Bill. Avai jest na fali, będzie trudnym rywalem...  Gremio - Cruzeiro hit! Gremio ciągle przegrywa mecze wyjazdowe. Tym większa jest presja przed meczami, rozgrywanymi u siebie - trzeba je wygrywać! Ale z Cruzeiro nie będzie łatwo: nie udało się przecież gremistom wyeliminować Cruzeiro w niedawnych meczach Copa Libertadores... Santo Andre - Goias Goias szuka potwierdzenia dobrej formy w wyjazdowym zwycięstwie nad Santo Andre. Ale gospodarze mają Marcelinho Cariokę, który po mistrzowsku wykonuje rzuty wolne... Atletico Mineiro - Coritiba Atletico chce jak najszybciej odzyskać pozycję lidera. A Diego Tardelli zamierza potwierdzić, że zasłużenie otrzymał powołanie do reprezentacji Brazylii. Mecz Santos - Internacional Porto Alegre został przełożony na 26 sierpnia w związku z wyprawą drużyny z Porto Alegre na mecz z mistrzem Japonii o Copa Suruga Bank. 