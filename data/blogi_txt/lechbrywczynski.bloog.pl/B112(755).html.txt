FIFA ogłosiła listę 12 brazylijskich miast, którę będą arenami piłkarskiego Mundialu 2014. Oto rozmieszczenie tych miast na mapie Brazylii: http://portal.rpc.com.br/midia/tn_620_600_copa- JEWEL_SAMAD-afp.jpg    - Móc znowu grać w koszulce Flamengo i zdobyć gola to dla mnie coś bardzo ważnego. Nie ma takich pieniędzy, które byłyby warte tej radości. Stać mnie jednak na znacznie lepszą grę niż w tym meczu, będę musiał nad tym pracować - powiedział Adriano po ligowym spotkaniu Flamengo - Atletico Paranaense, w którym zdobył gola. Możecie obejrzeć tę bramkę tu: http://www.youtube.com/watch?v=01xq5Ea0EtM Internacional Porto Alegre jest w tym roku w wielkiej formie: po raz kolejny zdobył mistrzostwo stanowe, wszedł do półfinału Copa do Brasil, jest liderem Brasileirao...  Kibice postanowili to uczcić piosenką pt. "Minha camisa vermelha": http://video.globo. com/Videos/Player/Esportes/0,,GIM1046731-7824-TORCIDA+COLORADA+C ANTA+EM+ALTO+VOLUME+NO+BEIRARIO,00.html   Fluminense ma wkrótce rozpocząć budowę nowego centrum treningowego. Trener Parreira powiedział, że będzie się ono mieściło na terenie Clube da Aeronautica w Rio de Janeiro i zostanie oddane do użytku już za pół roku. Obecny ośrodek treningowy Laranjeiras będzie od tej pory służył wyłącznie drużynom młodzieżowym klubu.   Atletico Paranaense jest ostatnie w tabeli Brasileirao, Coritiba przedostatnia, Parana wciąż w Serie B... Jedyne z czego "trzej nieprzyjaciele" z tego samego miasta mogą się razem cieszyć to fakt, że w Kurytybie będą rozgrywane mecze Mundialu 2014: http:/ /portal.rpc.com.br/gazetadopovo/charges/index.phtml?ch=Los+3+ini migos id=892190   Boliwijski pomocnik Jhasmani Campos został zaprezentowany jako nowy zawodnik drugoligowej Bahii. W oficjalnych meczach będzie mógł występować dopiero od sierpnia, kiedy zostanie otwarte międzynarodowe okienko transferowe. Dobiegły końca rozgrywki Paulistao A2 - drugiej ligi stanowej Sao Paulo. Awans do przyszłorocznych mistrzostw stanowych Campeonato Paulista wywalczyły cztery drużyny: Rio Branco, Sertaozinho, Rio Claro i Monte Azul.   Sto lat temu, 30 maja 1909 r., miała miejsce największa "goleada" w historii klubu Botafogo: zwycięstwo 24:0 nad Sport Club Mangueira. Mecz ten został rozegrany w ramach Campeonato Carioca 1909, a najskuteczniejszym strzelcem spotkania był zdobywca dziewięciu goli, Gilbert Hime. 