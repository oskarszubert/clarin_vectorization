Już jutro (w środę, 4 listopada) zostanie rozegrany pierwszy mecz 34 kolejki Brasileirao: Gremio - Sao Paulo  To spotkanie będzie miało poważny wpływ na sytuację w czołówce tabeli i na losy mistrzowskiego tytułu. Mówiąc najogólniej, Sao Paulo interesuje tylko zwycięstwo, bo każdy inny wynik może oznaczać, że Palmeiras zdobędzie kilkupunktową przewagę. Gremio też ma jednak o co walczyć (miejsce w Copa Libertadores), a poza tym ma coś do udowodnienia swoim kibicom, których ostatnio srogo zawodziło, by przypomnieć tylko przegrany klasyk z Interem Porto Alegre. I najważniejsze: Gremio to typowy zespół własnego boiska, który większośc swoich punktów zdobywa w meczach, rozgrywanych u siebie.  Jednym słowem zapowiada sie ciekawy, emocjonujący pojedynek...  Ten mecz będzie przy okazji spotkaniem trenera Autuori z Sao Paulo, z którym odnosił kilka lat temu wielkie sukcesy. 