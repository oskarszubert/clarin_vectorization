Ibsonowi kończy się właśnie kontrakt z Flamengo (wypożyczenie z portugalskiego FC Porto). Porto nie chce przedłużyć wypożyczenia i zamierza ściagnąc Ibsona do siebie albo sprzedać. Chętnych nie brakuje: zainteresowane są dwa kluby europejskie, a także dwa brazylijskie: Sao Paulo i oczywiście Flamengo. Sam Ibson najchętniej zostałby w drużynie Flamengo, ale decyzja nie należy do niego, bo jego prawa transferowe dawno temu wykupiło FC Porto.Wiceprezes Flamengo Kleber Leite jest jednak zdeterminowany, żeby przelicytować konkurentów i na stałe wykupić Ibsona dla Flamengo. Aby to osiągnąć, poleciał razem z menedżerem Ibsona, Eduardo Uramem do Portugalii. Podczas negocjacji, jak podaje portugalski dziennik "A Bola", Kleber Leite wyciągnął dwa asy z rękawa: zaproponował portugalskim działaczom, aby na stałe sprzedali Ibsona klubowi Flamengo w zamian za 19 - letniego, obiecującego napastnika Paulo Sérgio albo za grającego obecnie w portugalskim Nacionalu Madera pomocnika Fellype Gabriela (prawa transferowe do tego piłkarza należą w całości do Flamengo, gra on w Nacionalu na wypożyczeniu).Oba nazwiska wzbudziły spore zainteresowanie działaczy Porto; jest szansa, że Flamengo jednak wykupi Ibsona.Działacze Flamengo oraz sam zawodnik są natomiast zbulwersowani włączeniem się Sao Paulo do negocjacji. - Jeśli zostanę w Brazylii, to tylko we Flamengo - oświadczył kategorycznie Ibson.Fotkę Ibsona macie tu:http://globoesporte.gl obo.com/Esportes/foto/0,,14851739-DP,00.jpg 