Wygrywając 3:0 z Boa Esporte ekipa Palmeiras zapewniła sobie tegoroczne mistrzostwo brazylijskiej drugiej ligi. Gole zdobyli Felipe Menezes, Leandro i Juninho:Inne rozstrzygnięcie, jakie przyniosła 36 kolejka to tytuł wicemistrzowski dla Chapecoense po remisie 1:1 z Bragantino. O pozostałe dwa miejsca, dające awans do Serie A, zaciekle walczą: Sport Recife, Icasa i Ceara. Wszystkie trzy kluby mają po 59 punktów, batalia rozstrzygnie się w ostatnich dwóch kolejkach. Wczoraj Sport pokonał 2:0 Paranę, pozbawiając ją ostatecznie szans na awans. I pomyśleć, że Parana spędziła większość tegorocznych ligowych kolejek w G-4, na miejscu dającym awans, a Sport wszedł do G-4 dopiero na finiszu rozgrywek... Kolejne rozstrzygnięcie, jakie przyniosła miniona kolejka, to degradacja ASA-AL do Serie C, po przegranym 1:4 meczu z ABC-RN. 