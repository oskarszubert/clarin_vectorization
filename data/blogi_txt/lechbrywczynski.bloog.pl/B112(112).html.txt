Ma 26 lat, 174 cm wzrostu i 72 kg wagi. Nazywa się Cássio Luiz Rissardo, ale wszyscy nazywają go Xuxa. Jest środkowym napastnikiem klubu Mirassol, a zarazem jednym z największych odkryć tegorocznej edycji Campeonato Paulista, podczas której zdobył już osiem goli. Posypaly się oferty... - Ten zawodnik jest w znakomitej formie i ma ogromny potencjał, dawał z siebie wszystko dla Mirassol. Zasługuje na nagrodę, jaką będzie jego przejście do jednego z wielkich klubów z Sao Paulo. Nie będę stawał na drodze jego kariery i utrudniał tego transferu - zapewnia prezes klubu Mirassol, Olímpio Batista Ferreira Júnior.Nieoficjalnie wiadomo, że najbardziej zainteresowany zakontraktowaniem Xuxy jest trener Santosu, Emerson Leao. Negocjacje Santosu z Mirassol rozpoczną się od razu po zakończeniu rozgrywek Paulistao.Na tej stronie macie filmik z jednym z goli, zdobytych Xuxę w meczu Mirassol z Rio Claro:http: //globoesporte.globo.com/ESP/Noticia/Futebol/Santos/0,,MUL385547 -4404,00.htmlPS. Kontrakt z Santosem rozwiązał wczoraj w trybie pilnym Chilijczyk Sebastian Pinto. Powiedział, że winny jest trener Emerson Leao, który ciągle go krytykował: - Trener Leao mnie nie szanował, traktował bez najmniejszego poważania. Ciągle mnie poniżał i to publicznie, wypowiadając sie do mediów. Dlatego musiałem odejść.Pinto powiedział, że chce pozostać w Brazylii i podpisać kontrakt z którymś z klubów pierwszej ligi.Byc może Leao świadomie prowokował Sebastiana Pinto do odejścia, bo chce widzieć na jego miejscu Xuxę... 