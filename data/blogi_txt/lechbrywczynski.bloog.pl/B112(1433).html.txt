Przyszedł czas na pierwsze mecze ćwierćfinałowe Copa Sudamericana. Drużyny brazylijskie zagrają między sobą:Środa, 27 październikaAtletico Mineiro - PalmeirasAtletico, wciąż zagrożone spadkiem, skupia swą uwagę na lidze, dlatego wystawi w tym meczu częściowo rezerwowy skład (z Danielem Carvalho i Neto Berolą). Palmeiras traktuje natomiast Copa Sudamericana priorytetowo, jako przepustkę do gry w Libertadores. Dlatego trener Scolari wystawi do gry optymalny skład "zielonych" z Valdivią, Kleberem i Marcosem Assuncao. Ten ostatni pilnie ćwiczy na treningach wykonywanie rzutów wolnych... Goias - AvaiObie drużyny grały z sobą niedawno w lidze, gdzie są poważnie zagrożone spadkiem. Goias wygrało ten mecz i chce to powtórzyć dzisiaj, w pojedynku pucharowym. Trener Jorginho wystawia najsilniejszy skład i wzywa kibiców Goias do jak najliczniejszego przybycia na to spotkanie, bo - jak to poetycznie określił - "stadion bez widzów jest jak wiosna bez kwiatów". Z kolei trener Vagner Benazzi oszczędza siły czołowych zawodników na mecze ligowe, dlatego Avai zagra w mocno osłabionym składzie. W tej sytuacji wynik spotkania wydaje się być przesądzony. Ale czy po niedawnej porażce Santosu z Gremio Prudente można być pewnym czegokolwiek? W pozostałych parach ćwierćfinałowych faworytami są drużyny argentyńskie (choć nie będzie łatwo pokonać LDU):Wtorek, 2 listopadaNewell's Old Boys (Argentyna) - LDU Quito (Ekwador)Środa, 3 listopadaDeportes Tolima (Kolumbia) - Independiente (Argentyna) 