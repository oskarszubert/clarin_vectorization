Olimpijska reprezentacja Brazylii, przygotowująca się do igrzysk w Pekinie, rozegra w najbliższą niedzielę treningowe spotkanie z "selecao carioca" czyli reprezentacją Rio de Janeiro. Mecz odbędzie się na stadionie Cidadania, w mieście Volta Redonda. Trwają obecnie w najlepsze rozgrywki ligi brazylijskiej, w skleconej naprędce reprezentacji Rio nie znajdziemy więc podstawowych zawodników z wielkich klubów Rio de Janeiro: Flamengo, Fluminense, Botafogo ani Vasco da Gama. A kogo znajdziemy? Graczy rezerwowych, reprezentantów trzecioligowych klubów: Madureiry i Boavisty; Andre Luisa z Botafogo, który nie może grać w lidze aż do początku sierpnia (to kara za słynny już incydent na stadionie Aflitos, podczas meczu Nautico - Botafogo); a także Andre Limę (były zawodnik Botafogo, obecnie Hertha Berlin).  Andre Lima przebywa teraz w Rio i nie chce wracać do Niemiec - wolałby, żeby go zakontraktował któryś z klubów brazylijskich (rozmowy z Internacionalem Porto Alegre są bliskie sfinalizowania).  A oto pełny skład reprezentacji Rio de Janeiro:  Bramkarze Cássio (Madureira) Marcelo Lomba (Flamengo) Obrońcy Edson (Madureira) Egídio (Flamengo) Marcos Vinícus (Vasco) Andre Luis (Botafogo) André (Macaé) Rodrigo Arroz (Flamengo)  Pomocnicy Roberto Lopes (Boavista) Diguinho (Botafogo) Ernani (Vasco) Adriano Felício (Botafogo) Vinícius Pacheco (Flamengo) Abedi (Botafogo) Bruno (Madureira) Erick Flores (Flamengo)  Napastnicy Jones (Macaé) Paulo Sérgio (Flamengo) André Lima (Hertha Berlin)  Trenerem "selecao carioca jest" szkoleniowiec Madureiry, Alfredo Sampaio. 