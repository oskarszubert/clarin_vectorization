W całej Brazylii odbywają się w tych dniach uroczystości, związane z 50 rocznicą zdobycia przez reprezentację "canarinhos" pierwszego mistrzostwa świata; stało się to podczas Mundialu w Szwecji, w 1958 r. - Kiedy w 1958 r. zjawiliśmy się w Szwecji, europejscy dziennikarze pytali nas, czy trenujemy razem z Indianami. A kibice myśleli, że Rio de Janeiro leży w Argentynie. Byli przekonani, że cała Brazylia jest porośnięta lasami, jak Amazonia, a dzikie zwierzęta spacerują po ulicach. Tamten Mundial odkrył Brazylię dla świata - powiedział Pele podczas okolicznościowego spotkania.Pele przypomniał również, że podczas Mundialu w roku 1958 wyłącznie w drużynie Brazylii grali ciemnoskórzy piłkarze: - Dla nas, Brazylijczyków, było to normalne, że w drużynie grają razem zawodnicy o rozmaitych odcieniach skóry. Europejczycy mieli wtedy okazję, żeby nauczyć się od nas tolerancji rasowej.Tu możecie sobie ściągnąć specjalny, rocznicowy wallpaper:http://download3.globo.com/espor te/Info/Wallpapers/brasil_1958/wallapaper2_800.jpg 