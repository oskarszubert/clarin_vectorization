Początek tego roku był wręcz tragiczny dla Gremio: klub został wyeliminowany z Copa do Brasil już w jednej szesnastej (!), nie obronił też zdobytego w ubiegłym roku mistrzostwa stanu Rio Grande do Sul, został bowiem wyeliminowany już w ćwierćfinale przez Juventude. Efektem tych niepowodzeń stał się nieoczekiwany (a upokarzający dla piłkarzy oraz kibiców) miesiąc bez udziału w żadnych oficjalnych rozgrywkach - od 8 kwietnia do 10 maja, kiedy to rozegrana zostanie pierwsza kolejka rozgrywek Brasileirao (ogólnokrajowa liga brazylijska). Celso Roth, trener Gremio, zapowiada srogi rewanż swojej drużyny w drugiej części sezonu: - Przeżywamy teraz okres upokorzenia, okres dużej presji ze strony kibiców. Odpowiemy na to w odpowiedni sposob - będziemy walczyli o wygranie Brasileirao i o zdobycie Copa Sudamericana.Dodam tu, że Copa Sudamericana to południowoamerykański odpowiednik pucharu UEFA. Zostanie rozegrany jesienią, z udziałem m. in. Palmeiras i Botafogo. W realizacji planów trenera Rotha pomóc może zapowiadany na poczatek czerwca powrót do Gremio ubiegłorocznego kapitana tej drużyny, Tcheco. Piłkarz ten w grudniu ubiegłego roku podpisał półroczny kontrakt z klubem Al Ittihad z Arabii Saudyjskiej, w którym grał już kilka lat temu i gdzie jest uważany za idola. Kontrakt ten kończy się w maju (ostatnim meczem Tcheco w barwach Al Ittihad będzie towarzyskie spotkanie z Barceloną, zaplanowane na 26 maja) i 2 czerwca Tcheco ma się już pojawić w Gremio. - Wiem, ze Gremio przeżywa obecnie ciężkie chwile, że drużyna jest psychicznie rozbita, w dodatku pod rosnącą presją ze strony kibiców. Nie boję się presji i chętnie pomogę Gremio w odzyskaniu należnego temu wielkiemu klubowi miejsca. Trenera Rotha osobiście nie znam, kiedy odchodziłem, trenerem Gremio był Mano Menezes. Ale na pewno obaj znajdziemy wspólny język, jako profesjonaliści - powiedział Tcheco w wywiadzie dla brazylijskiego Radio Gaucho.Zapowiedź rychłego powrotu "capitao eterno" (nieśmiertelnego kapitana) Tcheco dodały sporo optymizmu kibicom Gremio. Tu możecie obejrzeć, jak Tcheco prowadził Gremio do piłkarskiego boju w ubiegłym sezonie:http://www.broadcastyout ube.com/watch?v=Vc2wbtXK_D0 feature=relatedTutaj macie natomiast znakomitego gola, jakiego Tcheco zdobył dla Al Ittihad:http://www.youtube.com/watch?v=X8DmBDUk94E 