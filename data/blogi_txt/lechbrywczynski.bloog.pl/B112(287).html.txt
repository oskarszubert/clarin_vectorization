Skończyło się międzynarodowe okienko transferowe. W czasie jego trwania z brazylijskich klubów piłkarskich (na wszystkich szczeblach rozgrywek) odeszło do Europy i na Bliski Wschód łącznie 229 zawodników. Równocześnie jednak, w tym samym okienku transferowym, przyjechało do Brazylii i podpisało kontrakty z brazylijskimi klubami 139 zawodników z lig zagranicznych (z Europy, Bliskiego Wschodu i Ameryki Łacińskiej).  Z kolei w bilansie finansowym, niektóre kluby brazylijskie sporo w czasie tego okienka transferowego zarobiły (np. Flamengo czy Fluminense), a inne kluby inwestowały w swój skład, skupiając się na kupowaniu nowych piłkarzy i zatrzymywaniu dotychczasowych (np. Internacional Porto Alegre, który po sprzedaniu Fernandao na Bliski Wschód, kupił m.in. Argentyńczyka D'Alessandro i wyłożył niezły grosz, żeby zatrzymać w składzie Argentyńczyka Guinazu oraz Nilmara).  Krótkie podsumowanie okienka transferowego (janela) macie w reportażu telewizji Globo, w poniższym linku: http://video.globo.com/Videos/Player/Esportes/0 ,,GIM876699-7824-JANELA+DE+TRANSFERENCIAS+MEXE+COM+AS+EQUIPES,00 .html 