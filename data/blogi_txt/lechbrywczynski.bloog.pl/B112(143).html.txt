Już jutro ( w środę!) odbędzie się rewanżowy mecz finałowy Pucharu Brazylii: Sport Recife - Corinthians. Jedna z tych drużyn zdobędzie Puchar Brazylii, a dodatkowo zapewni sobie miejsce w przyszłorocznej edycji południowoamerykańskiej ligi mistrzów - Copa Libertadores. Przypominam, że w roku ubiegłym Copa do Brasil zdobyło Fluminense, które w tym roku dotarło do finału Libertadores...Corinthians wygrali pierwszy mecz ze Sportem 3:1, w środę do zdobycia pucharu wystarczy im zatem remis albo nawet jednobramkowa porażka. Pojedynek będzie jednak bardzo zacięty, a wynik niepewny. Każdy z klubow ma swoje atuty:5 powodów, dla których puchar powinien zdobyć Sport: - bo kluby z Pernambuco rzadko zdobywają ogólnokrajowe trofea - bo Sport wreszcie miałby okazję zagrać w Copa Libertadores - bo na stadionie Ilha do Retiro Sport wysoko pokonał w tym roku tak poważne firmy, jak Palmeiras czy Internacional Porto Alegre - bo Sport ma bramkostrzelny duet: Carlinhos Bala - Durval - Pelo Sport tudo! (Wszystko dla Sportu!) - hasło kibiców tego klubu5 powodów, dla których to Corinthians powinni zdobyć puchar: - bo Corinthians lepiej się spiszą w Copa Libertadores niż niedoświadczony Sport - bo skład Corinthians jest silniejszy - bo Corinthians to jeden z potentatów południowoamerykańskiej piłki, a Sport to tylko klub o znaczeniu stanowym, regionalnym - bo Corinthians mają bramkostrzelny duet argentyńsko - urugwajski: Herrera - Acosta - Louco por ti, Corinthians! (Zwariowałem dla Corinthians!) - hasło kibiców tego klubuKtóre z powyższych powodów okażą się mocniejsze, przekonamy się już jutro. W poniższym linku jest filmik, prezentujący (w dużym skrócie) drogę Corinthians i Sportu do jutrzejszego finału Copa do Brasil:http://pl.youtube.com/watch?v=36BkmodEtb8 