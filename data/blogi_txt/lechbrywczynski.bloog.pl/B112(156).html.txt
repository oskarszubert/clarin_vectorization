Jeszcze kilka lat temu Santa Cruz występował w pierwszej lidze. Dwa lata temu spadł jednak do drugiej ligi, a tam, w osłabionym składzie (zaraz po degradacji odeszli najlepsi zawodnicy) zupełnie sobie nie poradził i spadł po roku do trzeciej ligi. Teraz ten wielki klub przygotowuje się do gry w Brasileirao C, co samo w sobie jest dla torcidy " Cobra Coral" upokarzające. A awansować do drugiej ligi wcale nie będzie łatwo: takiej np. Bahii wydostanie się z trzecioligowej "otchłani" zajęło kilka lat!Zarząd klubu Santa Cruz stara się o to, żeby ich drużyna stała się "Corinthians trzeciej ligi", żeby roznosiła w puch kolejnych rywali, zmierzając prosto po awans. Najnowszym nabytkiem ekipy "Cobra Coral" jest doświadczony, 31-letni bramkarz Alexandre Fávaro. Zawodnik ten ma 189 cm wzrostu i 79 kg wagi. W tegorocznym Paulistao bronil bramki ekipy Mirassol, a wcześniej grał m.in. w  takich klubach, jak Paysandu, Brasiliense oraz portugalska Academica Coimbra. Poza tym Santa Cruz pozyskał obrońcę Wescleya, który grał poprzednio w klubie Treze-PB. Zarząd klubu chce jeszcze zakontraktować doswiadczonego pomocnika, reżysera gry.W pierwszej fazie rozgrywek trzeciej ligi rywalami ekipy Santa Cruz będą (Grupa 5) z Campinense, Potiguar de Mossoró-RN oraz Central-PE.W tym sezonie trzecioligowe rozgrywki będą szczególnie zacięte, bo jest akurat wdrażana reforma ligowego systemu: za rok powstanie ogólnokrajowa czwarta liga. A zatem: cztery najlepsze drużyny tegorocznej trzeciej ligi awansują do drugiej ligi, 16 kolejnych ekip znów zagra za rok w trzeciej lidze (razem z 4 spadkowiczami z tegorocznej drugiej ligi), a cała reszta trzecioligowców spadnie do nowo tworzonej czwartej ligi - Serie D. Tego to by już kibice "Cobra Coral" nie przetrzymali...Link do oficjalnej strony klubu Santa Cruz macie tu:http://www.coralnet.com.br/Tu macie link do wirtualnego sklepu tego klubu:http://www.rbesportes.com/coralshop/Tutaj możecie obejrzeć makietę nowego stadionu, który będzie nosił nazwę "Arena Coral" (obecny stadion nazywa się Arruda):http://www.coralnet.com.br/do wnloads/papel_de_parede_arena_coral_modelo1_800x600.jpgTu z kolei możecie posłuchać "O Mais Querido" - jednej z ulubionych piosenek "torcidy coral":http://www.coralnet.com.br/downloads/hi no_o_mais_querido.mp3 