Botafogo uroczyście obchodziło w zeszłym tygodniu 105 lat swego istnienia, a w ten piątek 111 lat działalności świętować będzie klub Vasco da Gama, założony 21 sierpnia 1898 r.  Argentyńczyk Defederico przybywa w tym tygodniu do Sao Paulo, żeby podpisać czteroletni kontrakt z Corinthians. Kibiców "Timao" ogarnął z tego powodu wielki entuzjazm.  - Defederico ma potencjał, żeby być wielkim piłkarzem, ale trzeba zachować spokój i dać mu czas na adaptację - uspokaja trener Mano Menezes.  Po zakontraktowaniu Nilmara, hiszpański Villareal ma o jednego obcokrajowca za dużo. Skorzystało z tego Botafogo, które złożyło Villarealowi ofertę wykupienia napastnika Maurício, byłego zawodnika Fluminense.  Palmeiras zabiega o 24 - letniego Kolumbijczyka Macnelly Torresa z chilijskiego Colo Colo. Napastnik Malaquias z Parany podpisał kontrakt z Santo Andre. Ekwadorczyk Guerron trenuje z ekipą Cruzeiro; klub czeka tylko na wpisanie jego nazwiska do oficjalnego biuletynu BID, aby wystawiać tego zawodnika do gry w ligowych meczach.  Napastnik Dodo zakończy w listopadzie przymusową przerwę w uprawianiu futbolu, spowodowaną nałożoną przez FIFA karą za używanie środków dopingujących.  Portal Futebol Interior zestawił listę brazylijskich klubów, które mogłyby być zainteresowane pozyskaniem tego zawodnika i w których mógłby on grać w pierwszym składzie (jako "titular"). Macie tę listę tu: http://www.futebolinterior.com.br/news.php?id_news=94236 Boiskowy weteran Tulio Maravilha zdobył dwa gole w swoim debiucie w barwach Botafogo-DF, w meczu drugiej ligi stanowej Campeonato Candango z ekipą Brazsat: http://globoesporte.globo.c om/Esportes/foto/0,,21672233-EX,00.jpg  Na koniec dwa łyki najnowszej statystyki, zaserwowanej przez IBGE (Instituto Brasileiro de Geografia e Estatística). Wedle danych IBGE, Brazylia ma obecnie 191,5 mln mieszkańców, z czego najwięcej ludności mają stany: Sao Paulo (41,4 mln), Minas Gerais (20 mln) oraz Rio de Janeiro (16 mln).  Jeśli chodzi o miasta, to na czele jest oczywiście Sao Paulo (11 mln mieszkańców w granicach administracyjnych miasta), na drugim miejscu Rio de Janeiro (6,2 mln), na trzecim Salvador (3 mln), a kolejne miejsca zajmują: Brasilia, Fortaleza i Belo Horizonte (wszystkie ponad 2,5 mln). Więcej szczegółów znajdziecie na stronie instytutu IBGE: www.ibge.gov.br 