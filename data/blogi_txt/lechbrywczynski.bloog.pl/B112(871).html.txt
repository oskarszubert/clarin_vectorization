Dziś poznamy zdobywcę Copa do Brasil! W pierwszym meczu, u siebie, ekipa Corinthians wygrała 2:0, ale to jeszcze niczego nie przesądza. Wystarczy przypomnieć, że rok temu w finale Corinthians wygrało u siebie pierwszy mecz ze Sportem Recife 3:1, ale w rewanżu przegrało 0:2 i to Sport cieszył się z pucharu...  Przed dzisiejszym meczem nie brakowało polemicznych, prowokujących wypowiedzi z obu stron. Prezes Internacionalu Porto Alegre zaprezentował nawet klip, przygotowany przez ten klub, a wskazujący na to, że arbitrzy poszczegolnych spotkań faworyzowali drużynę Corinthians, która "tylko dzięki temu dotarła do finału".  Klip ten został zaprezentowany rzekomo tylko po to, żeby arbitrzy dzisiejszego meczu sędziowali obiektywnie. Trener Mano Menezes (Corinthians) stwierdził jednak, że dobór sytuacji w tym klipie jest tendencyjny i jednostronny (zdarzały się też błędy sedziów na niekorzysć Corinthians i na korzyść Interu) a rzeczywistym celem klipu jest zmuszenie arbitrów do sędziowania na korzyść Internacionalu. Ronaldo dodał natomiast, że prezes Internacionalu zaprezentował publicznie ten klip "bo za wszelką cenę chciał zaistnieć w mediach".  Fragmenty kontrowersyjnego klipu Interu macie tu: http://www.youtube.com/watch?v=ljCcptbBJJU  A to zapowiedź relacji z dzisiejszego finału w stacji SporTV: http://www.youtube.com/watch?v=I7bNMwzTe2M  Przypominam, że zdobywca Copa do Brasil automatycznie zapewni sobie prawo gry w przyszłorocznych rozgrywkach Copa Libertadores. 