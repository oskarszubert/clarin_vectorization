Oto zestaw meczy szóstej kolejki ligi brazylijskiej:  Sobota, 13 czerwca Sao Paulo - Santo Andre Coraz lepiej grające Sao Paulo, ze swoim nowym idolem Marlosem, przystępuje do tego meczu w roli faworyta. Tym bardziej, że goście wystąpią bez kontuzjowanego Gustavo Nery i pauzującego za kartki Nunesa.  Sport - Atletico Paranaense Atletico Paranaense rozpaczliwie walczy o punkty, żeby opuścić strefę spadkową. Musi wygrywać nawet trudne, wyjazdowe mecze, takie jak ten. Dodatkowym atutem trenera Waldemara Lemosa z Atletico jest to, że prowadził drużynę Nautico - lokalnego rywala Sportu, dzięki czemu zna on specyfikę futbolu z Recife.  Botafogo - Santos Botafogo bardzo obawia się ofensywnej siły Santosu i łatwości, z jaką Santos zdobywa gole. Rok temu Santos wygrał z Botafogo na stadionie Engenhao dzięki bramce Moliny; w tę sobotę Molina ma zamiar to powtórzyć... Niedziela, 14 czerwca Coritiba - Flamengo hit! Atmosfera na treningach Flamengo jest rewelacyjna, a to głównie za sprawą Petkovicia. Serbski piłkarz z jednej strony pracuje na maksymalnych obrotach, żeby dojść do formy, a z drugiej - mobilizuje innych do lepszej gry. Pet nie zagra jeszcze w tym meczu, na pewno wystąpi za to Adriano.  Będzie to trudny mecz dla obu drużyn, które na dalsze niepowodzenia nie mogą już sobie pozwolić...  Fluminense - Gremio hit! Bohaterem treningów Fluminense jest ostatnio Fred. Potrafi się ostro pokłócić z kapitanem drużyny Luizem Alberto, potrafi też jednak oddać efektowny strzał, jak na tej fotce: http://globoesporte.globo.co m/Esportes/foto/0,,21041921-EX,00.jpg Niesnaski w zespole mogą się jednak odbić na wyniku...  Maxi Lopez z Gremio cieszy się z tego meczu, bo będzie to jego pierwszy w życiu wystep na stadionie Maracana.  Atletico Mineiro - Nautico hit! Atletico jest na fali, chce wygrać ten mecz i to wysoko. Będzie kolejny show Edera Luisa i Diego Tardellego?  Goias - Corinthians W tym meczu na pewno wystąpi Ronaldo, który powoli zbliża się do swojej idelnej wagi. Trener Mano Menezes podsumował to krótko: - Najlepszą dietą dla Ronaldo będą zdobywane przez niego bramki! Oba kluby serdecznie się nie znoszą, to wlaśnie Goias zepchnęło Corinthians do drugiej ligi w grudniu 2007 r. Mecz będzie transmitowany na żywo o godz. 21.00 przez kanał Sportklub. Palmeiras - Cruzeiro hit! Cruzeiro ma jeszcze jednego, nowego sponsora - Banco Bonsucesso. Dzięki temu klub będzie mógł zatrzymać w składzie Klebera, kuszonego przez Liverpool. Niespodzianką, która ma zaskoczyć Palmeiras, będzie też - bardzo prawdopodobne - wystawienie do gry Argentyńczyka Sorina.  Po stronie Palmeiras może nie wystąpić w pierwszym składzie Keirrison, który jest coraz niżej ceniony przez trenera Luxemburgo i przez kibiców.  Internacional - Vitoria Bez D'Alessandro, szykującego się na finałowy pojedynek Copa do Brasil z Corinthians, bez Nilmara i Klebera, przebywających w RPA z reprezentacją Brazylii. Ale gospodarze mają tak silne rezerwy, że i tak są faworytem tego meczu. Tym bardziej, że do gry jest już gotów Ekwadorczyk Bolanos. 