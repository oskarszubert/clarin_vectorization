Wczoraj rozegrano rewanżowe mecze półfinałowe Pucharu Brazylii: Corinthians - Vasco da Gama 0:0 W pierwszym meczu padł wynik 1:1, a zatem bezbramkowy remis w rewanżu dał awans do finału ekipie Corinthians. Gospodarze osiągnęli korzystny dla siebie wynik dzięki wyłączeniu z gry czołowych zawodników Vasco - Rodrigo Pimpao i Carlosa Alberto. W składzie Corinthians wystąpił Ronaldo, ale nie zachwycił. Najlepszymi zawodnikami tego spotkania byli obaj bramkarze: Felipe (Corinthians) oraz Fernando Prass (Vasco).  Najciekawsze fragmenty tego meczu macie w tym linku: http://www.youtube.com/watch?v=XkNqg0G6GHk Coritiba - Internacional 1:0 Wielki mecz! Coritiba robiła całą grę, była o krok od sprawienia wielkiej niespodzianki i wyeliminowania Internacionalu. Gospodarze potrzebowali do awansu dwubramkowego zwycięstwa, zdołali jednak zdobyć tylko jedną bramkę (Ariel). Końcówka była dramatyczna: trwało oblężenie bramki internacionalu, grającego w tym czasie w dziesiątkę, ale drugi gol nie padł, w czym jest spora zasługa bramkarza Lauro. Po końcowym gwizdku D'Alessandro (Internacional) rozpłakał się ze szczęścia:  - Było ciężko, ale najważniejsze, ze jesteśmy w finale... Gola dla Coritiby macie tu: http://www.youtube.com/watch?v=OBv5OmkX-VI A tutaj macie skrót tego emocjonującego pojedynku: http://www.youtube.com/watch?v=LM78mT7Hfrk   W finale Copa do Brasil dojdzie zatem do dwumeczu: Corinthians - Internacional. Internacional, który w lidze gra widowiskowo i zdobywa dużo goli, w meczach pucharowych jest ustawiany zbyt defensywnie i tylko szcześciu zawdzięcza to, że do tej pory nie poniósł za to kary i nie odpadł. Tak było w meczu z Coritibą, tak też było w meczu ćwierćfinałowym z Flamengo, kiedy to Inter rzucił się do ataku dopiero wtedy, kiedy rywale zdobyli gola, dającego im awans. Tak było nawet w wyjazdowym meczu z Uniao Rondonopolis, przegranym 0:1. To chyba strategiczny błąd trenera Tite, a zarazem wielka szansa finałowa dla Corinthians i dla trenera Mano Menezesa.  Mecze finałowe zostaną rozegrane w dniach 17 czerwca i 1 lipca. 