Wyobrażacie sobie, jakie emocje towarzyszyłyby rozgrywkom piłkarskiego Pucharu Polski, gdyby ich triumfator miał zagwarantowaną grę w Lidze Mistrzów? A tak własnie dzieje się w Brazylii: zdobywca Copa do Brasil ma prawo gry w fazie grupowej Copa Libertadores w następnym roku! W roku bieżącym Copa do Brasil został zdobyty przez Sport Recife, który właśnie przygotowuje się do gry w Copa Libertadores. Rok wcześniej Puchar Brazylii padł łupem Fluminense, a w poprzednich latach zwycięzcami tych rozgrywek były m.in. drużyny drugoligowe, jak Paulista czy Santo Andre. Brazylijska Konfederacja Piłkarska CBF ogłosiła właśnie terminarz rozgrywek Copa do Brasil 2009, do ktorych  - jak zawsze - zakwalifikowano 64 drużyny. Oto najciekawsze pary pierwszej rundy:Środa, 18 lutegoFlamengo-PI - Vasco da GamaIronia losu! Vasco za gra na wyjeździe z Flamengo, ale nie będzie to wielkie Flamengo z Rio de Janeiro, lecz mały klubik ze stanu Paraiba. Itabaiana-SE - Atletico Mineiro Nacional-PB - Fluminense Rio Branco-AC - SantosSantos czeka daleka wyprawa do stanu Acre, nad granicę z Boliwią. A Rio Branco jest u siebie naprawdę groźne. Holanda-AM - CoritibaZagubiona gdzieś w lasach Amazonii Holanda - pierwszy od wielu lat mistrz stanu Amazonas, nie pochodzący z Manaus! - zagra z mocnym pierwszoligowcem. Mixto-MT - Paraná Uniao Rondonópolis-MT - Internacional Porto Alegre"Colorados" pojadą do Mato Grosso po pewne zwycięstwo i awans do następnej rundy. Środa, 5 marcaItumbiara-GO - Corinthians hit!Czy w tym meczu zagra Ronaldo? Zapewne tak. Itumbiara to taki niepozorny klub, który jednak jest aktualnym mistrzem stanu Goias (w finale Campeonato Goianiense 2008 wygrał z pierwszoligowym Goias!). Tocantins-TO - Atlético Paranaense Ivinhema-MS - FlamengoEkipę Flamengo czeka wyprawa do stanu Mato Grosso do Sul. Moto Clube- MA - NáuticoPierwszoligowe Nautico może mieć kłopoty z niedocenianym mistrzem stanu Maranhao. Ważna, regulaminowa informacja: jeśli któryś z powyższych meczy zakończy się co najmniej dwubramkowym zwycięstwem ekipy gości, to automatycznie awansuje ona do następnej rundy, bez potrzeby rozgrywania meczu rewanżowego. Jeśli faworyci nie zawiodą, nie dojdzie zatem do takich meczy, jak Corinthians - Itumbiara czy Flamengo - Ivinhema. Finał Copa do Brasil zostanie rozegrany 1 lipca. 