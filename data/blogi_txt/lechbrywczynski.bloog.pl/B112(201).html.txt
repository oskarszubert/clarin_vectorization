Już dziś i jutro odbędzie się następna kolejka ligi brazylijskiej. Oto zestaw par:  Środa, 6 sierpnia Vasco da Gama - Coritiba Prawdziwą hustawkę nastrojów funduje ostatnio swoim kibicom Vasco: od 6:1 z Atletico Mineiro do 0:4 w meczu z Sao Paulo. Z Coritibą też nie pójdzie łatwo, chociaż atutem Vasco będzie powrót do składu doświadczonego Edmundo.   Gremio - Ipatinga Lider gra u siebie z ostatnim w tabeli. Musi wygrać! Andre Kriger, wiceprezes Gremio do spraw piłkarskich zapewnia, że w klubie nie ma nadmiernej euforii:  - Twadro stoimy na ziemi. Wiemy, że trzeba w każdym meczu walczyć o punkty, bo nikt ich nam bez walki nie da.   Sport - Portuguesa Portuguesa jest na krawędzi strefy spadkowej, więc podejmie rozpaczliwą walkę. Tyle tylko, że Sport Recife zazwyczaj wygrywa u siebie nawet z zespołami znacznie lepszymi, niż Portuguesa...    Atletico Paranaense - NauticoStawka meczu jest duża: Drużyna, która przegra ten mecz, znajdzie się w strefie spadkowej. Gospodarze wystąpią już bez zwolnionego trenera Fernandesa, w tym spotkaniu wyjątkowo drużynę poprowadzi Tico, szkoleniowiec drużyn młodzieżowych. Czy posadę trenera obejmie ostatecznie Geninho, to okaże się za kilka dni...    Fluminense - Sao Paulo hit!!!Wielki rewanż za tegoroczny ćwierćfinał Copa Libertadores! Wtedy po dramatycznym pojedynku awans wywalczyło Flumiennse, ale teraz sytuacja wygląda zupełnie inaczej: drużyna Flu jest cieniem zespolu z Libertadores, a Sao Paulo rozpędza się, niczym ruszająca ze stacji lokomotywa.   Santos - Atletico Mineiro Dwie zdesperowane ekipy stworzą na pewno emocjonujące widowisko. Atletico Mineiro zazwyczaj ma wyjazdach przegrywa, a Santos bardzo wysoko ustawi poprzeczkę i ruszy do ataku z Kleberem Pereirą, Molina oraz Cuevasem w składzie.   Goiás - Flamengo hit!!! Flamengo chce wygrać i wrócić do czołowej czwórki, ale akurat Goias jest bardzo, bardzo poważną przeszkodą na drodze do realizacji tego planu. Goias ma w składzie tak znakomitych zawodników, jak Iarley, Paulo Baier i Romerito, każdy z nich w pojedynkę wygrał niejeden mecz...   Czwartek, 7 sierpnia Palmeiras - Vitoria hit!!! Dwa kluby z czołówki walczą o miejsce w G-4. Więcej szans na zwycięstwo ma oczywiście mierząca w tytuł mistrzowski ekipa Palmeiras, trenowana przez Vanderleia Luxemburgo. Tym bardziej, że do składu wraca po pauzie spowodowanej kartkami bramkostrzelny Kleber.    Cruzeiro - Internacional hit!!!Mecz dwóch pretendentów do tytułu mistrzowskiego. Cruzeiro gra u siebie, ale to drużyna z Porto Alegre ma silniejszy skład, z Nilmarem, Alexem, Carvalho czy D'Alessandro (ten ostatni być może zadebiutuje już w tym meczu, a jeśli nie, to najpóźniej w niedzielę).    Figueirense - Botafogo Po zwycięstwie 3:0 nad Atletico Paranaense drużyna Botafogo rozsmakowała się w wyjazdowych triumfach i liczy na ogranie Figueirense. Zadanie trudne (niedawno Figueirense zremisowało z Sao Paulo, prowadząc przez większą częśc meczu) ale mimo wszystko realne. W ataku Botafogo zagra Wellington Paulista, wspomagany przez Carlosa Alberto. 