Brazylijscy fachowcy są zgodni: tak solidnej linii obrony jaką obecnie dysponuje Sao Paulo, nie ma żaden klub w lidze brazylijskiej, a może i na świecie. Statystyki mówią same za siebie: w rozegranych już 22 meczach ligowych tegorocznego sezonu  Sao Paulo straciło zaledwie siedem goli! Przy czym ostatni z tych goli został stracony 628 minut gry temu!!!Filarem defensywy Sao Paulo jest oczywiście kapitan drużyny,  bramkarz Rogerio Ceni - absolutny idol kibiców Sao Paulo. Tu możecie zobaczyć jego słynny pojedynek ze Stevenem Gerrardem podczas finałowego meczu Mundialu Klubów FIFA w grudniu 2005 r.: Liverpool - Sao Paulo. Gerrard oddał znakomity strzał z rzutu wolnego, ale Rogerio Ceni w niewiarygodny sposób obronił. Dzięki temu mecz zakończył się zwycięstwem Sao Paulo 1:0.http://www.youtube.com/watch?v=RUBUBjIRN4YJutro Sao Paulo podejmuje Paranę i jest pewnym kandydatem do zwycięstwa w tym meczu. Problem tylko w tym, że w drużynie Parany gra aktualny lider klasyfikacji ligowych strzelców, Josiel, który zapowiada, że właśnie jutro zdobędzie swojego szesnastego gola w tym sezonie... 