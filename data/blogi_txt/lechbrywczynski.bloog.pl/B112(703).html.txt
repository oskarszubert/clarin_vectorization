To dwa najważniejsze wydarzenia piłkarskie tego tygodnia w mistrzostwach stanu Rio de Janeiro. Co do klasyku, to ma on szczególne znaczenie dla obu zespołów. Botafogo zdobyło Taca Guanabara, jeśli więc teraz wygra rozgrywki Taca Rio, to zostanie mistrzem stanu bez konieczności rozgrywania meczu finałowego. Natomiast celem Vasco jest wygranie Taca Rio i zapewnienie sobie tym samym miejsca w finałowym meczu mistrzostw stanowych z Botafogo.   - Ten klasyk będzie dla nas trudny. Przede wszystkim dlatego, że Vasco jest obecnie na fali i gra coraz lepiej - powiedział trener Botafogo, Ney Franco.  A tymczasem do ataku na Taca Rio przygotowuje się również Fluminense. Pierwszy trening drużyny trójkolorowych poprowadził trener Carlos Alberto Parreira. Fotkę z tego treningu macie tu: http://img.terra.com.br/i/2009/03/09/1136826-7266-it2.jpg Parreira zapowiada, że w niedzielę w drużynie Fluminense zadebiutuje słynny napastnik Fred.  - W środowym meczu z Volta Redonda jeszcze go nie wystawię, bo muszę być bardziej pewny jego formy. Wyjdzie za to na boisko w niedzielę, w meczu z Macae - poinformował Parreira.  Kibice Fluminense oczekują, że debiut Freda w barwach Flu nie będzie gorszy, niż debiut Ronaldo w Corinthians. Jedno jest pewne: problemów z nadwagą Fred nie ma, co widać na zdjęciu z treningu w poniższym linku. http://globoes porte.globo.com/Esportes/foto/0,,19013702-EX,00.jpg 