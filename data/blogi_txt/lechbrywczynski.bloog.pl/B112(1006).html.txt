Oto rezultaty wczorajszych spotkań ligi brazylijskiej: Palmeiras - Barueri 2:1 Debiut Vagnera Love w Palmeiras był burzliwy: zawodnik już w pierwszej minucie meczu dostał żółtą kartkę za faul na przeciwniku, potem zdobył gola z rzutu karnego, a w końcówce musiał zejść z boiska z powodu urazu... Barueri nadspodziewanie wysoko postawiło w tym meczu poprzeczkę i lider miał sporo szczęścia, że ten mecz wygrał. Kiedy w po bezbramkowej pierwszej połowie poproszono bramkarza Marcosa (Palmeiras) o komentarz, stwierdził on, że gol należałby się bardziej drużynie Barueri.  W drugiej połowie padły jednak dwa gole dla Palmeiras (główka Diego Souzy, a potem rzut karny w wykonaniu Vagnera Love) oraz bramka dla Barueri w wykonaniu Leandro Castana: http://video.globo.com/Videos/Player/Esportes/0 ,,GIM1118764-7824-OS+GOLS+DE+PALMEIRAS+X+BARUERI+PELA+RODADA+DO+ BRASILEIRAO,00.html   Sport - Botafogo 2:1 W poprzednich meczach Botafogo grało dobrze przeciwko drużynom z ligowej czołówki, ale zaledwie remisowało, będąc przy tym krzywdzone przez arbitrów. Tym razem było jeszcze gorzej: Botafogo zaslużenie przegrało superważny mecz z bezpośrednim rywalem w walce o utrzymanie się w lidze i teraz sytuacja Bota w tabeli zrobiła się bardzo trudna.  Za to Sport odżył, obrońca Igor powiedział po meczu:  - To było dla nas kluczowe zwycięstwo. Teraz jesteśmy bliżej utrzymania się w lidze i podejmiemy walkę o punkty z każdym rywalem. Sport rozstrzygnął to spotkanie na samym początku, zdobywając gole już w 5 min. (Fabiano) i w 7 min. (Wilson). Potem gospodarze kontrolowali grę, a goście wytrwale próbowali doprowadzić do wyrównania, czego jedynym efektem był gol Juninho z rzutu wolnego.  Wszystkie bramki z tego meczu macie tutaj: htt p://video.globo.com/Videos/Player/Esportes/0,,GIM1118769-7824-OS +GOLS+DE+SPORT+X+BOTAFOGO+PELA+RODADA+DO+BRASILEIRAO,00.html Gremio - Vitoria 1:1 Bardzo dobry mecz Vitorii, która wywiozła cenny punkt z boiska faworyzowanych rywali. Vitoria prowadziła od 41 min. po bramce Neto Beroli i straciła wyrównującego gola (Jonas) dopiero na trzy minuty przed końcem meczu.   - Chwila nieuwagi w końcówce sprawiła, że nie zakończyliśmy tego meczu zwycięstwem. A zasłużyliśmy na zwycięstwo, bo byliśmy lepsi - narzekał po meczu trener Vitorii, Vagner Mancini.  Oba gole z tego meczu macie tu: http://video.globo.com/Videos/Player/Esport es/0,,GIM1118767-7824-OS+GOLS+DE+GREMIO+X+VITORIA+PELA+RODADA+DO +BRASILEIRAO,00.html 