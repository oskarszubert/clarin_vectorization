Po zdobyciu Taca Guanabara trener Ney Franco zapowiada walkę o zwycięstwo w całych rozgrywkach Campeonato Carioca i o zdobycie Copa do Brasil. Prosi jednak zarząd klubu o kadrowe wzmocnienia. - Jeśli Botafogo ma osiągać w tym sezonie kolejne sukcesy, to potrzebujemy jeszcze dwóch zawodników. Chodzi o lewego pomocnika wysokiej klasy i o napastnika, który mógłby zastąpić kontuzjowanego Victora Simoesa - wyjaśnia Ney Franco.Pierwszy mecz tegorocznej edycji Copa do Brasil Botafogo rozegra w czwartek (5 marca) w stołecznej Brasilii, na stadionie Bezerrao, przeciwko klubowi Dom Pedro II (nazwanemu tak na cześć dziewiętnastowiecznego cesarza Brazylii).Piłkarze i kibice Botafogo są pełni optymizmu. Napastnik Reinaldo zapowiada: - Teraz Botafogo musi wygrać Campeonato Carioca, potem zdobyć Copa do Brasil, żeby wejść do Copa Libertadores 2010. A następnie powalczymy o mistrzostwo w Brasileirao! 