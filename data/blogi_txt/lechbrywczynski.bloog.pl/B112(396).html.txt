Sao Paulo zamierza wygrać najbliższy mecz ligowy z Fluminense (w tę niedzielę, bezpośrednia transmisja o godz. 20.00 w kanale Sportklub i w Abu Dhabi Sport) u siebie, na stadionie Morumbi. Ten rezultat dałby ekipie Sao Paulo tytuł mistrzowski, ale wręczenie pucharu odbyłoby się tydzień później, po meczu ostatniej kolejki Goias - Sao Paulo. Powstało jednak pytanie: gdzie ten ostatni mecz ma się odbyć, skoro federacja piłkarska ukarała Goias zakazem gry na swoim stadionie Serra Dourada do końca tego sezonu, za rozróby z udziałem kibiców?Przez ostatnie dni toczyły się spory w tej sprawie między oboma klubami. Goias chciałoby grać na którymś z innych stadionów w swoim stanie, np. w Itumbiarze. Na to nie zgodziło się Sao Paulo, które uważa, że Itumbiara to nie jest najlepsze miejsce do świętowania tytułu mistrzowskiego i zaproponowało stadiony z Rio de Janeiro: Maracanę lub Engenhao.W tej sytuacji brazylijska konfederacja piłkarska CBF zdecydowała się na kompromisowe rozwiązanie: mecz Goias - Sao Paulo zostanie rozegrany w stolicy kraju, Brasilii, na stadionie Bezerrao, należącym do trzecioligowej już (spadek z drugiej ligi jest przesądzony) Gamy.Sao Paulo jest z tej decyzji zadowolone, bo Bezerrao to stadion bardzo nowoczesny, spelniający wszelkie wymogi FIFA, zmodernizowany w tym roku kosztem 56 mln reali. Na tym stadionie odbył się niedawno towarzyski mecz Brazylia - Portugalia, wygrany przez gospodarzy 6:2. Cieszą się też stołeczni kibice drużyny Sao Paulo, a tych są w Brasilii tysiące.Decyzję CBF akceptuje też Goias, choć z mniejszym entuzjazmem. Dlaczego z mniejszym? Sprawa jest prosta: wszystkie bilety na tem mecz wykupią (z oczywistych powodów) kibice Sao Paulo, ale formalnym gospodarzem tego meczu jest Goias i to Goias zgarnie cały dochód ze sprzedaży biletów. Zarząd Goias wolałby więc rozgrywać ten mecz na stadionie nawet mniej nowoczesnym, ale większym, gdzie tych biletów będzie można sprzedać więcej (Bezerrao ma tylko 20 tys. miejsc, czyli znacznie mniej niż największy stadion stolicy - Mane Garrincha). Ale i na to jest sposób. Trener ekipy Goias, Helio dos Anjos, powiedział do prezesa swojego klubu: - Niech cena biletu na ten mecz wynosi 300 reali! Ich kibice i tak wykupią wszystkie bilety, a Goias się wzbogaci!Łatwo obliczyć, ile zarobiłoby na tym meczu Goias, gdyby ta propozycja została przyjęta: 300 reali x 20 000 miejsc = 6 mln reali...Fotkę stadionu Bezerrao macie tu :http://globoesporte.globo.com/Esportes/foto/0,,15947369-DP,00.j pg 