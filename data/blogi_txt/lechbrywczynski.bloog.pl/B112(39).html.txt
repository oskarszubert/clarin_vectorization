Rozegrany wczoraj na Maracanie mecz ligowy Botafogo - Palmeiras zakończył się remisem 1:1. Najlepszym zawodnikiem na boisku byl Edmundo, który zdobył prowadzenie dla Palmeiras. Wygwizdany został natomiast Dodo - niedawny idol kibiców Botafogo, który zmarnował dwie, stuprocentowe okazje strzeleckie.Dla Palmeiras ten wyjazdowy remis ma swoją wartość. Ale Botafogo nie ma się z czego cieszyć, bo czołówka ucieka...Jeśli zaś chodzi o Edmundo, to dał on o sobie znać podczas tego meczu również tym, że w przerwie ...pomylił szatnie! Piłkarz ten zaczynał przed laty karierę w klubie z Rio, a mianowicie w Vasco da Gama. Zamiast udać się do szatni, zajmowanej przez Palmeiras, z przyzwyczajenia! poszedł więc wczoraj do tej szatni, którą kiedyś zajmowała drużyna Vasco. Kiedy się zorientował w pomyłce, sam się z siebie śmiał...Edmundo to jedna z żywych legend ligi brazylijskiej. W swoich najlepszych latach potrafił - podczas oficjalnego, ligowego meczu - minąć kilku zawodników, a potem stanąć i zaprosić ich gestem do tego, żeby "pokiwali" się z nim jeszcze raz...Dziś ten 36-letni napastnik nadal jest w doskonałej formie (boiskowe doświadczenie robi swoje), ale jest już na samym końcu swojej kariery - jego kontrakt z Palmeiras upływa 31 grudnia br. i nie wiadomo, czy będzie jeszcze grał...Edmundo spędził prawie całą swoją karierę w klubach brazylijskich. W Europie grał bardzo krótko (Fiorentina, 1998-99), dwa sezony spędził w klubach japońskich. A potem znów grał już tylko w Brazylii: Fluminense, potem Figueirense, a na koniec Palmeiras.Największy wyczyn w karierze Edmundo miał miejsce podczas ligowego meczu Vasco - Uniao Sao Joao w 1997 r. Wynik tego meczu brzmiał 6:0, a wszystkie bramki dla Vasco zdobył Edmundo! To absolutny rekord ligi brazylijskiej, tyle bramek w jednym spotkaniu nikt nigdy nie strzelił...Gole z tamtego historycznego meczu z 1997 r. możecie zobaczyć w poniższym linku (jakość obrazu nie jest najlepsza):http://www.youtube.com/watch?v=qY9dorV1abIA tu, na stronie SoPalmeiras, macie plakat, przedstawiający Edmundo i jego "dane osobowe":http://www.sopalmeiras.com/content/view/2405/24/ 