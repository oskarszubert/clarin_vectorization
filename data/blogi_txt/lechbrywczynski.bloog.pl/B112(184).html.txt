Trener Cuca oznajmił, że nie widzi w swojej drużynie miejsca dla niedawnych jeszcze filarów Santosu: Rodrigo Tabaty i Marcinho Guerreiro. Klub chce się ich obu pozbyć.  W przypadku drugiego z nich będzie to łatwe: Marcinho Guerreiro grał w Santosie na wypożyczeniu, którego termin własnie sie kończy, więc po prostu nie zostanie ono przedłużone. Gorzej jest z pomocnikiem Rodrigo Tabatą. Santos kupił go od Goias w roku 2006, za kwotę 2,5 mln reali. Teraz Santos będzie go chciał sprzedać za kwotę nie mniejszą, żeby przynajmniej zwrócić sobie koszty. Tabata ma kontrakt z Santosem do końca roku, ale klub chce się go pozbyć już teraz i dlatego nie wystawia go do gry.   Wedle brazylijskich przepisów, zawodnik może grać w rozgrywkach Brasileirao w innym klubie, jeśli w poprzednim klubie rozegrał w tym samym sezonie mniej niż sześć meczy. Innymi słowy: gdyby Santos wystawił Tabatę do gry w sześciu tegorocznych meczach Brasileirao, to nie mógłby go w roku bieżącym sprzedać do innego, brazylijskiego klubu! Pozostawałby wówczas tylko transfer za granicę, albo ...do klubu drugoligowego. Transfer za granicę nie wchodzi w grę, bo Tabata jest w słabej formie, a transfer do drugiej ligi jest wykluczony, bo większości klubów drugoligowych nie byłoby stać na wydanie za tego piłkarza kwoty 2,5 mln reali. 