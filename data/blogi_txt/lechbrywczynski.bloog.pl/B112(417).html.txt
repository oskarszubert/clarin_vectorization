Vasco da Gama jeszcze walczy, jeszcze broni się przed spadkiem, a tymczasem kibice Flamengo już cieszą się na myśl o tym, że w przyszłym sezonie może dojść w Serie B do "klasyku": Vasco da Gama - Duque de Caxias. Duque to beniaminek drugiej ligi, który niedawno, po raz pierwszy w historii tego klubu, wywalczył awans do Serie B. Tak się składa, że nazwy obu tych klubów są nazwiskami wielkich postaci historycznych: Vasco da Gama był portugalskim żeglarzem, a Duque de Caxias - brazylijskim bohaterem, generałem, twórcą brazylijskich sił zbrojnych w połowie XIX w. Zapowiedź tego osobliwego "klasyku" macie tu:http ://colunas.globoesporte.com/files/89/2008/12/arte_internauta_02_ 12_08_02.jpg A w poniższym linku są gole z meczu tegorocznych rozgrywek Campeonato Carioca: Duque de Caxias - Fluminense, zakończonego zwycięstwem Flu 3:2. Ciekawy to był mecz: najpiękniejszego gola dla Duque zdobył były reprezentant Brazylii - Viola, a najpiękniejszego gola dla Flu - Leandro Amaral, grający wówczas w barwach Flu... http://www.youtube.com/watch?v=tbZNQWpW3AA Czy Leandro Amaral (który zapowiedział, że nie odejdzie z Vasco nawet w przypadku degradacji)  będzie w przyszłym roku rozgrywał drugoligowe "klasyki" Vasco - Duque, okaże się już w niedzielę... 