Oto rezultaty wczorajszych spotkań drugiej ligi:  Vasco da Gama - Parana 2:1 Vasco wygrało i odzyskało pozycję lidera, z trzypunktową przewagą nad Guarani. Zwycięstwo nad Paraną nie przyszło ekipie Vasco łatwo, ale było w pełni zasłużone. Prowadzenie dla "cruzmaltinos" zdobył w samej końcówce pierwszej połowy Elton z rzutu karnego, zaraz po przerwie wyrównującego gola dla Parany zdobył Wellington Silva, a zwycięskie trafienie dla Vasco uzyskał Robinho. W bramce Vasco jak zwykle brylował Fernando Prass.  Wszystko to możecie obejrzeć tu: http://www.youtube.com/watch?v=mlkgF8aNhG0   Ponte Preta - Atletico Goianiense 3:1 To dla Ponte Prety bardzo ważne zwycięstwo, bo przedłuża nadzieje "małpiszonów" na awans. Dla Atletico ten rezultat oznacza natomiast utratę pozycji wicelidera.  Gole dla Ponte Prety zdobyli: Vicente, Evando oraz Nene (z karnego), a bramkę dla gości strzelił Juninho. Wszystkie gole z tego meczu są w tym linku: http://www.youtube.com/watch?v=UHSME7aGZ5c   Campinense - Ipatinga 5:1 Rok temu Ipatinga grała w Serie A, zaś Campinense w Serie C. A teraz...  Tym niespodziewanym zwycięstwem Campinense udowodniło, że poważnie myśli o utrzymaniu się w drugiej lidze. Gole dla gospodarzy zdobyli: Edmundo - 2 oraz Fabio Santana, Washington i Fernandes po 1, honorową bramkę dla Ipatingi zdobył Marcelo Ramos.  "Goleadę" ze stadionu Amigao macie tu: http://www.youtube.com/watch?v=egAlvbhBRj4 