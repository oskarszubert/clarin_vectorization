Dziś (w sobotę, 12 września) zostaną rozegrane dwa pierwsze mecze dwudziestej czwartej kolejki ligi brazylijskiej:  Sao Paulo - Avai Z Borgesem w ataku Sao Paulo powalczy o kolejne zwycięstwo i o miejsce na szczycie tabeli. Ale Avai to dobrze zorganizowana, ambitna drużyna, spróbuje sprawić niespodziankę...   Flamengo - Sport To wcale nie będzie dla Flamengo łatwy mecz: Sport jest zdesperowany, by wyjść ze strefy spadkowej. Ale Flamengo też jest pod presją - kibice "Mengao" mają już dość wpadek i oczekują walki o miejsce w pierwszej czwórce.  Adriano wrócił z reprezentacj i jest gotowy do gry. Wątpliwe natomiast, by w składzie Flamengo wystąpili Lenon i Ze Roberto, którzy ostro starli się niedawno podczas treningu... Ten mecz będzie transmitowany na żywo o godz. 23.30 przez kanał Sportklub (zapewne także przez otwarty arabski kanał Abu Dhabi Sport). 