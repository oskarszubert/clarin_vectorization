Palmeiras na łopatkach: po wyjazdowej porażce 0:2 z Gremio (gole: Rafael Marques i Maxi Lopez) ekipa "zielonych" straciła szanse na tytuł mistrzowski i pozostaje jej walka o miejsce w Copa Libertadores. Nastroje w klubie są fatalne, tym bardziej, że dwaj zawodnicy: Maurício i Obina ostro starli się na boisku podczas meczu i klub niezwłocznie rozwiązał z nimi kontrakty... Po meczu Danilo w ostrych słowach obwiniał o porażkę niektórych kolegów z drużyny, a bramkarz Marcos powiedział:  - Nie oszukujmy się, o tytule mistrzowskim możemy już zapomnieć... Oba gole dla Gremio możecie obejrzeć tu: http://www.youtube.com/watch?v=CMMcbFDs-DM  I pomyśleć, że jeszcze niedawno Palmeiras było liderem, grało jak z nut, a Diego Souza i Obina brylowali na boisku... Czy zamiana trenera Jorginho na Muricy'ego Ramalho była dobrym posunięciem? 