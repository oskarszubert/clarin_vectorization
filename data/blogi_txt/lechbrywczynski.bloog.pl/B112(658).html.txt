Oto zestaw meczy najbliższej, dziesiątej już kolejki:  Środa, 25 luitego Botafogo-SP - Barueri Trener Roberto Foncesa był zadowolony z postawy Botafogo-SP w przegranym tylko 0:1 meczu z Santosem. Teraz liczy na coś więcej: na odniesienie pierwszego zwycięstwa w tych rozgrywkach. Problem jednak w tym, że Barueri, które przegrało poprzednie dwa mecze, musi teraz pokonać Botafogo-SP, jeśli chce wrócić do czołówki.  W pierwszym składzie Barueri wyjdą: Rene, Daniel Marques, Leandro Castan, Márcio Careca, Bruno Ribeiro, Leanderson, Flavio, Flavinho, Everton, Thiago Humberto i Pedrao.  Guarani - Paulista Paulista liczy na wysokie miejsce w tabeli, bo ma w swoim składzie bramkostrzelnego Ze Carlosa. Ten 26 - letni zawodnik grał przedtem m.in. w koreańskim klubie Jeonbuk Hyundai, z którym osiągnął spore sukcesy.  Guarani jest z kolei pod presją z innego powodu: drużyna na razie zawodzi, miała walczyć o czołowe lokaty, a tymczasem obecnie znajduje się w strefie spadkowej. Z tego powodu klub zwolnił kilka dni temu trenera Luciano Diaza. Mogi Mirim - Portuguesa Portuguesa jest w formie i szybko pnie się w górę tabeli. Dlatego piłkarze "Lusy" są pewmi, że Mogi Mirim nie stawi im poważniejszego oporu.  Corinthians - Noroeste hit! Lekka kontuzja sprawiła, że w tym meczu w ekipie Corinthians nie zagra Souza. Wraca natomiast do składu Andre Santos. Czy na stadionie Prudentao zagra choć przez kilkanaście minut Ronaldo? Tego nikt nie wie...  Noroeste zajmuje ostatnią lokatę w tabeli i rozpaczliwie walczy o utrzymanie się w pierwszej lidze stanowej. Na prośbę trenera Fahela Juniora został w tym tygodniu zakontraktowany 26 - letni napastnik Leandro Mahl z Ameriki-RN.  Santo Andre - Ituano Santo Andre chce wygrać i zbliżyć się do G-4, bo właśnie miejsce w półfinale Paulistao jest celem tego klubu. Powinno się udać, bo przecież Ituano nie wygrało na wyjeździe z Santo Andre od 12 lat...  Sao Caetano - Palmeiras hit! Sao Caetano pójdzie na całość: powalczy o zwycięstwo, które dałoby tej drużynie miejsce w G-4.  Ten mecz będzie debiutem Marcao w barwach Palmeiras. Fotkę z prezentacji tego zawodnika w "verdao" macie tu: http://globoesporte.globo.co m/Esportes/foto/0,,18185944-DP,00.jpg Zespoły wystąpią w następujących składach: Sao Caetano Luiz, Gerson, Marcelo Batatais, Marco Aurelio, Vando, Tobby, Ademir Sopa, Ze Eduardo, Everton Ribeiro, Luan i Tuta. Trener: Vadao  Palmeiras Marcos, Marcao, Maurício Ramos, Edmilson, Fabinho Capixaba, Pierre, Diego Souza, Cleiton Xavier, Pablo Armero, Willians, Keirrison. Trener: Vanderlei Luxemburgo   Czwartek, 26 lutego Mirassol - Ponte Preta Mirassol gra dziwnie w tych rozgrywkach: na wyjeździe odniosło trzy zwycięstwa, za to u siebie - ani jednego. Czy w tej kolejce Mirassol wreszcie wygra na własnym stadionie? Ale i Ponte Preta ma ambitne plany i stale się wzmacnia. Najnowszym nabytkiem Ponte jest pomocnik Rogerinho z Fortalezy, który grał wcześniej m.in. w arabskim klubie Al Wasl. Marília - Guaratingueta Po dotkliwej porażce 1:5 z Paulistą, Marilia szuka okazji do rehabilitacji. I od tego, by oddalić się od strefy spadkowej.  Bragantino - Santos hit! W Santosie nastał czas wielkich zmian. Nowy trener Vagner Mancini, znany z twardej ręki, zmienił niemal wszystko: od godzin treningów po metody szkoleniowe i skład drużyny. Z pierwszego składu wyleciał Ekwadorczyk Bolanos, a jego miejsce zajął Kolumbijczyk Molina. Bragantino to mocny drugoligowiec, Santos nie będzie miał lekko...  Sao Paulo - Oeste "Spacerek" Sao Paulo? W tym meczu do składu Sao Paulo powróci wreszcie po kontuzji charyzmatyczny bramkarz Rogerio Ceni. 