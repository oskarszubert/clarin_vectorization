Dziś, w środę 30 września, zostanie rozegrane pierwsze spotkanie 27 kolejki Brasileirao: Nautico - Sao Paulo.  Oba zespoły pilnie potrzebują punktów, chociaż cele, jakie sobie stawiają, są zupełnie inne. Sao Paulo wciąż walczy o mistrzostwo, natomiast Nautico jest poważnie zagrożone degradacją do Serie B.   W składzie Sao Paulo zagra Richarlyson, i tym razem nie wystąpi natomiast kontuzjowany bramkarz Rogerio Ceni. Geninho, trener Nautico, zamierza z kolei wystawić do gry obrońcę Vagnera i Claudio Luiza, a być może również wystawi zakontraktowanego niedawno Mariano Torresa.  Jedno jest pewne: Nautico chce wykorzystać atut własnego boiska, żeby wygrać z faworyzowanym Sao Paulo i oddalić się od strefy spadkowej. 