Internacional Porto Alegre to klub bardzo solidny finansowo i organizacyjnie, mający porządną bazę treningową i modernizowany obecnie stadion Beira Rio, który będzie jedną z aren przyszłorocznego Mundialu. W ostatnich latach Internacional odnosił spore sukcesy, m.in. zdobywając Copa Libertadores oraz klubowe mistrzostwo świata. Flamengo owszem, ma więcej kibiców w całej Brazylii, ale mówić w przypadku tego klubu o solidności czy o nowoczesnej bazie treningowej byłoby sporą przesadą. Jeśli weźmie się to wszystko pod uwagę, to trudno zrozumieć kryzys formy, jaki przechodzi w tym sezonie Internacional. Trudno też zrozumieć, dlaczego mocny skład, z Leandro Damiao i D'Alessandro nie gwarantuje ekipie "colorados" dobrych wyników. Nawet niedawna dymisja trenera Dungi nie pomogła: Internacional przegrał czwartkowy, wyjazdowy mecz z Flamengo 1:2. Gole dla Flamengo zdobyli Leo Moura i Hernane, a dla Internacionalu Rafael Moura. W innym spotkaniu Portuguesa przegrała u siebie z Goias 1:2. Aktualna tabela:           1   Cruzeiro   59   27 2   Grêmio   48   27     3   Botafogo   46   27     4   Atlético Paranaense   45   27     5   Atlético Mineiro   39   27     6 Vitória   37   27     7   Flamengo   37   27     8 Internacional   37   27     9   Goiás   37   27     10   Santos 36   27     11   Bahia   36   27     12   Corinthians   36   27 13   Portuguesa   34   27     14   Fluminense   34   27     15 Coritiba   34   27     16   São Paulo   33   27     17   Vasco da Gama   32   27     18   Criciúma   29   27     19   Ponte Preta   26   27     20   Náutico   17   27 