Oto zestaw par najbliższej kolejki:  Sobota, 31 stycznia Corinthians - Oeste hit! Drużyna Corinthians zazwyczaj wygrywa, ale w kiepskim stylu. Tym razem "Timao" będzie chciało wygrać wysoko i przekonująco.  Barueri - Guarani Barueri gra coraz lepiej, za to Guarani na razie zawodzi. Nie sądzę, żeby tym razem było inaczej. Barueri to naprawdę solidna firma.  Mogi Mirim - Sao Caetano Trener Vadao chciałby, żeby Sao Caetano odegrało ważną rolę w tych rozgrywkach. W tej sytuacji nawet remis z Mogi Mirim byłby porażką.  Marília - Botafogo-SP To będzie walka o "światełko w tunelu". Obie drużyny rozpaczliwie bronią się przed spadkiem z pierwszej ligi stanowej. Niedziela, 1 lutego Noroeste - Portuguesa Portuguesa chce podtrzymać dobrą passę i wygrać to spotkanie.  Ponte Preta - Palmeiras hit! Palmeiras wystawi mocno rezerwowy skład: połowa ekipy "verdao" jest już w Boliwii, gdzie przygotowuje się do meczu copa Libertadores z Realem Potosi. W tym jest cała nadzieja walecznej Ponte Prety. Warto też dodać, że rok temu Palmeiras zdobyło stanowe mistrzostwo, ogrywając w finale właśnie Ponte Pretę...  Sao Paulo - Santo Andre hit! To będzie bardzo trudny mecz dla Sao Paulo. Gospodarze będa chcieli wygrać jak najmniejszym wysiłkiem, mają bowiem przed sobą mecze Copa Libertadores. A tymczasem Santo Andre traktuje ten mecz prestiżowo i pójdzie na całość.   Ituano - Santos Santos zawiódł w poprzednim meczu, zaledwie remisując u siebie z Mirassol. Będzie szukal rehabilitacji kosztem Ituano i chyba znajdzie. Bragantino - Mirassol To powinien być wyrównany mecz. Mirassol jest podbudowane urwaniem punktu Santosowi.  Paulista - Guaratingueta Guaratingueta musi wygrywać takie mecze, jeśli chce powtórzyć ubiegłoroczny sukces i zakwalifikować się do półfinałowej czwórki. 