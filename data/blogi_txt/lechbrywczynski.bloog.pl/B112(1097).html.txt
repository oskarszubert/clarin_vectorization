Oto wyniki wczorajszych spotkań ligi brazylijskiej:  Flamengo - Sao Paulo 2:1 Efekty tego meczu są takie: Flamengo znalazło się bliżej miejsca w Libertadores, a Sao Paulo - bardzo daleko od tytułu mistrzowskiego. Zwycięstwo Flamengo całkowicie zasłużone, bo to gospodarze przez cały mecz "robili grę" i atakowali. Prowadzenie dla Sao Paulo zdobył w 25 min. Hernanes, ale po przerwie gole zdobywało tylko Flamengo - Petkovic (z karnego) i Ze Roberto: http://www.youtube.com/watch?v=IRQZc5cNeww PS. Rok 2007 r.: Emerson Leao zostaje nowym trenerem Santosu. Pierwsza decyzja, jaką podejmuje - wyrzucić z klubu Petkovicia, jako zawodnika za starego, by grać. Rok 2008 r.: Emerson Leao zostaje nowym trenerem Atletico Mineiro. Pierwsza decyzja, jaką podejmuje - wyrzucić z klubu Petkovicia, jako zawodnika za starego na to, by grać. I niech mi ktoś powie, że decyzje Emersona Leao były obiektywne...   Corinthians - Gremio 2:1 Zwycięstwo Corinthians, kolejny gol Ronaldo! Ten wynik znacznie zmniejsza szanse Gremio na miejsce w G-4.  Drugiego gola dla Corinthians zdobył Elias, a bramkę dla Gremio - Rever: http://www.youtube.com/watch?v=Ugqga2cx9qw   Inter Porto Alegre - Atlético Paranaense 1:1 Bolesny zawód dla kibiców Interu: "colorados" zmarnowali wielką szansę na zbliżenie się do lidera, bo zaledwie zremisowali z "Furacao".  Prowadzenie dla Atletico zdobył Patrick, wyrównał w końcówce meczu Alecsandro: http://www.youtube.com/watch?v=uHwe7kv1HPI   Santo Andre - Fluminense 1:2 Czy to będzie przełom? Fluminense odniosło ciężko wywalczone, wyjazdowe zwycięstwo i nadal ma widoki na utrzymanie się w lidze.  Gole dla Fluminense zdobyli Alan i Fred, a dla Santo Andre - Camilo: http://www.youtube.com/watch?v=6pfFCNir2qs A tak zawodnicy Fluminense cieszyli się z pierwszego gola Freda po kilkumiesięcznej przerwie: http://globoesporte.globo.com/Espo rtes/foto/0,,26489819-DP,00.jpg   Coritiba - Barueri 1:2 Coritiba w fatalny sposób "uczciła" przypadające w tych dniach stulecie klubu. Ta porażka może Coritibę drogo kosztować, bo był to mecz do wygrania, a teraz "Coxa" jest nie aż tak daleko od strefy spadkowej...  Gole dla Barueri zdobyli: Marcio Careca i Thiago Humberto, a dla Coritiby - Bruno Batata. Skrót tego meczu macie tu: http://www.youtube.com/watch?v=W18ALp7yuss  Pozostałe mecze tej kolejki zostaną rozegrane w poniedziałek. 