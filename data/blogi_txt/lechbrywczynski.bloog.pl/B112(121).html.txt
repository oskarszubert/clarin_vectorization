Dziś w nocy (godz. 2.45) rozegrany zostanie mecz fazy grupowej Copa Libertadores: Sao Paulo - Atletico Nacional (Kolumbia). Spotkanie będzie transmitowane na żywo przez TVP Sport.  Sao Paulo potrzebuje zwyciętwa, żeby wyjśc z grupy i to z pierwszego miejsca. Jeśli jednak zremisuje lub przegra, to zajmie najwyżej miejsce drugie (ustępuje ekipie Atletico Nacional różnicą bramek) albo nawet trzecie miejsce (oznaczające odpadniecie z pucharu), o ile chilijski Audax Italiano wygra z paragwajskim Sportivo Luqueno.  Niby Sao Paulo wygrać ten mecz powinno, ale chwila jest po temu nie najlepsza. Po niedawnym, przegranym dwumeczu z Palmeiras i odpadnięciu z Campeonato Paulista piłkarze Sao Paulo są w psychicznym dołku, a kibice stracili zaufanie do drużyny i nie garną się do kupowania biletów na dzisiejszy mecz. Adriano i jego koledzy staną dziś przed trudną próbą... 