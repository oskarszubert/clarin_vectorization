Raz jeszcze potwierdziło się, że ligowi potentaci Brasileirao odpuszczają sobie Copa Sudamericana i odpadają w kiepskim stylu (Vitoria, Goias), a drużyny broniące się przed spadkiem (Botafogo, Fluminense) chcą powetować sobie ligowe niepowodzenia w pucharze i awansują. Oto wczorajsze wyniki:  Fluminense - Alianza Lima (Peru) 4:1 Kiedy Fluminense odniosło tak przekonujące zwycięstwo w lidze? Nie pamiętam. Wczoraj Flu w pięknym stylu awansowało do ćwierćfinału, gospodarzy nie zdeprymowala nawet bramka dla Alianzy (Valverde z karnego) już w 15 min. Potem gole zdobywali tylko zawodnicy Fluminense: Adeilson - 2 oarz Conca i Alan po 1.  Zawodnicy peruwiańskiej Alianzy grali ostro, by nie powiedzieć brutalnie. Efekt jest taki, że kilku piłkarzy Flu doznało urazów, a Kieza został poważnie kontuzjowany i nie zagra w niedzielnym klasyku ligowym Flamengo - Fluminense. Najciekawsze fragmenty meczu macie tu: http://www.youtube.com/watch?v=K0vk_tMhdZc   Goias - Cerro Porteno (Paragwaj) 3:1 Goias w lidze spisuje się o niebo lepiej, niż Fluminense, ale w pucharze jest zupełnie inaczej. Po odpuszczeniu sobie pierwszego, wyjazdowego meczu z paragwajskim Cerro Porteno i przegraniu go 0:2, Goias zamierzało odrobić te straty we wczorajszym meczu rewanżowym. I udało się, tyle, że gol stracony na własnym boisku wyeliminował Goias z rozgrywek. Prowadzenie dla Goias zdobył w pierwszej połowie Felipe, po przerwie Recalde wyrównal dla Cerro, następnie Felipe ponownie dał ekipie Goias prowadzenie, a następnie Leo Lima podwyższył na 3:1. Zabrakło jeszcze jednego gola, by Goias awansowało... Wszystkie bramki z tego meczu macie tu: http://www.youtube.com/watch?v=mmA2uJdGFyc  W ćwiercfinałach zmierza się: Botafogo - Cerro Porteno (Paragwaj)  Fluminense - Universidad de Chile  LDU (Ekwador) - Velez Sarsfield (Argentyna)  San Lorenzo (Argentyna) - River Plate (Urugwaj) Pierwsze mecze ćwierćfinałowe zostaną rozegrane w dniach 21 - 22 października, rewanże 4 - 5 listopada. 