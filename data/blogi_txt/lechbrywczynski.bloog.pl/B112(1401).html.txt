Federação Paulista de Futebol (FPF) czyli federacja piłkarska stanu Sao Paulo ustanowiła nowy, nieco zmieniony regulamin przyszłorocznych rozgrywek Campeonato Paulista. W zasadniczej fazie mistrzostw stanowych, tak jak w latach poprzednich, 20 drużyn pierwszej ligi Paulistao rozegra 19 kolejek. Potem pierwsza ósemka (a nie czwórka, jak było dotychczas) stoczy walkę o stanowe mistrzostwo w systemie play-off, a ostatnia czwórka spadnie do drugiej ligi stanowej. O 50% zwiększone zostały premie dla uczestników rozgrywek: mistrz Campeonato Paulista 2011 dostanie 3 mln reali (w tym roku Santos dostał za tytuł mistrzowski 2 mln reali). Wszystkie 20 klubów Paulistao zarobi także na transmisjach telewizyjnych; najwięcej, po 10,5 mln reali, dostanie każdy z klubów wielkiej czwórki (Corinthians, Palmeiras, Santos i Sao Paulo). W poniższym linku macie reportaż z finałowej rozgrywki Campeonato Paulista 2005, kiedy stanowe mistrzostwo zdobyło Sao Paulo, bezbramkowo remisując w decydującym meczu z Santosem:http://www.youtube.com/watch?v=yvWp2M9Quis 