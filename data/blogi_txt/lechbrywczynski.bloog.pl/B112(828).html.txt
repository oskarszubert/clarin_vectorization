Oto zestaw par najbliższej, siódmej już kolejki brazylijskiej Serie A:  Sobota, 20 czerwca Atletico Paranaense - Palmeiras To będzie trudny mecz dla obu stron. Gospodarze, z nowym trenerem Waldemarem Lemosem i z Paulo Baierem w roli lidera drużyny, walczą o wydostanie się ze strefy spadkowej. Goście chcą natomiast odreagować odpadnięcie z Copa Libertadores i podjąć walkę o tytuł mistrzowski. Ten mecz będzie transmitowany na żywo o godz. 21.00 przez kanał Sportklub (platforma N) i (zapewne) przez arabski otwarty kanał Abu Dhabi Sport.  Santo Andre - Sport Santo Andre jest beniaminkiem, który sprawia wiele kłopotów i urywa punkty swoim kolejnym rywalom. W tym meczu powalczy o zwycięstwo. Te drużyny nigdy dotąd nie grały z sobą w Brasileirao!  Vitoria - Botafogo Po pokonaniu Santosu, Botafogo jest w coraz lepszych nastrojach i z coraz większymi ambicjami. Ale gospodarze - klub obchodzący w tym roku 110-lecie swego istnienia - też mają wielkie ambicje i myślą o miejscu w czołówce.  Hymn klubu Vitoria z miasta Salvador w stanie Bahia macie tu, w pięknym wykonaniu Ivete Sangallo: http://www.youtube.com/watch?v=kizAy85T_X4 feature=related Nautico - Coritiba W poprzedniej kolejce Coritiba rozgromiła Flamengo, teraz chce osiągnąć podobny rezultat z Nautico. Coritiba będzie w jeszcze silniejszym składzie, bo będzie już gral niezawodny Marcelinho Paraiba.  Avaí - Fluminense Avai to nieźle grający zespół, który mimo to zajmuje ostatnie miejsce w tabeli. Trudno się będzie z tego miejsca wydostać po tym meczu, bo Fluminense ma znacznie silniejszy skład i liczy na trzy punkty.  Gremio - Goias Trener Autuori wystawi w tym meczu rezerwowy skład Gremio, żeby dać czołowym zawodnikom odpocząć po awansie do półfinału copa Libertadores. To duża szansa dla Goias i dla lidera tej drużyny, Iarleya (nie cierpi on Gremio, jako były zawodnik i kapitan drużyny lokalnego rywala gremistów - Internacionalu Porto Alegre).   Niedziela, 21 czerwca Corinthians - Sao Paulo hit! W drużynie Corinthians na pewno wystąpi Ronaldo. Dla ekipy Sao Paulo to mecz o szczególnym znaczeniu: zawodnicy chcą odreagować odpadnięcie z Copa Libertadores pokonaniem "Timao".  Flamengo - Internacional hit! W dwóch poprzednich dwóch meczach Flamengo wpuściło łącznie aż 9 goli. Ile wpuści w meczu z Interem, mającym w składzie kilku klasowych snajperów, jak choćby Taison czy D'Alessandro? Flamengo jest pod presją: nie może już sobie pozwolić na porażki, a Adriano nie może sobie pozwolić na tak słabą grę, jak w spotkaniu z Coritibą. W pokonaniu Interu ma pomóc serbski piłkarz Dejan Petkovic, który zagra w tym meczu (zapewne w drugiej połowie). W Interze ma natomiast zadebiutować Ekwadorczyk Bolanos.  Ten mecz będzie transmitowany na żywo o godz. 23.30 przez kanał Sportklub (platforma N) i  (zapewne) przez arabski otwarty kanał Abu Dhabi Sport.  Cruzeiro - Barueri Cruzeiro, uskrzydlone zwycięstwem nad Sao Paulo w ćwiercfinale Copa Libertadores, już myśli o zdobyciu tego pucharu. I o pokonaniu Barcelony w finale Mundialu Klubów FIFA w grudniu bieżącego roku: http://www.lancenet.com.br/resources/2257672.jpg A tymczasem trzeba na chwilę zejść na ziemię i pokonać Barueri - trudnego, solidnie grającego rywala, który ma w swoim składzie nietuzimnkowego strzelca Pedrao.  Santos - Atletico Mineiro hit! Santos chce pokonać Atletico Mineiro i przerwać tym samym pasmo udanych występów rywali. To będzie ciekawe starcie: z jednej strony zdeterminowany, walczący Santos, a z drugiej wyluzowane i zadowolone z siebie Atletico. Jeśli Molina, Kleber Pereira i Madson będą w formie, gospodarze mogą wygrać...  Skoro o Madsonie mowa. Ten zawodnik, liczący sobie 158 cm wzrostu (najniższy zawodnik Brasileirao!) przez chwilę pograł podczas treningu z trampkarzami Santosu. Trener Vagner Mancini powiedział mu wtedy:  - Madson, czy mi się wydaje, czy oni są wyżsi od ciebie? Macie tę scenkę na tej fotce: http://globoespor te.globo.com/Esportes/foto/0,,21132619-EX,00.jpg 