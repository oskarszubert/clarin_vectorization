Trener Andrade, tymczasowo prowadzący drużynę Flamengo, dedykował niedzielne wyjazdowe zwycięstwo nad Santosem zmarłemu niedawno Ze Carlosowi, byłemu bramkarzowi "Mengao".  Kontuzja Ronaldo w niedzielnym meczu z Palmeiras okazała się poważniejsza, niż przypuszczano - piłkarz nie będzie mógł zagrać w żadnym meczu przez najbliższe pięć tygodni.  25 - letni obrońca Paulo Andre z francuskiego Le Mans został nowym zawodnikiem Corinthians. "Timao" jest również zainteresowane pozyskaniem Lucasa, grającego obecnie w Liverpoolu.  Trener Sergio Guedes niespodziewanie zrezygnował z prowadzenia drużyny Santo Andre. Szkoleniowiec twierdzi, że chce go zatrudnić Flamengo, ale na razie brak potwierdzenia tego ze strony klubu. Botafogo jest bliskie zakontraktowania "sobowtóra Ronaldinho" czyli Celsinho - kontrakt do końca Campeonato Carioca 2010 zostanie podpisany jeszcze w tym tygodniu. Ten 20 - letni napastnik jest wychowankiem Portuguesy, grał też m.in. w Lokomotiwie Moskwa, Sportingu Lizbona, a ostatnio w Estreli Amadora.   Napastnik Mota zaskoczył wszystkich: odrzucił ofertę od Santosu i podpisał kontrakt z drugoligową Cearą.  33 - letni obrońca Dedimar z Atletico Sorocaba przeszedł do drugoligowej Parany.  Na stadionie Prudentao, w miejscu, gdzie Ronaldo zdobył (w meczu Campeonato Paulista) swego pierwszego gola dla Corinthians i zaraz potem wskoczył na płot, umieszczono pamiątkową tablicę: http://www.lancenet.com.br/resources/2424767.jpg  Na koniec możecie zobaczyć i usłyszeć fragment amatorskiego nagrania z koncertu zespołu "Ataque Colorado". Zespół wraz z widownią, złożoną z kibiców Internacionalu Porto Alegre, śpiewa hymn stanu Rio Grande do Sul: http://www.youtube.com/watch?v=_jcNJdFQaEU fe ature=PlayList p=F9756405806FCDFA index=7 