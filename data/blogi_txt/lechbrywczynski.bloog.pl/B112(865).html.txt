Mecz Flamengo - Corinthians, którego celem ma być wspieranie pokoju na Bliskim Wschodzie, zostanie rozegrany (z udziałem Adriano i Ronaldo) 15 września w Palestynie, a konkretnie na stadionie Al-Husseini w mieście Al-Ram, niedaleko Ramallah. Kto byłby najlepszym kandydatem na nowego trenera Palmeiras? Internetową ankietę z takim pytaniem zorganizował dziennik LANCE. Oto rezultaty: Muricy Ramalho - 67,26% Abel Braga - 14,03% Dorival Júnior - 11,37% Inny - 7,34%   Niektórzy kibice Palmeiras świętują odejście trenera Luxemburgo przy pomocy specjalnych koszulek: http://globoesporte.globo.com/Esportes/fot o/0,,21214728-EX,00.jpg   Estevam Soares, trener beniaminka Barueri, jest zadowolony z dotychczasowej postawy swojej ekipy. Ale wie, że nie będzie jej łatwo utrzymać się w lidze.  - Barueri jest brzydkim kaczątkiem, którego wszyscy chcą się pozbyć. Niektórzy jeszcze przed rozgrywkami założyli w ciemno, że jedno miejsce w strefie spadkowej jest zaklepane dla Barueri. Musimy pracować po to, żeby ich przewidywania się nie sprawdziły - powiedział Estevam Soares.   Pomimo kiepskich rezultatów w lidze Ney Franco, trener Botafogo, jest pewien, że nie zostanie zwolniony ze stanowiska:  - Zarząd tego klubu składa się z ludzi poważnych i odpowiedzialnych. Fotkę Neya Franco (nazywanego przez tych kibiców Botafogo, którzy go nie lubią "Ney Fraco" - fraco znaczy słaby) macie tu: http://globoesporte.globo.com/Espo rtes/foto/0,,20614811-EX,00.jpg   Napastnik Adriano (nie mylić z Adriano z Flamengo) nie mieszczący się w składzie Internacionalu Porto Alegre, przeszedł do Vasco da Gama.   Mistrzem stanu Amazonas została America-AM, pokonując w finałowym meczu Campeonato Amazonense 2009 ekipę Nacionalu Manaus 3:0 . To siódmy tytuł stanowego mistrza w historii klubu America-AM, a pierwszy od 15 lat.   Na koniec coś z koszykówki. Pisałem już, że koszykarze Flamengo zdobyli wczoraj mistrzostwo brazylijskiej ligi koszykarskiej NBB. W poniższym linku macie amatorskie nagranie z trybun - możecie posłuchać i zobaczyć, jak zaraz po końcowym gwizdku 16 tys. kibiców Flamengo śpiewało hymn klubu: http://www.youtube.com/watch?v=-2Cw9F9g8X0 