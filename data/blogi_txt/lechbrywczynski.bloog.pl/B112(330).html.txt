Ta kolejka ligi brazylijskiej zapowiada się pasjonująco. Oto zestaw par: Sobota, 27 wrześniaGoias - VitoriaTen mecz zadecyduje o tym, która z tych dobrze grających drużyn włączy się do walki o G-4. Więcej szans daję Goias. Flamengo - SportFlamengo to klub, uważany przez swoich kibiców za światowego potentata. Mają argumenty: Flamengo ma najwięcej kibiców na świecie (ponad 30 mln w całej Brazylii) i gra na największym stadionie świata - Maracanie. W tegorocznych rozgrywkach Fla nie jest jednak faworytem do tytułu: zajmuje czwartą lokatę, z siedmioma punktami straty do lidera - Gremio. Prezes Flamengo, Marcio Braga, jest jednak pewny swego: - Flamengo będzie mistrzem! Naszym głównym rywalem do tytułu jest Palmeiras, z którym zagramy u siebie, na Maracanie!A trener Caio Junior wciąż czeka na strzeleckie przebudzenie Josiela...Mecz Flamengo - Sport będzie transmitowany na żywo o godz. 23.15, m.in. przez kanał Sportklub (platforma n). Atletico Mineiro - FigueirenseObie drużyny są niebezpiecznie blisko strefy spadkowej, dlatego nie mogą sobie pozwolić na porażkę. Do składu gospodarzy wraca po wyleczeniu kontuzji serbski pomocnik Dejan Petkovic. Fotkę pięknego stadionu Mineirao, na którym odbędzie się ten mecz, macie tu:http://globoesporte.globo.com/Esportes/fo to/0,,14884135-DP,00.jpg Niedziela, 28 wrześniaIpatinga - Vasco da GamaZapowiada się ostra walka o ligowy byt: spotykają się dwa zespoły ze strefy spadkowej, nikt nie może sobie pozwolić na porażkę. Trener Renato Gaucho zadecydował, że w tym meczu Edmundo zagra w ataku. To dobre posunięcie, bo w pomocy Edmundo nie grał ostatnio najlepiej. Migawki z treningu Vasco macie tu:h ttp://esportes.terra.com.br/futebol/brasileiro/2008/galerias/0,, OI75188-EI11412,00.html Coritiba - Atletico Paranaense hit!"Atletiba" - klasyk odwiecznych wrogów - zapowiada się pasjonująco, czego symbolem jest karykatura z Gazeta do Povo:http://portal.rpc.com.br/midia_tmp/600-- atletiba_blogweb.jpgGalatto, bramkarz Atletico, już przed meczem stwierdził: - Wygramy Atletibę!Nie jest to jednak takie pewne. Przecież Coritiba walczy o miejsce w G-4, zaś Atletico tylko broni się przed spadkiem. Torcidę każdego z klubów wspierać będzie podczas meczu klubowa "muza", obie dziewczyny macie na zdjęciu w tym linku:http://globoesporte.globo.com/Esportes/foto/ 0,,15559662-EX,00.jpg Nautico - PalmeirasJeśli Palmeiras wygra, to w razie remisu lub porażki Gremio zostanie liderem. Dlatego tylko zwycięstwo interesuje ekipę trenera Wanderleia Luxemburgo w tym meczu. Sao Paulo - CruzeiroPojedynek dwóch drużyn ze ścisłej czołówki, mających wielkie ambicje, ale formę nie zawsze stabilną. Plagą Sao Paulo są remisy, które zdarzają się tej drużynie zbyt często. Remis w tym pojedynku byłby porażką. Cała nadzieja w strzeleckich umiejętnościach Hernanesa i Dagoberto. Jakie gole potrafi zdobywać Dagoberto, możecie obejrzeć tu:http://br.youtube.com/watch?v=dpe04G4xJXYMecz Sao Paulo - Cruzeiro będzie transmitowany na żywo o godz. 21.15, m.in. przez kanał Sportklub (platforma n). Botafogo - Fluminense hit!To będzie wielki mecz na stadionie Engenhao! Jaki show potrafi tam odstawić torcida Botafogo, możecie obejrzeć w tym linku:http://w ww.youtube.com/watch?v=v8y5JPacRcw eurl=http://www.8p.com.br/mus adobotafogo/pamcassani/perfilTen klasyk Rio de Janeiro będzie walką o wszystko, choć określenie "wszystko" dla każdej z drużyn oznacza co innego: dla Flu - wyjście ze strefy spadkowej, a dla Bota - umocnienie się w G-4, z perspektywą walki o mistrzostwo. Liczy się tylko zwycięstwo, porażka ani remis nic obu drużynom nie dają. We Fluminense poważnym osłabieniem będzie brak pauzującego za żółte kartki Washingtona. Brazylijscy bukmacherzy obliczyli, że prawdopodobieństwo, że Fluminense spadnie do drugiej ligi, wynosi aż 69%. Kibice Flu nie tracą jednak nadziei, wspierając drużynę w każdy możliwy sposob, także w taki :http://globoesporte.globo.com/Esportes/foto/0,,15561747-EX,00.j pg Internacional - Gremio hit!"Gre-Nal" - wielki klasyk Porto Alegre! Paulo Odone, prezes Gremio, prowokacyjnie zapowiedział przed meczem: - Pokonamy tych "galacticos"!A Tcheco, kapitan Gremio, oświadczył: - To będzie najważniejszy "Gre-Nal" w moim życiu!Ale "galacticos" mają przecież D'Alessandro i Nilmara... Santos - Portuguesa hit!To będzie walka o życie, bo oba zespoły są poważnie zagrożone spadkiem. Największym atutem Santosu jest znakomity strzelec Kleber Pereira. Trener Portuguesy Estevam Soares (na fotce w linku poniżej) zapowiada, że zawodnik ten nie będzie indywidualnie pilnowany, ale jakoś trudno mi w to uwierzyć... http://globoesporte.globo.com/Esportes/foto/0,,15360 014-EX,00.jpg 