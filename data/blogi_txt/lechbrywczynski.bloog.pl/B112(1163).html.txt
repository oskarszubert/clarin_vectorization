We wczorajszym meczu, otwierającym 35 kolejkę ligową, Palmeiras zaledwie zremisowało u siebie ze Sportem Recife 2:2. Ten wynik oznacza, że Sport został zdegradowany do Serie B.  Palmeiras zostało tymczasowym liderem, ale "zieloni" też nie mają powodów do zadowolenia, bo tak naprawdę to "Verdao" zmniejszyło tym remisem swoje szanse na tytuł...  - Naszej ekipie zabrakło charakteru - powiedział bramkarz Marcos.  Mecz był zacięty i emocjonujący, pełen ostrych i polemicznych zagrań. Do przerwy przewagę miał niespodziewanie Sport, który prowadził 2:0 po bramkach Arce i Wilsona. W drugiej połowie Palmeiras rzuciło się do ataku i doprowadziło do remisu (gole: Deyvid Sacconi i Danilo), ale zwycięskiej bramki zdobyć nie zdołało. Sport kończył mecz w dziesiątkę, po czerwonej kartce dla Durvala. Najciekawsze fragmenty tego spotkania macie tu: http://www.youtube.com/watch?v=Q6QpkT4Nzuw 