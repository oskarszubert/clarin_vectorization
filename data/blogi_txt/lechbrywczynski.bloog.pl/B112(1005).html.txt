Trener Scolari zapowiada powrót do Brazylii w roku 2011. Chciałby wówczas prowadzić drużynę jednego z klubów w Sao Paulo. Nazwy klubu nie podał.  W dzisiejszym meczu przeciwko Sao Paulo w drużynie Cruzeiro zadebiutuje pozyskany kilka dni temu obrońca Claudio Caçapa. Piłkarz ten ma na swoim koncie występy w reprezentacji Brazylii.  Palmeiras chciałoby zakontraktować na przyszły sezon napastnika Klebera, grającego obecnie w Cruzeiro. Sam Kleber jest również zainteresowany powrotem do "Verdao", ale zarząd Cruzeiro nie zamierza ułatwiać sprawy: żąda kwoty 10 mln euro, przewidzianej za przedterminowe zerwanie pięcioletniego kontraktu tego piłkarza z klubem.  Jeśli francuski Guingamp do poniedziałku nie zapłaci klubowi Nautico kwoty 740 tys. euro za napastnika Gilmara, piłkarz ten wróci do Nautico.  Napastnik Hugo został wypożyczony przez Coritibę do drugoligowego Sao Caetano. Będzie tam grał do końca bieżącego sezonu.  Inter Porto Alegre wprowadził kary finansowe dla swoich zawodników, którzy podczas meczu otrzymają tzw. "głupie" kartki, np. za niesportowe zachowanie albo za niepotrzebne faule.  Corinthians reaktywowało ekipę B. Trenują w niej ci piłkarze, którzy ukończyli już wiek juniora, a nie mieszczą się na razie w kadrze pierwszej drużyny. 