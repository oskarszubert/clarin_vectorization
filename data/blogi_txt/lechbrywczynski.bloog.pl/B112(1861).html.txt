Nie najlepiej spisały się brazylijskie ekipy w pierwszych meczach eliminacyjnych do fazy grupowej Copa Libertadores. Atletico Paranaense przegrało wyjazdowy pojedynek z peruwiańskim Sportingiem Cristal 1:2, natomiast Botafogo uległo w Quito 0:1 miejscowemu Deportivo. Botafogo ma pewne (niewielkie) usprawiedliwienie: grało na Estadio Atahualpa,na wysokości 2800 m n.p.m. Za to Atletico Paranaense ma w dorobku bramkę, zdobytą na wyjeździe, szanse ekipy z Kurytyby na awans są zatem całkiem spore. Campeonato Paulista: Santos niespodziewanie rozgromił w klasyku Corinthians 5:1. To spora niespodzianka, bo w minionych kilku latach Santos nie najlepiej radził sobie w pojedynkach z "Timao". Bez trenera Tite Corinthians nie jest już tym samym zespołem. Gole dla Santosu zdobyli: Thiago Ribeiro - 2 oraz Arouca, Gabriel i Bruno Peres po 1. Sensacja w meczu Copa do Nordeste: Guarany de Sobral wygrał 1:0 ze Sportem Recife. Bramka padła w ostatnich sekundach meczu: Kolumbijski napastnik Dorlan Pabon przeszedł z Valencii do Sao Paulo (półtoraroczne wypożyczenie). Carlos Alberto, który przed laty wygrał Ligę Mistrzów jako zawodnik FC Porto, podpisał wczoraj roczny kontrakt z Goias. Kameruńczyk Steve, grający ostatnio w Tajlandii, to nowy nabytek Tupi (trzecioligowy klub z Minas Gerais). 