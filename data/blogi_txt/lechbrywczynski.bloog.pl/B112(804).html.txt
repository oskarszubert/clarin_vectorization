W listopadzie bieżącego roku odbędzie się w Palestynie "Mecz o Pokój" w którym zmierzą się dwie brazylijskie drużyny: Corinthians - Flamengo. Będzie to zatem pojedynek Ronaldo z Adriano...  Na meczu mają być obecni m.in. prezydent Brazylii Lula da Silva oraz prezydent USA Barack Obama.   Klub Vasco da Gama podpisał umowę z firmą Penalty - swoim nowym dostawcą sprzętu sportowego. W trakcie pięcioletniej umowy klub otrzyma od tego sponsora 64 mln reali. Penalty zbuduje również - kosztem 1,3 mln reali - swój market przy stadionie Sao Januario.   Mano Menezes, trener Corinthians, ukończył wczoraj 47 lat. Jaki prezent urodzinowy chciałby dostać od drużyny? Wygrany finał Copa do Brasil z Internacionalem Porto Alegre!   Właśnie minął rok od kiedy trenerem Internacionalu Porto Alegre został Tite. Bilans tego roku jest imponujący: 48 zwycięstw, 18 remisów i 13 porażek.   Prezes klubu Corinthians Andres Sanches próbuje pozyskać Edu, grającego obecnie w Valencii. Sanches prowadzi w tej sprawie rozmowy z prezesem Valencii, Vicente Soriano.   Czy Dodo, wciąż zawieszony przez FIFA za pozytywny wynik testu dopingowego po jednym z meczy, jeszcze zagra w piłkę? A grać umiał - w poniższym linku macie jego niesamowitego gola sprzed roku dla Fluminense w meczu Copa Libertadores z argentyńskim Arsenalem de Sarandi: http://www.youtube.com/watch?v=fOeG6YQKOJY feature=related Centro de Desenvolvimento Comunitario de Manicore to niewielki klub piłkarski, mający siedzibę w samym sercu amazońskiej puszczy. Klub ten bierze udział w rozgrywkach o mistrzostwo stanu Amazonas, na swoje mecze udaje się zazwyczaj tym oto statkiem: http://globoesporte.globo.com/Esportes/foto/0,,2102721 9-DP,00.jpg   I na koniec przerywnik muzyczny - oficjalny hymn klubu Portuguesa, występującego aktualnie w brazylijskiej Serie B: http://www.youtube.com/watch?v=Y6mX9c0avPA feature=related 