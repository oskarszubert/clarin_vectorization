CONMEBOL ustalił terminy pierwszych spotkań tegorocznej edycji Copa Sulamericana. Kluby brazylijskie rozpoczną od drugiej fazy, od pojedynków między sobą:Wtorek, 31 lipcaGremio - CoritibaOba zespoły mają coś do udowodnienia, będą chciały powetować sobie niepowodzenia z Copa do Brasil.Środa, 1 sierpniaAtletico Goianiense - FigueirenseOstatnią rzeczą, jakiej potrzebuje Atletico-GO, poważnie zagrożone spadkiem do Serie B, jest udział w pucharach. Dlatego przewiduję łatwy awans Figueirense.Bahia - Sao PauloDrużyna Sao Paulo jest pod ogromną presją, bo ich rywale odnoszą kolejne sukcesy: Santos rok temu zdobył Libertadores, a w tym roku wygrał Paulistao; Corinthians w ubiegłym roku mistrzostwo, a w tym Libertadores; Palmeiras zdobyło kilka dni temu Copa do Brasil i ma już miejsce w przyszłorocznej edycji Libertadores. A tymczasem silne, dobrze zorganizowane Sao Paulo od kilku lat nic nie wygrało. Tegorocznym priorytetem jest dla Sao Paulo wygranie ligi albo przynajmniej zajęcie miejsca, dającego prawo gry w Libertadores. Ale zdobycie Sulamericany, której Sao Paulo jeszcze w swoim dorobku nie ma, też otwiera drogę do Libertadores...Palmeiras - BotafogoGdyby spojrzeć na ligową tabelę, trzeba by było stawiać na Botafogo. Ale ja więcej szans na awans dałbym w tej parze ekipie Palmeiras. Dlaczego? Po zdobyciu Copa do Brasil, Palmeiras ma już miejsce w przyszłorocznej edycji Libertadores. W lidze jest na razie na szarym końcu, na tytuł mistrzowski szans więc raczej nie ma. Domyślam się zatem, że władze klubu postawią przed drużyną zadanie: zająć bezpieczne miejsce w środku ligowej tabeli, wygrać prestiżowe klasyki z najważniejszymi rywalami, a poza tym rozgrywki ligowe odpuścić i skupić się na zdobyciu Copa Sulamericana - żeby po wywalczeniu krajowego trofeum, zdobyć też trofeum międzynarodowe. A tymczasem Botafogo traktuje jako główny cel zdobycie mistrzostwa Brazylii (po to zakontraktowano Seedorfa) i nie będzie chciało marnować sił na puchary. Przy okazji możecie obejrzeć pierwsze gole Seedorfa podczas treningu Botafogo:http://www.youtube.com/watch?v=nTsGXSqS7EI 