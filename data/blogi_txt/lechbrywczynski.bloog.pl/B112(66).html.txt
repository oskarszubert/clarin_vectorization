Wszyscy wiedzą, jak ciężki jest żywot argentyńskiego piłkarza Riquelme w hiszpańskim Villarealu: praktycznie nie jest wykorzystywany, nie zasiada nawet na ławce rezerwowych. Gra więc obecnie - i to znakomicie! - tylko w reprezentacji Argentyny! Widocznie władze klubowe Villarealu baaaardzo go nie lubią i zupełnie nie mogą się z nim dogadać... Wszystko wskazuje jednak na to, że już za kilka tygodni Riquelme wreszcie odejdzie z Villarealu. Chce go kupić kilka klubów, m.in. argentyńska Boca oraz hiszpański Real Sociedad. Największe szanse ma jednak brazylijskie Fluminense - klub z Rio studiuje możliwość wymiany Riquelme na swojego obecnego gwiazdora, niezbyt lubianego jednak przez kibiców - Thiago Nevesa. Decyzja zapadnie w grudniu, po zakończeniu się ligowego sezonu piłkarskiego w Brazylii. Informacja pochodzi z brazylijskiego dziennika Globo:http://glob oesporte.globo.com/ESP/Noticia/Futebol/Campeonatos/0,,MUL163819- 4276,00.html 