W rozegranym wczoraj meczu pierwszej rundy Copa Sudamericana Atletico Paranaense zaledwie zremisowało u siebie z Botafogo 0:0.  Zaledwie, bo gospodarze wystąpili w najsilniejszym skladzie, z Alexem Mineiro w ataku, natomiast ekipa Botafogo składała się niemal w całości (wyjątkiem był Victor Simoes) z piłkarzy rezerwowych. Mogło być jeszcze lepiej dla gości: w doliczonym czasie gry napastnik Laio zmarnował znakomitą okazję strzelecką dla Botafogo.   - Ten mecz pokazał mi, że kilku zawodników rezerwowych ma szansę wejść do pierwszego składu - cieszył się po meczu trener Botafogo, Estevam Soares.  Rewanż zostanie rozegrany 16 września w Rio de Janeiro. Zwycięzca tego dwumeczu zmierzy się w jednej ósmej z ekwadorskim Emelekiem. PS. Botafogo ogłosiło wczoraj zakontraktowanie nowego zawodnika - obrońcy Diego z Barueri. 