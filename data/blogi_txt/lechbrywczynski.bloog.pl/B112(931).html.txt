Najważniejszym wydarzeniem piłkarskim kilku ostatnich dni jest w Brazylii kontrakt Fernandao z Goias. Zawodnik ten, od którego oczekiwano powrotu (z Bliskiego Wschodu) do Interu Porto Alegre, ewentualnie związania się z którymś z wielkich klubow z Sao Paulo, które zabiegaly o niego, wybral Goias - klub, którego jest wychowankiem. Nikt nie jest w stanie wytłumaczyć sobie wyboru, jakiego dokonal Fernandao. W Porto Alegre był idolem, czekano tam na niego z uteęknieniem; z kolei w Santosie czekały na niego pieniadze, o jakich klubowi Goias nawet sie nie śniło. W Goias nikt nie liczył na pozyskanie Fernandao...   Sam Fernandao też nie jest w stanie przedstawić racjonalnych powodów swojej decyzji: kibicom Goias mówi, że zrobił to z miłości do ich klubu; kibicom Interu Porto Alegre mówi, że nie poszedł do nich tylko dlatego, że jakoby klub ten nie złożył mu żadnej oferty...   Tak czy owak w Porto Alegre panuje oburzenie, za to w Goianii - wielkie święto. Przyjęcie, jakie zgotowano tam dziś Fernandao, było iście królewskie: wiwatujące tlumy na lotnisku, triumfalny przejazd otwartym samochodem pzrez ulice miasta, przelot helikopterem nad stadionem Serra Dourada tuż przed meczem Goias - Flamengo...  Migawki z tego, co działo się dzisiaj w Goianii, możecie obejrzeć w tych linkach: http://www.youtube.com/watch?v=dV0Bp80lqeg http://www.youtube.com/watch?v=PGKvYmpSl4g 