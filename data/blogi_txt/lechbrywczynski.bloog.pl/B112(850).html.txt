W pierwszym meczu o Superpuchar Ameryki Południowej Internacional Porto Alegre niespodziewanie przegrał u siebie z LDU Quito 0:1. Jedyną bramkę tego meczu zdobył Bieler, co możecie obejrzeć tu: http://video.globo.com/Videos/Player/Esport es/0,,GIM1067890-7824-O+GOL+DE+INTERNACIONAL+X+LDU+PELA+FINAL+DA +RECOPA+SULAMERICANA,00.html  LDU jest zaledwie cieniem tej drużyny, która zdobyła w ubiegłym roku Copa Libertadores. W tegorocznej edycji Libertadores ekwadorska drużyna kompletnie się nie liczyła, nie wychodząc z grupy, w której rywalizowała z Palmeiras, Sportem Recife i chilijskim Colo Colo. Skoro LDU przegrywało ze Sportem Recife (o ileż mniej się liczącym w Brazylii niż Internacional Porto Alegre!), a teraz wygrywa z Internacionalem, świadczy to o poważnym kryzysie drużyny "colorados".   - Przeżywany poważną obniżkę formy, nie przystepujemy do gry tak skoncentrowani, jak jeszcze miesiąc temu - przyznał po meczu D'Alessandro.  Ten kryzys widać było zresztą już od jakiegoś czasu: wysoka porażka w ostatnim meczu ligowym z Flamengo, brak zwycięstwa w kilku poprzednich meczach... Przyczyn tego stanu rzeczy jest kilka:  - Internacional na zbyt wielu frontach w tym roku walczy: Gauchao, Brasileirao, Copa do Brasil, Recopa Sudamericana, a nawet Copa Suruga Bank w Japonii.   - Dwaj podstawowi zawodnicy (Nilmar i Kleber) grają teraz w Pucharze Konfederacji z reprezentacją Brazylii.   - Absolutnym priorytetem klubu jest Copa do Brasil, bo ewentualne wygranie przyszłotygodniowego finału z Corinthians zapewni Interowi miejsce w rozgrywkach Copa Libertadores 2010. Dopiero po meczu z Corinthians zawodnicy Interu będą grać na 100% w pozostałych meczach.  Nie zdobycie Recopa Sudamericana kibice Interu przełkną bez trudu. Ale jeśl Inter przegra finał Copa do Brasil, to będzie już poważna klęska, która może spowodować dymisję trenera Tite. 