Dodo był poirytowany tym, że został zmieniony jeszcze przed końcem meczu ze Sportem, dlatego wyszedł ze stadionu nie czekając na końcowy gwizdek. Zarząd klubu Fluminense uznal to za rażącą niesubordynację i odpowiedział na takie zachowanie niezwlocznym rozwiązaniem kontraktu z tym zawodnikiem. Zainteresowanie pozyskaniem Dodo wyrazili Corinthians, ale dopiero po wyjaśnienie oskarżeń o doping, jakie były kierowane wobec tego piłkarza.  - Dodo to znakomity zawodnik, ale przed oficjalnym rozstrzygnięciem przez FIFA sprawy dopingu nie będziemy o niego zabiegać. Wszystko wyjaśni się w najbliższych dniach, więc zaczekamy - oświadczył dyrektor sportowy Corinthians, Antonio Carlos. 