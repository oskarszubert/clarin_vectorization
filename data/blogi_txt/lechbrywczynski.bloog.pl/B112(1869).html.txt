Po przegranym meczu z Realem Garcilaso ekipa Cruzeiro znalazła się na ostatnim miejscu w grupie i nie mogła już sobie pozwolić na kolejną porażkę. Nie zawiodła, gromiąc 5:1 Universidad de Chile; bohaterem meczu był zdobywca trzech goli Ricardo Goulart. A dzień przed meczem trener Chilijczyków Cristian Romero zapewniał, że jego zespół stać na zwycięstwo w tym pojedynku...Komplet punktów zanotowało na swoim koncie także Gremio, które pewnie pokonało kolumbijskie Atletico Nacional 3:0. Gole zdobyli Luan, Ramiro i Alan Ruiz, bramkę tego ostatniego macie w tym linku:Zawiodło za to Atletico Paranaense, zasłużenie przegrywając na wyjeździe z argentyńskim Velezem Sarsfield 0:2 (gole Tobio i Pratto). W ostatnich minutach do gry został wprowadzony Adriano, ale nie wpłynął znacząco na losy tego meczu. Inne informacje:Poważnego osłabienia kadrowego doznało w tych dniach Flamengo: czołowy strzelec tego zespołu Hernane "Brocador" odszedł do chińskiego klubu Shanghai Shenhua i nie zagra już w dzisiejszym meczu Libertadores z ekwadorskim klubem Emelec. Trener Muricy Ramalho poprowadził ekipę Sao Paulo już w 400 meczach. Jubileuszowym, czterechsetnym meczem było niedawne spotkanie z XV de Piracicaba. Muricy wkrótce prześcignie słynnego Tele Santanę (411 spotkań). Willian Farias przeszedł z Coritiby do Cruzeiro. 3 czerwca Brazylia rozegra towarzyski mecz z Panamą. Będzie to przedostatni mecz Brazylii przed rozpoczęciem Mundialu. Kurytyba, stolica brazylijskiego stanu Parana, na pierwszym planie Arena Baixada, stadion klubu Atletico Paranaense. Budowa stadionu jest na ukończeniu, będzie to jedna z aren tegorocznego Mundialu. 