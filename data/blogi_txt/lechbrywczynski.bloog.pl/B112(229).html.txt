Pomocnik Morais, jeden z najlepszych zawodników Vasco da Gama, skłócony jednak z kibicami i z zarządem tego klubu, niespodziewanie odszedł do Corinthians! To jeden z nielicznych transferów z pierwszej ligi do drugiej; regułą są transfery w odwrotnym kierunku. No ale Corinthians to Corinthians: każdy mecz tego klubu jest wielkim wydarzeniem, niezależnie od tego, w jakiej lidze jest rozgrywany. A poza tym wiadopmo, że już w grudniu, z końcem tegorocznego sezonu, Corinthians będą klubem pierwszoligowym...Morais, zapytany przez dziennikarzy czy to prawda, że przechodzi do Corinthians, odpowiedział: - Aqui tem um bando de louco!To fraza wśród kibiców Corinthians kultowa, będąca fragmentem klubowej piosenki, która głosi: "Jest nas tu cała gromada szaleńców, którzy zwariowali dla Corinthians!"Oficjalna prezentacja Moraisa jako nowego zawodnika Corinthians odbędzie się dziś. 