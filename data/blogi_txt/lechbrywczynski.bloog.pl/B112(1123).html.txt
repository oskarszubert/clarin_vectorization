Ronaldo oświadczył, że zamierza grać w Corinthians do końca swojej piłkarskiej kariery. Do Flamengo już nigdy nie przejdzie, ale życzy temu klubowi zdobycia w tym roku mistrzostwa Brazylii. Corinthians jest zainteresowane wypożyczeniem Argentyńczyka Faríasa z Porto na przyszły sezon.  Fluminense zamierza wypożyczyć (od grudnia) swojego napastnika Kiezę do Cruzeiro. Zarząd Fluminense dał również do zrozumienia, że w razie spadku do Serie B z klubu będą musieli odejść dwaj niedawni idole kibiców Flu: Leandro Amaral i Fred.  Napastnik Elton (Vasco da Gama) zdobył już w tym roku dla swojego klubu 25 goli. Do pobicia dawnego rekordu Romario (31 goli dla Vasco w sezonie) brakuje mu niewiele...  Trener Andrade jest zaniepokojony euforią, jaka ogarnęła kibiców Flamengo po ostatnich zwycięstwach:  - Jak na razie nic nie wywalczyliśmy, nie mamy nawet miejsca w pierwszej czwórce!  Do dziś sprzedano już 25 tys. biletów (czyli ponad połowę wszystkich dostępnych biletów) na niedzielny klasyk Rio de Janeiro: Botafogo - Flamengo. Miejsc na stadionie Engenhao jest 45 tys. - gdyby mecz rozgrywano na Maracanie, sprzedano by znacznie więcej biletów, ale Botafogo jest gospodarzem meczu i woli grać na swoim stadionie, a nie w "świątyni" Flamengo - Maracanie.  Trybunał sportowy STJD zawiesił na 30 dni trenera Geninho (Nautico) za krytykowanie decyzji arbitra podczas meczu.  Drugoligowa Fortaleza w trybie natychmiastowym rozwiązała kontrakt z napastnikiem Luizem Carloswm. To dziwne, zważywszy, że zawodnik ten zdobył w tegorocznych rozgrywkach Serie B już 12 goli. Jako uzasadnienie zarząd klubu podał "wrogą postawę zawodnika wobec kolegów z drużyny, co odbijało się na wynikach".  Na koniec macie wszystkie gole z niedawnego, finałowego meczu żeńskich rozgrywek Copa Libertadores: Santos - Universidad Autonoma (Paragwaj) 9:0. Kobiecy "dream team" Santosu dał w tym finale prawdziwy show: ht tp://www.youtube.com/watch?v=V0QTbCNtCdU feature=player_embedded 