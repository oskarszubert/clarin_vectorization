Fluminense zostało rozgromione 5:1 na wysokościach (2.850 m n.p.m.) w Quito 1:5 w pierwszym meczu finałowym Copa Sudamericana i w praktyce straciło szanse na zdobycie pucharu. Miłe złego początki: już w 30 sekundzie gry Marquinho zdobył prowadzenie dla Fluminense, ale potem gole zdobywali tylko gospodarze: Méndez - 3 oraz Salas i De La Cruz po 1. Skrót tego meczu macie tu:http://video.globo.com/Videos/Player/Esportes/0,, GIM1165860-7824-OS+GOLS+DE+LDU+X+FLUMINENSE+PELAS+FINAIS+DA+COPA +SULAMERICANA,00.htmlTo koniec serii kilkunastu ligowych i pucharowych meczy Fluminense bez porażki. O wyniku wczorajszego pojedynku zadecydowały dwa czynniki. Po pierwsze: fizyczne wyczerpanie składu Fluminense ofiarną grą w kolejnych ligowych meczach (trójkolorowi rozpaczliwie walczą o utrzymanie się w lidze) i pucharowych. Po drugie: brak pucharowego ogrania większości zawodników Fluminense (niewielu zostało z tych, którzy rok temu walczyli o Copa Libertadores). Ten brak doświadczenia był szczególnie widoczny na tle grającego od dawna w zbliżonym składzie LDU. Dziwi mnie tylko, dlaczego Fluminense nie wystawiło w tym meczu do gry Ekwadorczyka Urrutii, który był rok temu kapitanem drużyny LDU, a obecnie jest zawodnikiem Fluminense... Rok temu Fluminense przegrało z tym samym LDU pierwszy mecz finałowy Copa Libertadores, ale potem odrobiło straty na Maracanie, by ostatecznie przegrać puchar w rzutach karnych. Po tamtej pechowej porażce Flu dochodziło do siebie przez rok i mało nie spadło rok temu do Serie B. Teraz porażka w pierwszym meczu z LDU jest jeszcze wyższa, skład Fluminense jest znacznie słabszy i mniej doświadczony niż rok temu, a sytuacja w tabeli znacznie gorsza. Fluminense musi teraz myśleć przede wszystkim o tym, żeby wczorajsza klęska nie odbiła się na grze drużyny w meczach ligowych. Jeśli się odbije, to spadek do Serie B murowany...Ciekawostka: broniące się jeszcze przed spadkiem Fluminense przegrało z LDU, a tymczasem zdegradowany już do Serie B Sport Recife wygrał w tym roku z LDU Quito oba mecze Copa Libertadores: 2:0 u siebie, 3:2 na wyjeździe. Tu macie gole z pierwszego z tych meczy:http://www.youtube.com/watch?v=tWj6_AjMr24 feature=related 