Dyrekcja klubu Palmeiras uważa zakontraktowanie 20 - letniego Kerrisona z Coritiby, jednego z czołowych strzelców tegorocznego sezonu ligowego, za skuteczną odpowiedź na przejście Ronaldo do Corinthians.  - My stawiamy na młodość, dlatego pozyskaliśmy Keirrisona. Przy okazji zyskaliśmy dodatkową motywację, żeby pokonać Corinthians - powiedział prezes klubu, Genaro Marino. Do pierwszego w roku 2009 klasyku Palmeiras - Corinthians dojdzie 8 marca, w ramach rozgrywek Campeonato Paulista. Keirrison podpisał kontrakt z Palmeiras od kwietnia 2009 - do tej pory ma pozostawać w Coritibie i grać w Campeonato Paranaense. Zarząd Palmeiras czyni jednak starania, by sprowadzić Keirrisona do siebie już wcześniej, na wspomniany mecz z Corinthians. 