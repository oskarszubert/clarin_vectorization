Dzisiaj zostaną rozegrane wszystkie mecze ostatniej kolejki tegorocznego sezonu ligi brazylijskiej. Najważniejszy mecz: Gremio - Corinthians odbędzie się w Porto Alegre. Walczący o ligowy byt Corinthians muszą ten mecz wygrać, żeby uniknąć degradacji. A nie będzie to łatwe, bo kilku czołowych zawodników tego klubu (m. in. Gustavo Nery) jest kontuzjowanych, a snajper Finazzi został odsunięty od gry za kartki. Cała nadzieja "koryntian" w młodym napastniku Wilsonie i w doświadczonym, 33-letnim Vampecie.Vampeta, który przed laty zdobył z Corinthians wszystkie możliwe tytuły, z Copa Libertadores i Pucharem Interkontynentalnym włącznie, powiedział: - Dzisiejszy mecz jest najważniejszym w całej mojej karierze. Nie można dopuścić do tego, żeby tak wielki klub jak Corinthians, spadł do drugiej ligi. Na mecz przyjadą z Sao Paulo tysiące kibiców Corinthians.  Oby obyło się bez incydentów między kibicami obu klubów, bo napięcie jest ogromne. W wielu kościołach kibice Corinthians zamawiają msze w intencji zwycięstwa, niektórzy kibice układają nawet własne modlitwy, jak w tym linku:http://gl oboesporte.globo.com/ESP/0,,GEN646-6081,00.htmlInne, superważne mecze, to Goias - Internacional oraz Vasco - Parana. 