Kiedy lider (Botafogo) gra z "czerwoną latarnią" tabeli (America), wynik może być tylko jeden: zwycięstwo lidera. Botafogo trochę musiało się namęczyć, ale ostatecznie wygrało 4:2 dzięki świetnej grze Ze Roberto i Andre Limy.  Do sporej niespodzianki doszło natomiast w Sao Paulo, gdzie faworyzowane Palmeiras nieoczekiwanie przegrało na własnym stadionie ze Sportem Recife 1:2. Dodajmy do tego, że goście z Pernambuco sięgnęli w końcówce meczu po zwycięstwo, grając w dziewiątkę, a będziemy mieli obraz szoku, jaki przeżyli kibice "zielonych"... Kapitalne znaczenie dla układu tabeli miał mecz: Atletico Mineiro - Santos. Był to przy okazji pojedynek dwóch, znakomitych trenerów: Emersona Leao (Atletico) i Vanderleia Luxemburgo (Santos). Z tego pojedynku zwycięsko wyszedł Santos (2:1), awansując na dwunaste miejsce w tabeli. W swoim blogu trener Luxemburgo zapewnia, że to koniec kryzysu i początek dalszego marszu w górę tabeli: http://globoesporte.globo.com/ESP/0,,GEN356-6081,00.html Zaskakujący przebieg miał także mecz Internacionalu z Vasco: goście błysnęli formą, wygrali 2:0 na boisku przeciwnika i awansowali na trzecie miejsce. Pato dwoił się i troił, ale nie był w stanie powstrzymać "vascainos".  Parana przegrała wyjazdowy mecz z Goias 0:2 i chyba już na dobre pożegnała się ze szczytami tabeli. Karykaturzysta z "Gazeta do Povo" skomentował to na swój sposób - "Paranito" spada, a lokalni rywale z Atletico Paranaense i Coritiby przyglądają się temu z zadowoleniem, komentując: "To jest nasz stary Paranito, jakiego znamy!" Karykaturę macie tu: http://portal.rpc.com.br/gazetadopo vo/impressa/charges/zoom/?id=683637  Co nie zmienia faktu, że Atletico Paranaense samo jest w kryzysie i wczorajszy remis 2:2 z Corinthians (uratowany w ostatnich minutach meczu!) na niewiele się tu przydał.   Tu możecie obejrzeć wszystkie, najładniejsze gole z tej kolejki ligi brazylijskiej:  http://vid eo.globo.com/Videos/Player/Noticias/0,,GIM709369-7823-OS+GOLS+DA +NOITE+PELO+CAMPEONATO+BRASILEIRO,00.html 