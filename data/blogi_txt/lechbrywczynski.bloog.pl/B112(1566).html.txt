5 czerwca, grą w ligowym meczu Flamengo - Corinthians, zakończy swoją karierę serbski zawodnik Dejan Petkovic - z pewnością najlepszy piłkarz europejski, grający kiedykolwiek w lidze brazylijskiej. Taka jest decyzja władz klubu, z którą zgodził się trener Luxemburgo, główny sprawca wykluczenia "Peta" ze składu Flamengo z początkiem bieżącego roku (mimo, że zawodnik wciąż ma z klubem ważny kontrakt). To nie wszystko: już za kilka dni Petkovic weźmie udział w premierze dokumentalnego filmu "Gringo", poświęconego jego piłkarskiej karierze, a w sierpniu ma zostać rozegrany w Belgradzie (na tamtejszej "Marakanie") mecz towarzyski Crvena Zvezda - Flamengo, w którym "Pet" będzie występował w pierwszej połowie w ekipie gospodarzy, a w drugiej - w zespole gości. W tym nagraniu macie pamiętny gol Petkovicia, który dał Flamengo tytuł mistrza stanu Rio de Janeiro w 2001 r.:http://www.youtube.com/watch?v=ocbUFHNTqSw 