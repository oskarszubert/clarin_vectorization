Podczas niedawnego Szczytu Iberoamerykanskiego doszło do poważnego starcia dyplomatycznego między Wenezuelą i Hiszpanią. Prezydent Wenezueli Hugo Chavez ostro skrytykowal byłego premiera Hiszpanii, Aznara, za to, że poparł on przeprowadzony przeciwko Chavezowi w 2002 r. zamach stanu.  W odpowiedzi premier Hiszpanii, Zapatero, stwierdził, że nazwanie Aznara "faszystą" przez Chaveza jest obraźliwe, ponieważ "Aznara wybrali Hiszpanie w wolnych wyborach". Chavez, znany z impulsywności, przerywał premierowi Zapatero, wobec czego do rozmowy wtrącił się król Juan Carlos, który powiedział do Chaveza:  - Tu... Porque no te callas? (Ty... Dlaczego się nie zamkniesz?)  Potem polemika jeszcze bardziej się rozszerzyła. Po stronie Chaveza stanął prezydent Nicaragui Daniel Ortega, który skrtykował Hiszpanię za nielegalne wspieranie ugrupowań, wrogich sandinistom. Słysząc to, król Hiszpanii wstał i wyszedł z sali...  Tu macie video: http://www.youtube.com/watch?v=vyN- 5ilDGSA   Teraz, po incydencie ...wszyscy są zadowoleni i wszyscy odnoszą z niego polityczne zyski. Hiszpanie popierają zachowanie króla i Zapatero, jako "obrońców godności Hiszpanii". Natomiast w Wenezueli i w innych krajach latynoskich przypomina się Hiszpanii, że era kolonialna już się dla Hiszpanów skończyła, wytyka się również Juanowi Carlosowi jego "frankistowskie korzenie". A Chavez pyta w mediach krola Hiszpanii, czy wiedział o zamachu stanu z 2002 r. jeszcze zanim się odbył... 