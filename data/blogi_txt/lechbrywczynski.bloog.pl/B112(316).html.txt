Przemawiając podczas sesji Zgromadzenia Ogólnego ONZ w Nowym Jorku, prezydent Brazylii Luiz Inacio Lula da Silva ostro skrytykował Unię Europejską i USA za ich politykę ekonomiczną wobec krajów rozwijających się. - Najbogatsze państwa świata wiele mowią o wolnym rynku, o swobodnym krążeniu towarów, ludzi i kapitału na świecie. Ale mówią o tym tylko wtedy, kiedy żądają od krajów rozwijających się, by otworzyły swoje rynki dla ich produktów. Ale równocześnie sami stosują protekcjonizm, na wszelkie możliwe sposoby zamykają swój rynek przed konkurencyjnymi produktami z krajów rozwijających się. O jakim wolnym rynku produktów rolnych można w ogóle mówić, jeśli Unia Europejska subsydiuje swoich rolników? W dodatku USA i kraje Unii Europejskiej zamykają się także przed imigrantami z krajów Trzeciego Świata, uzasadniając to przy pomocy argumentów, ocierających się o rasizm. Można powiedzieć, że najbogatsze kraje świata praktykują "populistyczny nacjonalizm" - oświadczył Lula.Lula podkreślił, że gospodarka Brazylii szybko się rozwija, dlatego światowy kryzys finansowy nie stanowi dla niej zagrożenia. Winą za spowodowanie tego kryzysu Lula obarczył giełdowych spekulantów z USA, którzy "jeśli osiągną wielkie zyski, to je natychmiast prywatyzują, a jeśli ponoszą straty, to przerzucają je na barki społeczeństwa".Prezydent Brazylii zażądał również gruntownej reformy struktury ONZ, tak aby każdy kontynent, także Ameryka Południowa, miał swojego przedstawiciela w gronie stałych członkow Rady Bezpieczeństwa ONZ. Zdaniem Luli, konieczny jest wielobioegunowy porządek światowy, bez dominacji jednego ośrodka. 