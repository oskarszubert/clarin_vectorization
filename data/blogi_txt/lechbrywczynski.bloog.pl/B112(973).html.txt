Dziś (wtorek, 25 sierpnia) zostaną rozegrane wszystkie mecze dwudziestej kolejki brazylijskiej drugiej ligi:  Brasiliense - Vasco da Gama hit! Po historycznym meczu z Ipatingą, rozgrywanym w obecności 80 tys. widzów, ekipa Vasco będzie bronić pozycji lidera w wyjazdowym pojedynku z "Jacare".  W pierwszym składzie Vasco wystąpić mają m.in. Aloisio i Fagner.  Atletico Goianiense - America-RN Atletico jeszcze na własnym boisku nie przegrało: zapewne nie przegra  i tym razem. W razie zwycięstwa "Dragao" umocni się na pozycji wicelidera i nie powiększy straty do prowadzącego w tabeli Vasco.  Portuguesa - Vila Nova Portuguesa w pięciu poprzednich meczach nie wygrała i w efekcie straciła kontakt z czołówką tabeli. Z kim wygrywać, jeśli nie ze słabą Vilą, która w dodatku zmieniła kilka dni temu trenera?  Sao Caetano - Bragantino Sao Caetano uparcie - i coraz skuteczniej - walczy o awans. Stale wzmacnia też skład, wczoraj zaprezentowało swój najnowszy nabytek, 24 - letniego Argentyńczyka Damiana Lunę: http://www.futebolinterior.com.br/imgArtigos/Image/ClubesS erieA1/SaoCaetano/luna_0001_180x250.jpg  Ceara - Juventude hit! Podbudowana rozgromieniem Ameriki-RN i wejściem do G-4 Ceara chce potwierdzić dobrą formę kolejnym zwycięstwem.  Guarani - Fortaleza Broniąca się przed spadkiem Fortaleza jest podbudowana objęciem funkcji trenera przez Marcio Fernandesa i niedawnym zwycięstwem 4:0 nad Paraną. Ale tym razem poprzeczka ustawiona jest wyżej: Guarani to drużyna z czołówki, walcząca o awans. ABC - Ponte Preta Że ABC spadnie z ligi, to jest niemal pewne. Trwa jednak wciąż swoista rywalizacja ABC z Campinense o to, by nie być ostatnią drużyną w tabeli. W tym spotkaniu trudno będzie gospodarzom o punkty, bo Ponte Preta jest mocna, a przy tym zdeterminowana, by wejść do G-4 i wywalczyć w tym roku awans do Serie A.  Ipatinga - Figueirense Rok temu był to mecz Serie A, teraz Serie B, a za rok? Przynajmniej jedna z tych drużyn powinna wrócić do Serie A - więcej szans ma Figueirense, ale musi ustabilizować swoją formę.  Parana - Bahia hit! Mecz sąsiadów w tabeli: obaj mają wielkie ambicje, ale postawa na boisku tego nie potwierdza...  Duque de Caxias - Campinense Campinense rozpaczliwie walczy o wyjście ze strefy spadkowej, a jeśli to się nie uda, to przynajmniej o opuszczenie ostatniego miejsca w tabeli. Duque nie może sobie jednak pozwolić na stratę punktów, bo w razie porażki też znajdzie się w strefie spadkowej... 