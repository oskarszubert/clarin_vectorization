Wczoraj rozegrano rewanżowe mecze półfinałowe brazylijskiej czwartej ligi:  Chapecoense - Macae 3:2 Macae wystarczyła do awansu ta jednobramkowa porażka. Ale na pół godziny przed końcem meczu Chapecoense prowadziło 3:0 (gole: Rogerio, Cadu Gaucho i Luis Andre) i wydawało się, że to gospodarze wejdą do finału. Zryw Macae w końcówce przyniósł jednak temu zespołowi dwa gole (Andre Gomes i Cadu Gaucho - autogol) oraz miejsce w finale... Alecrim - Sao Raimundo 2:2 Ten wyjazdowy remis dał drużynie Sao Raimundo awans do finału. Gole dla Alecrimu zdobyli: Torona i Chapinha, a dla Sao Raimundo: Rafael i Deo Curuça.  W finałowym dwumeczu o mistrzostwo Serie D zmierzą się zatem: Macae z Rio de Janeiro i Sao Raimundo z amazońskiego stanu Para. 