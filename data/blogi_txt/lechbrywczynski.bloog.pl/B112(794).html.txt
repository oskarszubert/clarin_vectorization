Carlos Alberto Parreira, trener Fluminense, jest wręcz zasypywany ofertami od zawodników, pragnących występować w drużynie trójkolorowych z Rio. Oferty te są zazwyczaj wysyłane przez agentów i menedżerów, reprezentujących tych piłkarzy.   - Codziennie dostaję co najmniej po 15 płyt DVD z nagraniami, prezentującymi grę poszczególnych zawodników. Wszystkich nie dam rady obejrzeć, ale oglądam przynajmniej niektóre wieczorami i w nocy, na ile czas pozwoli - wyjaśnia trener Parreira. 