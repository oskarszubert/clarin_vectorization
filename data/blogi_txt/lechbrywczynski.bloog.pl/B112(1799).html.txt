Najciekawszym wydarzeniem wczorajszego dnia w brazylijskiej piłce był mecz Goias - Gremio, zakończony niespodziewanym zwycięstwem gospodarzy 2:0. Obie bramki zdobył "grubasek" Walter, który pomimo swej nadwagi zadziwia znakomitą formą. Na jego temat krążą wśrod kibiców niezbyt wyszukane dowcipy: "Walter rzucił koszulkę w trybuny, żeby kibice mogli z niej zrobić transparent", ""Przeszkodą w zakontraktowaniu Waltera nie jest pensja, ale wydatki związane z wyżywieniem" itd. W innym spotkaniu Sao Paulo (grajace przez znaczną część meczu w dziesiątkę) wygrało na wyjeździe z Nautico, dzięki czemu zbliżyło się do wyjścia ze strefy spadkowej.    Wiele działo się również w Serie B. W meczu na szczycie Palmeiras zremisowało bezbramkowo z wiceliderem Chapecoense, a na trzecim miejscu w tabeli umocniła się Parana, wygrywając wyjazdowy mecz z Icasą 3:0. Poważną wpadkę zaliczył natomiast czwarty w tabeli Sport, przegrywając na wyjeździe z amazońskim Paysandu 0:2. 