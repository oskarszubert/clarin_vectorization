Dziś i jutro zostaną rozegrane następujące mecze 36 kolejki ligi brazylijskiej:  Sobota, 21 listopada Corinthians - Nautico Do składu Corinthians wraca po długiej kontuzji Argentyńczyk Escudero. Dla broniącego się przed spadkiem Nautico ten mecz ma znacznie większe znaczenie: jeśli Nautico przegra, to znajdzie się w drugiej lidze...  W tym linku macie dawny hymn klubu Corinthians, wykonanie z roku 1930: http://www.youtube.com/watch?v=sT-UlI0raXA  Atletico Paranaense - Cruzeiro Atletico Paranaense potrzebuje zwycięstwa, żeby oddalić się od strefy spadkowej, Cruzeiro potrzebuje zwycięstwa, żeby zająć miejsce w G-4, dające prawo gry w Copa Libertadores. Będzie walka!   Niedziela, 22 listopada Botafogo - Sao Paulo hit! Flamengo apeluje do Botafogo, żeby "zagrało dla Rio de Janeiro" i pozbawiło "paulistów" tytułu mistrzowskiego. Ale Botafogo i bez tego ma motywcaję do gry, bo jest poważnie zagrożone spadkiem.  Sao Paulo narzeka na decyzję trybunału sportowego, który odsunął od tego meczu trzech zawodników: Dagoberto, Jeana i Borgesa (cała trójka wróci na ligowy mecz z Goias), natomiast trener Botafogo Estevam Soares obawia się, że arbitrzy będą sprzyjać ekipie Sao Paulo...  Mecz będzie transmitowany na żywo o godz. 20.00, m.in. przez kanal Sportklub.  Atletico Mineiro - Internacional hit! To dla obu zespołów walka o wszystko. A konkretnie: o miejsce w Copa Libertadores i o zachowanie resztek iluzorycznych szans na tytuł mistrzowski. O uratowanie roku, który przyniósł obu ambitnym klubom spory zawód.   Flamengo - Goias hit! Flamengo walczy o tytuł mistrzowski: musi wygrać i liczyć na potknięcie Sao Paulo, żeby zostać liderem. Z kolei Goias to wielka niewiadoma: ma solidny skład, ale nie w każdym meczu Iarley i Fernandao grają swoje...  Santos - Coritiba Jeśli Coritiba wygra, to w praktyce zapewni sobie pozostanie w lidze. Jest to możliwe, bo Santos nie gra ostatnio najlepiej...  Santo Andre - Avai Mecz dwóch tegorocznych beniaminków, będących jednak w odmiennej sytuacji. Santo Andre broni się przed spadkiem, zaś Avai walczy o miejsce w G-4. Atut własnego boiska przemawia za Santo Andre, atutem Avai są jednak większe piłkarskie umiejętności...  Sport - Fluminense Sport jest już zdegradowany do Serie B, nie musi to jednak ułatwić sprawy ekipie Flu, bo Sport zagra bez psychicznego obciążenia. A gości urządza tylko zwycięstwo! Vitoria - Barueri Vitoria jest wciąż "matematycznie" zagrożona spadkiem: jeśli wygra, to zagwarantuje sobie pozostanie w lidze... 