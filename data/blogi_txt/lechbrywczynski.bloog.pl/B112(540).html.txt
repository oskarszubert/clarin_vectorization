Campeonato Pernambucano: pierwsze zwycięstwo Sportu Sport Recife, ubiegłoroczny mistrz Pernambuco, rozpoczął od wygranej także tegoroczne rozgrywki, pokonując dziś Vitorię-PE 4:0. Najlepszym zawodnikiem meczu był napastnik Ciro, zdobywca dwóch goli.  Campeonato Cearense: triumf Horizonte W pierwszym meczu tegorocznych rozgrywek o mistrzostwo stanu Ceara, drużyna Rodoviario przegrała 0:3 z Horizonte. Gole zdobyli: Preto - 2 i Caio - 1.  Fred coraz bliżej Fluminense Trener Rene Simoes ma nadzieję na rychłe zakontraktowanie napastnika Freda z francuskiego Lyonu. Fluminense złożyło Fredowi konkretną ofertę: zawodnik ten miałby grać w barwach Flu przez trzy lata i zarabiać miesięcznie 500 tys. reali. Negocjacje obu klubów trwają.  Ze Roberto: z Schalke 04 do Flamengo? Flamengo zamierza jak najszybciej podpisać kontrakt z Ze Roberto. Piłkarz (były zawodnik Botafogo) jest na to zdecydowany, do uzgodnienia pozostała umowa pomiędzy klubami.  Diego Tardelli w Atletico Mineiro! Atletico Mineiro pozyskało napastnika Diego Tardellego z Flamengo. Atletico wykupiło przy tym 50% praw transferowych tego 23 - letniego zawodnika.  Adriano Magrao w Nautico Nautico ogłosiło zakontraktowanie Adriano Magrao. Ten 27 - letni napastnik grał ostatnio w Gamie, a wcześniej m.in. w takich klubach, jak Anapolina-GO, Atletico-GO oraz lokalny rywal Nautico - Sport.  Nilton w Vasco! 21 - letni pomocnik Nilton, znany m.in. z występów w Corinthians, został zaprezentowany jako nowy zawodnik Vasco da Gama.  Ferroviaria: duet rutyniarzy Dwaj nowi zawodnicy klubu Ferroviario, przygotowującego się do rozgrywek drugiej ligi stanowej Campeonato Paulista, to 31 - letni obrońca Binho i 28 - letni pomocnik Niel. Pierwszy z nich grał m.in. w portugalskich klubach Academica Coimbra i Vitoria Setubal (z tym klubem zdobył Puchar Portugalii), a także w greckim Iraklisie, natomiast drugi występował m.in. w Interze Mediolan, Flamengo i w holenderskim FC Groningen.  Viola w Resende! 38 - letni napastnik Viola, który w roku 1994 zdobył z reprezentacją Brazylii mistrzostwo świata, wciąż nie chce przestać grać w piłkę. Kilka dni temu został zaprezentowany jako nowy zawodnik klubu Resende, przygotowującego się do rozgrywek Campeonato Carioca.  - Nie zamierzam być gwiazdą zespołu, chcę po prostu pomóc Resende w walce o mistrzostwo stanu Rio de Janeiro. Skład jest solidny, może zaskoczyć niejednego rywala - powiedział Viola podczas prezentacji. W roku ubiegłym Viola występował w Campeonato Carioca w drużynie Duque de Caxias. Reinado Alagoano w Bahii Napastnik Reinaldo Alagoano (najlepszy strzelec Campeonato Alagoano 2007, z 14 golami; grał wtedy w dryżynie Corinthians de Alagoas) przeszedł z Cruzeiro do drugoligowej Bahii.  Internacional Porto Alegre: owacje na treningu! 2 tys. kibiców przybyło na niedawny trening ekipy "colorados", co możecie zobaczyć na tej fotce: http://globoespor te.globo.com/Esportes/foto/0,,16364367-EX,00.jpg 