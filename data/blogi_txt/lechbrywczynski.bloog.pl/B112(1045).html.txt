Dziś (w środę, 23 września) zostanie rozegrany ostatni mecz minionej kolejki ligi brazylijskiej: Cruzeiro - Palmeiras.  Mecz ważny, bo przecież Palmeiras jest liderem, ale z niewielką przewagą nad najgroźniejszymi rywalami: Interem Porto Alegre i Sao Paulo.   To będzie bardzo trudny mecz dla Klebera. Piłkarz ten występuje obecnie w Ctuzeiro, ale poprzednio grał w ekipie Palmeiras. Ostatnio pojawiały się pogłoski, że Kleber ma wrócić po zakończeniu sezonu do Palmeiras, a sam zawodnik dolał kilka dni temu oliwy do ognia, biorąc udział w publicznej imprezie, zorganizowanej przez torcidę Palmeiras.  Rozpętała się burza: zarząd Cruzeiro zażądał od Klebera wyjaśnień, a część kibiców "Raposy" uważa go za zdrajcę. Przed siedzibą klubu odbyła się nawet pikieta, której uczestnicy żądali wyrzucenia Klebera ze składu Cruzeiro: http://www.superesportes.com.br/imgs/imgs_not/0000019079.jpg 