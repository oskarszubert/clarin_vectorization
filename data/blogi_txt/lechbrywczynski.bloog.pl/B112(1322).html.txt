Cruzeiro bez trudu wygrało wczorajszy mecz Copa Libertadores z wenezuelskim Deportivo Italia 2:0 i wyszlo na czoło swojej grupy. Gole zdobyli Fabinho i Pedro Ken, co możecie obejrzeć tu: http://www.youtube.com/watch?v=v6ovUkRO6zI  Po porażce 2:3 w meczu Campeonato Carioca z Americano, zarząd klubu Vasco da Gama zwolnił trenera Vagnera Manciniego.   Flamengo wciąż zabiega o Ronaldinho Gaucho. W klubie panuje przekonanie, że jeśli trener Dunga nie powoła Ronaldinho na Mundial, to zawodnik podpisze kontrakt z Flamengo.  33 - letni William, filar obrony Corinthians, zamierza z końcem grudnia tego roku zakończyć swoją karierę. Do tej pory zawodnik chciałby jednak zdobyć Copa Libertadores i wygrać Mundial Klubów.  Gremio ma najlepszy wynik punktowy ze wszystkich brazylijskich klubów, walczących w tegorocznych mistrzostwach stanowych: 83% możliwych do zdobycia punktów - 14 zwycięstw, dwa remisy i jedna porażka. Najskuteczniejszy atak w Brazylii ma w tym roku Santos: 60 goli w 18 meczach.  W kwietniu br. Inter Porto Alegre otworzy swoje klubowe muzeum na stadionie Beira Rio. Będzie miało 800 m kw. powierzchni.  Na koniec macie link do strony, poświęconej wyłącznie czterem wielkim klubom pilkarskim Rio de Janeiro: http://os4grandes.com.br/ 