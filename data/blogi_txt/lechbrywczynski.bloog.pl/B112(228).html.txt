Moje przemyślenia na temat polskiej polityki zagranicznej: - Tarcza antyrakietowa nie jest po to, żeby bronić terytorium Polski - jedynym powodem jej istnienia jest obrona terytorium USA. Polska zostanie wiernym giermkiem, który tę tarczę będzie trzymał. - Tarcza ma "oczywiście" chronić przed rakietami irańskimi. Których to rakiet o takim zasięgu, by mogły dosięgnąc terytorium USA, póki co Iran nie posiada i nie wiadomo, czy kiedykolwiek będzie posiadał. - Polska "elyta" polityczna uznała, że sprawa tarczy jest zbyt ważna, żebyśmy my, obywatele, mogli o tym decydować. Dlatego nie zrobili referendum, tylko zadecydowali za nas sami. - Stacjonowanie na polskim terytorium wojsk radzieckich było uważane (słusznie!) za ograniczenie suwerenności Polski. Teraz polscy politycy uważają, że stacjonowanie na polskim terytorium wojsk amerykańskich naszą suwerenność wzmocni. A ja uważam, że każdy obcy żołnierz, niezaleznie od barwy jego munduru, ogranicza suwerenność kraju, w którym stacjonuje. - Relacje Polska - USA to, jak powiedział jeden z polskich polityków, "asymetryczny sojusz". W roku 1939 mieliśmy podobnie asymetryczny sojusz z Anglią i Francją; zbyt asymetryczny, żeby oni czuli się zobowiązani nam pomagać. Ja nie lubię asymetrii, wolę harmonię i równowagę. P.S. Gdyby kosmici wylądowali na naszej planecie i chcieli rozpocząć wojnę przeciwko Rosji, nasz kraj natychmiast by się z nimi sprzymierzył. 