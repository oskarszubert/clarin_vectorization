To smutne. W ubiegłym sezonie napastnik Finazzi był największym idolem torcidy Corinthians: grał dobrze i zdobywał gole, najczęściej głową. Niestety, dołek jego formy przyszedł w najmniej pożądanym momencie - w listopadzie ubieglego roku, na finiszu sezonu, kiedy decydowalo się, czy drużyna Corinthians utrzyma się w Brasileirao. W tych decydujących meczach Finazzi zawiódł, zdobył o te dwie bramki za mało i drużyna spadła do drugiej ligi.Wówczas zarząd klubu stwierdził, że na Finazzim nie można polegać w nowym sezonie: Corinthians kupili z argentyńskiej Gimnasii błyskotliwego napastnika Herrerę, który szybko zaaklimatyzował się w klubie i stał się idolem torcidy, "nowym Tevezem". Finazzi wchodził czasem na boisko jako rezerwowy, ale na tle Argentyńczyka Herrery zupełnie nie był widoczny. Ostatni raz zagrał w drużynie Corinthians w meczu Pucharu Brazylii z Goias, 16 kwietnia. Zagrał przeciętnie. Jego odejście z klubu stało się przesądzone...Wczoraj Finazzi rozwiązał swoją umowę z Corinthians i podpisał kontrakt z innym klubem brazylijskiej drugiej ligi - Sao Caetano. Nie jest to oczywiście żaden awans, lecz coś zupełnie przeciwnego, ale w nowym klubie Finazzi może się odrodzić i znów zostać idolem kibiców. Tym bardziej, że "Azulao" ma szanse na to, by razem z Corinthians wywalczyć w tym roku awans do pierwszej ligi...Jednego z goli, jakie Finazzi zdobył w ubiegłym roku dla Corinthians, macie tu:http://br.youtube.com/watch?v=pmQf3QWMiE0 