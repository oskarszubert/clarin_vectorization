Oto rezultaty wczorajszych meczy:  Atletico Mineiro - Vitoria 1:0 Cenne zwycięstwo "Galo" w obecności 58 tys. widzów, po bramce Diego Tardellego. Dzięki temu ekipa z Belo Horizonte znalazła się zaledwie o punkt za prowadzącym w tabeli Palmeiras. Zwycięstwo przyszło jednak gospodarzom z wielkim trudem, bo Vitoria przez większość meczu przeważała i stwarzała bardzo groźne sytuacje podbramkowe. Gdyby nie bramkarz Carini, wynik meczu mógłby być zupełnie inny...  Po tym meczu Diego Tardelli jest liderem klasyfikacji strzelców Brasileirao, z 16 bramkami na koncie. Byłoby tych bramek 17 gdyby nie to, że zawodnik ten zmarnował w drugiej połowie rzut karny...  Jedynego gola tego spotkania macie tu: http://www.youtube.com/watch?v=OT32W88YpEk Nautico - Barueri 2:1 Po zaciętej walce Nautico odniosło zwycięstwo, które przedłuża jego nadzieje na utrzymanie się w lidze. Gole dla Nautico zdobyli: Bruno Mineiro i Patrick, a dla Barueri - Marcio Careca.  Pod koniec meczu Carlinhos Bala mógł podwyższyć wynik na 3:1 dla gospodarzy, ale nie wykorzystał rzutu karnego. Trener Geninho zażądał od zarządu klubu ukarania tego zawodnika, bo przed meczem inny piłkarz został wyznaczony przez trenera do wykonywania rzutow karnych.  - Gdyby nawet Carlinhos Bala zdobył gola z tego karnego, to też wnioskowałbym o ukaranie, bo ktoś inny był wyznaczony, a porządek w ekipie musi być, nie wolno lekceważyć poleceń trenera. - powiedział trener Geninho. 