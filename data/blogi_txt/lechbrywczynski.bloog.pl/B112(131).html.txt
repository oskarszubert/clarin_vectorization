W nocy ze środy na czwartek rozegrany zostanie w kolumbijskim Medellin pierwszy mecz jednej ósmej Copa Libertadores: Atletico Nacional - Fluminense. Mecz będzie transmitowany na żywo przez TVP Sport o godz. 2.45.W fazie grupowej Fluminense zanotowało najlepszy wynik punktowo - bramkowy ze wszystkich 32 drużyn, grających w południowoamerykańskiej lidze mistrzów. Teraz nie ma to już jednak większego znaczenia. - Prawdziwe Libertadores zaczynają się dopiero teraz. Byłoby głupio mieć najlepszy wynik w fazie grupowej, a potem odpaść w jednej ósmej - powiedział bramkarz Flu, Fernando Henrique.Na Estádio Atanasio Girardot w Medellin drużyna Fluminense wystąpi w ustawieniu: Fernando Henrique; Gabriel, Thiago Silva, Luiz Alberto i Junior Cesar; Ygor, Arouca, Conca i Thiago Neves; Cícero i Washington. Trener Renato Gaucho zabrał do Medellin także dochodzacego do formy po kontuzji Dodo, najlepszego snajpera zespołu, ale w tym meczu chyba jeszcze Dodo nie zagra.Spośród piłkarzy Fluminense największe zainteresowanie kolumbijskich mediów wzbudza Argentyńczyk Dario Conca. Niechętnie udziela on wywiadów mediom brazylijskim, bo jego portugalski nie jest jeszcze biegły i zawsze boi się, że zostanie źle zrozumiany. W kontaktach z mediami hiszpańskojęzycznymi takich problemów Conca oczywiście nie ma...Tu macie zdjęcie z jednego z ostatnich treningów Fluminense przed środowym pojedynkiem z Atletico Nacional:http:/ /globoesporte.globo.com/ESP/Home/foto/0,,14531628-EX,00.jpg 