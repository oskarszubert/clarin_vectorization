Oto najbliższe mecze klubów brazylijskich w Copa Libertadores: Wtorek, 17 lutego LDU Quito (EQU) - Palmeiras Palmeiras zaczyna fazę grupową od najtrudniejszego meczu - wyjazdowego pojedynku z obrońcą pucharu. W roku ubiegłym LDU i Fluminense były w tej samej grupie, a potem spotkały się w finale. Czy podobnie będzie tym razem z duetem LDU - Palmeiras?   Środa, 18 lutego Sao Paulo - Independiente Medellín (COL) Celem Sao Paulo jest zdobycie pucharu. A skoro tak, to u siebie musi wygrywać z każdym.   Colo Colo (CHI) - Sport Recife Sport jest pucharowym kopciuszkiem bez szans na odegranie większej roli. Jeśli wywiezie remis z Chile, to będzie duży sukces. Trzeba liczyć na gole Paulo Baiera z rzutów wolnych...   Czwartek, 19 lutego Cruzeiro - Estudiantes La Plata (ARG) Cruzeiro mierzy wysoko, ale brak mu pucharowego ogrania, jakie ma Estudiantes. W dodatku Kleber jeszcze nie został wmontowany w skład. Będzie ciężko. 