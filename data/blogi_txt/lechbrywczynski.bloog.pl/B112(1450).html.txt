Goias wygrało na wyjeździe z Avai 1:0 (gol niezawodnego Rafaela Moury, który brylował również w pierwszym meczu tych drużyn, zremisowanym 2:2) i po raz pierwszy w historii klubu zakwalifikowało się do półfinału międzynarodowych rozgrywek pucharowych. Ale z czego się tu cieszyć, skoro w lidze dzieje się ekipie "esmeraldinos" bardzo kiepsko i jest bliska degradacji do Serie B?  Jedyną bramkę meczu macie tu: http://www.youtube.com/watch?v=FsdLLIjFO7o   Warto dodać, że pomocnik Marcelo Costa z Goias wyszedł na drugą połowę w nieodpowiedniej koszulce: do przerwy grał z numerem 17, a tymczasem w drugiej połowie roztargniony zawodnik przystąpił do gry z numerem 11 - takim samym, z jakim grał napastnik Felipe. Dopiero po kilku minutach gry zostało to zauważone przez arbitra...   W półfinale Goias zmierzy się z inną brazylijską drużyną - Palmeiras. Tutaj zdecydowanym faworytem będzie Palmeiras, bo przecież skład ekipy trenera Scolariego jest o klasę lepszy od składu Goias. Sam Rafael Moura do pokonania Palmeiras nie wystarczy...  W drugiej parze półfinałowej argentyńskie Independiente zmierzy się z ekwadorskim LDU Quito. 