Dziś i jutro zostaną rozegrane mecze piątej kolejki:  Sobota, 29 maja Palmeiras - Gremio Prudente Przeciwnik jest niewygodny, ale Palmeiras ma szanse na zwycięstwo. Tym bardziej, że do składu wraca Cleiton Xavier.  Avai - Vitoria Avai jest mocne u siebie, powalczy o komplet punktów. Do składu gospodarzy dołączy w tym meczu wypożyczony z Cruzeiro skrzydłowy Marcos.  Flamengo - Gremio hit! Flamengo już bez Adriano, za to z Petkoviciem, który wczoraj przedłużył kontrakt z klubem do końca kariery, czyli do grudnia 2011 r.  Mecz będzie transmitowany o godz. 23.30, m.in. przez Sportklub.   Niedziela, 30 maja Guarani - Sao Paulo Guarani od 13 lat nie wygrało z Sao Paulo. Chyba i tym razem się nie uda...  Atletico Mineiro - Fluminense hit! Fluminense jest na fali, powalczy w tym trudnym meczu co najmniej o remis. Będzie to jubileuszowy, 150 mecz Argentyńczyka Dario Conki w barwach Fluminense.   Corinthians - Santos hit! Dla Corinthians to mecz nie tylko o prestiż, ale także o utrzymanie pozycji lidera. Ronaldo znów nie zagra - wróci do składu dopiero po Mundialu.  Mecz będzie transmitowany o godz. 21.00, m.in. przez Sportklub.  Inter Porto Alegre - Atletico Paranaense Inter zwolnił wczoraj trenera Fossatiego, którego nie ocalił nawet awans do półfinału Copa Libertadores. O dymisji zadecydował trudny charakter trenera, który nie był lubiany ani przez kibiców, ani przez zawodników. Kibice Interu mówili: "Fossati ma drużynę, złożoną z wielkich zawodników, ale ustawia ją do gry jak ekipę z drugiej ligi stanowej".   Atletico Goianiense - Goias Pierwszy od niepamiętnych czasów klasyk miasta Goiania w Serie A. Stawkę powiększa to, że oba zespoły znajdują się na samym dnie tabeli i rozpaczliwie potrzebują punktów... Botafogo - Vasco da Gama hit! Klasyk w Rio! W pamięci obu drużyn jest jeszcze niedawny, wygrany przez Vasco aż 6:0 mecz w Campeonato Carioca. Co prawda potem Botafogo zdobyło stanowe mistrzostwo, ale pamięć o tej upokarzającej porażce została.  Tu macie gole z tego meczu: http://www.youtube.com/watch?v=55AZ_dM2EZg  Ceara - Cruzeiro Cruzeiro musi wygrać, jeśli chce utrzymać miejsce w pierwszej czwórce. Łatwo nie będzie, bo Ceara spisuje się na razie zaskakująco dobrze, jak na niedoświadczonego beniaminka. 