Trwają rozgrywki Copa do Nordeste, których celem jest wyłonienie najsilniejszej drużyny piłkarskiej północno-wschodnich stanów Brazylii (ten ogromny region, wielokrotnie większy od Polski, jest nazywany Nordeste). Nordeste zawsze było uważane za najuboższy region Brazylii, tysiące "nordestinos" wyjeżdżało do pracy do znacznie bogatszej, południowej Brazylii, zwłaszcza do stanu Sao Paulo. W ostatnich kilku latach sytuacja jednak się zmienia i Nordeste szybko się rozwija, bo rząd Brazylii zachęca do inwestowania właśnie w tym regionie. Dzięki temu takie miasta jak Recife, Salvador czy Fortaleza należą obecnie do najszybciej rozwijających się brazylijskich metropolii. Ma to swój kontekst polityczny: pani prezydent Dilma wspiera rozwój Nordeste, bo uważa, że pozostawanie tego regionu w zacofaniu byłoby hamulcem rozwojowym całej Brazylii, za co "nordestinos" rewanżują się jej głosami podczas wyborów prezydenckich. Za to w południowej Brazylii pani prezydent dostaje niewiele głosów, bo w Sao Paulo, Kurytybie czy Porto Alegre nie chcą dokładać do rozwoju północno-wschodnich stanów. W internetowych polemikach obu stron wciąż powielane są tradycyjne stereotypy: Południe twierdzi, że "nordestinos" to lenie, a Nordeste zarzuca "południowcom" rasizm (bo na Południu zdecydowana większość mieszkańców to biali). "Nordestinos" mają poczucie wspólnoty oraz regionalnej, ponadstanowej tożsamości, dlatego rozgrywki Copa do Nordeste cieszą się wielkim zainteresowaniem i są w tym regionie traktowane prestiżowo. Potencjalnych kandydatów do tytułu mistrzowskiego jest wielu, by wymienić takie kluby, jak Bahia, Vitoria, Ceara, Santa Cruz, Nautico czy Sport. Dwie ostatnie z wymienionych drużyn zmierzyły się w minionej kolejce, w wielkich derbach miasta Recife. Po zaciętej walce Sport przegrał u siebie z Nautico 0:1, bo było pierwszym od 10 lat zwycięstwem Nautico na stadionie odwiecznego rywala! Migawki z meczu, w tym gola Ze Mario, możecie obejrzeć tu:Po końcowym gwizdku w ekipie Nautico zapanowała euforia:Euforii tej uległ również trener Lisca, który podbiegł do kibiców, żeby razem z nimi świętować swój triumf: 