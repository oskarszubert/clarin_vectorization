Oto zestaw najbliższych meczy drugiej ligi:  Piątek, 16 października Campinense - Ponte Preta Campinense wciąż walczy o utrzymanie się w lidze: zazwyczaj przegrywa na wyjazdach, a zdobywa większość punktów u siebie. Czy ambicji i umiejętnosci wystarczy na pokonanie o wiele silniejszej Ponte Prety?  Sao Caetano - ABC Sao Caetano zmarnowało ostatnio kilka szans na to, żeby wejść do G-4. Teraz już musi wygrywać.  Figueirense - Juventude hit! Mecz byłych pierwszoligowców. Figueirense od dłuższego czasu okupuje piąte miejsce w tabeli - najwyższe z tych, które nie awansują do Serie A. Żeby wejść do pierwszej czwórki, Figueirense musi ten mecz wygrać.   Sobota, 17 października Atletico Goianiense - Portuguesa hit! Portuguesę czekają teraz mecze ze wszystkimi drużynami z czołowej czwórki; pierwszym z tych meczy jest właśnie pojedynek z Atletico. Trener Vagner Benazzi planuje wygrać wszystkie te cztery spotkania, co ma zapewnić Portuguesie miejsce, premiowane awansem... Bragantino - Bahia To dla Bragantino mecz o wszystko: tylko zwycięstwo przedłuży (i tak niewielkie) nadzieje na awans. Ceara - Brasiliense Vasco i Guarani mają już awans do Serie A na wyciągnięcie ręki. Jeśli Ceara wygra ten mecz, to też stanie się pewniakiem do awansu. Do obsadzenia pozostanie wtedy już tylko czwarta lokata, o którą walczyć będą: Atletico Goianiense, Figueirense, Portuguesa i Sao Caetano.  America-RN - Fortaleza Fortaleza znajduje się na krawędzi strefy spadkowej, Amerika jest ostatnia w tabeli. Będzie walka!  Ipatinga - Parana Od przyjścia trenera Roverto Cavalo ekipa Parany gra znacznie lepiej, oddaliła się od strefy spadkowej. Ale na nic więcej niż środek tabeli ani Parana, ani Ipatinga liczyć już w tym sezonie nie mogą. 