Rok temu Botafogo chciało zakontraktować Martina Palermo z Boca Juniors. Złożyło ofertę; kiedy Palermo tę ofertę otrzymał, poszedł z nią do prezesa Boca Juniors i zażądał podniesienia swojej pensji do poziomu, oferowanego mu przez Botafogo (prezes się zgodził). Sprytne!  W tym roku role się odwróciły. Teraz to Palermo chciałby grać w Botafogo, ale klub z Rio de Janeiro go nie chce i odrzucił ofertę Boca w tej sprawie. Botafogo pilnie potrzebuje napastnika dobrej klasy, ma pieniądze na transfery (ponad 10 mln reali), ale Palermo liczy sobie już 35 lat, w rewelacyjnej formie nie jest i entuzjazmu zarządu Botafogo nie budzi. 