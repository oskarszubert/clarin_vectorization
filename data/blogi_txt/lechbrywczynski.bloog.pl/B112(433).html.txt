Muricy Ramalho, trener Sao Paulo, uważa przejście Ronaldo do Corinthians za bardzo korzystne dla brazylijskiej piłki klubowej. - To będzie miało podobny skutek dla Corinthians, jaki miał dla nas transfer Adriano z Interu Mediolan rok temu. Teraz trzeba tylko dać Ronaldo trochę czasu, żeby mógł wrócić do formy. Podobnego zdania jest Parreira, były trener reprezentacji Brazylii, szykujący się właśnie do objecia posady trenera Flamengo. - Bardzo mnie to uradowało. Liczę na to, że dzięki temu Ronaldo stanie się taki, jak dawniej: będzie trenował, zdobywał gole i cieszył się grą. Jego kontrakt z klubem tej miary, co Corinthians, to znakomita decyzja - powiedział Parreira. Z powrotu Ronaldo do brazylijskiej piłki cieszy się także Antônio Lopes, były trener Vasco da Gama: - Już w styczniu czeka Ronaldo udział w Campeonato Paulista. To rozgrywki, stojące na bardzo wysokim poziomie, takie wyzwanie jest mu potrzebne - oświadczył Lopes. Natomiast Zagallo, "od zawsze" związany z Flamengo, powiedział: - Mogę tylko pogratulować Corinthians tego kontraktu. Nie wątpię, że Ronaldo znajdzie tam warunki do tego, żeby pokazać swoje piłkarskie umiejętności. Nie ukrywam jednak, że wolałbym go widzieć w składzie Flamengo... Tite, były trener Corinthians, obecnie prowadzący Internacional Porto Alegre, liczy na szybki powrót Ronaldo do formy. - Mam nadzieję, że ten kontrakt przyniesie korzyść i samemu Ronaldo, i klubowi. Grać w takim klubie jak Corinthians, z jego ogromną torcidą, która wywiera nieustająca presję na drużynę, to będzie dla Ronaldo bardzo motywujące - powiedzial Tite. A lekarz drużyny Corinthians poinformował, że w ciągu 30 dni Ronaldo będzie w idealnej dyspozycji zdrowotnej. Zupełnie inne nastroje panują natomiast w klubie Flamengo. Prezes Flamengo, Marcio Braga, ostro krytykuje Ronaldo za "brak etyki" i "nieeleganckie zachowanie" wobec klubu z Rio de Janeiro. A kibice Flamengo palą plakaty i zdjęcia Ronaldo, co możecie obejrzeć w tym filmiku:htt p://video.globo.com/Videos/Player/Esportes/0,,GIM924179-7824-TOR CEDORES+DO+FLA+RASGAM+E+QUEIMAM+FOTOS+DO+FENOMENO,00.html i na tej fotce:http://globoesporte.globo.com/Esportes/foto/0,,1609669 7-EX,00.jpg W odpowiedzi na oskarzenia ze strony flamenguistów o zdradę, Ronaldo powiedział: - Nie otrzymałem żadnej konkretnej oferty od Flamengo. Jestem profesjonalistą. W drużynie Corinthians nie oczekuję dla siebie żadnych przywilejów.A potem dodał: - Oto nadchodzi jeszcze jeden "louco"! Co jest aluzją do określenia, jakiego kibice Corinthians sami wobec siebie używają: "bando de loucos" (banda szaleńców). Dentinho, czołowy snajper Corinthians, jest uradowany z powodu możliwości grania u boku tak znakomitego piłkarza. - Oddałbym za niego życie, to mój idol. Ronaldo na pewno wróci w Corinthians do formy i do gry w reprezentacji - przewiduje Dentinho. Z kolei grający w Palmeiras Denilson przestrzega: - Niech Ronaldo nie myśli, że łatwo będzie mu łatwo zadowolić tak ognistą i wymagającą torcidę, jaką ma Corinthians. Będzie pod presją przez cały czas.PS. Kibice Corinthians w ciągu zaledwie kilku godzin wykupili wczoraj wszystkie koszulki Ronaldo, jakie były w klubowych sklepach, mimo ich wysokiej ceny (169,90 reali). Jak wyglądają te koszulki, możecie zobaczyć tu:http://globoesporte.globo.com/Espo rtes/foto/0,,16094723-EX,00.jpg 