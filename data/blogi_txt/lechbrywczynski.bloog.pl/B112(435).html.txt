Drugoligowa Ponte Preta wzmacnia się przed Campeonato Paulista. Najnowszym nabytkiem ma być 27 - letni argentyński napastnik Gustavo Savoia, grający obecnie w chilijskim klubie Cobreloa. Piłkarz ten grał poprzednio w kilku argentyńskich klubach, jak Colon Santa Fe, Gimnasia La Plata i Olimpo. Kontrakt ma zostać podpisany w najbliższych dniach.Inni zawodnicy, pozyskani ostatnio przez klub z miasta Campinas, to bramkarz Gilson (z Ameriki-RN), lewy pomocnik Edilson, obrońca Tales (z Paysandu- PA) oraz ofensywny pomocnik Bia (ze Sportu). 