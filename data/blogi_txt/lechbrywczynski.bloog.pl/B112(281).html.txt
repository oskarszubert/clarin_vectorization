Mieszkaniec stanu Sao Paulo to "paulista". Ale ktoś, kto mieszka w stolicy tego stanu, w mieście Sao Paulo, to "paulistano". Każdy "paulistano" jest zatem "paulistą", ale nie odwrotnie... Być "paulistano" to w Brazylii coś niezwykle prestiżowego. Kilka dni temu zaszczyt ten spotkał Marcosa - bramkarza Palmeiras: otrzymał certyfikat bycia "paulistano" (cidadao paulistano) od władz miejskich Sao Paulo. Zjawił się w urzędzie miejskim (Câmara Municipal de Sao Paulo) z żoną i z córką. Podczas uroczystości pokazano film dokumentalny o karierze Marcosa, m.in. ze zdobycia mistrzostwo świata na Mundialu oraz finału Copa Libertadores w roku 2000.  - Teraz mogę pomyśleć o spełnieniu kolejnego marzenia - o rozegraniu 500 meczy w barwach Palmeiras. Mam już na koncie 396 meczy w tym klubie, mam nadzieję że zdrowie i forma pozwolą mi dojść do 500 - powiedział Marcos. 