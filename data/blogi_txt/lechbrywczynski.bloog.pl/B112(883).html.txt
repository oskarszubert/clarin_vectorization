Oto zestaw najbliższych meczy dziesiątej kolejki brazylijskiej drugiej ligi:  Piątek, 10 lipca Sao Caetano - Portuguesa Jeśli Portuguesa wygra, to wskoczy do pierwszej czwórki. Ale gospodarze stawią opór, bo punkty są im pilnie potrzebne, żeby wydostać się z dna tabeli.  Figueirense - Fortaleza Figueirense wciąż nie traci nadziei na powrót do Serie A. Skoro tak, to takie mecze jak dzisiejszy musi wygrywać...   Sobota, 11 lipca Vasco da Gama - Ponte Preta hit! Zapowiada się wielki mecz dwóch kandydatów do awansu! Vasco na razie zawodzi, ale właśnie mecz z Ponte Pretą został uznany przez Eltona za punkt zwrotny w całych rozgrywkach: pokonanie "małpiszonów" (to nie przezwisko, małpa jest oficjalnym symbolem klubu Ponte Preta) ma tchnąć w drużynę Vasco nowego ducha i stać się początkiem marszu na szczyt tabeli.  Ponte Preta walczy z kolei - poza punktami - o przełamanie tabu, ciągnącego się od 40 lat. Jakiego tabu? Po raz ostatni Ponte Preta wygrała na stadionie Sao Januario w Rio de Janeiro 14 grudnia 1969 r.!!!  America-RN - Bahia Paulo Comelli, nowy trener Bahii, zaczął przygotowania do tego meczu od strony psychologicznej. Rozmawiał w cztery oczy z każdym z zawodników, mobilizował też kibiców, by wspierali drużynę w jej walce o awans. Jaki efekto to przyniosło, przekonany się już w sobotę... Ipatinga - Duque de Caxias Ipatinga od kilku meczy nie wygrała. Z tego kryzysu rywali chce skorzystać trener Duque, Rodney Goncalves i wywieźć z Minas Gerais trzy punkty. Miejsce chorego na grypę Edivaldo zajmie w ataku gości Gilcimar.  Przy okazji dodam, że kibice Duque de Caxias założyli właśnie nową, nieoficjalną stronę internetową tego młodego, dynamicznego klubu z Rio de Janeiro. Strona zostanie oficjalnie uruchomiona 13 lipca, a jej adres jest tu: http://www.souduque.com.br/  Ceara - ABC Arturzinho, trener drużyny ABC, zapowiada wystawienie w tym meczu składu, który podejmie walkę o trzypunktową zdobycz: Paulo Musse, Bosco, Gaucho, Ben-Hur, Roque, Fabiano Silva, Fausto, Erandir, Alex Oliveira, Nonato i Ronaldo Capixaba.  Bragantino - Vila Nova Bill, czołowy snajper Bragantino, jest kontuzjowany. Jego miejsce zajmie w tym meczu debiutujący w ekipie Bragantino napastnik Pedro Henrique, pozyskany z klubu Santa Cruz.  Z kolei remis Vili w poprzedniej kolejce z liderujacym w tabeli Guarani przyniósł kibicom tego klubu satysfakcję, ale razem z tą satysfakcją - tylko jeden punkt. Teraz torcida czeka na zwycięstwa i marsz w górę tabeli.  Atletico Goianiense - Parana Niezłego zamieszania narobił ostatnio w Atletico Goianiense obrońca Gil: licząc na swój transfer do Cruzeiro opuszczał treningi i żądał od zarządu klubu specjalnego traktowania. Kiedy okazało się, że transfer nie dojdzie do skutku, Gil przeprosił się z kolegami z drużyny i z trenerem Mauro Fernandesem, zaczął się też pojawiać na treningach...  Atletico to beniaminek, ubiegłoroczny mistrz Serie C - teoretycznie powinien bronić się przed spadkiem, a tymczasem zajmuje jak na razie miejsce w G-4. Na przeciwnym biegunie jest Parana - klub z tradycjami, niedawny pierwszoligowiec, a plasuje się w dolnej części tabeli, bez widoków na awans. Wątpliwe, żeby zmieniły te sytuację takie "wzmocnienia", jak pozyskany w tych dniach napastnik Max, wypożyczony z Palmeiras do końca bieżacego roku. Max wystąpił w barwach Palmeiras w 17 meczach, podczas których zdobył tylko jednego gola. Czy ktoś się jeszcze dziwi, że trafił do Parany? 