Adriano, słynny zawodnik Interu Mediolan, podpisał kontrakt z Sao Paulo - w drużynie mistrza Brazylii będzie występował do 30 czerwca przyszłego roku. W tym czasie zagra w Copa Libertadores, w Campeonato Paulista (mistrzostwa stanu Sao Paulo) i w pierwszej fazie rozgrywek ligi brazylijskiej.Oba kluby dogadały się w tej sprawie po długich negocjacjach. Sao Paulo nie zapłaci Interowi zbyt wiele za to wypożyczenie, bo pokryciem części kosztów była rehabilitacja sprawnościowa zawodnika, prowadzona od ponad miesiąca w supernowoczesnym ośrodku medycznym REFFIS, należącym do klubu Sao Paulo.    Reffis to skrót nazwy: "Reabilitação Esportiva Fisioterápica e Fisiológica". Kilka lat temu wszyscy się dziwili, że Sao Paulo FC inwestuje tyle pieniędzy w budowę i wyposażenie REFFIS - a dziś największe kluby europejskie mogą tylko pozazdrościć brazylijskiemu klubowi takiej bazy medycznej i takiego poziomu usług. Ośrodek REFFIS odwiedzil niedawno szef ekipy lekarskiej Realu Madryt. Po zapoznaniu się z placowką był zaszokowany - przyznal, że Real tak znakomitej bazy medycznej nie posiada...   A tutaj możecie zobaczyć Adriano, już w koszulce Sao Paulo:http://globoesporte.g lobo.com/ESP/Noticia/Futebol/Sao_Paulo/0,,MUL233394-4286,00.html 