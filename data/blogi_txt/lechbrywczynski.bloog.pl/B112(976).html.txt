Oto zestaw meczy 21 kolejki drugoligowych rozgrywek:  Piątek, 28 sierpnia Vasco da Gama - Ceara hit! Vasco zamierza wygrać i umocnić się na pozycji lidera. Przeciwnik stawi opór, Ceara jest ostatnio w formie. W składzie Vasco nie zagra tym razem kontuzjowany Carlos Alberto.  Vila Nova - Ipatinga Ipatinga wciąż myśli o powrocie do Serie A, czy jest to jednak realne? Do wejścia do G-4 potrzebne by było nie tylko pokonanie Vili, ale cała sekwencja kilku kolejnych zwycięstw...  Figueirense - ABC - Zwycięstwo w tym meczu będzie początkiem naszej drogi do Serie A - zapowiada najlepszy strzelec Figueirense, Rafael Coelho, zdobywca 12 goli w tegorocznych rozgrywkach.  Ma rację: jeśli chce się awansować, nie wolno tracić punktów z przedostatnim w tabeli ABC...  Campinense - Brasiliense Campinense jest nadal na ostatnim miejscu w tabeli, ale nastroje są w klubie coraz lepsze: drużyna chce odnosić kolejne zwycięstwa i wyjść ze strefy spadkowej.  Z kolei w Brasiliense problemy: klub został ukarany odebraniem trzech punktów za to, że jeden z zawodników miał pozytywną próbę antydopingową.   Fortaleza - Portuguesa Czołowe kluby Serie A, m.in. Santos i Corinthians, wciąż zabiegają o najlepszego zawodnika Portuguesy - Edno. Zarząd Portuguesy robi co może, by zatrzymać tego zawodnika u siebie, ale szanse na to są niewielkie. Wiadomo jednak, że w meczu z Fortalezą Edno jeszcze zagra. "Lusa" potrzebuje zwycięstwa i chwili oddechu po ostatnich niepowodzeniach.   Sobota, 29 sierpnia Bahia - Sao Caetano hit! Mecz dwóch kandydatów do awansu, znacznie lepiej z których spisuje się ostatnio Sao Caetano.  America-RN - Guarani Guarani jest faworytem tego meczu; trener Vadao liczy na wywiezienie z Natalu trzech punktów.  Juventude - Duque de Caxias Sąsiedzi z dolnych rejonów tabeli, walczą o utrzymanie się w lidze. Faworytem meczu jest Ju.  Ponte Preta - Parana Parana zyskała sobie wsparcie sponsorów, m.in. LA Sports, dzięki którym zamierza wzmocnić skład i wejść do G-4. "Gazeta do Povo" poświęciła temu dzisiejszą karykaturę: http://portal.rpc.com.br/gazetadopovo/cha rges/index.phtml?ch=Los+3+Inimigos id=919077  Bragantino - Atletico Goianiense Atletico przed poważną próbą: Bragantino tylko raz w tym sezonie przegrało na własnym boisku. 