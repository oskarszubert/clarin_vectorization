Ależ miła niespodzianka! Ponte Preta niespodziewanie wygrała trudny, wyjazdowy mecz z argentyńskim Velezem Sarsfield 2:0 i awansowała do półfinału Copa Sudamericana! To największy sukces w długiej, 113-letniej historii klubu z miasta Campinas; sukces tym bardziej godny odnotowania, że Ponte Preta broni się w lidze przed spadkiem do Serie B, a w tym roku po raz pierwszy bierze udział w międzynarodowych rozgrywkach pucharowych. Brawa dla trenera Jorginho i jego drużyny - dobrze zorganizowanej, choć pozbawionej głośnych nazwisk. Skrót meczu oraz gole (Elias i Fernando Bob) macie tu:Czeka nas zatem brazylijski półfinał Copa Sudamericana: Ponte Preta - Sao Paulo. W drugim półfinale argentyński Lanus zagra z paragwajskim Libertadem. Osobiście stawiam na finał Sao Paulo - Libertad, ale niespodzianek i tym razem nie można wykluczyć... Na koniec oficjalny hymn klubu Ponte Preta, nazywanego potocznie "Macaca" (małpa): 