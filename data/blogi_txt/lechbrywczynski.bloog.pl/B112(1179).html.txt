Oto zestaw meczy przedostatniej (37) kolejki ligi brazylijskiej: Sobota, 28 listopada Gremio - Barueri Oba kluby straciły już szanse na miejsce w G-4, nie grozi im też degradacja, dlatego skupiają swą uwagę na transferach przed przyszłorocznym sezonem. Gremio chce zatrzymać w swoim składzie Argentyńczyka Maxi Lopeza - aby tak się stało, klub z Porto Alegre musi w ciągu dwóch tygodni zapłacić rosyjskiemu klubowi FC Moskwa 1,5 mln euro. Avai - Santos Avai straciło szansę na grę w Libertadores, nie straciło natomiast nadziei na przedłużenie kontraktu trenera Silasa. Będzie to jednak trudne, bo Silas jest kuszony przez kilka klubów znacznie większych, niż Avai...   Niedziela, 29 listopada Goias - Sao Paulo hit! Sao Paulo mogło już stracić pozycję lidera, ale dostało prezent od losu w postaci remisu Flamengo z Goias. Teraz przeciwko Goias zagra Sao Paulo, ale wcale nie jest pewne, czy zdobędzie trzy punkty. Chciałbym przypomnieć, że szanse na tytuł mistrzowski ma nadal Inter Porto Alegre, a dwaj czołowi niegdyś zawodnicy i kapitanowie drużyny Interu: Iarley i Fernandao, grają teraz w Goias. Nie wiem, jak Fernandao, ale Iarley na pewno marzy o tym, by pomóc swemu dawnemu klubowi w zdobyciu mistrzostwa. A najlepsza pomoc, to wygranie lub zremisowanie meczu z Sao Paulo...  Corinthians - Flamengo hit! Ronaldo mówi, że w tegorocznych rozgrywkach życzy tytułu mistrzowskiego ekipie Flamengo. Ale czy to znaczy, że nie będzie chciał zdobyć gola w tym meczu? Tak czy owak, walczące o tytuł mistrzowski Flamengo ma o wiele większą motywację do walki niż Corinthians - to może się okazać decydujące.  Palmeiras - Atletico Mineiro hit! Palmeiras ma wciąż jeszcze teoretyczne szanse na tytuł mistrzowski, natomiast Atletico Mineiro chce wywalczyć miejsce w pierwszej czwórce, żeby całkiem nie roztrwonić wysiłku, włożonego w ten sezon (bo jak na razie to największym tegorocznym sukcesem Atletico Mineiro jest ...porażka Cruzeiro w finale Copa Libertadores).  Santo Andre - Nautico Mecz dwóch drużyn, mających tylko teoretyczne szanse na utrzymanie się w lidze. Zwycięzca tego pojedynku przedłuży swoje nadzieje, remis pogrąży obie strony...  Atletico Paranaense - Botafogo hit! To dla obu stron mecz o wszystko: zwycięzca praktycznie zagwarantuje sobie pozostanie w lidze, przegrany znajdzie się w bardzo trudnej sytuacji.  Po trzech czerwonych kartkach z poprzedniego meczu, Botafogo wystąpić musi w osłabionym składzie.  Fluminense - Vitoria Jeśli Fluminense wygra ten mecz, to ma dużą szansę na wydostanie się ze strefy spadkowej. Problemem Flu może być tylko zmęczenie, wynikające z długotrwałej presji i z udziału w rozgrywkach pucharowych Copa Sudamericana.  Sport - Internacional Trudno przypuszczać, żeby Inter Porto Alegre nie wygrał tego meczu. A jeśli wygra, za to nie wygrają swoich spotkań Sao Paulo i Flamengo, to "colorados" staną się poważnym kandydatem do tytułu.  Cruzeiro - Coritiba Cruzeiro (trener Adilson Batista przedłużył kontrakt z klubem o rok!) walczy o miejsce w G-4, Coritiba broni się przed spadkiem. Jeśli Coritiba przegra, to może zostać wyprzedzona w tabeli przez Fluminense.  Sytuację obu klubów z Kurytyby - Atletico Paranaense i Coritiby - spadających ku strefie spadkowej, pokazuje ta karykatura: http://portal.rpc.com.br/gazetadopovo/ch arges/index.phtml?ch=Los+3+Inimigos id=947349 