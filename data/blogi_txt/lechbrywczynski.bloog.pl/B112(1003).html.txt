Oto zestaw najbliższych meczy ligi brazylijskiej:  Sobota, 5 września Palmeiras - Barueri hit! To będzie pierwszy mecz Vagnera Love w składzie Palmeiras po jego powrocie do tego klubu! Ciekawe, jak spisze się w tym spotkaniu nowy duet napastników: Vagner Love - Obina...  Jeśli Palmeiras wygra (co jest bardzo prawdopodobne), to zachowa pozycję lidera. Mecz będzie transmitowany na żywo przez kanał Sportklub (a także przez Abu Dhabi Sport) o godz. 23.30.   Gremio - Vitoria To będzie debiut nowo pozyskanego Fabio Rochembacka w drużynie Gremio! Podobno zawodnik ten jest w świetnej formie, co demonstrował na treningach. A że Gremio zazwyczaj u siebie wygrywa, to zapowiada się dziś święto gremistów na Estadio Olimpico...   Sport - Botafogo hit! Oba zespoły są w strefie spadkowej, to dla obu stron mecz o wszystko. Trener Botafogo Estevam Soares powiedzial nawet, że jest to mecz o 600 punktów, a napastnik Andre Lima zapowiada, że Botafogo zagra w tym spotkaniu tak, jakby to był finał Mundialu...  Jedno jest pewne: jeśli Botafogo wygra, to wyjdzie ze strefy spadkowej, a jeśli Sport wygra, to przedłuży swoje nadzieje na uniknięcie degradacji; remis byłby całkiem niezły dla Botafogo, ale katastrofalny dla Sportu.  W ekipie Sportu zadebiutują dwaj nowi zawodnicy: Adriano Pimenta oraz Isael.   Niedziela, 6 września Goias - Coritiba Goias jest w ścisłej czołówce, ale ostatnio grało trochę słabiej. Coritiba jest z kolei na dole tabeli i porażka w tym spotkaniu może ją wepchnąć do strefy spadkowej. Atutem Coritiby jest jednak doświadczony Marcelinho, który czasem potrafi w pojedynkę rozstrzygnąć mecz.  W pierwszym składzie Goias pojawi się po dłuższej przerwie Amaral. Atletico Paranaense - Flamengo hit! Nic łatwiejszego, niż przewidzieć wynik tego meczu: Atletico Paranaense nie przegrało w Kurytybie z Flamengo od 35 lat! Zarząd Flamengo ma takiej sytuacji serdecznie dość, dlatego wyasygnował dla zawodników dodatkową premię (50 tys. reali do podziału) za ewentualne zwycięstwo w tym meczu...   Avaí  - Internacional Avai gra rewelacyjnie, a w dodatku występuje w tym meczu przed własnę publicznością. Ale czy to wystarczy, żeby zatrzymać gwiazdorów Interu: D'Alessandro, Edu, Guinazu i Klebera? Wątpię... Fluminense - Nautico hit! To dla Fluminense mecz o wszystko: tylko zwycięstwo przedłuża nadzieję Flu na utrzymanie się w lidze. Jest szansa na to, że w tym meczu w barwach Flu wystąpi już Fred. Ale Nautico stawi opór, bo też jest zagrożone spadkiem, a Carlinhos Bala potrafi zdobywać gole, co pokazał w poprzedniej kolejce...   Cruzeiro - Sao Paulo hit! Rewanż Sao Paulo za wyeliminowanie przez Cruzeiro z Copa Libertadores? Wszyscy zaprzeczają, ale taki podtekst tego meczu też trzeba uwzględnić.  Henrique z Cruzeiro przestrzega jednak:  - Nie będzie łatwo wygrać. Sao Paulo to teraz inną drużyna niż ta, którą pokonaliśmy w Copa Libertadores. Teraz mają nowego trenera i grają inaczej.  Atutem Sao Paulo jest ...brak kontuzjowanego Klebera w składzie Cruzeiro. Tu macie fotkę z trzema fankami Sao Paulo: http://www.gazetaesportiva.net/upload/imagem/2009/09/01/t _7359_20090901182507.jpg Ten mecz będzie transmitowany na żywo przez kanał Sportklub (a także przez Abu Dhabi Sport) o godz. 21.00.   Santo Andre - Atletico Mineiro Santo Andre wystąpi już bez trenera Alexandre Gallo, który złożyl rezygnację, co tym bardziej ułatwi zadanie ekipie Atletico MIneiro. Goście chcą wygrać i udowodnić swoim kibicom, że jeszcze nie odpadli z walki o jedną z czołowych lokat. 