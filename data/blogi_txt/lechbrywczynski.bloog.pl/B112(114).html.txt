Palmeiras: Luxemburgo rekordzistaNiedzielne, wyjazdowe zwyciestwo Palmeiras nad Barueri 3:0 było czternastym, kolejnym meczem trenera Wanderleia Luxemburgo bez poprażki, a równocześnie dziesiątym kolejnym zwycięstwem. Jest to wyrównanie dotychczasowego rekordu, którego posiadaczem był Felipe Scolari. W 1998 r. "Felipao" także poprowadził Palmeiras do kolejnych 10 zwycięstw. Luxemburgo ma jednak szanse poprawić ten rekord już w niedzielę, w meczu półfinałowym Campeonato Paulista przeciwko Sao Paulo...Listę dotychczasowych 10 kolejnych zwycięstw Palmeiras pod wodzą "Luxy" macie tu: Cene-MS 0 x 2 Palmeiras Copa do Brasil Corinthians 0 x 1 Palmeiras   Campeonato Paulista Bragantino 2 x 5 Palmeiras   Campeonato Paulista Palmeiras 2 x 1 Ponte Preta   Campeonato Paulista Palmeiras 4 x 1 Sao Paulo Campeonato Paulista Paulista 0 x 2 Palmeiras   Campeonato Paulista Palmeiras 1 x 0 Portuguesa   Campeonato Paulista Palmeiras 3 x 1 Sao Caetano   Campeonato Paulista Central-PE 1 x 5 Palmeiras   Copa do Brasil Barueri 0 x 3 Palmeiras Campeonato Paulista Internacional: będzie Turniej StuleciaZarząd klubu Internacional Porto Alegre zamierza zorganizować w przyszłym roku międzynarodowy turniej z okazji stulecia istnienia tego klubu.  Turniej będzie rozgrywany na należącym do internacionalu stadionie Beira Rio. W turnieju maja wziąć udział wielkie kluby z Ameryki Południowej i Europy. - Przygotowania idą pełną parą. Głównym problemem jest to, że kalendarze piłkarskie w Brazylii i w Europie zupelnie do siebie nie pasują. Ale jestem dobrej myśli - mowi dyrektor ds. marketingu w klubie Internacional, Jorge Avancini.Uczczeniem jubileuszu stulecia klubu będzie także fakt, iż przyszłoroczny mecz eliminacyjny do Mundialu: Brazylia - Peru zostanie rozegrany na stadionie Beira Rio.   Flamengo: teraz czas na wojnę! - Czekają nas teraz dwa niezwykle ciężkie mecze. Jeśli chcemy coś osiągnąć w Copa Libertadores i w Campeonato Carioca, to musimy traktować te spotkania jak wojnę. Mam tu na mysli wojnę w dobrym tego słowa znaczeniu - powiedział trener Flamengo, Joel Santana.W najbliższą środę Flamengo zagra w Cuzco (Peru) na wysokości 3400 m npm., z miejscowym Cienciano i potrzebuje przynajmniej remisu, żeby zapewnić sobie awans do jednej ósmej Copa Libertadores. Atmosfdera tego meczu nie będzie sympatyczna. Flamengo jest w Peru i Boliwii niezbyt lubiane: rządy obu tych krajow prowadziły kampanię na rzecz zezwolenia przez FIFA na rozgrywanie meczy na wysokogórskich stadionach, podczas gdy klub Flamengo prowadził oficjalna kampanię na rzecz zakazu.W niedzielę Fla zagra z Botafogo w półfinałowym meczu Taca Rio. Dla Botafogo będzie to rewanż za przegrany finał Taca Guanabara, a zarazem okazja do odreagowania ostatnich niepowodzeń tego klubu w Copa do Brasil (przegrana z Riverem PI) i w Taca Rio (porażka z Boavistą RJ)...Przypomnijmy, że w drugim półfinale Taca Rio ( w sobotę) Fluminense zmierzy się z Vasco da Gama.   Corinthians: Douglas podpisał na trzy lataDouglas, utalentowany pomocnik Sao Caetano, podpisał trzyletni kontrakt z Corinthians. Klub z Parque Sao Jorge wykupił także 50 % praw transferowych do tego zawodnika za cenę 3,3 mln reali; pozostała część praw nadal będzie należała do sao Caetano.Douglas ma zagrać w barwach Corinthians w tegorocznej edycji rozgrywek ogólnobrazylijskiej drugiej ligi, w koszulce z nr 10.   Gremio: ultimatum dla treneraDwie porażki w pięć dni to za wiele, jak na wytrzymałość kibicow Gremio. W ubieglą środę Gremio przegrało 1:2 z Atletico Goiano w Copa do Brasil, a w niedzielę 2:3 z Juventude, odpadając w efekcie z rozgrywek o mistrzostwo stanu Rio Grande do Sul. Z rozgrywek, które w ubiegłych dwóch latach Gremio wygrywało...W tej sytuacji nad głowa trenera Celso Rotha gromadzą się czarne chmury: jego dalsze losy zależą od rezultatu środowego meczu Copa do Brasil z Atletico Goiano. - Musimy wygrać w środę z Atletico Goiano i zakwalifikować się do następnej rundy Copa do Brasil! Jeśli byśmy odpadli, to oznaczałoby, że Gremio byłoby poza wszelkimi rozgrywkami przez prawie miesiąc, az do pierwszej kolejki ligowej Brasileirao 11 maja. Nie mogę sobie tego wyobrazić. Dlatego dalsza praca trenera Rotha w naszym klubie jest całkowicie uzależniona od rezultatu meczu z Atletico Goiano - oświadczył prezes Gremio, Pedro Oldone.   Ponte Preta: nie jesteśmy "cavalo paraguaio"!W Polsce mówi się "czarny koń" o kimś, kto niespodziewanie (a czasem i dość szczęśliwie) osiąga sukces. W Brazylii odpowiednikiem tego zwrotu jest określenie "cavalo paraguaio" - koń paragwajski. Zawsze, kiedy jakiemus klubowi "zbyt dobrze" się dzieje, kibice drużyn pzreciwnych mowią o nim "cavalo paraguaio". Dziś takim "cavalo paraguaio" jest Ponte Preta, ktora zakwalifikowala sie do fazy play off campeonato Paulista, czyli dokonała tego, co nie udało sie wielkim klubom: Santosowi i Corinthians. - Mówią o nas "cavalo paraguaio". To niesprawiedliwe, bo nasz awans byl zasłużony - podkreśla Sergio Guedes, trener Ponte Prety.A Renato, najlepszy zawodnik Ponte, dodaje: - Byłoby niesprawiedliwe, gdybysmy nie awansowali. Nasi zawodnicy dawali z siebie wszystko i przez prawie wszystkie mkolejki byli w pierwszej czwórce.   Coritiba: dwa remisy wystarcząZnamy już półfinałowe pary Campeonato Paranaense: Coritiba - Parana oraz Atlético Paranaense  - Toledo.Największe emocje wzbudza zaplanowany na najbliższą niedzielę klasyk Coritiba - Parana. Mecz ten odbędzie się na stadionie Coritiby - Couto Pereira, a rewanż (tydzien poźniej) na stadionie Parany (Vila Capanema). Federaçao Paranaense de Futebol (organizator rozgrywek o mistrzostwo stanu Parana) ustanowiła bardzo szczegółowy i skomplikowany regulamin. Wynika z niego m. in., że gospodarzem meczu rewanzowego jest Parana, ponieważ w poprzedniej fazie rozgrywek zgromadziła ona więcej punktów niż Coritiba. Natomiast w przypadku osiagniecia pzrez obie drużyny w tym dwumeczu identycznego dorobku bramkowego (np. 1:1 i 1:1, 0:0 i 0:0, 2:1 i 1:2) do finału awansuje Coritiba, ponieważ zgromadziła więcej punktów w całych tegorocznych rozgrywkach Campeonato Paranaense. 