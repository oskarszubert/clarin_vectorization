Oto zestaw par najbliższej kolejki ligi brazylijskiej:Środa, 20 sierpniaCoritiba - FigueirenseCoritiba gra dobrze i uparcie usiłuje się dostać do grupy G-4. Na razie bez powodzenia, co komentuje rysunek z Gazeta do Povo. Ochroniarz, pilnujący drzwi do G-4 zatrzymuje Coritibę i mówi: - Wszystkie miejsca w G-4 są zajęte, przyjdź po następnej kolejce!Link do tego rysunku macie  tu:http://portal.rpc.com.br/gazetadopovo/charges/index.phtml?ch= Los+3+inimigos id=799013Vitória - Sport"Classico nordestino" czyli klasyk północno wschodniej Brazylii: Vitoria ze stanu Bahia kontra Sport z Pernambuco. Vitoria zaczęła rozgrywki bardzo dobrze, ale ostatnio, wraz z kolejnymi porażkami, osuwa się coraz niżej w tabeli. Mecz u siebie ze Sportem to doskonała okazja, żeby zdobyć komplet punktów.Botafogo - Cruzeiro hit!Botafogo właśnie weszło do G-4: ewentualne zwycięstwo nad wiceliderem otworzyłoby podopiecznym Neya Franco drogę do najwyższych lokat. Ale Cruzeiro też będzie chciało wygrać, żeby gonić lidera tabeli - Gremio.Sao Paulo - Atlético ParanaenseSao Paulo musi wygrać ten mecz. Żeby udowodnić, że jeszcze nie zrezygnowało z walki o mistrzostwo, żeby zatrzeć złe wrażenie po ostatnich, nieudanych meczach. Oba kluby bardzo się nie lubią, walka będzie ostra.Náutico - FluminenseNautico coraz niżej w tabeli, ale nadal wyżej niż Fluminense. Coraz łatwiej wygrywa się ostatnio z Nautico, Flu powalczy na wyjeździe o komplet punktów.Ipatinga - SantosTen mecz można by było złośliwie nazwać "hitem strefy spadkowej". Oba zespoly od wielu kolejek daremnie probują się wydostać ze strefy spadkowej, dlatego o remisie nikt w tym meczu nie będzie myślał. Jeżeli Santos nie wygra tego meczu, to widmo degradacji stanie się realne.Internacional - Palmeiras hit!Kibice Internacionalu są coraz bardziej zniecierpliwieni: milionowe inwestycje, kosztowne kontrakty, skład z głośnymi nazwiskami - a wszystko to nie przynosi efektów! Mecz z tak mocnym przeciwnikiem, jak Palmeiras, zmusi Internacional do pokazania pełni umiejętności.Czwartek, 21 sierpniaFlamengo - Gremio hit!Flamengo - lider pierwszej fazy ligowych rozgrywek - walczy z aktualnym liderem, Gremio. Flamengo potrzebuje zwycięstwa w tym meczu, żeby odzyskać wiarę we własne siły i poprawić pozycję w tabeli.Portuguesa - Vasco da Gama"Classico luso" czyli mecz dwóch najbardziej portugalskich klubów w Brazylii. Vasco złapało wiatr w żagle dzięki niedawnemu rozgromieniu Internacionalu, dlatego w meczu z Portuguesą jest faworytem.Atlético Mineiro - GoiásAtletico gra u siebie i jest zdeterminowane, by wygrać i oddalić się od strefy spadkowej. Ale skład Goias jest o klasę lepszy i to może zadecydowac o wyniku. 