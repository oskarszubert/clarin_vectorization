W meczu na szczycie Cruzeiro nadspodziewanie łatwo pokonało Botafogo 3:0 i ma teraz nad wiceliderem 7 punktów przewagi. Bohaterem meczu był zdobywca dwóch bramek Julio Baptista, natomiast antybohaterem - Seedorf, który zmarnował rzut karny dla Botafogo. Rewelacyjnie spisało się również Atletico Paranaense, które wygrało na wyjeździe z Flamengo 4:2, mimo że już w 7 min. przegrywało 0:2. Po meczu Mano Menezes został zwolniony z funkcji trenera Flamengo.  Jedną z bramek dla Atletico zdobył debiutujący w składzie tego zespołu hiszpański zawodnik Fran Merida - wychowanek Barcelony, mający na swoim koncie występy m.in. w londyńskim Arsenalu. Pozostałe rezultaty:Sao Paulo - Atletico Mineiro 1:0Trener Muricy Ramalho świętuje triumf; kolejne zwycięstwo Sao Paulo, strefa spadkowa coraz dalej! Ponte Preta - Corinthians 2:0Kolejny nieudany mecz Corinthians, które i tym razem zagrało poniżej swoich możliwości. Piąta kolejka bez zwycięstwa!Criciuma - Fluminense 1:2Obie bramki dla gości zdobył Bruno. Vasco da Gama - Vitoria 1:2Trwa fatalna passa Vasco, które na dobre ugrzęzło w strefie spadkowej. Gremio - Santos 1:1Prowadzenie dla gospodarzy uzyskał Elano, wyrównał Willian Jose. Coritiba - Goias 2:2Coraz niższe loty Coritiby, która jeszcze niedawno zajmowała miejsce w ścisłej czołówce. Bahia - Inter Porto Alegre 2:0Ambicje Interu sięgają tytułu mistrzowskiego, ale zespół nie potwierdza tego na boisku. Portuguesa - Nautico 3:0Nautico na samym dnie tabeli, bez żadnych widoków na uniknięcie spadku z Serie A...I na koniec krótka wizyta w Serie B. Ciekawa relacja Gralha TV z meczu, w którym trzecia w drugoligowej tabeli Parana pokonała 3:1 Paysandu. 