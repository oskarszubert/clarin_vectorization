To był nieudany rok dla Botafogo: przegrane Campeonato Carioca, bez sukcesów w Copa do Brasil i w Copa Sudamericana, kiepska postawa w lidze, gdzie Bota najpierw straciła szansę na tytuł mistrzowski, a potem na grę w Copa Libertadores 2009. Ostatnio co lepsi zawodnicy tylko patrzą, by wynieść się z Botafogo do Fluminense, Flamengo, Corinthians lub Sao Paulo. Ale wreszcie jest jakaś dobra wiadomość dla Botafogo: trener Ney Franco przedłużył swój kontrakt z klubem o cały, przyszłoroczny sezon. Ney miał oferty od Coritiby i Cruzeiro, ale je odrzucił. - W przyszłym sezonie spróbujemy osiągnąć znacznie więcej, niż w tym. Od kiedy tu jestem, poznałem dobrze Botafogo  i wiem, że możliwości tego klubu sa ogromne. Zaraz po ostatniej kolejce tegorocznego sezonu zabiorę się za planowanie przyszłorocznej pracy - oświadczył Ney Franco. 