Oto wyniki trzech piątkowych meczy brazylijskiej drugiej ligi: Vasco da Gama - Duque de Caxias 0:0 Rok temu drużyna Corinthians szła jak burza przez drugoligowe rozgrywki, od początku obejmując prowadzenie w tabeli i nie oddając go aż do końca. Vasco bardzo chce kopiować w tym roku ten wzór, ale na razie to zupełnie nie wychodzi: Vasco nie jest liderem, a nawet zajęcie miejsca w pierwsze czwórce też jest zagrożone.  Potwierdzeniem tego był mecz z Duque de Caxias, zaledwie zremisowany 0:0. Gdyby nie znakomity bramkarz Fernando Prass, Vasco mogłoby nawet ten mecz przegrać. Gdyby zaś Elton nie zmarnował dwustuprocentowej okazji strzeleckiej, Vasco zapewne wygrałoby mecz... Obejrzyjcie to wszystko sami, w skrócie tego emocjonującego spotkania: http://www.youtube.com/watch?v=w91JzUjBaAI  Figueirense - Parana 1:0 Zwycięską bramkę dla gospodarzy zdobył 12 minut przed końcowym gwizdkiem Rafael Coelho. Macie tego gola tu: http://www.youtube.com/watch?v=lUTql5GB3TA Podczas tego meczu doszło do ciekawego epizodu. W pewnej chwili trener gospodarzy Roberto Fernandes postanowił dokonać zmiany i wprowadzic na boisko obrońcę Bruno Perone. Kiedy kibice Figueirense zobaczyli szykującą się zmianę, wyrazili swą dezaprobatę potężnym gwizdem. W tej sytuacji trener zrezygnował z tej zmiany.  - Bruno Perone to młody, zaledwie 18 - letni zawodnik, w dodatku obrońca, mógłby nie wytrzymać presji. Wolałem mu tego oszczędzić. Wystawię go do gry w innym meczu - powiedział po meczu trener Fernandes.  Juventude - Bragantino 1:0 Cenne zwycięstwo Juventude, które pomoże im wydostać się ze strefy spadkowej. Zwycięską bramkę dla gospodarzy zdobył w pierwszej połowie Ze Carlos. 