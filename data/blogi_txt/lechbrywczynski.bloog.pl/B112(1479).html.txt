W czasach stalinowskich potępiano Lwa Trockiego za to, że był "sługusem imperializmu", w dzisiejszej Rosji potępia się go za to, że był rewolucjonistą. Jeśli chcecie sobie wyrobić własne zdanie na temat Trockiego, to przeczytajcie jego autobiografię "Moje życie", którą napisał już po wydaleniu go z ZSRR. Jest to książka napisana (co przyznawali nawet ludzie, dalecy od politycznych poglądów Trockiego) ciekawie i z polemicznym zębem. Sam Trocki tak to to wyjaśnia w przedmowie:"Obiektywizm nie polega na udanej obojętności, z jaką należycie skrystalizowana obłuda mówi o przyjaciołach i wrogach, narzucając czytelnikowi pośrednio to, co niezręcznie byłoby powiedzieć wprost. Tego rodzaju obiektywizm jest tylko salonową pułapką. Nie jest mi ona potrzebna. Z chwilą gdy poddałem się konieczności mówienia o sobie - nikomu jeszcze nie udało się napisać autobiografii nie mówiąc o sobie - nie mam żadnych powodów do ukrywania moich sympatii i antypatii, mojej miłości i nienawiści." Cały tekst autobiografii macie w tym linku:http://www.marxists.org/polski/trocki/1930/mz/index.htmPS. Niedawno gdzieś przeczytałem, że kręcony właśnie film o wojnie polsko-radzieckiej w 1920 r. ma się zaczynać od sceny, w której Trocki wzywa do ataku na Polskę. W tej autobiografii, w rozdziale "Różnice zdań w sprawach strategji wojskowej", Trocki pisze, że wcale nie był zwolennikiem wojny z Polską, bo Marchlewski przekonał go, że w Polsce nie ma warunków do wybuchu rewolucji. Podkreśla natomiast, że za wojną opowiadał się Lenin. 