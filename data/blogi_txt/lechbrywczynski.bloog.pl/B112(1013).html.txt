Trener Sergio Soaresa kilka dni temu niespodziewanie odszedł z drugoligowej Parany, kiedy tylko otrzymał ofertę od pierwszoligowego Santo Andre. Wprawiło to w osłupienie zarząd Parany oraz kibiców tego klubu; panuje przekonanie, że Soares potraktował Paranę lekceważąco i zawiódł pokładane w nim zaufanie.   Odbiciem tych nastrojów jest karykatura z poniższego linku. "Paranito" mówi do trenera Soaresa:  - Sergio, miałeś wprowadzić całą naszą drużynę do Serie A, a nie iść tam sam! htt p://portal.rpc.com.br/gazetadopovo/charges/index.phtml?ch=Los+3+ Inimigos id=922244  Nowym trenerem Parany miał zostać Marcelo Veiga, prowadzący drugoligowe Bragantino. Trener Veiga już zgodził się wstępnie przyjąć ofertę Parany, ale następnego dnia odmówił. Dlaczego? Bragantino zaoferowało mu podwyżkę pensji... W tej sytuacji drużynę Parany poprowadzi jutro, w najbliższym meczu Serie B, dotychczasowy asystent trenera Ageu Gonçalves. Przeciwnik będzie nie byle jaki - Vasco da Gama. Nie przypuszczam, by Parana wywiozła z Rio de Janeiro choć jeden punkt... 