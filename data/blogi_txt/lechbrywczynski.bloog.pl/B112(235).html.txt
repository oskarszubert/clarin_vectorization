Mato Grosso to ogromny stan o powierzchni większej niż Francja czy Niemcy, ale rzadko zaludniony. Mieszkają tu głównie farmerzy i hodowcy bydła. Jedynym wielkim miastem jest milionowa Cuiaba. Nic więc dziwnego, że kluby piłkarskie z Mato Grosso nie liczą się w Brazylii: górną granicą ich możliwości jest gra w Brasileirao C.   Najsilniejsze i najlepiej zorganizowane kluby tego stanu - Luverdense i Pirimavera - złożyły wniosek o włączenie ich drużyn młodzieżowych do rozgrywek Campeonato Paulista (zamiast Campeonato Matogrossense). Oba kluby chcą, by ich piłkarski narybek grał z trudniejszymi rywalami ze stanu Sao Paulo, dzięki czemu nabierze doświadczenia i podniesie swoje umiejętności.  W przypadku drużyn seniorskich gra w mistrzostwach innego stanu niż ten, z którego pochodzi klub, nie jest możliwa.  Dodam przy okazji, że wychowankiem klubu Primavera jest Alex z Internacionalu Porto Alegre. 