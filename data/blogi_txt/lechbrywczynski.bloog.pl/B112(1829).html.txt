Z końcem bieżącego roku trener Tite zakończy swoją pracę w Corinthians: klub poinformował, że nie przedłuży z nim kontraktu. W nowym sezonie ekipę Corinthians poprowadzi Mano Menezes, który kilka lat temu wprowadził "Timao" do Serie A i zdobył z tym klubem Copa do Brasil. To jednak niezbyt imponujące osiągnięcia w porównaniu z sukcesami trenera Tite, pod wodzą którego Corinthians święciło w w ostatnich latach największe triumfy w historii klubu, jak zdobycie mistrzostwa Brazylii, Copa Libertadores, Superpucharu Ameryki Południowej czy wygranie ubiegłorocznego Mundialu Klubów. Rzadki widok: Tite i Mano Menezes na tym samym zdjęciu... Dorival Junior został nowym trenerem Fluminense w miejsce zdymisjonowanego Luxemburgo. Nowy trener ma kontrakt do końca roku, jego zadaniem jest ocalenie Flu przed degradacją do Serie B. Pierwszy mecz pod wodzą Dorivala Juniora był udany, Flu wygrało z Nautico 2:0 i (na razie) opuściło strefę spadkową. Kolejna dobra wiadomość dla Fluminense: wszystko wskazuje na to, że Argentyńczyk Dario Conca zakończy swoją przygodę z futbolem chińskim i wróci do Flu, gdzie nadal jest idolem. Oficjalna prezentacja ma się odbyć w najbliższych dniach. Palmeiras prowadziło poufne rozmowy z trenerem Marcelo Bielsą, ale nie przyniosły one efektu, bo trener żądał zbyt wysokiej pensji (1 mln reali miesięcznie). W tej sytuacji klub ma zamiar przedłużyć kontrakt z dotychczasowym trenerem zielonych Gilsonem Kleiną. Corinthians zaproponowało Juventusowi wymianę Pato na Teveza. Póki co, nowym nabytkiem Corinthians został 17-letni pomocnik Gabriel Almeida. W tym sezonie zdobył 24 gole dla młodzieżowej (do lat 20) ekipy Manchesteru United. 29-letni Luis Ricardo przeszedł z Portuguesy do Sao Paulo. Zawodnik kosztował trójkolorowych 1,3 mln reali. Paulo Baier z Atletico Paranaense zdobył swojego setnego gola w lidze brazylijskiej. Stało się to w przegranym 1:2 meczu z Criciumą. Znamy już wszystkich uczestników tegorocznych klubowych mistrzostw Świata w Maroku. Są to: brazylijskie Atletico Mineiro (Ameryka Południowa), niemiecki Bayern Monachium (Europa), egipskie Al Ahly (Afryka), chiński Guangzhou Evergrand (Azja), meksykańskie Monterrey (Ameryka Północna i Środkowa), nowozelandzki Auckland City (Oceania) oraz reprezentant gospodarzy, marokański klub Raja Casablanca. 