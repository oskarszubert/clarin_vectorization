Jak już pisałem, w finałowym meczu Copa Paulista (puchar stanu Sao Paulo, w którym biorą udział tylko małe i średnie kluby z tego stanu) XV Piracicaba przegrała po dramatycznej końcówce z Atletico Sorocaba 2:3.XV  miała zapewnione zdobycie pucharu w przypadku co najmniej remisu. Było najpierw 0:1, potem 1:1, a później - 2:2.  Aż do końca regulaminowego czasu gry kibice gospodarzy świętowali i czekali na końcowy gwizdek arbitra, gdy tymczasem w ostatnich sekundach doliczonego czasu gry strzał rozpaczy Luizao - obrońcy Atletico Sorocaba - dał gościom zwycięstwo 3:2 i Copa Paulista. Tu macie amatorskie nagranie z trybun, wykonane przez jednego z kibiców XV, będące swoistą kroniką tej katastrofy:http://www.youtube.com/watch?v=w6rAOfZGCuw Po meczu cały stadion zamarł, za to cieszył się tylko sektor, zajmowany przez torcidę Atletico Sorocaba. Tu macie dla odmiany amatorskie nagranie z tego sektora:http://www.youtube.com/watch?v=VmXoJrkEMxE Po meczu trener Atletico Sorocaba, Paulo Alberto Santos, powiedział: - To największy sukces w mojej trenerskiej karierze i największy sportowy sukces w historii miasta Sorocaba. Teraz musimy się przygotować do dalszych wyzwań: udziału w Copa do Brasil i gry w drugiej lidze stanowej Campeonato Paulista. 