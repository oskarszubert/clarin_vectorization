Botafogo w pięknym stylu zapewniło sobie awans do fazy grupowej Libertadores, pokonując ekwadorskie Deportivo Quito 4:0 (w pierwszym pojedynku tych drużyn Botafogo przegrało 0:1). Bohaterem meczu był zdobywca trzech goli Wallyson.Znacznie trudniejsza i bardziej dramatyczna była droga Atletico Paranaense do fazy grupowej. Atletico szczęśliwie wygrało wczoraj z peruwiańskim Sportingiem Cristal 2:1 (zwycięski gol Edersona z rzutu karnego, podyktowanego w doliczonym czasie gry) co oznaczało, że o awansie zadecydują rzuty karne. Egzekwowanie jedenastek początkowo szło lepiej ekipie peruwiańskiej, która była o krok od zwycięstwa, ale ostatecznie Atletico-PR wygrało rzuty karne 5:4.  P.S. Tymczasem w rozgrywkach Campeonato Paulista wciąż trwa kryzys Corinthians. Porażka 0:2 z Bragantino to kolejny, bolesny cios dla kibiców "Timao", którzy dawno stracili cierpliwość i zachowują się coraz bardziej agresywnie wobec swoich zawodników. Wyjścia z sytuacji nie widać, raczej nie jest nim przeprowadzona dziś wymiana: Pato przeszedł z Corinthians do Sao Paulo, a Jadson powędrował w przeciwną stronę. 