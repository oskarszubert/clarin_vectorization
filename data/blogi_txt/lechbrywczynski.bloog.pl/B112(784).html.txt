Badania socjologiczne, poświęcone torcidom czterech największych klubów piłkarskich Rio de Janeiro (Flamengo, Fluminense, Botafogo i Vasco da Gama) przyniosły wiele ciekawych, a czasem nawet zaskakujących informacji. Oto niektóre z nich:   - Najliczniejszą torcidę w Rio ma Flamengo - 58 % ankietowanych, na drugim miejscu jest Vasco da Gama - 17 %. Tylko 1 % ankietowanych nie jest kibicem żadnego z klubów wielkiej czwórki.   - Aż 52% kibiców Fluminense to kobiety, dla Flamengo wskaźnik ten wynosi 51 %. Mężczyźni stanowią natomiast większośc w torcidach Botafogo i Vasco da Gama.   - Torcida Vasco da Gama najczęściej spożywa fast-foody.   - Najbardziej dbają o sylwetkę kibice Botafogo - 50% spośrod nich regularnie ćwiczy.   - Kibice są lojalnymi klientami - kupują klubowe produkty, praktycznie nie kupują produktów z marką konkurencyjnych klubów piłkarskich. Nie wykazują natomiast podobnej konsumenckiej lojalności w przypadku marek, nie związanych z futbolem.  Jak podaje Globo, badania zostały przeprowadzone przez firmę Ibope w okresie od lutego do lipca 2008 r. Wzięło w  nich udział niemal 4 tys. ankietowanych w wieku od 12 do 64 lat, zamieszkałych w Rio de Janeiro. 