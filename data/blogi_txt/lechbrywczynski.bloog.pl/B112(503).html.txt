Marcio Amoroso. niegdyś idol kibiców Sao Paulo, snajper ligi włoskiej i niemieckiej, jest teraz bliski podpisania kontraktu z beniaminkiem drugiej ligi - Guarani. Rok temu żaden z wielkich klubów brazylijskich nie chciał Amoroso, który ostatecznie udał się do Grecji, żeby grać w Arisie Saloniki. W Grecji witano Amoroso jak megagwiazdora, co możecie obejrzeć tu:http://www.youtube.com/watch?v=OqHsUlXjrSo Dziś Amoroso mówi: - W Grecji nie byłem szczęśliwy. Przez wiele miesięcy nie dostawałem pensji, a w dodatku mój dom został okradziony. Amoroso porównuje siebie teraz do Ronaldo. Ma zamiar odegrać w projektach marketingowych Guarani (klubu, w którym rozpoczynał karierę) podobną rolę, jak Ronaldo w Corinthians. Jak gra obecnie Amoroso, przekonamy się już w styczniu, podczas rozgrywek Campeonato Paulista. 