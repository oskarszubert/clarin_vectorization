Pierwsze mecze 29 kolejki zostaną rozegrane dziś (sobota, 10 października), a pozostałe w poniedziałek.  Oto zestaw dzisiejszych meczy:  Flamengo - Sao Paulo hit! Sao Paulo potrzebuje zwycięstwa, które przedłuży nadzieję na mistrzowski tytuł. Ale Flamengo, z Juanem i Petkoviciem w składzie, stawi opór.  Fotkę Petkovicia macie tu: http://colunas.globoesporte.com/files/157/2009/09/shoryuken.jpg Mecz będzie transmitowany przez Sportklub, a także przez wiele innych stacji, m.in. Nova Sports 1, C+Deporte 1, Evrokom Bułgaria, Sportsmax oraz Gol TV (USA).   Inter Porto Alegre - Atletico Paranaense hit! Przyjście trenera Mario Sergio na odmieniło ekipę Interu: zmieniła się gra, zmieniło się ustawienie, a i atmosfera w zespole jest inna.  Inter wciąż ma szanse na tytuł mistrzowski: wystarczy (tylko i aż) wygrywać wszystkie mecze, licząc na potknięcia Palmeiras i Sao Paulo... Dziś do składu Interu wraca Taison.   Santo Andre - Fluminense hit! Mecz o wszystko dla obu stron! Statystycy obliczyli: prawdopodobieństwo, iż Fluminense spadnie do Serie B, wynosi aż 98%. Jeśli nie wygra dzisiejszego meczu, ten wskaźnik wzrośnie do 100%.  W tym meczu do składu Fluminense wraca po kilku tygodniach kontuzji Fred.   Corinthians - Gremio Gremio w trzech poprzednich meczach nie wygrało. Ale dziś wygrać musi, jeśli chce wywalczyć miejsce w G-4 i związany z tym udział w rozgrywkach Copa Libertadores.   Coritiba - Barueri Coritiba bez kontuzjowanych: Ariela i Romulo, za to z Bruno Batatą w składzie. Jeśli Coritiba wygra, to w praktyce zapewni sobie pozostanie w lidze. 