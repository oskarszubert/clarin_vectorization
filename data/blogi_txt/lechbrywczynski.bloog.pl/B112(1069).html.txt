33 - letni napastnik Luizao podpisał kontrakt z klubem Rio Branco-SP na przyszłoroczne rozgrywki stanowe Campeonato Paulista. Luizao rozpoczął piłkarską karierę w klubie Guarani. Potem grał m.in. w takich klubach, jak Palmeiras, Corinthians, Vasco da Gama, Sao Paulo, Deportivo La Coruna i Hertha Berlin. Najważniejsze trofea, zdobyte przez tego zawodnika, to: mistrzostwo świata z reprezentacją Brazylii w 2002 r., a także Mundial Klubów FIFA (2000), Copa Libertadores (1998 i 2005), mistrzostwo Brazylii (1999), Copa do Brasil (2006), Campeonato Paulista (1996, 1999, 2001, 2005) oraz Campeonato Carioca (1998). 