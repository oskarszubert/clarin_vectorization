Polscy politycy wciąż powtarzają, niczym zaklęcie, że dla chrześcijańskiej moralności i filozofii nie ma żadnej alternatywy. Głęboko się z nimi nie zgadzam.Chciałbym przypomnieć, że zanim jeszcze chrześcijaństwo się pojawiło, w starożytnej Grecji i Rzymie rozwinęła się wielka politeistyczna, POGAŃSKA cywilizacja, która dała światu żywą do dziś filozofię i etykę (Platon, Arystoteles, Heraklit, Anaksymenes, Zenon, Demokryt i in.). Filozofia, która powstawała potem, aż do dnia dzisiejszego, była w wielu wypadkach tylko kompilacją, komentarzem lub "wariacją na temat" filozofii tamtych, starożytnych mędrców.Ta właśnie, grecko - rzymska cywilizacja stworzyła również Imperium Romanum, opierając je na aktualnej do dziś wizji cywilizowanego państwa oraz prawa.Polska jest krajem, w którym pozornie panuje wolność słowa, ale światopoglądowym dysydentom wmawia się stale, że ich ideowe poszukiwania są zbyteczne, bo "przecież nie ma żadnej alternatywy" dla opinii większości. 