Ituano, przygotowujące się do rozgrywek Campeonato Paulista, zakontraktowało dwóch kolejnych zawodników. Są to: obrońca Anderson Luiz Rodrigo oraz napastnik Anderson Aquino. Pierwszy z nich ma 21 lat i przyszedł z Fluminense, a drugi ma 22 lata i przyszedł z Atletico Paranaense (wcześniej grał w Goias). Trener Vinicius Eutropio uważa, że jego zespół potrzebuje jeszcze trzech zawodników: bramkarza, lewego pomocnika i napastnika. Ituano rozpocznie rozgrywki Paulistao 21 stycznia, meczem z Sao Paulo na stadionie Morumbi. 