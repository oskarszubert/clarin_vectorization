Dziś i jutro zostaną rozegrane kolejne mecze ligi brazylijskiej: Sobota, 3 października Atletico Mineiro - Barueri Po dwóch kolejnych porażkach Barueri chce wreszcie wygrać. Ale szanse na to są znikome, bo "Galo" jest na fali i ma tylko krok do G-4. Corinthians - Atletico Paranaense hit! Defederico zacznie mecz na ławce, za to w pierwszym składzie Corinthians moga się pojawić Ronaldo i Edno.  Mecz będzie transmitowany o godz. 23.30. m.in. w kanale Sportklub.  Santo Andre - Vitoria Vitoria odpadła z Copa Sudamericana i moze się skupić na lidze, gdzie ma wielkie plany. A tymczasem zdesperowane Santo Andre broni się przed spadkiem i zrobi wszystko, żeby wygrać.  Większe szanse na zwycięstwo ma Vitoria, której zawodnicy zdobywają takie gole: ht tp://globoesporte.globo.com/Esportes/Noticias/Futebol/Brasileira o/Serie_A/0,,MUL1320452-9827,00-GOLACO+DA+RODADA+GLAUCIO+DO+VITO RIA.html   Niedziela, 4 października Gremio - Sport Gremio wciąż śni o tytule mistrzowskim, musi więc wygrać. A jeśli wygra, to Sport znajdzie się tylko o krok od degradacji. Zapowiada się ostra walka...  Santos - Palmeiras hit! Klasyk stanu Sao Paulo! Santos chce przeszkodzić ekipie Palmeiras w zdobyciu mistrzowskiego tytułu. Tym bardziej, że trener Luxemburgo ma z Palmeiras porachunki, bo kilka miesięcy temu został z tego klubu zwolniony w niezbyt miłych okolicznościach.  Goias - Botafogo Botafogo ma już dosć strefy spadkowej: potrzebuje zwycięstwa nad Goias, żeby wreszcie  awansować w tabeli. Będzie to trudne, ale realne, tym bardziej, że na trybunach większość będą stanowili kibice Botafogo z Goiani i Brasilii.  Coritiba - Internacional Zwycięstwo w tym meczu jest Interowi potrzebne z co najmniej dwóch powodów:  - żeby zachować szanse na mistrzostwo  - żeby przełamać złą passę W realizacji tych planów ma pomóc wracający do składu D'Alessandro.  Flamengo - Fluminense hit! Wielki klasyk Rio de Janeiro! Z dodatkowymi smaczkami:  - Flamengo musi wygrać, żeby zachować szanse na miejsce w Copa Libertadores  - Fluminense musi wygrać, bo inaczej znjdzie się o krok od degradacji do Serie B  - to będzie ostatni taki klasyk Dejana Petkovicia na Maracanie: w przyszłym roku stadion będzie modernizowany na potrzeby Mundialu 2014, a zanim prace zostaną zakończone, Petkovic zakończy karierę.  Avai - Cruzeiro Obie drużyny są w środku tabeli, a mają ambicję, żeby wejść do pierwszej czwórki. 