Kleber grał w ubiegłym sezonie w Palmeiras, na wypożyczeniu z Dynama Kijów. Teraz wszystko wskazuje na to, że Kleber (który nie chciał wracać na Ukrainę) będzie grał w Cruzeiro.  Umowa jest - jak podają brazylijskie media - następująca: Dynamo Kijów kupuje od Cruzeiro napastnika Guilherme za kwotę 10 mln dolarów, przy czym Cruzeiro dostaje z tego 6 mln dolarów w gotówce, a resztę (4 mln dolarów) będzie stanowiło przekazanie "na własność" Klebera.  Kleber jest bardzo zadowolony z takiego obrotu sprawy:  - Nie ma powodu, żebym wracał do Europy, skoro jest mi dobrze w Brazylii. Chciałem zostać w Palmeiras, ale nie udało się. W tej sytuacji Cruzeiro jest najlepszą opcją. 