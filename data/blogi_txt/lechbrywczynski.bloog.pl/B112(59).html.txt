Corinthians mieli ostatnio "czarny" okres: prezes Dualib zdymisjonowany, śledztwo w sprawie klubowych finansów w toku, wybory nowych władz klubu, trener na wylocie, drużyna zagrożona degradacją do drugiej ligi, a na dokładkę stadion Pacaembu w remoncie i trzeba grać kilka najbliższych meczy na wyjeździe...Ale w tym tunelu pojawiło się wreszcie światełko. Wczoraj nowym trenerem Corinthians został doświadczony szkoleniowiec Nelsinho Baptista. Podczas prezentacji powiedział - ku zaskoczeniu dziennikarzy - że o żadnej obronie przed degradacją nawet nie myśli, bo mierzy wyżej - chce ulokować Corinthians na miejscu, dającym prawo gry w przyszłorocznej edycji Copa Sudamericana!Nawet jeśli nie mówił szczerze, to osiągnął efekt psychologiczny - mocno podbudował morale zdołowanych ostatnio zawodników i kibiców Timao... 