Rozegrany wczoraj półfinałowy pojedynek Copa Sudamericana: Sao Paulo - Ponte Preta zakończył się niespodziewanym zwycięstwem ekipy gości 3:1. To znakomity rezultat dla Ponte Prety, która mecz rewanżowy rozegra przed własną publicznością (choć nie na swoim stadionie).    O sporym pechu może natomiast mówić bramkarz Rogerio Ceni, dla którego był to 1116 mecz w barwach Sao Paulo, co oznacza wyrównanie rekordu Pelego w składzie Santosu. Jak tu cieszyć się z rekordu podczas przegranego meczu? Prowadzenie dla Sao Paulo zdobył Ganso, ale jeszcze przed przerwą Antonio Carlos zapisał na swoim koncie gola samobójczego, wyrównując na 1:1, a w drugiej połowie gole dla Ponte Prety zdobyli Leonardo i Uendel.  Remisem 1:1 zakończył się natomiast pierwszy mecz finałowy Copa do Brasil, w którym Atletico Paranaense podejmowało Flamengo. To bardzo dobry wynik dla Flamengo, które rozstrzygnie teraz walkę o Puchar Brazylii tam, gdzie się czuje najlepiej czyli na Maracanie. Obie bramki (Marcelo dla Atletico, Amaral dla Flamengo) były efektowne: 