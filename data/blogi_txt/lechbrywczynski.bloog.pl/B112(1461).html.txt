Efektowny gol Marcosa Assunçao, zdobyty na początku drugiej połowy, dał ekipie Palmeiras cenne, wyjazdowe zwycięstwo 1:0 nad Goias w pierwszym meczu półfinałowym Copa Sudamericana. "Zieloni" są zatem w bardzo korzystnej sytuacji przed spotkaniem rewanżowym, które odbędzie się w najbliższą środę na stadionie Pacaembu.Skrót meczu macie tu:http://www.youtube.com/watch?v=tCHi78ItR2IDrużyny wystąpiły w następujących składach:GOIASHarlei, Rafael Toloi, Ernando (Everton Santos), Marcao, Douglas, Amaral, Carlos Alberto, Marcelo Costa, Wellington Saci, Felipe (Otacilio Neto) i Rafael Moura.Trener Artur Neto.PALMEIRASDeola, Marcio Araujo, Maurício Ramos, Danilo, Gabriel Silva, Edinho, Marcos Assunçao, Tinga (Leandro Amaro), Lincoln (Pierre), Luan i Kleber.Trener: Luiz Felipe Scolari.Już po końcowym gwizdku arbitra trener Scolari (udzielający akurat wywiadu jednej ze stacji telewizyjnych) został trafiony małym radyjkiem, rzuconym z trybun przez któregoś z kibiców Goias. - Radio? Szkoda, że ci tchórze czyli kibice Goias nie rzucili we mnie telewizorem dobrej jakości, przynajmniej miałbym z tego jakiś pożytek. Mam nadzieję, że Goias zostanie ukarane przez federację CONMEBOL i nieprędko będzie mogło rozgrywać mecze pucharowe na swoim stadionie - skomentował trener Scolari. Fragmenty tego incydentu macie tu:http://www.youtube.com/watch?v=U5i0nzkc81U feature=relatedNa tym cała sprawa się nie skończyła, trener Scolari postanowił bowiem wykonać nieprzyjemny gest w kierunku torcidy Goias, a potem odszukać arbitra i opowiedzieć mu o tym zdarzeniu. Zanim jednak Felipao odnalazł arbitra, natknął się na jednego z dyrektorów klubu Goias. Dyrektor poinformował Scolariego, że sprawca incydentu został już zidentyfikowany, ale nie uspokoiło to trenera i obaj panowie wdali się w kłótnię. - Felipao mnie obraził, jest źle wychowany. Dobrze, że znaleźli się ludzie, którzy nas rozdzielili - powiedział potem dyrektor Goias. 