Jutro (w niedzielę) na Maracanie odbędzie się bardzo ważny mecz, który rozpala emocje kibiców w Rio de Janeiro: Fluminense - Botafogo. Zwycięzca tego pojedynku zdobędzie Taca Rio. To trofeum samo w sobie nie ma większego znaczenia; prawdziwa wartość Taça Rio polega na tym, że jego zdobywca zyska prawo do gry w wielkim finale Campeonato Carioca (mistrzostwa stanu Rio de Janeiro) ze zdobywcą Taça Guanabara, czyli drużyną Flamengo.Można więc w skrócie powiedzieć, że w niedzielę poznamy przeciwnika Flamengo w walce o tytuł mistrza Rio de Janeiro. Kibice Flamengo ze spokojem czekają na wynik tego meczu bo wiedzą, że każda z tych drużyn będzie ciężkim przeciwnikiem. Natomiast kibice Fluminense i Botafogo żyją w napięciu: kto w niedzielę przegra, ten straci wszystko, zmarnuje swój cały dotychczasowy wysiłek, włożony w tegoroczne, stanowe mistrzostwa. A ktoś przegrać musi... 