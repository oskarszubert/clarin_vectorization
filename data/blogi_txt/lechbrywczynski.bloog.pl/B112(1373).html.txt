Oto rezultaty wczorajszych spotkań Brasileirao:  Gremio Prudente - Atletico Mineiro 4:0 Szok! Gremio Prudente przegrało poprzedni mecz (z Avai) aż 1:6, aby teraz rozgromić mierzące w tytuł mistrzowski Atletico 4:0. Już w pierwszej minucie gry gola dla gospodarzy zdobył Araujo, kilkanaście minut później swoją bramkę dołożył Flavinho, a potem gole zdobyli rownież Henrique Dias (z karnego) oraz Diego.  Skrót tego meczu macie tu: http://www.youtube.com/watch?v=2k9O2ZEeXPQ  Vitoria - Flamengo 1:1 Vagner Love zdobył prowadzenie dla Flamengo już w 2 min., a potem Flamengo prowadziło, prowadziło, ...ale tego deszczowego meczu ostatecznie nie wygrało, bo wyrównującą bramkę dla Vitorii strzelił w końcówce Elkeson.   Fluminense - Atletico Goianiense 1:0 Fluminense odniosło pierwsze zwycięstwo pod wodzą trenera Muricy'ego Ramalho, ale nie zachwyciło: z taką grą może mieć kłopoty z utrzymaniem się w lidze. Jedyną bramkę meczu zdobył Marquinho. 