Abel Braga ma zostać nowym trenerem Fluminense. Negocjacje trwają, ale sprawa nie jest jeszcze przesądzona (Braga ma ważny do maja kontrakt z klubem Al-Jazira ze Zjednoczonych Emiratów Arabskich). W kręgu zainteresowań Fluminense jest również trener Levir Culpi z japońskiego klubu Cerezo Osaka.Napastnik Alecsandro, grający do niedawna w Interze Porto Alegre, podpisał kontrakt z Vasco da Gama.Bramkarz Edson, obrońca Dalton i napastnik Adailton to nowi zawodnicy Atletico Paranaense. Argentyńczyk Esteban Giglio zadebiutuje w ekipie Comercial-SP w jutrzejszym meczu Campeonato Paulista A2 z Sertaozinho. Liderem klasyfikacji strzelców Copa do Brasil jest Adriano z Palmeiras, zdobywca 5 goli. Po 3 bramki mają na swoim koncie Renan Oliveira (Atletico Mineiro), Lucas (Atletico Paranaense), Kleber (Palmeiras) oraz Roni (Sampaio Correa-MA).Marcos Malucelli (prezes Atletico Paranaense) zadzwonił do Juvenala Juvencio (prezesa Sao Paulo) z pretensjami o to, że klub Sao Paulo zakulisowo zabiega o pozyskanie napastnika Guerrona. Pakiet 80% praw transferowych tego piłkarza należy do Atletico Paranaense.Napastnik Emerson z Fluminense kupił sobie ...małpkę. Umieścił zdjęcie tego zwierzaka na swoim twitterze. 