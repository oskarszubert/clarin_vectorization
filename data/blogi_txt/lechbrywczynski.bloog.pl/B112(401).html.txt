Przedostatnia kolejka ligi brazylijskiej przyniesie pierwsze rozstrzygnięcia: być może poznamy już tegorocznego mistrza Brazylii, a na pewno poznamy pierwszych spadkowiczów. Wszystkie mecze zostaną rozegrane w niedzielę 30 listopada, wszystkie o tej samej godzinie. Oto zestaw par: Sao Paulo - Fluminense hit!!!Jeśli Sao Paulo wygra ten mecz, to zdobędzie tytuł mistrzowski, niezależnie od rezultatów pozostałych spotkań, i stadion Morumbi będzie świętować... Trener Muricy Ramalho zapewnia, że nie traktuje tego meczu jako rewanżu za odpadnięcie z Copa Libertadores w rezultacie dwumeczu z Flu.  Zapewnia, ale wcale to nie znaczy, że tak jest w istocie...Ten mecz bedzie transmitowany na żywo o godz. 20.00, m.in. w stacjach Sportklub i Abu Dhabi Sport.Portuguesa - SportPortuguesa jest na skraju przepaści: musi wygrać oba ostatnie mecze i modlić się o korzystny układ wyników innych spotkań. Remis lub porażka  w meczu ze Sportem oznaczać będzie powrót Portuguesy do drugiej ligi... Flamengo - GoiasFlamengo walczy o miejsce w G-4, więc musi wygrać. Ale Goias to bardzo trudny przeciwnik. Poza tym, należałoby chyba mówić G-3 plus 1, bo pierwsze trzy drużyny będą miały zapewniony udział w Copa Libertadores, a tymczasem czwarta będzie musiała rozgrywać mecze eliminacyjne (tzw.  pre- Libertadores). Vitória - PalmeirasZa zwycięstwo nad Gremio, które w praktyce pozbawiło Gremio szans na zdobycie tytułu mistrzowskiego, Vitoria dostała w prezencie od Sao Paulo 1 mln reali. Jest to tzw. "mala branca" - dozwolona, legalna praktyka, polegająca na tym, że zainteresowany klub może dodatkowo zmotywować finansowo ekipę, grającą z jego głównym rywalem. "Mala branca" (stosowana także w Portugalii)  pozwala płacić tylko za wygranie lub zremisowanie meczu, nigdy za przegranie. W roku ubiegłym Goias zapłaciło klubowi Atletico Paranaense za urwanie punktów drużynie Corinthians, co przyczyniło się na finiszu rozgrywek do utrzymania się Goias w lidze i degradacji Corinthians. Teraz Vitoria zamierza urwać punkty Palmeiras i w nagrodę dostać kolejne pieniądze od innych ekip, walczących o miejsce w G-4: Cruzeiro, Flamengo i Gremio. Vitoria da więc z siebie wszystko, ale to wszystko może i tak okazać się za mało na doświadeczoną drużynę Palmeiras...Ipatinga - GremioŻegnaj, waleczna Ipatingo, nieprędko wrócisz do Serie A! Zwycięstwo Gremio zapewni temu zespołowi miejsce w G-4, bo o mistrzostwie to już raczej nie ma co myśleć. Nautico - Atletico Paranaense hit!Szykuje się nowa Batalia na Aflitos, ale tym razem zamiast Gremio wystąpi w niej Atletico Paranaense (z bramkarzem Galatto, bohaterem tamtej Batalii na Aflitos!). To kluczowy mecz dla ostatecznego układu strefy spadkowej: wszystkie zespoły z dołu tabeli życzą jak najgorzej   Nautico,  bo porażka lub co najwyżej remis Nautico przedłuża innym nadzieję na utrzymanie się w lidze.Co do Atletico, to jego sytuacja nie wygląda najlepiej, ledwo trzyma się na krawędzi strefy spadkowej. Karykaturę na ten temat macie tu:http://portal.rpc.com.br/gazeta dopovo/charges/index.phtml?ch=Los+3+Inimigos id=831089 Internacional - CruzeiroInternacional ma przed sobą rewanżowy mecz finałowy Copa Sudamericana, a w lidze nie ma już szans na G-4. Dlatego wystawi w tym meczu rezerwowy skład, co będzie wielkim prezentem od losu dla Cruzeiro. Ale nie będą to łatwe punkty: Inter B zagra ambitnie, bo młodzi zawodnicy będą chcieli się pokazać, a w dodatku wystąpi w tym rezerwowoym składzie Guinazu, który dostał czerwoną kartkę w Copa Sudamericana. Coritiba - Vasco da GamaZarząd klubu poinformował, że jeśli trener Renato Gaúcho uratuje Vasco przed degradacją, to otrzyma finansowy "bonus". Renato Gaucho i bez tego ma wielką motywację do walki, ale czy jego zespół zdoła powstrzymać bramkostrzelnego Keirrisona? Poza tym, atmosfera w ekipie Vasco nie jest ostatnio najlepsza. Renato Gaucho narzeka na to, że  "w drużynie Vasco brakuje lidera", na co zawodnicy odpowiadają: - A Edmundo?Część kibiców Coritiby chciałoby odpuszczenia sobie tego meczu i przegrania go, po to żeby spuścić do drugiej ligi lokalnego rywala - Atletico Paranaense.  Ale przecież Keirrison chce być królem strzelców ligi!  Jak to pogodzić? Ten dylemat jest przedstawiony na rysunku:http://portal.rpc.com.br/gazetadopovo/c harges/index.phtml?ch=Los+3+inimigos id=832549 Botafogo - FigueirenseZdesperowane Figueirense nie ma wyjscia: musi wygrać ten mecz, więc od pierwszej minuty rzuci się do ataku. Atletico Mineiro - SantosPonad 50 - tys. kibiców "Galo" zasiądzie na trybunach stadionu Mineirao, żeby oglądać zwycięstwo ich drużyny nad Santosem. Ale Santosowi wystarczy remis lub zwycięstwo w tym meczu, żeby utrzymać się w lidze. 