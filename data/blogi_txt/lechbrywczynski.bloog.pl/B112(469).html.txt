Radosna wiadomość dla kibiców Fluminense: Argentyńczyk Dario Conca zostaje w klubie z Laranjeiras i przedłuża z nim kontrakt o trzy lata! Stało się tak dzięki temu, że - pod presją torcidy, która rozpoczęła nawet zbiórkę pieniędzy na wykupienie zawodnika - jeden ze sponsorów Fluminense, firma Traffic (specjalizująca się w marketingu sportowym) wykupiła w całości prawa transferowe Conki od klubu River Plate za kwotę 2,8 mln dolarów. W zamian za to klub Fluminense scedował na rzecz firmy Traffic część swoich praw transferowych do młodych zawodników: Tarty i Maicona.Wirtuozerskie popisy Dario Conki w barwach Fluminense możecie obejrzeć tu:http://www.youtube.com/watch?v=iJW2LsRMO9UPS. Niektórzy kibice Flu - choć bardzo cieszą się z pozostania Conki - to nie są zadowoleni ze sposobu załatwienia sprawy. Przytoczę jedną z takich opinii z internetowego forum:"Fluminense będzie płacić Dario Conce pensję, ale to Traffic będzie miał prawa do tego zawodnika, i jak za rok albo dwa nadarzy się okazja do sprzedania go za wysoką cenę - zrobi to. Dodatkowo Traffic jeszcze zarobi na naszych dwóch młodych talentach. Spójrzcie na Palmeiras, jak oni wyszli na współpracy z Traffikiem, ile zawodników stracili. W klubach, które są silne finansowo i same decydują o wszystkich transferach, jak Sao Paulo, Internacional czy Cruzeiro, firma Traffic nie miałaby czego szukać."Tym problemom jest tez poświęcony jeden z blogów Fluminense, link do którego jest tu:http://blogdotricolorverdadeiro.blogspot.com/ 