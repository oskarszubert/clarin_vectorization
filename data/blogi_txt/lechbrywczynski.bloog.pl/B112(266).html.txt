Nilmar, zawodnik Internacionalu Porto Alegre, został powołany do reprezentacji Brazylii na najbliższe mecze eliminacyjne przeciwko Chile i Boliwii. Nilmar zajmie w reprezentacji miejsce nie powołanego tym razem napastnika Rafaela Sobisa z hiszpańskiego Betisu.  Poprzednim razem Nilmar został powołany do reprezentacji Brazylii w roku 2004 i zdobył wtedy gola w towarzyskim meczu Brazylia - Haiti.   - Cieszę się ogromnie z tego powołania. Tym bardziej, że w minionych latach z gry i w klubie, i w reprezentacji bardzo często wyłączały mnie kontuzje - powiedział Nilmar. 