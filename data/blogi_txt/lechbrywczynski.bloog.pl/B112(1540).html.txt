Atletico Paranaense wygrało klasyk z Paraną 3:2. Mecz był emocjonujący: Parana prowadziła 1:0 po golu Kelvina, a potem 2:1, ale końcowe zwycięstwo przypadło ekipie Atletico, dla którego decydujące bramki zdobyli Madson i Adailton.Skrót spotkania macie tu:http://www.youtube.com/watch?v=LNkMonLU8JoTo zwycięstwo, przedłużające nadzieje Atletico na zdobycie stanowego mistrzostwa, nie ocaliło jednak posady trenera Geninho, który już następnego dnia został zwolniony. Za co? Trudno byłoby znaleźć powód. Geninho od lat był dla kibiców Atletico Paranaense idolem. W 2001 r. poprowadził Atletico do tytułu mistrza Brazylii, za drugim razem (w 2009 r.) zdobył z tym klubem mistrzostwo stanowe i uratowal go przed spadkiem z ligi. Teraz, będąc w klubie po raz trzeci, też osiągnął całkiem niezły bilans (osiem zwycięstw, jeden remis i jedna porażka), a mimo to został zwolniony. Dlatego szkoleniowiec nie krył rozgoryczenia i oświadczył: - To nie jest rozstanie, to jest pożegnanie. Nigdy więcej nie wrócę do tego klubu. Nowym trenerem Atletico został Adilson Batista.W innym spotkaniu Coritiba rozgromiła Rio Branco-PR 6:2. Gole dla "Coxy" zdobyli Anderson Aquino - 2 oraz Pereira, Davi, Bill i Leonardo po 1:http://www.youtube.com/watch?v=mca21aqMHx8 