Maxi Biancucchi, argentyński piłkarz Flamengo, spełnił obietnicę i zdobył swojego pierwszego gola dla Fla. Stało się to wczoraj, na Maracanie, podczas wielkiego "clasico carioca" czyli meczu gigantów z Rio de Janeiro: Flamengo i Fluminense.Gol Maxiego dał ekipie Flamengo bezcenne wręcz zwycięstwo 1:0, które przybliżyło ją do wyjścia ze strefy spadkowej. Warto dodać, że Flamengo odniosło to zwycięstwo grając w dziewiątkę(!), po czerwonych kartkach dla Juana i Rogera.Jeśli chcecie zobaczyć, jak Maxi wprawił w ekstazę kilkadziesiąt tysięcy kibiców "mengo" na Maracanie, to skorzystajcie z tego linku:http://www.youtube.com/watch?v=6O_gbjMws8EMaxi Biancucchi jest kuzynem Lionela Messi z Barcelony i w takim głównie kontekście mówią o nim brazylijskie media. Maxi chciałby jednak wreszcie wyjść z cienia swego słynnego kuzyna i być postrzegany jako równie wielki piłkarz, jak Messi. Coś już Maxi dokonał: ze swoim poprzednim klubem, Sportivo Luqueno, zdobył kilka miesięcy temu mistrzostwo Paragwaju. Tak się wtedy cieszył, wraz z całym miastem Luque:http://pl.youtube.com/watch?v=WcN_Z4N6FXgWczorajszy gol w meczu z Fluminense wprawił w euforię kibiców Flamengo, którzy nazywają teraz Maxiego "Maradomax". To już coś, to znacznie lepiej, niż być tylko "kuzynem Messiego"... 