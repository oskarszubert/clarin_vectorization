Jak podają brazylijskie media, Adriano nie przedłuży kontraktu z Flamengo i odejdzie wkrótce do włoskiej Romy.  Mój komentarz: Czy jest to dla Flamengo wielka strata? Niekoniecznie. Ostatnio ten wybitny piłkarz coraz częściej przysparzał klubowi problemów i psuł atmosferę w ekipie, a w ważnych momentach Flamengo nie zawsze mogło na niego liczyć, nie było nawet pewne, czy i kiedy zjawi się na treningu. Sam styl obecnego odejścia Adriano z Flamengo też nie jest najlepszy: jego kontrakt z Flamengo jeszcze przez parę dni potrwa, mógłby więc zagrać w najbliższym ligowym klasyku z Fluminense, zamiast wymawiać się rzekomą kontuzją...  Nie wiem też, czy powrót do Włoch to najlepsza decyzja dla samego Adriano. Po mistrzostwie Brazylii, zdobytym w grudniu ubiegłego roku, jego pobyt we Flamengo coraz częściej obfitował w rozmaite ekscesy, dziwne zachowania i polemiki; po każdym takim kryzysie z reguły odnajdywano Adriano w jego ulubionej faveli Vila Cruzeiro - tam czuł się u siebie, tam szybko odzyskiwał równowagę i już niebawem był znów gotów do gry.  Rzym to nie Rio: tam owej faveli nie ma, a i tolerancja klubowych władz Romy wobec ewentualnych wybryków zawodnika będzie zapewne mniejsza, niż działo się we Flamengo...  Tutaj macie filmik, którego autorzy (artyści, malujący budynki) przypadkowo spotkali Adriano w faveli Vila Cruzeiro i porozmawiali z nim: http://www.youtube.com/watch?v=H8yh4z2B6Ys e url=http://colunas.globoesporte.com/brasilmundialfc/2009/04/07/o -drama-de-adriano/ feature=player_embedded 