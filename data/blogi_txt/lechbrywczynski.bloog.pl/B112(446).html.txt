W wywiadzie dla Globo Esporte "Fenomeno" powiedział, że kontrakt z Corinthians to dla niego "światło w tunelu" i powrót do uprawiania futbolu.  - Nie traktuję Corinthians jako trampoliny, dzięki której wróciłbym do Europy; chcę grać do końca kariery w Brazylii. Corinthians to wielki klub z gigantyczną torcidą, w dodatku znakomicie zorganizowaną - oświadczył Ronaldo i dodał: - Jeśli strzelę gola w meczu z Flamengo, będę się z niego cieszył.Fragmenty wypowiedzi Ronaldo są tu:http://video.globo.co m/Videos/Player/Esportes/0,,GIM927340-7824-GLOBO+ESPORTE+EXCLUSI VO+RONALDO+FENOMENO,00.htmlJak powiedział dyrektor marketingu w Corinthians, Luís Paulo Rosemberg, debiut Ronaldo w drużynie "Timao" nastąpi albo w jednym z pierwszych meczy Campeonato Paulista, albo w specjalnym meczu z ekipą zagraniczną, najprawdopodobniej z Boca Juniors. Po rozgrywkach Campeonato Paulista, które rozpoczynają się 21 stycznia, Ronaldo będzie występował także w Copa do Brasil i oczywiście w Brasileirao. Jak podaje dziennik "Folha de Sao Paulo", miesięczne zarobki Ronaldo w Corinthians będą wynosiły 400 tys. reali, do tego dojdą jeszcze jego całkiem pokaźne udziały w dochodach z działań marketingowych klubu. Ze względów bezpieczenstwa zarząd Corinthians udostępnił swoim kibicom tylko 6 tys. bezpłatnych biletów na dzisiejszą prezentację Ronaldo w siedzibie klubu - Parque Sao Jorge. Zainteresowanie jest ogromne - już w ciągu pierwszych czterech godzin kibice odebrali prawie 2 tys. tych biletów.PS. W nawiązaniu do słów Ronaldo na temat torcidy Corinthians: klub ten ma w całej Brazylii ponad 20 mln kibiców, czyli więcej, niż niejedno państwo europejskie ma mieszkańców... 