Idol powrócił! Argentyńczyk Dario Conca został oficjalnie zaprezentowany jako zawodnik Fluminense. Conca wraca do Flu po niemal trzyletniej grze w Chinach.Innym nowym nabytkiem Fluminense jest bramkostrzelny napastnik Walter, grający w ubiegłym sezonie w Goias. Walter został wypożyczony do Flu na dwa lata, prawa transferowe zawodnika należą do portugalskiego Porto. Napastnik Alecsandro przeszedł z Atletico Mineiro do Flamengo. Gremio zabiega o pozyskanie pomocnika Alana Ruiza z argentyńskiego San Lorenzo. Konkurencja jest jednak silna, tym piłkarzem są również zainteresowane kluby europejskie: Inter Mediolan i Benfica Lizbona.Napastnik Ze Eduardo podpisał kontrakt z Coritibą. Ostatnio grał w lidze włoskiej. Pomocnik Robert Flores, mający na swoim koncie występy m.in. w reprezentacji Urugwaju i w hiszpańskim Villarealu, jest nowym zawodnikiem sportu Recife. 32-letni Elano został wypożyczony przez Gremio do Flamengo. Miguel Angel Portugal został nowym trenerem Atletico Paranaense. I na koniec fotka, prezentująca siedzibę klubu Botafogo: 