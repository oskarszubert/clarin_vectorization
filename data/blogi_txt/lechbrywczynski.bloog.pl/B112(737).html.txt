Oto najważniejsze mecze jutrzejszej kolejki (wszystkie spotkania zostaną rozegrane w sobotę, 28 marca):  Fluminense - Botafogo hit! Botafogo zagra bez Victora Simoesa, ale Maicosuel uspokaja, że i tak można ten mecz wygrać. Ale jak pokonać Fluminense, mające w składzie Freda (zagra, jeśli będzie w optymalnej dyspozycji zdrowotnej), Dario Conkę i Thiago Nevesa, a w roli trenera samego Carlosa Alberto Parreirę? Plan Fluminense jest prosty: wygrać sobotni mecz z Botafogo, potem zdobyć Taca Rio, a na koniec pokonać Botafogo ponownie w finałowym meczu Campeonato Carioca. Jutro ta droga Flu po tytuł mistrzowski w stanie Rio de Janeiro ma się rozpocząć...  Flamengo - Resende Flamengo ma z Resende porachunki: wszak to Resende weszło do tegorocznego finału Taca Guanabara. W barwach Flamengo zagra w tym meczu Josiel, który liczy na kolejny hat-trick...  Volta Redonda - Vasco da Gama W drużynie Vasco mają tym razem wystąpić: doświadczony Enrico (był kapitanem Djurgarden w lidze szwedzkiej) oraz Leonardo. Nie będzie za to "wykartkowanego" Carlosa Alberto. 