Dziś (środa, 24 czerwca 2009 r.) zostanie rozegrany pierwszy mecz półfinałowy tegorocznych rozgrywek Copa Libertadores: Cruzeiro - Gremio.  Ten pojedynek brazylijskich drużyn wzbudza ogromne emocje. Na lotnisku w Porto Alegre drużynę Gremio żegnały tłumy kibiców, na tej fotce macie otoczonego przez fanów Souzę: http://globoesporte.globo.com/Esportes/foto/0,,21167674-E X,00.jpg  Szanse na awans do finału są wyrównane - trudno byłoby wskazać faworyta. Ekipa Cruzeiro zagra w tym meczu u siebie, liczy więc na odniesienie zwycięstwa. Zamierza grać agresywnie, ale czujnie w obronie. Jancarlos cieszy się z tego, że wystąpi w półfinale Libertadores, co nie udało mu się rok temu, kiedy grał w drużynie Sao Paulo. Natomiast obrońca Leonardo Silva przestrzega przed groźnymi kontratakami w wykonaniu gremistów. Jakby w odpowiedzi na to, napastnik Maxi Lopez (Gremio) mówi:  - Jeśli tylko uda się nam dojść do dogodnej sytuacji strzeleckiej, to musimy ją bezlitośnie wykorzystać. Nie możemy sobie pozwolić na nieskuteczność pod bramką Cruzeiro.  Alex Mineiro (Gremio) rok temu grał razem z Kleberem w drużynie Palmeiras. W dzisiejszym meczu obaj staną po przeciwnych stronach barykady. - Kleber to znakomity piłkarz, silny fizycznie i przebojowy. Lubi prowokować rywali podczas meczu, trzeba na to bardzo uważać - powiedział Alex Mineiro.  Najważniejszym atutem Gremio będzie dziś jednak doświadczony trener Paulo Autuori. Ten wybitny szkoleniowiec z niejednego piłkarskiego pieca chleb jadł i niejeden sukces ma na koncie, by wymienić tylko trofea z roku 2005, kiedy prowadził Sao Paulo: Copa Libertadores i Mundial Klubów FIFA w Japonii (1:0 z Liverpoolem z finale, skrót tego pamiętnego meczu jest tu: http://www.youtube.com/watch?v=QjRmTlXcUBA ).  Teraz Autuori podkreśla, że dzisiejszy mecz nie ma faworyta, mimo, że Cruzeiro gra u siebie:  - W takich pojedynkach jak ten nie ma faworytów. Cruzeiro to znakomity zespół, mający klasowych zawodników, ale to nie daje jeszcze gwarancji wygrywania wszystkich spotkań. Cruzeiro przegrało przecież u siebie ostatni mecz ligowy z Barueri.   Mecz Cruzeiro - Gremio będzie transmitowany dzisiejszej nocy, o godz. 2.55, przez TVP Sport. 