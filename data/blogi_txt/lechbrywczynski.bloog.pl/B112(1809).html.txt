Mecze 24 kolejki przyniosły wiele emocji, goli i niespodzianek. Oto najciekawsze rezultaty:Atletico Paranaense - Vitoria 3:5Co za mecz! Do przerwy było 3:0 dla Vitorii, ale po przerwie gospodarze odrobili straty, doprowadzając w 68 min. do remisu 3:3. Zazwyczaj drużyna, która odrobiła tak znaczną, bramkową stratę, jest podbudowana psychicznie i sięga po zwycięstwo, ale tym razem było inaczej: końcówka spotkania przyniosła dwa kolejne gole dla Vitorii. Inter Porto Alegre - Cruzeiro 1:2Lider odniósł cenne zwycięstwo w trudnym, wyjazdowym meczu z Interem i ma już 11-punktową przewagę nad drugim w tabeli Gremio. Tytuł mistrzowski coraz bliżej, w dodatku w wielkim stylu, przypominającym niezapomniany dla klubu roku 2003 ... Botafogo - Ponte Preta 0:1Botafogo w coraz słabszej formie, szanse na tytuł mistrzowski są już znikome. Ten klub nie po raz pierwszy doskonale spisuje się w pierwszej połowie sezonu, jest liderem, aby w ostatnich meczach roztrwonić dorobek i zostać z niczym. Takie kluby nazywane są w Brazylii "cavalo paraguaio" (koń paragwajski): biegnie na czele stawki, ale nigdy nie wygrywa...Sao Paulo - Gremio 0:1Gol Chilijczyka Vargasa dał ekipie gości trzy punkty. Sao Paulo wciąż blisko strefy spadkowej. Portuguesa - Corinthians 4:0Sensacja! Aktualny klubowy mistrz świata został rozgromiony przez bardzo przeciętną Portuguesę (trzy gole Gilberto). Trener Tite na wylocie? Tite był do niedawna klubowym idolem, ale jego sytuacja robi się z meczu na mecz coraz trudniejsza.Pozostałe wyniki:Atletico Mineiro - Santos 3:1Goias - Fluminense 1:2Bahia - Vasco da Gama 0:0Nautico - Coritiba 3:0Flamengo - Criciuma 4:1 