Trener Vagner Benazzi ma powody do radości - wygrywając 3:1 w rewanżowym meczu jednej ósmej z ekwadorskim Emelekiem, ekipa Avai wywalczyła awans do ćwierćfinału. Mecz był zacięty, nie brakowało ostrych starć i żółtych  kartek.Avai to absolutny debiutant na międzynarodowej arenie - dwumecz z Emelekiem to pierwsza w historii klubu okazja, by powalczyć w pucharach z zagranicznym rywalem. Ten brak doświadczenia był aż nadto widoczny. W pierwszym, wyjazdowym meczu Avai przegrało 1:2, tracąc drugiego gola już w doliczonym czasie gry, natomiast wczoraj, w meczu rewanżowym, Avai straciło bramkę już w pierwszej minucie meczu za sprawą Rojasa. Do przerwy utrzymał się wynik 0:1, dający awans gościom, ale początek drugiej połowy przyniósł szturm Avai i trzy gole dla gospodarzy w ciągu sześciu minut (Roberto, Eltinho i Emerson Nunes). Potem Avai zdołało utrzymać wynik 3:1 do końcowego gwizdka i zapewnić sobie awans. Wszystkie gole z tego pojedynku możecie obejrzeć tu:http://video .globo.com/Videos/Player/Esportes/0,,GIM1360714-7824-OS+GOLS+DE+ AVAI+X+EMELEC+PELA+COPA+SULAMERICANA,00.htmlCiekawostka: przed meczem spora grupa kibiców Avai zebrała się niedaleko stadionu Ressacada, żeby powitać autokar z drużyną Avai i zmobilizować swoich zawodników do walki. Można powiedzieć, że kibice "dali czadu", dosłownie i w przenośni:http://www.youtube.com/watch?v=SzLBEnbkq1wW ćwierćfinale Avai zmierzy się z innym brazylijskim zespołem - Goias. Tak się składa, że obie ekipy rywalizują z sobą także w brazylijskiej Serie A, gdzie bronią się przed spadkiem... Tu macie link do piłkarskiego portalu stanu Santa Catarina:http://futebolsc.uol.com.br/principali do bloga jednego z kibiców Avai:http://www.andretarnowsky.com.br/ 