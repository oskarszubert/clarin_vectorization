Dziś (środa, 16 września) zostaną rozegrane kolejne pucharowe mecze drużyn brazylijskich:  Botafogo - Atletico Paranaense W pierwszym, wyjazdowym pojedynku Botafogo wystawiło rezerwowy skład, ale mimo to niespodziewanie wywiozło z Kurytyby bezbramkowy remis. W dzisiejszym meczu Botafogo wystąpi w najsilniejszym składzie - ma wygrać i awansować do jednej ósmej Copa Sudamericana.  Trener Estevam Soares poprowadził już Botafogo w ośmiu meczach i żadnego z tych meczy nie wygrał: dziś ma nastąpić pierwsze zwycięstwo, które przy okazji doda ducha zespołowi przed najbliższymi kolejkami Brasileirao, które zadecydują o utrzymaniu się w lidze.   Goias - Atletico Mineiro W pierwszym meczu tych drużyn Goias zremisowało na wyjeździe 1:1. Teraz przyszedł czas, żeby wygrać i awansować. Kibice Goias wciąż czekają na dobrą grę pozyskanego niedawno Fernandao - może dziś?  Problemem Goias jest jednak słaba obrona, która w pięciu ostatnich meczach Brasileirao straciła 12 goli. Diego Tardelli i jego koledzy z Atletico mogą to wykorzystać... 