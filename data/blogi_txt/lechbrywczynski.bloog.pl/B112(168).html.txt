Dziś (we wtorek, 24 czerwca) zostaną rozegrane trzy mecze brazylijskiej drugiej ligi:  Avaí - Ceará Avai z miasta Florianopolis (stan Santa Catarina) w południowej Brazylii kontra Ceara z miasta Fortaleza (stan Ceara) z północnej Brazylii. Oba miasta dzielą tysiące kilometrów i poziom rozwoju cywilizacyjnego (południe Brazylii jest znacznie wyżej rozwinięte gospodarczo, niż północ) ale cel obu ekip jest ten sam: awansować do pierwszej ligi. Mecz będzie zacięty. Juventude - Bahia Tu też mamy mecz Północ - Południe. Ju to klub z miasta Caxias do Sul (stan Rio Grande do Sul) na południu, a Bahia to klub ze stanu, którego nazwę nosi, z miasta Salvador. Ju czuje się mocniejsze od wszystkich drużyn drugiej ligi oprócz Corinthians, więc będzie chciało wygrać, i to wysoko.  Ponte Preta - Santo André Tu dla odmiany mecz jak z Campeonato Paulista: obie drużyny pochodzą ze stanu Sao Paulo. Obie też mają spore ambicje. Ponte Preta to przecież  aktualny wicemistrz stanu Sao Paulo, a Santo Andre kilka lat temu zdobyło Copa do Brasil. Szanse na to, że któraś z tych ekip awansuje w tym sezonie do pierwszej ligi są jednak znikome. 