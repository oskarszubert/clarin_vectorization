Oto wyniki najciekawszych spotkań Pucharu Brazylii, rozegranych w tym tygodniu:Santa Cruz - Sao Paulo 1:0Santa Cruz jeszcze raz udowodnił, że zasługuje na coś więcej, niż gra w brazylijskiej Serie D: ma całkiem niezły stadion Arruda i rzeszę wiernych kibiców. 45 tys. widzów, obecnych na meczu z Sao Paulo, miało okazję cieszyć się z niespodziewanego zwycięstwa gospodarzy po "efektownym" golu samobójczym Rodrigo Souto. W rewanżu faworytem jest jednak Sao Paulo...Fragmenty meczu macie tu:http://www.youtube.com/watch?v=v0z5LYmTRQIGremio Prudente - Atletico Mineiro 2:1Sensacyjne zwycięstwo  gospodarzy po bramkach Eraldo i Juana; gola dla gości strzelił Magno Alves.Ceara - Brasiliense 2:1Zaczęło się od prowadzenia dla gości po bramce Ruya, ale potem Fabricio i Marcelo Nicacio przechylili szale zwycięstwa na stronę gospodarzy. Po meczu podano, że nowym trenerem Ceary został Vagner Mancini. Tu macie fragmenty spotkania:http://www.youtube.com/watch?v=joPSwS1nkroA tak kibice Ceary cieszyli się z awansu ich drużyny do następnej rundy i żegnali ze stadionem Castelao, który będzie od tej pory przebudowywany na Mundial 2014:http://www.youtube.com/watch?v=vU30UPBA2KoParana - Botafogo 1:2Botafogo wygrało, ale zbyt nisko, by uniknąć meczu rewanżowego. Gole dla gości zdobyli Antonio Carlos i Willian:http://www.youtube.com/watch?v=UbghA2GW2GYPonte Preta - Goias 0:3Pewne zwycięstwo Goias i awans do jednej ósmej pucharowych rozgrywek (dwa gole Guto, jeden Felipe Amorima). Jeśli Ponte Preta będzie tak grała w meczach Serie B, to o planowanym awansie do Serie A może zapomnieć...Guarani - Horizonte-CE 2:2Awans niedocenianego Horizonte do jednej ósmej to spora niespodzianka. I dowód na to, że Guarani ma niewielkie szanse na to, by wywalczyć awans w tegorocznych rozgrywkach Serie B... Oba gole dla gości zdobył Diego Palhinha:http://www.youtube.com/watch?v=W3290wryOIQCoritiba - Atletico Goianiense 3:1Dwa gole Andersona Aquino i jeden Evertona Ribeiro dały gospodarzom zwycięstwo i awans:http://www.youtube.com/watch?v=FsPFr0tjQzYPo meczu Atletico Goianiense zwolniło z posady trenera Rene Simoesa.Avai - Ipatinga 4:1Wysokie zwycięstwo i awans Avai. Gole dla gospodarzy zdobyli Rafael Coelho - 3 oraz Acleisson - 1. 