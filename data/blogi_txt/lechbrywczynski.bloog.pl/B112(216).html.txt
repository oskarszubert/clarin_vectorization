Drugoligowa Ponte Preta, klub z miasta Campinas w stanie Sao Paulo, hucznie obchodzi 108 lat swego istnienia. Oficjalnym herbem tego klubu jest małpa ("macaca"), którą kibice pieszczotliwie nazywają "menina linda" (piękna dziewczyna)...  Z okazji jubileuszu klub wypuścił na rynek okolicznościowe koszulki (w cenie 139 reali) oraz płytę DVD. Podczas rocznicowego festunu nie obyło się bez docinków pod adresem lokalnego rywala, znienawidzonego przez "pontepretanos" trzecioligowego obecnie klubu Guarani. Kibice Guarani zawsze podnoszą argument, że ich klub zdobył w 1988 r. mistrzostwo Brazylii, a Ponte Preta nie może się poszczycić podobnym osiągnięciem. Na stadionie Brinco de Ouro, należącym do Guarani, został nawet umieszczony baner o treści "Guarani - mistrz Brazylii 1988".   - Nie musimy umieszczać na naszym stadionie Majestoso banerów z informacjami o naszych trofeach. My mamy historię, ale mamy też przyszłość. Mamy też naprawdę fanatycznych, wiernych kibiców. Swego czasu nasza torcida potrafiła kiedyś przerwać nabożeństwo w Fernandopolis, żeby zaintonować hymn naszego klubu - powieodzial prezes klubu Ponte Preta, Sergio Carnielli.  Obecnie Ponte Preta występuje w Brasileirao B, z realnymi szansami na awans do pierwszej ligi. 