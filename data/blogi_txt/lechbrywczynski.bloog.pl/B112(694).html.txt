We wczorajszym spotkaniu Sao Caetano wygrało z Ituano 3:1. Gole: Iran, Marcinho i Vandinho dla Sao Caetano, a Muriqui dla Ituano. A oto zestaw pozostałych, dzisiejszych i jutrzejszych meczy tej kolejki:  Sobota, 7 marca Guaratingueta - Barueri Barueri, pod wodzą nowego trenera Estevama Soaresa, zamierza wrócić do G-4. Dlatego powalczy w tym spotkaniu o trzy punkty.  Mirassol - Botafogo-SP Mirassol gra nierówno, ale potencjał ma na pewno większy niż Botafogo-SP.  Oeste - Santos Ten mecz zostanie rozegrany na neutralnym terenie - na stadionie Pacaembu w Sao Paulo. Będzie transmitowany na żywo o godz. 23.10 przez kanał Sportklub Plus.  Guarani - Noroeste Dwa zespoły ze strefy spadkowej będą ostro walczyć o punkty.  Paulista - Santo Andre Zwycięstwo dałoby Santo Andre szansę na miejsce w G-4. Niedziela, 8 marca Palmeiras - Corinthians Wielki klasyk na stadionie Prudentao! Zapewne z udziałem Ronaldo. Zwycięzca tego meczu otrzyma puchar przechodni "Troféu Osvaldo Brandao" i będzie go przechowywać do następnego meczu tych drużyn. Brandao był trenerem, który osiągał sukcesy w obu klubach. Palmeiras, które miało ostatnio kłopoty w obronie, wystąpi tym razem w ustawieniu 3-6-1. Mecz będzie transmitowany na żywo o godz. 20.00 przez kanał Sportklub Plus.  Bragantino - Marília Bragantino jest o wiele za nisko w tabeli, jak na potencjał tej drużyny. Musi wygrać ten mecz.  Portuguesa - Ponte Preta Po odpadnięciu z Copa do Brasil, Portuguesa będzie szukać rewanżu w rozgrywkach stanowych.  Mogi Mirim - Sao Paulo Sao Paulo wystawia rezerwowy skład, to wielka szansa na punkty dla ostatniego w tabeli Mogi Mirim. 