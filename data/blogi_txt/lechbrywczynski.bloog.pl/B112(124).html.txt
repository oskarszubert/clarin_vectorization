W niedzielę, na stadionie Moises Lucarelli w mieście Campinas, Ponte Preta będzie podejmować wielkie Palmeiras w pierwszym meczu finałowym Campeonato Paulista. Bezpośrednią transmisję tego spotkania będzie można obejrzeć w telewizji Sportklub o godz. 21.00.Zdecydowanym faworytem finału jest Palmeiras. Tym bardziej, że Palmeiras zajęło w zasadniczej fazie rozgrywek wyższą pozycję (drugą), natomiast Ponte Preta - czwartą. Zgodnie z regulaminem FPF (federacja piłkarska stanu Sao Paulo) Palmeiras ma dzięki temu dwa dodatkowe atuty: - mecz rewanżowy u siebie (tydzień później, na stadionie Palestra Italia) - w razie remisowego, łącznego bilansu obu meczy (1:0 i 1:2, 1:1 i 0:0, 2:0 i 1:3 itp.) mistrzem zostaje Palmeiras. Żeby zostać mistrzem, Ponte Preta musi zdobyć o jedną bramkę więcej w dwumeczu! Oznacza to, że - podkreślam to raz jeszcze - bramki zdobyte w meczach wyjazdowych nie liczą się podwójnie! Taki jest regulamin Campeonato Paulista od lat. Ponte Preta stanie więc w niedzielę przed bardzo trudnym wyzwaniem. Ale dopóki piłka w grze, niczego nie można przesądzać. Na temat finału Paulistao wypowiedział się także Pele. Król futbolu, od zawsze związany z Santosem, widzi Palmeiras jak faworyta, ale liczy na niespodziankę ze strony Ponte Prety...   Niedzielny mecz cieszy się ogromnym zainteresowaniem kibiców z Campinas, dlatego wszystkie bilety sprzedano w ciągu zaledwie kilku godzin. Kolejki, jakie tłoczyły się pod kasami, możecie obejrzeć w tym l inku:http://globoesporte.globo.com/ESP/Noticia/Futebol/Campeonat os/0,,MUL425106-8068,00.html Dla klubu Ponte Preta udział w finałowej rozgrywce jest szczególnym wydarzeniem - ostatni raz klub ten był w stanowym finale dawno temu, bo w roku 1981 (i przegrał ten finał z ekipą Sao Paulo 0:2). Dziennik Globo zainteresował się, co teraz robią zawodnicy z pierwszego składu Ponte Prety w tamtym finale w roku 1981. Oto rezultat tych dociekań:Carlos - obecnie jest trenerem bramkarzy Ponte PretyToninho Oliveira - trener w klubie GuarulhosJuninho - trener drużyn młodzieżowych w klubie XV de JaúNene - trener, w roku 2007 prowadził SertaozinhoOdirlei - trener szkółki piłkarskiej Ponte PretyZé Mário - trener, w roku ubiegłym pracował w jednym z klubów japońskichMarco Aurélio - trener, w roku ubiegłym prowadził Vitorię BADicá - komentator radiowy i telewizyjny, mieszka i pracuje w CampinasÉdson - trener klubu Paysandu z miasta BelemChicao - prowadzi własną szkółkę piłkarską w CampinasOswaldo - komentator radiowy w mieście Santa Barbara d'Oeste 