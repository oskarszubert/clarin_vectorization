W brazylijskiej Serie A walka  o tytuł mistrzowski w praktyce się zakończyła (Cruzeiro nie ma konkurencji), także w walce o udział w Copa Libertadores łatwo wskazać faworytów. W tej sytuacji najwięcej emocji budzi walka o utrzymanie się w lidze, która dotyczy wielu drużyn, jest wyrównana (tylko Nautico zostało już w praktyce zdegradowane) i będzie się zapewne toczyła do samego końca rozgrywek. Dlatego za hit 30 kolejki uznałem dzisiejszy (sobota, 19 października) mecz Corinthians - Criciuma.  Jak to się w ogóle stało, że Corinthians - aktualny klubowy mistrz świata, ubiegłoroczny zdobywca Copa Libertadores, tegoroczny zdobywca Superpucharu Ameryki Południowej - jest zagrożone spadkiem, skoro ma w swojej kadrze takich zawodników, jak Pato, Guerrero czy Emerson? Główną przyczyną jest słabość ataku, który w ostatnich meczach bardzo rzadko zdobywał gole. Czy uda się przełamać strzelecką niemoc w spotkaniu z Criciumą? Najwyższy czas, bo w razie porażki z Criciumą przewaga "Timao" nad strefą spadkową może zmaleć z 5 do zaledwie 2 punktów i zaczną się prawdziwe kłopoty. Spadek do Serie B byłby dla Corinthians szczególną kompromitacją: na nowym stadionie tego klubu odbędzie się inauguracyjny mecz przyszłorocznego Mundialu... Inne mecze tej kolejki, na które warto zwrócić uwagę, to Gre-Nal czyli derby Porto Alegre: Gremio - Internacional oraz derby Rio de Janeiro, w których walcząca o udział w Libertadores ekipa Botafogo zmierzy się z rozpaczliwie broniącym się przed spadkiem Vasco da Gama. Porażka Vasco na dobre pogrążyłaby ten klub w strefie spadkowej. Sao Paulo, które wciąż jeszcze nie może być pewne utrzymania się w lidze, czeka w niedzielę wyjazdowy mecz z Bahią. Na pewno będzie tam trudniej o punkty niż w poprzedniej kolejce, w spotkaniu z Nautico, wygranym przez Sao Paulo 3:0. Ganso i Rogerio Ceni pokazali wtedy klasę:Trudny, wyjazdowy mecz czeka także Atletico Paranaense: Goias to mocny przeciwnik, bezpośredni rywal w walce o miejsce w G-4. Atutem Atletico Paranaense jest jednak doskonałe zgranie zespołu, czego dowodem jest zwycięski gol, zdobyty w minionej kolejce, w meczu z Atletico Mineiro. Wszystkie wyniki brazylijskiej Serie A (a także Serie B, C i D, Copa do Brasil i Copa Sudamericana) można śledzić na żywo w tym  linku:http://www.futebolinterior.com.br/placar/placar.php?id_pla car=4062   Aktualna tabela:        1   Cruzeiro   62     2 Grêmio   52     3   Atlético Paranaense   51     4   Botafogo 49     5   Vitória   43     6   Goiás   43     7   Atlético Mineiro   42     8   Internacional   41     9   Santos   40 10   Flamengo   40     11   Portuguesa   37     12   São Paulo 37     13   Corinthians   37     14   Bahia   36     15 Fluminense   35     16   Coritiba   34     17   Criciúma   32 18   Vasco da Gama   32     19   Ponte Preta   29     20 Náutico   17         Na koniec ciekawostka. W brazylijskim futbolu funkcjonuje określenie "cavalo paraguaio" (koń paragwajski). Oznacza ono wyścigowego konia, który prowadzi przez większość dystansu, ale tuż przed metą opada z sił i ląduje na odległym miejscu. W tym roku na ten tytuł zasłużyło Botafogo, które miało bardzo udany początek sezonu, długo walczyło o pozycję lidera, aby później stracić formę i oddać pole rywalom: Cruzeiro, Gremio i Atletico Paranaense. Ta fotka przedstawia Botafogo jako "cavalo paraguaio" :) 