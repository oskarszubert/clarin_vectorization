Prawy pomocnik George Lucas, grający ostatnio w hiszpańskiej Celcie Vigo, jest nowym zawodnikiem Santosu.  Gremio chce wykupić na stałe Maxi Lopeza od rosyjskiego FC Moskwa. Będzie to kosztowało 1,5 mln euro.  Cruzeiro ogłosiło zakontraktowanie Gila z drugoligowego klubu Atletico Goianiense.  Zarząd Vasco da Gama jest w euforii z powodu sukcesu akcji marketingowej "O Vasco e meu!", zachęcającej do rekrutacji nowych socios klubu. Dział marketingu Vasco ostrożnie przewidywał pozyskanie w tym roku co najwyżej 10 tys. nowych socios, zarząd klubu był bardziej optymistyczny, planując 20 tys., a tymczasem tylko w ciągu dwóch minionych miesięcy liczba socios Vasco da Gama wzrosła o 30 tys., co wzbogaciło klubową kasę o ponad 800 tys. reali.  Fernandao rozwiązał kontrakt z arabskim klubem Al-Garafa i teraz zabiega o niego kilka klubów brazylijskich: Inter Porto Alegre, Santos i Palmeiras. Nie chce go natomiast Corinthians. - Nie lubimy i nie potrzebujemy zawodników, wywodzących się z Interu Porto Alegre - powiedział dyrektor piłkarski Corinthians, Mario Gobbi.  37 - letni pomocnik Cleisson z drugoligowej Fortalezy ogłosił zakończenie piłkarskiej kariery. Zamierza zostać trenerem.  Na koniec macie Obinę jako Agenta 003: http://colunas.globoesporte.com/files/89/2009/07/007-copy.jpg 