Flamengo ma długą "tradycję" sprzymierzania się z rywalami innych klubów z Rio de Janeiro i tworzenia z tej okazji specjalnych, okazjonalnych "torcid". Jedną z nich była torcida "Fla-Madrid", założona w roku 1998, kiedy to Vasco da Gama walczyło w finale Mundialu Klubów FIFA z Realem Madryt (Vasco ten mecz przegrało). Po sukcesie "Fla-Madrid", Flamengo powtórzyło tę receptę dwa lata później, w roku 2000, podczas Mundialu Klubów FIFA rozgrywanego w Brazylii. Powstała wtedy torcida "Fla-Manchester" nie miała jednak tyle szczęścia: Vasco pewnie wygrało na Maracanie z Manchesterem United 3:1 (w ekipie Vasco grali wówczas m. in. Romario, Edmundo i Juninho Pernambucano). Edmundo strzelił w tym meczu Manchesterowi swojego "firmowego" gola:http://www.youtube.com/watch?v=fuiOPuNe0N0Tytuł klubowego mistrza świata przypadł wtedy drużynie Corinthians, która wygrała z Vasco w rzutach karnych. Najlepszym meczem Mundialu Klubów w roku 2000 był pojedynek Corinthians z Realem Madryt, zakończony remisem 2:2; ten remis dał awans do finału drużynie Corinthians. Możecie obejrzeć fragmenty tego meczu tutaj:http://www.youtube.com/watch?v=RS0M22QkloEAle wróćmy do kibiców Fla. W roku bieżącym Flamengo popierało Boca Juniors w półfinałowym dwumeczu Copa Libertadores z Fluminense. Jak wiemy, bez powodzenia. Teraz, w finale, Flamengo popiera więc kolejnego przeciwnika Fluminense - ekwadorskie LDU Quito. Została w tym celu utworzona specjalna torcida "Liga Dos Urubus": w skrócie LDU, przy czym słowem "urubus" określa się zwyczajowo kibiców Flamengo.Już w tę środę (jutro) zostanie rozegrany w Quito pierwszy mecz finałowy Copa Libertadores. Thiago Neves z Fluminense, pytany co sądzi na temat torcidy "Liga dos Urubus", odpowiedział: - W niczym mi to nie przeszkadza. To normalne, że nasi rywale łączą się przeciwko nam. My mamy teraz jedno zadanie: zdobyć puchar. To będzie najlepsza odpowiedź. 