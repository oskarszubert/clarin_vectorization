Autuori nie jest już trenerem Gremio! Odejście tego znanego szkoleniowca zaniepokoiło zawodników: pomocnik Tcheco nie jest pewien, czy Gremio będzie chciało przedłużyć z nim kontrakt, kończący się w grudniu, nie jest również jasne, czy w przyszłym roku w Gremio będzie występował nadal Maxi Lopez.  W najbliższym meczu ligowym z Cruzeiro ekipę Gremio poprowadzi tymczasowy trener Marcelo Rospide.  Cruzeiro przedłużyło o dwa lata kontrakt z Marquinhosem Parana.  W zaległym meczu brazylijskiej drugiej ligi broniące się przed spadkiem Brasiliense zremisowało 2:2 z Sao Caetano. Gole dla Brasiliense zdobyli: Julio Cesar z karnego i Lucio Flavio, a dla Sao Caetano: Cascata i Eduardo Ramos (z karnego).  Carlos Alberto, najlepszy piłkarz Vasco da Gama, jest zbulwersowany faktem, że ktoś podszywa się pod niego i prowadzi pod jego nazwiskiem blog w serwisie Twitter.   - Mam swoją oficjalną stronę, ale nie mam i nie zamierzam posiadać swoich kont w portalach społecznościowych, w Twitterze ani w Orkucie - oświadczył Carlos Alberto.   Przyszłoroczna edycja mistrzostw stanowych Campeonato Paulista rozpocznie się 16 stycznia. W meczu otwarcia Corinthians (aktualny mistrz stanu) zmierzy się z Monte Azul (beniaminek pierwszej ligi stanowej). A tutaj macie gola Petkovicia bezpośrednio z rzutu rożnego w meczu z Atletico Mineiro, sfilmowanego z trybun - z sektora, zajmowanego przez kibiców Flamengo: http://www.youtube.com/watch ?v=TWw4z8rMefY feature=player_embedded  Na koniec jeszcze jeden link - do serwisu Esporte Brasil: http://www.espbr.com/ 