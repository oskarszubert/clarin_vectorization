Czy Denis Marques, napastnik pozyskany z Atletico Paranaense, to dobre wzmocnienie dla Flamengo? Aż 73,8% uczestników ankiety dziennika LANCE dało na to pytanie odpowiedź twierdzącą.  Madson przedłużył swój kontrakt z Santosem aż do grudnia 2012 r., otrzymał też podwyżkę pensji.  Ruy nie jedzie z ekipą Gremio na mecz Brasileirao ze Sportem Recife. Gdyby zagral w tym meczu, miałby już na koncie siedem spotkań ligowych w barwach Gremio w tym sezonie, a to wykluczyłoby możliwość jego odejścia do innego klubu brazylijskiej Serie A w tym sezonie. Chodzą słuchy, że tym zawodnikiem interesuje się Sao Paulo.  Chilijczyk "Mago" Valdivia chwali swego rodaka Figueroę, który w tych dniach podpisał kontrakt z Palmeiras. Obaj występowali wspólnie w chilijskim klubie Universidad de Concepcion i w reprezentacji Chile.   - Jestem pewien, że torcida Palmeiras przyjmie go z otwartymi ramionami - powiedział Valdivia.  Młody napastnik Tarta, nie wystawiany do składu przez trenera Parreirę, chce odejść z Fluminense do Cruzeiro.  Przed przyszłotygodniowym finałowym meczem Copa do Brasil: Internacional - Corinthians, klub z Porto Alegre przygotował płytę DVD z błędami sędziowskimi na korzyść Corinthians. Zbulwersowało to Mano Menezesa, trenera Corinthians:  - Można by było sporządzić podobną płytę DVD z błędami na korzyść każdego innego klubu. Postępowanie Interu ma wywrzeć presję na arbitrów meczu finałowego, żeby sprzyjali gospodarzom.  Helio dos Anjos, trener Goias, uważa, że stadion Serra Dourada w Goianii ma (obok stadionu Aflitos, należącego do Nautico) najgorszą murawę ze wszystkich stadionów Brasileirao. Najlepszą murawę ma Beira Rio - stadion Internacionalu Porto Alegre.  Fotkę stadionu Serra Dourada macie tu: http://globoespo rte.globo.com/Esportes/foto/0,,20615087-EX,00.jpg  Łyk historii brazylijskiego futbolu. Mija właśnie 14 lat od finałowego meczu Campeonato Carioca: Fluminense - Flamengo, zakończonego zwycięstwem Fluminense 4:3. Zwycięskiego gola zdobył dla trójkolorowych Renato Gaucho ...brzuchem (gol de barriga). Możecie to obejrzeć tu: http://video.globo.com/Videos/Player/Esp ortes/0,,GIM951880-7824-HISTORIAS+CARIOCAS+GOL+DE+BARRIGA+EM,00. html  Na koniec możecie obejrzeć Siarę Beatriz - nowo wybraną przez kibiców "muzę" Corinthians: http://globoesporte.globo.com/ Esportes/Futebol/Brasileirao/musa/Corinthians/0,,16832,00.html 