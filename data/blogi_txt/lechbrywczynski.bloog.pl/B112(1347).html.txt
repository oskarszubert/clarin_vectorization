Znany szwedzki trener Sven-Goran Eriksson - obecnie prowadzący reprezentację Wybrzeża Kości Słoniowej - powiedział, że zaraz po tegorocznym Mundialu chciałby prowadzić jedną z brazylijskich drużyn ligowych.   LANCENET zorganizował ankietę z pytaniem: który brazylijski klub najbardziej potrzebowałby tego trenera? Na razie prowadzi Sao Paulo:   http://www.lancenet.com.br/enquet es/EnqueteResp2.asp?e=744578 s=s    Jak podają brazylijskie media, Schalke 04 ma wypożyczyć napastnika Ze Roberto do końca bieżącego roku do klubu Vasco da Gama.  Napastnik Marquinhos przedłużył kontrakt z Interem Porto Alegre do roku 2015.  Wagner Diniz został wypożyczony do końca bieżącego roku z Sao Paulo do Atletico Paranaense.  Gabriel, Romario i Jougle zostali wypożyczeni z Botafogo do drugoligowego Duque de Caxias.  20 - letni Neto z Atletico Paranaense jest obecnie najmłodszym bramkarzem z pierwszego składu w klubach brazylijskiej Serie A. Pomocnik Dudu został wypożyczony z Cruzeiro do Coritiby. Napastnik Walderi jest  nowym zawodnikiem drugoligowej Parany. Dodałem nowy link - do oficjalnej strony napastnika Alexa Mineiro z Atletico Paranaense: http://www.alexmineiro.com.br/ Na koniec wiadomość spoza futbolu: mistrzem Brazylii w siatkowce mężczyzn został Cimed, który w decydującym meczu pokonał Montes Claros 3:0.  To czwarty, kolejny triumf ekipy z miasta Florianopolis w siatkarskiej Superlidze! A "galaktyczne" Pinheiros zostało z niczym... Tak cieszyli się siatkarze Cimed po zakończeniu meczu: http://mediacenter.clicrbs.com.br/template s/player.aspx?uf=2 contentID=112801 channel=43 