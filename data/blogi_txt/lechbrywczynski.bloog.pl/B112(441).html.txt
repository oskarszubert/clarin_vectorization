Corinthians: 21 stycznia pierwszy mecz Ronaldo w koszulce Corinthians!21 stycznia ruszają prestiżowe rozgrywki Campeonato Paulista, czyli piłkarskie mistrzostwa stanu Sao Paulo. Tego dnia drużyna Corinthians (zapewne z Ronaldo w składzie) będzie podejmować na stadionie Pacaembu beniaminka Brasileirao - Barueri. Klub Barueri próbuje zakontraktować na te rozgrywki innego znanego zawodnika - Cafu. Fluminense: powrót Thiago Nevesa?Prezes Fluminense Roberto Horcades poinformował, że zarząd klubu pracuje nad sprowadzeniem Thiago Nevesa do Flu na przyszłoroczny sezon. Jest na to szansa, ponieważ Hamburg jeszcze nie zapłacił Fluminense za Nevesa. Inna dobra wiadomość dla kibiców Flu: Thiago Silva, który ma przejść do Milanu, będzie zapewne występował w ekipie Fluminense jeszcze przez pół roku, zaliczy więc tu całe Campeonato Carioca i pierwsze kolejki Brasileirao. Palmeiras: Marcos chce powstrzymać RonaldoMarcos, bramkarz Palmeiras, życzy Ronaldo dobrej gry i wielu goli podczas Campeonato Paulista, ale nie w meczach przeciwko Palmeiras. Marcos przewiduje, że będzie miał sporo pracy ze strzałami Ronaldo, ale twierdzi, że zdoła sobie z nimi poradzić. Renato Gaúcho trenerem Gremio?Zarząd Gremio prowadzi trudne rozmowy z trenerem Celso Rothem w sprawie przedłużenia kontraktu. Trudne, bo pomimo zdobycia tytułu wicemistrzowskiego, wielu kibiców i działaczy krytykuje pracę Rotha i uważa, że klub potrzebuje zmiany szkoleniowca. Jako następcę Rotha najczęściej wymienia się Renato Gaúcho, który niedawno odszedł z Vasco da Gama. Jako zawodnik Renato Gaucho był jednaym z najlepszych piłkarzy w historii Gremio, w roku 1983 wygrywając z tym klubem Copa Libertadores oraz Puchar Interkontynentalny.  Santos: Denílson nowym nabytkiem?Denilson odszedł z Palmeiras, bo klub nie złożył mu oferty przedłużenia kontraktu. Ojciec zawodnika, kibic Santosu, namawia go do gry właśnie w Santosie i wszystko wskazuje na to, że tak właśnie się stanie.Corinthians: dwóch nowych piłkarzyObrońca Jean odszedł z Gremio i podpisał wczoraj dwuletni kontrakt z Corinthians. Innym nowym nabytkiem "Timao" jest Jorge Henrique z Botafogo, który zostanie zaprezentowany w czwartek.Vasco da Gama: Dorival Júnior nowym trenerem?Coraz bliższa finalizacji jest umowa między klubem a Dorivalem Juniorem, który będzie trenerem drużyny Vasco przez cały przyszły rok.Ponte Preta: tak gra Gustavo Savoia!W poniższym linku macie filmik, prezentujący piłkarskie umiejętności argentyńskiego napastnika Gustavo Savoi, który niebawem zasili drugoligową Ponte Pretę i zagra w jej barwach w Campeonato Pauli sta:http://www.youtube.com/watch?v=oHqmQOeg9qE eurl=http://www.f utebolinterior.com.br/news.php?id_news=65796 