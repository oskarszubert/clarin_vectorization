Oto zestaw meczy ósmej kolejki ligi brazylijskiej:  Sobota, 27 czerwca Barueri - Atletico Mineiro Atletico gra świetnie  i zasłużenie jest liderem. Ale ma to także swoje złe strony: wszyscy rywale szczególnie mobilizują się na mecze z liderem, nie inaczej zachowa się Barueri i snajper tego klubu, Pedrao. Atletico Paranaense - Corinthians Rewanż za odpadnięcie Atletico z Copa do Brasil? Nie, zawodnicy Atletico myślą tylko o zdobyciu trzech punktów i ucieczce ze strefy spadkowej. Ekipie trenera Waldemara Lemosa ma w tym pomóc doświadczony Paulo Baier oraz fakt, że Corinthians wystąpi w tym meczu w rezerwowym składzie z powodu finałowego meczu Copa do Brasil. Piękny hymn klubu Atletico Paranaense macie tu: http://www.youtube.com/watch?v=iRX khSMOcX4 feature=PlayList p=BE4CAD7BDE332CF3 index=194 Ten mecz będzie transmitowany o godz. 21.10 przez kanał Sportklub, a także przez otwarty kanał arabski Abu Dhabi Sport.  Sao Paulo - Nautico Debiut trenera Ricardo Gomesa w Sao Paulo nie mógł być łatwiejszy: Nautico jest absolutnie do ogrania. Zwycięstwo przesunie Sao Paulo w górę tabeli, a przy okazji przełamie nieufność kibiców wobec trenera Gomesa, który przez ostatnie lata prowadził kluby ligi francuskiej i jest w Brazylii mało znany.  Cruzeiro - Avai Cruzeiro zagra w rezerwowym składzie z powodu półfinałowego pojedynku Copa Libertadores z Gremio. To szansa dla Avai na drugie zwycięstwo i oderwanie się od dna tabeli.  Botafogo - Goias Zapowiada się zacięty, wyrównany pojedynek na stadionie Engenhao. Goias ostatnio remisowało wygrane mecze, czy tak będzie i tym razem?   Niedziela, 28 czerwca Palmeiras - Santos hit! Palmeiras już bez trenera Luxemburgo i bez Keirrisona. Za to z Diego Souzą, który musi uważać, żeby znów nie pokłócić się na boisku z Domingosem z Santosu, jak to było podczas meczu Campeonato Paulista... W ataku Palmeiras wystawi zapewne duet Obina - Ortigoza...  Ten mecz będzie transmitowany o godz. 21.00 przez kanał Sportklub, a także przez otwarty kanał arabski Abu Dhabi Sport. Internacional - Coritiba Inter ma przed sobą za kilka dni wielki finał Copa do Brasil z Corinthians, musi wiec dać odpocząć niektórym podstawowym zawodnikom. Coritiba, z Marcelinho Paraibą w roli głównej, spróbuje to wykorzystać i wygrać ten pojedynek. Vitoria - Santo Andre Vitoria gra coraz lepiej i jest w czołówce. Ale również Santo Andre ma swoje atuty, najważniejszym z których jest doświadczenie  i ogranie kilku czołowych zawodników, takich jak Marcelinho Carioca.  Sport - Gremio Durval, Igor i Luciano Henrique nie będą mogli wystąpić w tym meczu w drużynie Sportu. Ale Gremio wystawi częściowo rezerwowy skład z powodu półfinałowego spotkania Copa Libertadores z Cruzeiro. Szansę gry w ekipie Gremio może w niedzielę dostać Kolumbijczyk Perea.  Fluminense - Flamengo hit! Zapowiada się wielkie starcie Adriano (Flamengo) z Fredem (Fluminense). Będą emocje! 