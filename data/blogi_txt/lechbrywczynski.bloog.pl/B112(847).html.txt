Wielkie zwycięstwo Cruzeiro! W pierwszym pojedynku półfinałowym "Raposa" pokonała Gremio 3:1 i znalazła się jedną nogą w finale pucharowych rozgrywek.   Prowadzenie dla Cruzeiro zdobył celną główką Wellington Paulista pod koniec pierwszej połowy, w pierwszej minucie drugiej połowy Wagner podwyższył na 2:0, a dwadzieścia minut później trzeciego gola dla Cruzeiro strzelił Fabinho. Sprawa awansu wydawała się przesądzona, ale Souza zdobył w końcówce honorowego gola dla Gremio, pięknym strzałem z rzutu wolnego.    - Bramka Souzy przywróciła nam nadzieję. W rewanżu potrzebujemy zwycięstwa 2:0 - powiedział po meczu prezes Gremio, Duda Kroeff.  Zawiódł Alex Mineiro, który miał być nadzieją Gremio na zdobywanie goli. Zapewne straci miejsce w pierwszym składzie. Maxi Lopez grał dobrze, ale zabrakło mu tego, o czym tyle mówił przed meczem - skuteczności. Elicarlos z Cruzeiro oskarżył Maxi Lopeza o rasistowskie wyzwiska pod jego adresem; zarząd Gremio twierdzi, że to tylko językowe nieporozumienie, bo Maxi Lopez nie zna portugalskiego...  W ekipie Cruzeiro wszyscy zagrali na swoim dobrym poziomie. Kleber był w tym meczu ustawiony z tyłu, niemal w charakterze pomocnika. Gola nie zdobył, ale zaliczył asystę przy jednej z bramek.  Podczas meczu kontuzji doznał ...chilijski arbiter, który musiał zostać zmieniony przez arbitra rezerwowego.  Skrót tego meczu macie tu: http://video.globo.com/Videos/Player/Esport es/0,,GIM1067101-7824-MELHORES+MOMENTOS+CRUZEIRO+X+GREMIO+PELA+S EMIFINAL+DA+TACA+LIBERTADORES,00.html  Mecz Cruzeiro - Gremio będzie retransmitowany przez TVP Sport dziś o godz. 17:25 