Pisałem niedawno, że włoski napastnik Christian Vieri przybył do Brazylii i przebywa na razie w Rio de Janeiro, a potem uda się do miasta Ribeirao Preto, by podpisać kontrakt z klubem Botafogo-SP. Stalo się jednak inaczej: Vieri pozostał w Rio i nie podpisal kontraktu z klubem z Ribeirao Preto: dziś zarząd Botafogo-SP w oficjalnej nocie poinformował, że do zakontraktowania włoskiego piłkarza nie dojdzie, bo zawodnik nie wywiązał się ze zobowiązań i nie stawił się w klubie. Co jest przyczyną takiego zachowania Vieriego? Brazylijskie media podają, że Vieri często spotyka się w Rio de Janeiro z przedstawicielami małego klubu z tego miasta - Boavisty-RJ i w najbliższych dniach podpisze z tym klubem kontrakt. Boavista-RJ bierze udział w mistrzostwach stanowych Campeonato Carioca i w rozgrywkach brazylijskiej trzeciej ligi - Serie C. Boavista zaproponowała włoskiemu piłkarzowi czteromiesięczny kontrakt z pensją 50 tys. reali miesięcznie.  - Vieri powiedział nam, że chciałby grać w jakimś brazylijskim klubie, ale nie w klubie z krajowej czołowki, bo chce uniknąć presji. Dlatego nasze negocjacje są na dobrej drodze - powiedział prezes Boavisty, Jose Luiz Magalhaes. Więcej informacji na ten temat macie tu:http://www.goal.com/en/news/10/italy/2009/11/15/1626614 /christian-vieri-in-talks-with-brazilian-third-divisionA tutaj jest link do oficjalnej strony klubu Boavista- RJ:http://www.boavistasc.com.br/ 