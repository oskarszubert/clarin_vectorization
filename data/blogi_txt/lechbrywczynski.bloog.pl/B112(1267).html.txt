Paragwajski obrońca Julio Cesar Caceres, grający ostatnio w Boca Juniors, podpisał dwuletni kontrakt z Atletico Mineiro. Piłkarz ten ma również na swoim koncie występy m.in. w paragwajskiej Olimpii Asuncion (z którą w 2002 r. zdobył Copa Libertadores), w River Plate i francuskim Nantes. Był wielokrotnie powoływany do reprezentacji Paragwaju.   W Atletico Mineiro grał już Caceres kilka lat temu, ale odszedł z tego klubu po spadku do Serie B. Do dziś jest jednak dobrze wspominany przez kibiców "Galo", którzy zapowiadają, że gorąco powitają Caceresa na lotnisku w Belo Horizonte. 