Oto rezultaty wczorajszych spotkań Paulistao:  Oeste - Santos 1:2 Dopiero gol Madsona w końcówce zapewnił Santosowi zwycięstwo w tym meczu. Wcześniej pierwszą bramkę dla Santosu zdobył Roni, a gola dla Oeste - Dezinho.  Ten mecz był debiutem 17 - letniego, wielce utalentowanego zawodnika Neymara w pierwszym składzie Santosu. Kilka dni temu Santos przedłużył z nim kontrakt do 2014 r., z karną opłatą za jego przedwczesne zerwanie w wysokości 30 mln euro (tyle będzie musiał zapłacić klub, który zechciałby go wcześniej kupić).  Obszerne fragmenty tego meczu możecie obejrzeć tu: http://video.globo.com/Videos/Pl ayer/Esportes/0,,GIM978401-7824-MELHORES+MOMENTOS+DE+OESTE+X+SAN TOS+PELA+RODADA+DO+PAULISTAO,00.html  Paulista - Santo Andre 0:3 I tym razem najlepszym zawodnikiem Santo Andre był Boliwijczyk Pablo Escobar. Zdobył on gola, a pozostałe bramki strzelili: Antonio Flavio i Elvis.  Sao Caetano - Ituano 3:1 Gole dla "Azulao" zdobyli: Iran, Marcinho i Vandinho.  Mirassol - Botafogo-SP 2:3 Cenne, wyjazdowe zwycięstwo coraz lepiej grającego Botafogo-SP. dla którego bramki zdobyli: Fabinho - 2 oraz Marco Aurelio.  Guarani - Noroeste 2:2  Remis dwóch zespołów, którym coraz realniej zagraża degradacja do drugiej ligi stanowej. Gole dla Guarani zdobyli: Edson (z wolnego) i Mario Cesar, a dla Noroeste: Marcio Alemao i Viola.  Dziś najważniejszym meczem jest klasyk Palmeiras - Corinthians, w którym wystąpi Ronaldo. Będzie on transmitowany na żywo o godz. 20.00 przez kanał Sportklub Plus. 