Jak poinformowano na oficjalnej stronie drugoligowego klubu Bahia, pomocnik Josilvaldo de Sousa Oliveir zmuszony był natychmiast zakończyć sportową karierę. W trakcie badań medycznych, przeprowadzonych w ośrodku medycznym tego klubu, wykryto u zawodnika wadę serca. W obawie o swe życie, piłkarz musiał zaprzestać uprawiania sportu... - To bardzo poważna wada serca. Nie mamy żadnych wątpliwości, potwierdziły to wszystkie badania, jakie zostały przeprowadzone, także rezonans magnetyczny - powiedział wiceprezes klubu Bahia, Marcos Lopes.Na podobną (choć mniej groźną) wadę serca cierpiał przed laty Washington, grający obecnie w drużynie Fluminense. Washington został jednak wyleczony i po kuracji powrócił do futbolu; kibice nazywają go teraz "Coraçao Valente" (Waleczne Serce). 