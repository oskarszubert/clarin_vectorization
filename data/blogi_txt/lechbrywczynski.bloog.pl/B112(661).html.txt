Gremio: półtora miliona do podziału Zarząd klubu Gremio ogłosił, że drużyna dostanie premię w wysokości 1,5 mln reali do podziału, jeśli zdobędzie w tym roku Copa Libertadores. Jorginho Paulista w Bragantino! Nowym zawodnikiem Bragantino został 29 - letni Jorginho Paulista. Piłkarz ten grał m.in. w Palmeiras, w PSV Eindhoven i w Udinese.  Guarani: Amoroso nie zagra już w Paulistao! Fatalna wiadomość dla kibiców Guarani. Amoroso, który rozegrał w tym roku tylko jeden mecz w barwach Guarani (klasyk z Ponte Pretą), nie wyjdzie na boisko do końca mistrzostw stanowych z powody groźnej kontuzji.  Sen piłkarzy Resende Bruno Meneghel, najlepszy zawodnik drużyny Resende, sensacyjnego finalisty Taca Guanabara, jest w stanie euforii:  - To, że jestem liderem klasyfikacji strzelców Campeonato Carioca, ma mniejsze znaczenie niż to, że zagramy w finale. Przeżywamy piękny sen i liczymy na to, że się spełni do końca.  Santos: trener nie chce Cafu Trener Vagner Mancini kategorycznie wykluczył zakontraktowanie Cafu.  - To znakomity piłkarz, dysponujący wielkim doświadczeniem, ale my potrzebujemy znacznie młodszych zawodników. Mamy już w składzie kilku piłkarzy po trzydziestce - wyjaśnił Mancini.  Juventude: Gilmar Iser nowym trenerem Po odejściu PC Gusmao do Atletico Goianiense, Juventude zostało bez trenera. W trybie pilnym zakontraktowano więc nowego szkoleniowca, którym został Gilmar Iser, prowadzący poprzednio Novo Hamburgo-RS.  Londrina zwalnia trenera Londrina, biorąca udział w rozgrywkach Campeonato Paranaense, rozwiązała kontrakt z trenerem Mauro Madureirą.  "Gringos" uczą się portugalskiego Kolumbijczyk Armero i Paragwajczyk Ortigoza (obaj zawodnicy Palmeiras na fotce w linku poniżej) wspólnie uczą się w wolnych chwilach języka portugalskiego: http://globoesporte.globo.com/Es portes/foto/0,,18178459-EX,00.jpg 