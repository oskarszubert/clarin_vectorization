Fluminense: dwusetny mecz Fernando Henrique! Niedzielny klasyk Flamengo - Fluminense będzie dwusetnym meczem bramkarza Fernando Henrique w barwach Fluminense!  - Ten jubileusz to dla mnie wielka radość i wielki honor. Z niecierpliwością czekam na niedzielny mecz - oświadczył Fernando Henrique.    Nilmar zostaje! Działacze hiszpanskiej Saragossy przyjechali do Porto Alegre z gotową propozycją kupna Nilmara: 12 mln euro. Ale zarząd klubu Internacional kategorycznie odmówił.   - Prezes naszego klubu przyjął delegację Hiszpanów, ale tylko w celach poznawczo - edukacyjnych. Nie zamierzamy pozbywac się Nilmara - powiedział jeden z dyrektorow Internacionalu, Fernando Carvalho. Gremio chce Moralesa! Richard Moráles, mierzący niemal dwa metry zawodnik urugwajskiego Nacionalu Montevideo, ma podpisać kontrakt z Gremio. Urugwajczyk był już wcześniej bliski przejścia do Flamengo, ale w ostatniej chwili zrezygnował. Tłumaczył swą rezygnację obawami przed ekscesami ze strony kibiców Flamengo, co mocno mnie rozbawiło, bo kibice z Rio to łagodne owieczki w porównaniu z kibicami urugwajskimi. Kiedy drużyna Flamengo jeździ na mecze Copa Libertadores do Urugwaju, jest tam zazwyczaj witana agresywnie i z nienawiścią, a czasem wręcz obrzucana kamieniami...  Cruzeiro: Ramires odrzucił ofertę z Rosji Pomocnik Ramires z Cruzeiro, który niedawno zdobył z olimpijską reprezentacją brazowy medal w Pekinie, otrzymał ofertę przejścia do Lokomotiwu Moskwa za kwotę 7,5 mln euro.  - Wezwaliśmy Ramiresa na rozmowę i przedstawiliśmy mu ofertę z Rosji. Zawodnik odpowiedział, że nie zamierza wyjeżdżać z Brazylii, bo woli nadal grać w Cruzeiro. Zarząd naszego klubu zaakceptował oczywiście decyzję Ramiresa - powiedział dyrektor Cruzeiro, Guilherme Mendes.   Emerson w Botafogo? Na prośbę trenera Neya Franco, Botafogo wystąpiło z ofertą pozyskania obrońcy Emersona, grającego ostatnio w Cruzeiro. Zawodnik ten tym chętniej przejdzie do Bota, że w Cruzeiro jest traktowany jako rezerwowy. 