Stadion Morumbi w euforii! Kolejne zwycięstwo Sao Paulo i kolejny mecz bez straty gola. Wczoraj drużyna Sao Paulo pokazała klasę, godną klubu z najwyższej, światowej półki, gromiąc Paranę aż 6:0! A przecież Parana to naprawdę solidny zespół, w którym gra obecnie m. in. Josiel, aktualny lider klasyfikacji ligowych strzelców, kuszony ostatnio przez wiele mocnych klubów europejskich. W starciu z Sao Paulo ekipa Parany nie miała jednak żadnych szans, a Dagoberto, Aloisio i spółka niepodzielnie rządzili na boisku. Tytuł mistrzowski dla Sao Paulo coraz bliżej!Wszystkie bramki z tego niezwyklego meczu- spektaklu możecie zobaczyć tu:http://www.youtube.com/watch?v=Q38GtTo0PY0 Znacznie mniej udany był występ drużyny Flamengo. Gospodarze, wspierani na Maracanie przez ponad 60 tys. kibiców, prowadzili przez większośc meczu, ale w końcówce nie uchronili się przed wyrównującym golem dla Sportu Recife. Z tego remisu mogli się cieszyć tylko goście:http://www.youtube.com/watch?v=4v2mEEQSulM W trzecim spotkaniu zagrożone degradacją Juventude wygrało na wyjeździe z już zdegradowaną Ameriką 3:0 i przedłużyło swoje nadzieje na utrzymanie się w lidze. 