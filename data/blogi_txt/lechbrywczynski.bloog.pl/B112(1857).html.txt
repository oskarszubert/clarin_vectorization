W całej Brazylii rozpoczęły się (jak co roku o tej porze) mistrzostwa stanowe. Choć to dopiero początek rozgrywek, już zanotowano pierwsze niespodzianki. Z setek wyników wybrałem kilkanaście najbardziej interesujących:CAMPEONATO PAULISTAZ "wielkich" tylko Sao Paulo zawiodło, niespodziewanie ale zasłużenie przegrywając 0:2 z drugoligowym Bragantino. Palmeiras wygrało z Linense 2:1, mimo że rywale do przerwy prowadzili:Zaledwie jednobramkowe zwycięstwa odniosło Corinthians (2:1 z Portuguesą) oraz Santos (1:0 z XV de Piracicaba). Warto jednak zauważyć, że przeciwnik Santosu był o dwie klasy słabszy niż rywal Corinthians. CAMPEONATO CARIOCAFlamengo wygrało z Audaxem 1:0, za to reszta potentatów zawiodła: Fluminense sensacyjnie przegrało 2:3 z nisko notowaną Madureirą, a mecze Vasco da Gama - Boavista-RJ i Resende - Botafogo zakończyły się rezultatami 1:1. CAMPEONATO GAUCHOGremio, będące myślami przy Copa Libertadores, wystawiło w pojedynku z Sao Jose rezerwowy skład i przegrało 0:1. Za to Internacional Porto Alegre bez wysiłku pokonał 2:0 ekipę Sao Luiz. CAMPEONATO PARANAENSEZ trzech wielkich klubów z Kurytyby tylko Parana odniosła zwycięstwo, ogrywając 2:0 Cianorte. Był to 250 mecz Lucio Flavio w barwach Parany, uczczony przez jubilata zdobyciem gola z rzutu karnego.  Gorzej spisało się Atletico Paranaense (0:0 ze słabiutkim Prudentopolis), a zupełnie kiepsko Coritiba (1:2 z Maringą). 