Sport Recife ogłosił zakontraktowanie trzech nowych zawodników. Najbardziej znanym spośród nich jest 28 - letni Elder Granja, który jako zawodnik Internacionalu Porto Alegre wygrał w roku 2006 Copa Libertadores i Mundial Klubów FIFA, a w 2008 r. wygrał Campeonato Paulista z Palmeiras.   Pozostali dwaj nowi zawodnicy Sportu to pomocnik Fabiano (w 2002 r. zdobył mistrzostwo Brazylii z Santosem) oraz środkowy napastnik Hugo; obaj grali ostatnio w Atletico Mineiro. 