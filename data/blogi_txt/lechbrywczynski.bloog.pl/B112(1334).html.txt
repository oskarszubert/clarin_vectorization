Jak podaje dziennik "Diario do Nordeste", napastnik Dodo jest bliski przejścia z Vasco da Gama do Ceary. W Vasco Dodo zarabiał 200 tys. reali miesięcznie, w Cearze zarobi nieco mniej - 150 tys. reali.  Już potwierdzony nowy nabytek Ceary to natomiast pomocnik Lopes, grający do niedawna w Campeonato Paulista, w ekipie Monte Azul, a kilka lat wcześniej w Palmeiras.  Rodrigo Heffner odszedł z Coritiby do Guarani. Ekipę Coritiby zasilił za to napastnik Jefferson, ostatnio występujący w rozgrywkach Campeonato Gaucho w drużynie Sao Jose.  Gremio Prudente zamierza zakontraktować napastnika Alexa Mineiro, obecnie grającego w Atletico Paranaense.  Kibice Santosu nadal cieszą się ze zwycięstwa nad Sao Paulo w półfinale Paulistao. To jedna z ulubionych fotek torcidy "Peixe": http://colunas.globoesporte.co m/files/160/2010/04/saopauloeliminado.jpg  W wyniku porażki 1:3 z Ipatingą, Cruzeiro nie zakwalifikowało się do finału rozgrywek Campeonato Mineiro. Jak szacuje prezes klubu Zeze Perrella, Cruzeiro straciło na tej porażce 1 mln reali (z reklam i sprzedaży biletów).  Towarzyski mecz Ceara - PSV Eindhoven w dniu 6 maja będzie transmitowany do 150 krajów.  Sao Januario - stadion klubu Vasco da Gama - obchodził wczoraj 83 lata swego istnienia. Tak wyglądał w roku 1927: http://globoesporte.globo.c om/Esportes/foto/0,,40221913-EXH,00.jpg  Wczoraj w Brazylii było święto państwowe: rocznica egzekucji bohatera narodowego Tiradentesa. Został on powieszony, a następnie poćwiartowany w Rio de Janeiro w dniu 21 kwietnia 1792 r. z rozkazu ówczesnych portugalskich władz - za to, że walczył o niepodległość Brazylii. Po egzekucji jego krwią napisano oświadczenie, potępiające jego pamięć, a jego dom został spalony.  Obecnie miasto Sao Jose de Rey w stanie Minas Gerais, w którym Tiradentes się urodził, nosi jego imię. 21 kwietnia 1960 r., w rocznicę śmierci Tiradentesa, oficjalnie rozpoczęła swoje istnienie stolica kraju, Brasilia. 