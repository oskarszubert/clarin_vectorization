Relację z meczu chilijskiego Colo Colo z paragwajskim Cerro Porteno śledziłem na bieżąco na internetowej stronie paragwajskiego dziennika Ultima Hora (www.ultimahora.com). Kiedy po 22 minutach Colo Colo prowadziło 2:0 wydawało się, że Cerro jest już na przegranej pozycji (potrzebowało zwycięstwa, by awansować). Wśród komentujących mecz dominowali wtedy kibice Olimpii Asuncion, którzy mieli ubaw z powodu przewidywanego odpadnięcia Cerro i tego, że Olimpia jest nadal jedynym paragwajskim klubem, który kiedykolwiek zdobył Libertadores. Później Cerro doprowadziło jednak do wyrównania, a kiedy dwie minuty przed końcem meczu Fabbro zdobył gola na wagę zwycięstwa dla Cerro (3:2), wśród komentujących byli już tylko kibice Cerro, świętujący nieoczekiwany awans. Kibice Olimpii pojawili się w komentarzach dopiero następnego dnia, głosząc "proroctwo", że w jednej ósmej Cerro zostanie rozgromione przez Estudiantes i odpadnie. Ano, zobaczymy: Cerro Porteno nie jest bez szans, bo ma (jak na paragwajskie warunki) całkiem niezły skład.A jakie będą wyniki pozostałych pojedynków jednej ósmej?Cruzeiro - Once Caldas (KOL)Pozornie sprawa jest prosta: najlepsze w fazie grupowej Cruzeiro gra z drużyną, posiadającą najmniejszy dorobek punktowy spośrod tych ekip, które awansowały. Ale warto pamiętać o tym, że Once Caldas to sensacyjny zdobywca Copa Libertadores z 2003 r., który potem przegrał mecz o Puchar Interkontynentalny z FC Porto dopiero w rzutach karnych. Cruzeiro już myśli o meczach z kolumbijskim rywalem:http://www.youtube.com/watch?v=Z_mmApBgJxwAmerica (MEK) - SantosMecz wyjazdowy na pewno będzie dla Santosu trudny. Jeśli jednak Neymar i spółka zagrają to, co potrafią, to nie powinni mieć problemów z awansem.Junior Barranquilla (KOL) - Jaguares (MEK)Wyrównana para, ale ja stawiałbym na niedocenianych Kolumbijczyków.Libertad (PAR) - FluminenseFluminense jest faworytem, ale łatwo o awans nie będzie. Libertad to mocny klub: nie ma tylu kibiców, co Cerro Porteno czy Olimpia Asuncion, ale jest lepiej od nich zarządzany, ma też spore doświadczenie pucharowe. Migawki z meczy tego klubu (nazywanego w Paragwaju "Gumarelo") macie tu:http://www.youtube.com/watch?v=DcLlDFI5ZXI feature=relatedLDU (EQU) - Velez Sarsfield (ARG)Dorobek pucharowy ostatnich lat wskazywałby na awans LDU, ale osobiście wolałbym widzieć w następnej rundzie Velez.Inter Porto Alegre - Penarol (URU)W ubiegłym roku Penarol został wyeliminowany z Copa Sudamericana przez Goias, więc Inter, z uwagi na siłę swojego składu, nie powinien mieć kłopotów z awansem. I zapewne awansuje, choć nie mam zaufania do trenerskich umiejętności Falcao.Universidad Catolica (CHI) - GremioTo będzie trudna próba dla Gremio, które ostatnio kompletnie zawodzi, przegrywając 0:3 z boliwijskim Oriente Petrolero i męcząc się w meczach ze słabymi rywalami z Campeonato Gaucho. Jeśli podopieczni Renato Gaucho nie odzyskają formy, to mogą odpaść z rozgrywek.Jeśli spojrzymy na skład jednej ósmej to okaże się, że geografia klubowej piłki latynoskiej nie uległa większym zmianom. Mamy pięć klubów brazylijskich, po dwa z Argentyny, Meksyku, Paragwaju i Kolumbii oraz po jednym z Urugwaju, Chile i Ekwadoru. Z rozgrywek odpadły za to wszystkie drużyny z Boliwii, Wenezueli i Peru, co w przypadku tego trzeciego kraju nieco mnie dziwi. Rozumiem, że Boliwia jest "od zawsze" słaba, a w Wenezueli sportem numer jeden jest baseball, ale Peru? Kraj nieźle stoi gospodarczo (w ciągu minionych kilkunastu lat produkt narodowy wzrósł łącznie o 80%), a samo miasto Lima ma ponad dwa razy więcej mieszkańców niż cały Urugwaj. A tymczasem jedynym peruwiańskim klubem, który zdobył międzynarodowe trofea jest Cienciano z miasta Cuzco (dawnej stolicy państwa Inków). W tym linku macie relację z finału Copa Sudamericana 2003, w którym "Czerwoni Inkowie z Cuzco" pokonali River Plate i zdobyli puchar:http://www.youtube. com/watch?v=-j8snszbwWs feature=related 