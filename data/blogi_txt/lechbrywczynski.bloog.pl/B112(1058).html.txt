Dziś, w sobotę 26 września, zostaną rozegrane kolejne mecze drugiej ligi:  Duque de Caxias - Vasco da Gama hit!  Zmierzą się dwa zespoły z Rio, ale faworyt jest tylko jeden: Vasco. Kibice Vasco liczą po każdej kolejce punkty, jakie jeszcze im są potrzebne do tego, żeby mieć zapewniony awans do Serie A. Po tym meczu chcą mieć o trzy punkty więcej...  Guarani - Ponte Preta hit! Derby odwiecznych wrogów z miasta Campinas w stanie Sao Paulo. Derby szczególnie ważne, bo oba zespoły liczą na awans, a Guarani jest tego awansu naprawdę bliskie.   Atletico Goianiense - Vila Nova Klasyk! To mecz dwóch klubów z miasta Goiania, z ktorych jednak tylko Atletico ma szansę na awans. Vila miała podobną szansę rok temu, ale w fatalny sposób ją zmarnowała... Parana - Figueirense Czy Parana jest jeszcze w stanie wywalczyć awans? Raczej nie, ale trener Cavalo nie przyjmuje tego do wiadomości i żąda od swoich zawodników zwycięstwa. Tyle tylko, że trener Marcio Araujo żąda od piłkarzy Figueirense tego samego...  ABC - America-RN ABC w pięknym stylu walczy o wyjście ze strefy spadkowej. Jeśli wygra z Ameriką, to znajdzie się już tylko o krok od realizacji tego planu. 