Napastnik Denis Marques, grający ostatnio w japońskim klubie Omyja Ardija, a wcześniej w Atletico Paranaense, podpisał kontrakt z Flamengo do końca 2010 r. Oficjalna prezentacja piłkarza odbędzie się w poniedziałek 6 lipca.  Ta informacja zbulwersowała kibiców Atletico Paranaense, bo spodziewali się, że zawodnik ten wróci z Japonii do ich klubu, a nie do Flamengo. Denis Marques był w Atletico Paranaense idolem - dzięki zdobywaniu takich goli, jak np. ten, w klasyku z Paraną: http://www.youtube.com/watch?v=34CVvZwa8j4  Zaskoczenia nie ukrywa również Botafogo, które od dawna próbowało bezskutecznie pozyskać Denisa Marquesa.  - Kontrakt nie doszedł do skutku, bo Denis Marques żądał pensji 200 tys. reali miesięcznie. Uznaliśmy, że jest to kwota za wysoka. Nasz klub jest odpowiedzialny, wolimy płacić mniej, ale zawsze na czas - powiedział André Silva, jeden z dyrektorów Botafogo. 