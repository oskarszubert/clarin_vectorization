Jutro i pojutrze zostaną rozegrane kolejne mecze brazylijskiej drugiej ligi. Oto zestaw par:  Piątek, 20 czerwca Paraná - ABC Ilu jeszcze trenerów musi zmienić Parana, żeby zacząć wygrywać? Jeśli Parana nie odniesie swego pierwszego zwycięstwa w piątkowym meczu z ABC, to świeżo zatrudniony trener Rogerio Perro też nie zagrzeje długo miejsca na tej posadzie...  A tymczasem kibice Atletico Paranaense (jak zawsze wredni wobec Parany) cieszą się: - Parana: rumo a Serie D 2010 !!! (Parana: kierunek czwarta liga 2010 !!!)  Marília - Bragantino Przewiduję wyrównany pojedynek, bo te drużyny doskonale się znają z rozgrywek Campeonato Paulista.  Criciúma - Fortaleza Heriberto da Cunha niespodziewanie dla władz klubu zrezygnował z posady trenera Fortalezy i niezwłocznie podjął pracę w innym drugoligowym klubie, tyle że ze stanu Sao Paulo - Barueri. W takiej sytuacji trudno będzie Fortalezie o dobry wynik w wyjazdowy mmeczu z Criciumą.  Sobota, 21 czerwca América-RN - Avaí To jest rywal, z którym Avai powinno sobie poradzić, nawet na jego boisku.  Ponte Preta - Corinthians hit!!! W rozgrywkach Paulistao Ponte Preta spisywała się znacznie lepiej, niż Corinthians - zdobyła tytuł wicemistrzowski. Ale od tej pory drużyna Corinthians gra coraz lepiej, a "Macaca" - coraz gorzej. Stawiałbym więc na Timao.  Vila Nova - Juventude To będzie pojedynek solidnej ekipy Ju z podstarzałym geniuszem Tulio Maravilii. Nieszczęsny Tulio - raczej nie ma szans...  Gama - Brasiliense hit!!! "Classico candango" czyli mecz dwóch najważniejszych klubów stolicy kraju - Brasilii. Stołeczny futbol nie może się równać z futbolem z Sao Paulo, Rio de Janeiro, Belo Horizonte, Kurytyby czy Porto Alegre, ale emocji na pewno nie zabraknie... 