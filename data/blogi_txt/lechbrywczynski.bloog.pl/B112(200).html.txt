Napastnik Richard Morales, grający ostatnio w urugwajskim Nacionalu Montevideo, jest coraz bliższy podpisania kontraktu z Flamengo. Zawodnik jest bardzo zainteresowany przejściem do Fla, do uzgodnienia pozostały tylko ostatnie szczegóły kontraktu. Richard Morales to doświadczony, 33-letni piłkarz, wielokrotnie występujący w reprezentacji Urugwaju, grał też w klubach hiszpańskich: Maladze i Osasunie. Jest wysoki, ma 195 cm wzrostu. W tegorocznej edycji Copa Libertadores zdobyl dla Nacionalu sporo goli, m.in. dwa gole w meczu przeciwko ...Flamengo!   - Gra w drużynie Flamengo to dla mnie spełnienie marzenia. Zawsze podziwiałem ten klub i jego kibiców - powiedział Richard Morales. 