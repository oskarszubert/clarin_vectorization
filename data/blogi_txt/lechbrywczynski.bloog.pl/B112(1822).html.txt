Miniona kolejka obfitowała w niespodziewane rezultaty. Największa sensacja to wysokie zwycięstwo Coritiby na Gremio 4:0. Pierwszy gol padł już po kilkunastu sekundach i był "pięknym" strzałem samobójczym, drugiego zdobył kilka minut później Alex i było po meczu... Kolejne dwa trafienia zapisali na swoim koncie Robinho oraz Angolańczyk Geraldo. Niespodziewanym wynikiem zakończył się także pojedynek drużyn, broniących się przed spadkiem: Ponte Prety i Vasco da Gama. Faworyzowane Vasco prowadziło do przerwy 1:0, ale ostatnie minuty meczy przyniosły dwa gole dla Ponte Prety.  Sytuacja Vasco robi się coraz trudniejsza, zanosi się na powtórkę sprzed paru lat, kiedy klub ten spadł na rok do Serie  B. Nie zawiodło natomiast prowadzące w tabeli Cruzeiro, wygrywając po emocjonującym meczu z Criciumą 5:3. Inne, ciekawsze rezultaty:Internacional - Sao Paulo 2:3 (trzy gole Aloisio, Sao Paulo już nie jest zagrożone spadkiem!)Botafogo - Atletico Mineiro 1:0 (Botafogo jakoś się pozbierało po klęsce w meczu z Flamengo)Fluminense - Vitoria 2:3 (zawodnicy Flu wygwizdani, kibice żądają odejścia trenera Luxemburgo)     PS. Awans do Serie B wywalczyło Luverdense - klub ze stanu Mato Grosso pokonał w decydującym meczu Caxias-RS 2:0. Inny nowy drugoligowiec to Vila Nova - klub z Goianii, odwieczny wróg Goias (Vila czyli "Tigre" ma więcej kibiców). Vila wywalczyła awans dzięki zwycięstwu nad Treze 2:0, obie bramki dla czerwonych zdobył Frontini. Cały mecz ćwierćfinałowy Serie C: Vila Nova - Treze możecie obejrzeć tu: 