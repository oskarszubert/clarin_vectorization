Paul Robeson: postać wielka, wybitna, a zarazem tragiczna i kontrowersyjna. Działacz związkowy, sportowiec, aktor. Ale przede wszystkim śpiewak, obdarzony wspaniałym, niskim głosem. Pokazał to choćby genialnym wykonaniem słynnej amerykańskiej pieśni "Old man river", poświęconej ciężkiej pracy murzyńskich robotników ("I'm tired of living and scared of dying...") na rzece Missisipi:http://www.youtube.com/watch?v=eh9WayN7R- sŚpiewanie uważał jednak Paul Robeson tylko za narzędzie w swojej walce przeciwko dyskryminacji rasowej w USA. Aby uczynić tę walkę skuteczniejszą, szukał Robeson poparcia wszędzie, nawet w ówczesnym, stalinowskim Związku Radzieckim (który krajem swobód obywatelskich, jak doskonale wiemy, wcale nie był).  To z kolei sprawiło, że Robeson był dyskryminowany w USA jako komunista i "agent Moskwy": odebrano mu paszport, inwigilowano go przez długie lata.  Podczas jednego z przesłuchań pewien senator zapytał Robesona, dlaczego nie pozostał na stałe w Związku Radzieckim, skoro mu się tam tak podoba. Robeson odpowiedział:  - Mam prawo mieszkać w USA, bo mój ojciec był w tym kraju niewolnikiem. Nikt mi tego prawa nie odbierze.O tym wszystkim jest przejmujący filmik, link do którego znajduje się poniżej: Robeson mówi tu o przejawach rasizmu, jakie go spotykały, o swoim śpiewaniu ("No sweet songs!"), a w końcówce macie wypowiedź senatora McCarthy'ego na temat komunistów i ripostę Robesona:http://www.youtube.com/watch?v=wNa726RBWcM 