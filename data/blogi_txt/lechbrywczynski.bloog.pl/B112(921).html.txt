Dziś odbędzie się prezentacja obrońcy Paulo Andre jako nowego zawodnika Corinthians. Piłkarz ten został wypożyczony na rok z francuskiego  Le Mans.  Alexandre Gallo został nowym trenerem Santo Andre. Szkoleniowiec ten prowadził ostatnio drugoligową Bahię, a wcześniej m.in. Figueirense, Atletico Mineiro oraz Internacional Porto Alegre (z którym zdobył Recopa Sudamericana).  Pericles Chamusca został nowym trenerem Sportu Recife. Ostatnio trener Chamusca prowadził japoński klub Oita Trinita.   Chilijczyk Gonzalo Fierro z Flamengo został powołany do reprezentacji Chile na towarzyski mecz z Danią w Kopenhadze 12 sierpnia.  Brazylijska firma marketingowa Traffic przejęła drugoligowy portugalski klub Estoril. Traffic zamierza zainwestować w ten klub na tyle, żeby wszedł do portugalskiej pierwszej ligi. Estoril ma stać się swoistym "oknem wystawowym" tej firmy, która będzie prezentować w nim mniej znanych, ale utalentowanych zawodników z Ameryki Południowej, przeznaczonych do dalszych transferów.  Transfery pomiędzy klubami europejskimi przynoszą dochód Santosowi. Za przejście Diego do Juventusu oraz Elano do Galatasaray na konto Santosu wpłynie 2,7 mln reali. A drugoligowe Guarani otrzyma za transfer Elano 600 tys. reali. Carlos Alberto jest idolem kibiców Vasco da Gama. Niedawno na treningu Vasco pojawił się jeden z najmłodszych fanów Carlosa Alberto, siedmioletni Rafael: http://globoesporte.globo.com/Espo rtes/foto/0,,21509106-EX,00.jpg 