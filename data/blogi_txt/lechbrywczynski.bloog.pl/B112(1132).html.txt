Oto zestaw dzisiejszych i jutrzejszych meczy ligi brazylijskiej: Sobota, 24 października Atletico Mineiro - Vitoria Atletico jest pewne swego - jeśli wygra, znajdzie się tylko punkt za prowadzącym w tabeli Palmeiras, a zatem o krok od tytułu mistrzowskiego. To będzie wieczór Diego Tardellego? Mecz będzie transmitowany m.in. przez kanał Sportklub, o godz. 22.30. Nautico - Barueri Nautico jest zdeterminowane, żeby wygrać i wreszcie uciec ze strefy spadkowej. Trener Geninho jest pewny swego. Ale z Barueri nie wygrywa się łatwo, nie udało się to lepszym zespolom niż Nautico...   Niedziela, 25 października Santos - Sao Paulo hit! Sao Paulo wciąż walczy o tytuł mistrzowski, a skoro tak, to musi - i powinno - ten mecz wygrać. Ale Santos ma coś do udowodnienia swoim kibicom, którzy są mocno rozczarowani kiepskimi wynikami zespołu i ciągle stawiają zawodnikom za wzór sukcesy kobiecej drużyny piłkarskiej Santosu. - Santos ma najlepszą drużynę piłkarską kobiet na świecie, tego nie da się porównać z naszą sytuacją - protestuje trener Luxemburgo.  A Madson dodaje, że stara się oglądać wszystkie mecze piłkarek Santosu:  - To jest show! W tym linku możecie obejrzeć gole, jakie padły w niedawnym finale żeńskich rozgrywek Copa Libertadores, gdzie Santos wygrał az 9:0 z paragwajską ekipą Universidad Autonoma: http://www.youtube.com/watch?v=V0QTb CNtCdU feature=player_embedded  Coritiba - Atletico Paranaense hit! Klasyk Kurytyby! Mecz dwóch odwiecznych wrogów, z wynikiem trudnym do przewidzenia. Coritiba ma Marcelinho, Atletico ma Paulo Baiera...  Internacional - Gremio hit! Gre-Nal czyli klasyk Porto Alegre! To zawsze wielkie wydarzenie, a zwłaszcza tym razem - Inter walczy przecież o tytuł mistrzowski, a Gremio chce zająć miejsce w pierwszej czwórce, a przy okazji storpedować plany Interu. Gremio zagra w osłabionym  składzie, bez Tcheco i Maxi Lopeza, ale trener Autuori liczy na Souzę i zapowiada walkę o zwycięstwo:  - Jeśli wygramy, to nawet o tytuł mistrzowski będziemy mogli jeszcze powalczyć! Mecz będzie transmitowany m.in. przez kanał Sportklub, o godz. 19.00. Corinthians - Cruzeiro Cruzeiro jest na fali, walczy o zwycięstwo w tym meczu i o miejsce w G-4. Czy Corinthians (tym razem z Ronaldo w składzie) będzie w stanie przeszkodzić rywalom w realizacji tego planu?  Botafogo - Flamengo hit! Wielki klasyk Rio de Janeiro na stadionie Engenhao! Szkoda, że nie na Maracanie, bo tam mogłoby sie zmieścić wiecej widzów.  Stawka meczu jest wysoka: jeśli Flamengo nie wygra, to zredukuje do minimum swoje szanse na tytuł mistrzowski. A jeśli Botafogo nie wygra, to nieprędko wyjdzie ze strefy spadkowej.  Andre Lima z Botafogo zapowiada, że jeśli Adriano zdobędzie w tym meczu dwa gole, to on strzeli trzy...  Goias - Fluminense Cyz Fluminense ma jeszcze szanse na utrzymanie się w lidze? Sam Luiz Alberto przyznaje, że byłby to cud. Ale dodaje:  - Cuda się zdarzają... W tym meczu raczej cudu nie będzie i trzy punkty zasilą konto Goias. Co będzie w praktyce oznaczać degradację Fluminense... Avai - Sport Sport interesuje tylko zwycięstwo, bo jest w dramatycznej sytuacji w tabeli. Ale wygrać z Avai na stadionie Ressacada, czy to w przypadku Sportu realne? 