Sao Paulo wygrało pierwszy mecz ćwierćfinałowy Copa Sudamericana z kolumbijskim Atletico Nacional 3:2. Pierwszego (jakże efektownego!) gola dla ekipy brazylijskiej zdobył Jadson, a dwa następne Antonio Carlos. Rozegrano pierwsze mecze półfinałowe Copa do Brasil. Atletico Paranaense wygrało z Gremio 1:0 (gol Dellatorre), a Goias przegrało u siebie z Flamengo 1:2. Gole z meczu w Goianii macie tu:Mancini, znany m.in. z występów w Romie i Milanie, zagra w rozgrywkach Campeonato Mineiro 2014 jako zawodnik klubu Vila Nova-MG. Vasco da Gama zwolniło trenera Dorivala Juniora, jego miejsce zajął Adilson Batista. Wszystko wskazuje na to, że z końcem sezonu trener Tite odejdzie z Corinthians, a jego miejsce zajmie Mano Menezes. Podczas przyszłorocznego Mundialu reprezentacja Argentyny korzystać będzie z Cidade do Galo - ośrodka treningowego klubu Atletico Mineiro. Gremio podpisało umowę o współpracy z japońskim klubem FC Osaka. W pierwszym meczu finałowym Serie D, rozegranym na stadionie Gremio, Juventude pokonało Botafogo-PB 2:1 