Dziś zostaną rozegrane rewanżowe mecze jednej ósmej finału Pucharu Brazylii. Emocji na pewno nie zabraknie...   Juventude - Corinthians Alagoano W pierwszym meczu rewelacyjna drużyna z Alagoas niespodziewanie wygrała 2:0. Juventude, zmęczone walką z Internacionalem Porto Alegre o mistrzostwo Campeonato Gaucho, może nie dać sobie rady. A wtedy dojdzie do największej sensacji tych rozgrywek, czyli awansu trzecioligowej "zebry" - Corinthians Alagoano do ćwierćfinału.  Brazylijczycy określają mianem "zebra" małe kluby, nieoczekiwanie robiące karierę w pucharowych rozgrywkach.   Atlético Goiano - Sao Caetano Pojedynek dwóch ambitnych średniaków: dla każdego z nich awans byłby wielkim sukcesem. Pierwszy mecz Sao Caetano wygrało tylko 2:1, więc teraz sprawa awansu jest wciąż otwarta.   Atlético Mineiro - Náutico  hit!!! Po kompromitującej klęsce w klasyku (0:5 z Cruzeiro) piłkarze Atletico Mineiro są pod ścianą: muszą wygrać z Nautico i awansować, żeby choć w części odzyskać zaufanie swoich kibiców. W pierwszym meczu Atletico przegrało 2:3, więc teraz do awansu wystarczy 1:0. Jeśli Dejan Petkovic zagra tak, jak potrafi, to Atletico wygra. Przypominam, że Petkovic nie grał w niedzielnym meczu z Cruzeiro, bo podpisał kontrakt z klubem już po zamknięciu listy zawodników, zgłoszonych do mistrzostw stanowych.   Sport Recife - Palmeiras hit!!! W pierwszym meczu padł bezbramkowy remis. Palmeiras chcą chwycić za ogon dwie sroki na raz: dziś pokonać Sport i awansować do ćwierćfinału Copa do Brasil, a w niedzielę zdobyć mistrzostwo Campeonato Paulista. Ze Sportem może nie pójść łatwo, bo jest to typowy zespół własnego boiska, w dodatku uskrzydlony niedawnym zdobyciem trzeciego, kolejnego mistrzostwa stanu Pernambuco.   Corinthians - Goiás  hit!!! Corinthians stają przed poważnym wyzwaniem: odrobić straty z pierwszego meczu, przegranego 1:3 i awansować do ćwierćfinału. Nie będzie łatwo, ale presja ze strony kibiców "Timao" jest olbrzymia: po grudniowej degradacji do Brasileirao B (ogólnokrajowa druga liga) i niedawnym odpadnięciu z Campeonato Paulista, najwyższy czas na jakiś sukces. 