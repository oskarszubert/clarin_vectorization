17 - letni Mohamed, mieszkaniec afrykańskiej Gwinei, ma jedno marzenie: grać w piłkę nożną w Brazylii. Aby to marzenie zrealizować, Mohamed przedostał się niepostrzeżenie na włoski statek, wypływający z Conacry (stolica Gwinei) do Brazylii. Pod pokładem tego statku spędził siedem dni i tak dotarł do brazylijskiego miasta Salvador - stolicy stanu Bahia. Tam zajęły się nim miejscowe wladze, a konkretnie Sąd dla Nieletnich. Skontaktowano się z brazylijskim Ministerstwem Spraw Zagranicznych, które ma nawiązać kontakt z Gwineą i ustalić, czy Mohamed ma w Afryce jakąś rodzinę. Mohamed nie zna języka portugalskiego - posługuje się tylko gwinejskim dialektem języka francuskiego - ale potrafi wymienić nazwiska wielu brazylijskich piłkarzy. Po zebraniu wszystkich informacji zostanie podjęta decyzja w sprawie przyszłości 17 - letniego Afrykańczyka.  A póki co, Mohamedowi zaprezentowano drużynę drugoligowej Bahii. Możecie to obejrzeć w telewizyjnym reportażu w tym linku: http:/ /video.globo.com/Videos/Player/Noticias/0,,GIM967134-7823-ADOLES CENTE+VIAJA+COMO+CLANDESTINO+PARA+JOGAR+NO+BRASIL,00.html Trasę, jaką przebył afrykański miłośnik brazylijskiego futbolu pod pokładem włoskiego okrętu macie zaś na mapce tu: http://g1.globo.com/Noticias/Brasil/foto/0,,18055926-EX,00.jpg 