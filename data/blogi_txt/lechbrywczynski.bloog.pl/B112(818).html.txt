Companhia de Participaçoes Esportivas (CPE) - tak nazywa się spółka inwestycyjna, założona w tych dniach przez Botafogo, celem której jest wyszukiwanie talentów piłkarskich na transferowym rynku i kontraktowanie ich dla Botafogo. Kapitał założycielski spółki wynosi 5 mln reali.   Występujące w rezerwowym składzie Vasco da Gama pokonało wczoraj w towarzyskim meczu reprezentację Nikaragui 3:0. Bramki zdobyli: Ernani, Milton Benítez i Philipe Coutinho.   24 - letni kolumbijski piłkarz Macnelly Torres z chilijskiego Colo Colo jest przedmiotem zainteresowania Flamengo. Sam zawodnik jest również zainteresowany tym transferem, negocjacje trwają.   Leandro Amaral, wracający do gry po kontuzji napastnik Fluminense, liczy na zdobycie gola w najbliższym meczu Brasileirao z Avai. Poprzedniego gola zdobył ten piłkarz 30 listopada ubiegłego roku, jeszcze w barwach Vasco da Gama.   Sergio Mota z Sao Paulo jest celem transferowych zabiegów drugoligowej Bahii. Mixto-MT, klub z brazylijskiej Serie C, zaprezentował swojego nowego zawodnika. Jest to napastnik Alex Dias, który ma na swoim koncie występy m.in. w Sao Paulo i Fluminense.    Treze, klub z brazylijskiej Serie D, zakontraktował 26 - letniego pomocnika Lano. Piłkarz ten występował ostatnio w klubach meksykańskich: Toluca-B i Tigres-B. 