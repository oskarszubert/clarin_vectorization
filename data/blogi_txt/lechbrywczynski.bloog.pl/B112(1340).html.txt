W tym tygodniu zostaną rozegrane pierwsze mecze jednej ósmej finału. Oto terminarz drużyn brazylijskich:  Środa, 28 kwietnia Universitario (PER) - Sao Paulo  W tym meczu w pierwszym składzie Sao Paulo ma się pojawić Washington, ale jego gra jakoś nie przekonuje. Czemu Sao Paulo pozbyło się Borgesa, który zdobywa teraz gole dla Gremio?  W Limie bramkarz Rogerio Ceni został powitany przez ...maskotkę klubu Universitario: http://gl oboesporte.globo.com/Esportes/foto/0,,40255894-EX,00.jpg Flamengo - Corinthians To największy hit tej fazy rozgrywek: oba te dwa kluby mają łącznie ok. 60 mln kibiców... Flamengo gra u siebie, ale jest zespołem chaotycznym, z rozkapryszonymi gwiazdorami (Adriano, Vagner Love) i z tymczasowym trenerem. Dlatego więcej szans na dobry wynik (bramkowy remis lub nawet zwycięstwo) ma Corinthians.  Banfield (ARG) - Inter Porto Alegre Piłkarzom Interu trudno będzie się pozbierać po niedzielnej porażce w klasyku z Gremio. Tym bardziej, że - jak zapowiada trener Fossati - ustawienie Interu w meczu z Banfieldem będzie takie samo jak w niedzielę.   Czwartek, 29 czerwca Cruzeiro - Nacional (URU) Trener Nacionalu Eduardo Acevedo jest pewien swego, bo uważa obronę za najsłabszą formację Cruzeiro. Radziłbym mu jednak, by przyjrzał się także obronie swojej ekipy, bo czeka ją trudna próba - konfrontacja z "Gladiatorem" Kleberem.   - Nie ma żadnych tłumaczeń, musimy zagrać na 100% i wygrać ten mecz - zapowiada Kleber. 