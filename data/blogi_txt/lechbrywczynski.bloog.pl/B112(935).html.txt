Dziś i jutro zostaną rozegrane kolejne mecze drugiej ligi: Piątek, 7 sierpnia Ipatinga - Guarani Drużyna Guarani jest pod presją: jeszcze niedawno była na czele tabeli i tylko liczyła punkty przewagi nad rywalami, a teraz nawet miejsce w G-4 jest zagrożone. Dlatego "Bugre" musi ten wyjazdowy mecz wygrac!  Sao Caetano - Brasiliense 30 maja był rozgrywany mecz Brasiliense - Juventude. Badania ostatecznie wykazały, że w organizmach dwóch zawodników Brasiliense: Ailsona oraz Claudio Luiza (w tej chwili jest już zawodnikiem Nautico) znajdowały się niedozwolone środki farmakologiczne. W związku z tym obaj piłkarze zostali zawieszeni i nieprędko wyjdąna murawę...  I jak w takiej atmosferze Brasiliense ma podjąć walkę z coraz lepiej grającym Sao Caetano?   Sobota, 8 sierpnia Ponte Preta - Fortaleza Trener Giba (Fortaleza) powiedział krótko:  - Fortaleza leci do Campinas, żeby pokonać Ponte Pretę! Optymizm to dobra rzecz. Ale czy w tym przypadku nie jest to optymizm na wyrost?  Vasco da Gama - Campinense hit! Vasco musi wygrać i pewnie wygra - toż to najłatwiejszy mecz drugoligowego sezonu! To będzie zarazem debiut znanego napastnika Aloisio w barwach Vasco! Matka zawodnika powiedziała, że "czuje w sobie pewność, iż jej syn strzeli w tym meczu gola...  Vila Nova - Bahia Bahia gra tak nierówno, że nie da się przewidzieć, w jakiej będzie akurat dyspozycji. Jeśli zagra tak, jak w wygranym meczu z Vasco, to bez trudu pokona Vilę.  ABC-RN - Duque de Caxias Mecz dwóch ekip, broniących się przed spadkiem. Duque ma silniejszy skład, ale ABC gra u siebie. Będą emocje!  Figueirense - America-RN Cel Figueirense jest w tym sezonie jeden: powrót do Serie A! Dlatego nie ma innego wyjścia: gospodarze muszą wygrać ten mecz na stadionie Orlando Scarpelli.  Ceara - Atletico Goianiense Atletico ma przed sobą trudny mecz: musi wygrać, jeśli chce obronić pozycję lidera. 