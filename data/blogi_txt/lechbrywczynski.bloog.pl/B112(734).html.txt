Francja kojarzy się dziś każdemu z Marsylianką, ale nie zawsze tak było. Przed Rewolucją Francuską hymnem ówczesnej monarchii francuskiej była pieśń pt. "Vive Henri IV" (Niech żyje Henryk IV). Po upadku Napoleona ta rojalistyczna pieśń stała się znów - tym razem po raz ostatni - hymnem Francji w latach Restauracji (1815 - 1830).  Pieśni "Niech żyje Henryk IV" możecie posłuchać w tym linku, w wersji klasycznej: http://www.youtube.com/watch?v=4h5M78YVN8M  Tutaj macie nieco uwspółcześnioną wersję tej do dziś popularnej we Francji (nie tylko wśród rojalistów) pieśni: http://www.youtube.com/watch?v =eYnGl-me-MY feature=related  A tutaj jeszcze inne, moim zdaniem najlepsze wykonanie - pochodzi z filmu "Vive Henri IV, vive l'amour": http://www.youtube.com/watch?v=uoQT7IrUHwM feature=related  A co do rojalistów, to są oni we Francji niezbyt liczni, ale bardziej aktywni, niż można by było przypuszczać. Przykład ich ostrej, antyrepublikańskiej propagandy macie tu, w reportażu pt. "Ofiary republiki": http://www.youtube.com/watch?v=H1Q7Xmwta0A feature=channel_page A tutaj macie poruszające nagranie z 21 stycznia bieżącego roku: paryscy rojaliści przyszli złożyć hołd królowi Ludwikowi XVI, skazanemu na śmierć podczas Rewolucji Francuskiej, w rocznicę jego egzekucji: http://www.youtube.com/watch?v=_bfM8qPcCGw feature=channel  Nie jestem specjalistą od francuskiej sceny politycznej, ale wydaje mi się, że rojalizm stopniowo staje się formą społecznej rewolty, skierowanej przeciwko obecnej elicie polityczno - ekonomicznej tego kraju. Sytuacja polityczna Francji jest specyficzna. W innych, republikańskich państwach Zachodu idee republiki można wypełniać rozmaitą treścią, zależnie od aktualnej koniunktury politycznej: lewicową lub prawicową, socjalistyczną, liberalną, konserwatywną, chadecką itd. We Francji jest to niemożliwe: republika francuska powstała na krwi niezliczonych, zgilotynowanych ofiar Rewolucji Francuskiej, najważniejszą z których był król Ludwik XVI, skazany na śmierć dlatego, że "nie można być królem lub arystokratą i być bez winy". Etos Rewolucji Francuskiej jest fundamentem dzisiejszego państwa francuskiego: państwo to może być wyłącznie laickie i lewicowe, nie da się go wypełnić prawicową treścią, np. chadecką. Republika, mimo że jest demokratyczna, nie oferuje więc w istocie Francuzom żadnego wyboru ideowego czy światopoglądowego - większy wybór dałaby - paradoksalnie - właśnie monarchia, bo król stałby ponad politycznymi podziałami. Dzisiejszy rojalizm francuski jest zatem ruchem głęboko ideowym, antysystemowym, godzącym w sam fundament obecnego państwa francuskiego, a przy tym atyglobalizacyjnym i skierowanym przeciwko wszechwładzy unijnych biurokratów z Brukseli. Ciekawe, jak sytuacja we Francji się dalej rozwinie, obecny kryzys światowy to woda na młyn rojalistów...Piszę to wszystko z całkowitym obiektywizmem, jako człowiek o przekonaniach raczej lewicowych (choć nie dających się określić żadnym konkretnym szyldem). 