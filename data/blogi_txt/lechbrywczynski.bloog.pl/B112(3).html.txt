Istnieje coś takiego, jak"satyra elbląska". Naprawdę! Ten, kto nie wierzy, powinien zajrzeć do "Antologii satyry elbląskiej 1945 - 1993", zamieszczonej w 1994 r. w elbląskim kwartalniku "Tygiel" (nr 13/14). W tej bardzo interesującej antologii, której opublikowanie z niezrozumiałych dla mnie powodów przeszło w naszym mieście niemal niezauważone, znajdujemy m.in. "Wiersz o Elblągu" (autor - Jan Buyko). Bohaterką utworu jest "znajoma z Warszawy", która po przyjeździe do Elbląga stwierdziła, że nasze miasto wcale się jej nie podoba. I przedstawiła długą listę zarzutów: mało zabytków, słaba komunikacja, buduje się niewiele itp. itd. A w dodatku ...w Bażantarni jest za mało zwierząt! Autor wiersza podjął heroiczną próbę obrony miasta przez tymi zarzutami. Ta obrona była jednak tylko satyrycznym przerysowaniem samych zarzutów. Weźmy np. problemy elbląskiego sportu:"Bo te wasze boiska sportowe, mój Boże! Kto na takich boiskach sport uprawiać może?Zniszczone, nie konserwowane jak należy.Stąd brak u was rekordów, a cały sport leży.Jak to nie ma rekordów?... Bujda proszę państwa,Przecież my mamy rekord światowy pijaństwa..."  Problemów elbląskiego sportu (i nie tylko) dotyka także inny wiersz tego samego autora, zatytułowany "Za myślenie nie płacą". Przytoczmy choć fragment:"Dosyć dobry stadion był na Agrikoli, nie za duży, nie za mały, ot w sam raz.Nagle pomysł jakiejś szyszce wpadł do głowy - brak jest trybun, a trybuny są dla mas.Przyjechali, gruz nawieźli, rozkopali,rozwalili cały teren oraz płot.Rozpoczęli i roboty znów przerwali,A dlaczego? - Bardzo proszę, no bo... ot...bo zabrakło, bo coś źle zaplanowali,brak pokrycia, brak kredytów - znany śpiew,No i znowu ktoś zawinił, ktoś nawalił,Bo był stadion, a jest teraz wielki chlew."W zupełnie innym nastroju utrzymany jest wiersz Jacka Borzycha pt."Spowiedź", który także znajdujemy w omawianej antologii. Klimat tego utworu oddaje taki np. fragment:"Nie potakuję i nie przeczę.Nie palę,ani nie piję.Nie wiem, co muszę,a czego nie.Mam kołnierzyk nr 36.Nie malujęi nie zdrapuję.Nie naklejami nie zrywam.Nie rozrzucami nie zbieram."W satyrycznej antologii nie mogło oczywiście zabraknąć Ryszarda Tomczyka, reprezentowanego m. in. przez długą i malowniczą "Balladę o inteligentach z Manhattanu". To, że utwór ten w żadnej mierze nie dotyczy słynnej dzielnicy Nowego Jorku, wyjaśnia się już na samym początku:"Na Manhattanie przy krawężniku, Między skrzyniami jaj i bananów,Wśród detalistow i szmalcownikówMiało swój byznes dwóch starszych panów."Jednym słowem, rzeczywistość pierwszej połowy lat dziewięćdziesiątych ubiegłego stulecia w całej krasie. Elbląscy "starsi panowie dwaj" byli równie nobliwi i wytworni, jak ich poprzednicy ze słynnego kabaretu:"Pan Zet niedawno był - jak wieść niesie - Humanistycznych nauk docentem.Podobno pisał o Sokratesie,Lecz co napisał, spalił ze szczętem.Pan Ygrek także zarabiał piórem,Nauczal w szkole, bywał w teatrze,Znał na wyrywki literaturę - Wreszcie to wszystko rzucił na zawsze.Zaczem stanęli zdecydowaniePrzy krawężniku na ManhattanieI kurs obrali bez zbędnej gadkiNa handel z ręki lub też z pałatki."Zainteresowanych dalszymi losami naszych bohaterów, odsyłam do wspomnianej antologii, którą zapewne gdzieś w bibliotece da się jeszcze znaleźć... Na zakończenie chciałbym przytoczyć fragment innego utworu R. Tomczyka, w którym autor żegna się z mandatem radnego elbląskiej Rady Miejskiej. Utwór pt. "Tasiemiec pożegnalny", datowany na 26 V 1994 r., zaczyna się górnolotnie:"O ratuszowa izbo z lichtarzami przy suficie,Słów mocnych ostrzelana tłuczniem! Trzeba będzie wkrótce stąd zmyć sięLub - jeśli wola - odejść buńczucznie."Ale ostatnia strofka ma już nieco inną wymowę:"I to też jeszcze - co wyznam w sekrecie, Fakt ten tłumaczę jedynie sklerozą - Żem nie odróżniał czasami - o zgrozo! - Czylim na sesji, czylim w kabarecie." Coś mi się wydaje, że także najnowsza kadencja elbląskiej Rady Miejskiej mogłaby posłużyć za kanwę całkiem niezłego, satyrycznego poematu. Czy znajdzie się radny, który taką satyrę napisze? 