A jednak Sport osiągnął w końcu porozumienie ze szkoleniowcem i kontrakt został podpisany. Nie ujawniono szczegółów zawartej umowy, ale wiadomo, że jedyną kwestią sporną były sprawy finansowe (Leao żądał wysokiej pensji i uregulowania zobowiązań, pozostałych z czasów jego poprzedniej pracy w tym klubie). Właśnie w Sporcie Recife rozpoczął Emerson Leao swoją trenerską karierę w 1987 r., kiedy to zdobył z tym klubem mistrzostwo Brazylii. Po raz drugi trenował Sport w 2000 r. i wygrał mistrzostwo stanowe - Campeonato Pernambucano. 