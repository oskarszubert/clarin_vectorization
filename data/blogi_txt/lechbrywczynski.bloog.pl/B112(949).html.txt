Dziś - we wtorek 11 sierpnia - zostanie rozegrana siedemnasta kolejka rozgrywek brazylijskiej drugiej ligi:Guarani - Ceara hit!Guarani staje przed poważnym wyzwaniem: przerwać złą passę, pokonać coraz lepiej grającą Cearę, utrzymać się w G-4 i powrócić do walki o pozycję lidera. Nie będzie to łatwe, bo trener Ceary, PC Gusmao, ze szczególną starannością przygotowuje swój zespół do tego pojedynku.Juventude - Sao CaetanoSao Caetano jest faworytem, ale zagra bez ...trenera, usuniętego z boiska przez arbitra w poprzednim spotkaniu, a także bez dwóch zawodników z podstawowego składu: obrońcy Douglasa i pomocnika Xuxy.Atletico Goianiense - Ipatinga hit!Atletico jest jeszcze liderem - tylko zwycięstwo w tym meczu zapewni jednak klubowi z Goianii zachowanie pierwszej lokaty w tabeli. Trener Mauro Fernandes obawia się, czy Atletico nie powtórzy drogi, jaka niedawno przybyło Guarani: od lidera do ...frajera.Bragantino - FigueirenseFigueirense uparcie próbuje, ale wciąż nie może się dostać do G-4 i zostać tam na dłużej. Bragantino to jednak bardzo niewygodny rywal, to mocny średniak o stabilnej formie, który zawsze gra na zbliżonym poziomie. Górna granica umiejętności Figueirense jest wyższa niż ten poziom, ale czasem Figueira potrafi też zagrać poniżej tego poziomu. W tym sensie wynik dzisiejszego meczu zależy wyłącznie od Figueirense.Bahia - Ponte Preta hit!Wizja, której najbardziej obawia się Ponte Preta, jest taka: Ponte nie wchodzi do Serie A, za to awans zapewnia sobie lokalny wróg - Guarani. Aby ten czarny scenariusz się nie spełnił, Ponte musi za wszelką cenę wejść do G-4. Dlatego motywacji ekipie gości w tym trudnym meczu nie zabraknie .America-RN - Vasco da Gama hit!W razie zwycięstwa Vasco może wskoczyć na pozycję lidera. Jest taka szansa, bo forma Carlosa Alberto rośnie; trener Dorival Junior przewiduje nawet powrót tego zawodnika do reprezentacji Brazylii... Przebywającą w Natalu ekipę Vasco spotkał miły prezent: właściciel jednego z hoteli, fanatyczny kibic Vasco, zafundował ekipie trzydniowy, darmowy pobyt w tym hotelu. Pokoje wyglądają tak:http://globoesp orte.globo.com/Esportes/foto/0,,21619153-DP,00.jpgTymczasem America rozstała się z bramkarzem Adriano: zawodnik sam rozwiązał kontrakt, bo prawie nigdy nie był wystawiany do gry.Campinense - ParanaDziałacze Parany ciągle powtarzają, że ich drużyna walczy o awans do Serie A. Wystarczy rzut oka na tabelę, żeby się przekonać, że są to tylko pobożne życzenia, nie mające pokrycia w faktach. Mecz z Campinense Parana musi jednak wygrać, bo łatwiejszego przeciwnika w tej lidze nie ma. Ale uwaga: zarząd klubu Campinense zapowiada zaciętą walkę o utrzymanie się w lidze. Początkiem tej kampanii ma być właśnie dzisiejszy mecz z Paraną...Duque de Caxias - PortuguesaDuque to "piąty klub Rio de Janeiro": klub młody, nie mający ani dorobku, ani doświadczenia, ale dobrze zorganizowany i stabilny finansowo. Portuguesa to z kolei klub z tradycjami, który sam siebie uważa za wielki, choć inni niekoniecznie podzielają to zdanie (dlatego np. mecze Portuguesa - Sao Paulo są uważane za klasyki tylko przez kibiców Portuguesy). W tej konfrontacji każdy wynik jest możliwy, ale więcej atutów (doświadczenie, silniejszy skład) ma po swojej stronie Portuguesa.Fortaleza - Vila NovaVagner Benazzi, trener Vili, będzie oglądał ten mecz z trybun, bo został ukarany za kłótnię z arbitrem podczas poprzedniego spotkania. To jeszcze pogarsza sytuację Vili, bo przecież Fortaleza jest zdeterminowana, żeby wygrać i opuścić strefę spadkową.Brasiliense - ABCBrasiliense ma znakomitą szanse na kolejne trzy punkty i nawiązanie kontaktu z czołówką tabeli. 