Faza grupowa tegorocznych rozgrywek Copa Libertadores zbliża się do końca. Nie są jeszcze znane wszystkie kluby, które zapewnią sobie awans do jednej ósmej finału, ale wiadomo, że z najlepszym dorobkiem punktowym (16 p. w sześciu meczach) wyszło z grupy Cruzeiro. Drużyna, która wpadnie na Cruzeiro w jednej ósmej, będzie mogła mówić o sporym pechu...  - Jest możliwe, że to my trafimy na Cruzeiro. Mam nadzieję, że tak się nie stanie, bo Cruzeiro jest w tej chwili - zachowując wszelkie proporcje - Barceloną  obu Ameryk. Grają skutecznie i widowiskowo - powiedział Diego Aguirre, trener urugwajskiego Penarolu Montevideo.Cuca, trener Cruzeiro, uznał jednak te pochwały za mocno przesadzone: - Barcelona ma niesamowitych zawodników, którzy w dodatku od dawna grają razem. My wcale nie jesteśmy faworytem Copa Libertadores, musimy dopiero potwierdzić naszą dobrą formę w pucharowej fazie rozgrywek.Podobnego zdania jest napastnik ekipy z Belo Horizonte, Thiago Ribeiro: - To dobrze, że rywale nas szanują, ale to tylko utrudni nam walkę o zdobycie pucharu. Każdy przeciwnik da z siebie wszystko, żeby nas pokonać. Tu macie oficjalny hymn Cruzeiro w wersji gitarowej:http://www.youtube.com/watch?v=FMZ4Olezi0g 