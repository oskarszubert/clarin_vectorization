Oto zestaw meczy najbliższej, 30 kolejki ligi brazylijskiej: Sobota, 17 października Sao Paulo - Atletico Mineiro hit! Mecz dwóch pretendentów do tytułu mistrzowskiego! Trener Roth zapowiada, że "Galo" będzie grało ofensywnie i powalczy o trzy punkty, ale to gospodarze są faworytem. Sao Paulo tym razem bez Jorge Wagnera, za to z Mirandą.  Barueri - Santos Podczas poprzedniego meczu kibice Santosu, zniecierpliwieni nieskuteczną grą swojej drużyny, skandowali na trybunach imiona najlepszych zawodniczek kobiecej drużyny Santosu: Marty i Cristiane. Trenerowi Luxemburgo niezbyt się to spodobało:  - Takie prowokacje nie mają sensu. Santos ma najlepszą drużynę piłkarską kobiet na świecie, która prawie zawsze wygrywa i na pewno zdobędzie w tym roku Copa Libertadores. Nie można wymagać takich samych wyników od drużyny męskiej.   Avai - Goias Goias ostatnio zawodziło, ale tym razem chce odnieść zwycięstwo i pokazać, że należy mu się miejsce w ścisłej czołówce. Będzie to tym łatwiejsze, że Avai wystąpi bez dwóch podstawowych zawodników: Leo Gago i Muriqui.   Niedziela, 18 października Palmeiras - Flamengo hit! Czy Adriano i Petkovic powstrzymają Palmeiras na drodze do mistrzowskiego tytułu? Wynik jest sprawą otwartą, w obu drużynach pełna mobilizacja. Jeśli Flamengo przegra, to gra w przyszłorocznej edycji Libertadores stanie się mało realna. Tu macie filmik poświęcony "Europejskiemu Zico" czyli Petkoviciowi: http://www.youtube.com/watch?v=1HS80iocbFw feature=player_embedd ed  Gremio - Coritiba Gremio straciło już szanse na mistrzostwo, a jeśli chce grać w Copa Libertadores, to musi wygrać kilka meczy pod rząd. W pierwszym składzie gremistów wystąpi tym razem Tulio, prawdopodobnie zagrają również Perea i Leo.  Fluminense - Internacional Wśród kibiców z Rio de Janeiro krąży dowcip:  - Czym różni się Fluminense od Titanica? Titanic zatonął w oceanie, a Fluminense w Rio. (Słowo "rio" znaczy rzeka...) Fluminense chce za wszelką cenę skończyć z podobnymi dowcipami i uratować się przed spadkiem. Luiz Alberto powiedział:  - Nie interesuje mnie nawet zdobycie Copa Sudamericana, jeśli mielibyśmy spaść z ligi.  W tym meczu ekipę Flu ma zasilić Fred, za to Inter zagra bez Taisona. W poniższym linku macie jeden z blogów kibiców Interu Porto Alegre: http://nacaogigante.blogspot.com/  Sport - Corinthians Corinthians tym razem bez Ronaldo, który musi popracować nad kondycją, za to z Defederico w pierwszym składzie. Trener Mano Menezes chwali Defederico nie tylko za piłkarskie umiejętności, ale także za osobowość; za zaangażowanie i profesjonalizm. Sport rozpaczliwie broni się jednak przed spadkiem i zrobi wszystko, żeby wygrać...   Atletico Paranaense - Santo Andre Zdesperowane Santo Andre musi zagrać ofensywnie, jeśli ma wygrać i opuścić strefę spadkową. Ale na stadionie Baixada zazwyczaj triumfują gospodarze...  Vitoria - Nautico Po pokonaniu Palmeiras 3:0 ekipa Nautico złapała wiatr w żagle i nikogo się już nie boi - w tym meczu też powalczy o trzy punkty. Może się to udać, jeśli Carlinhos Bala znów będzie w wysokiej formie. Cruzeiro - Botafogo Cruzeiro walczy o miejsce w G-4. A Botafogo chce oddalić się na bezpieczną odległość od strefy spadkowej, żeby spokojnie powalczyć potem o Copa Sudamericana.  Cruzeiro tym razem zagra bez kontuzjowanego Wellingtona Paulista, za to Botafogo wystawi wracającego do formy Victora Simoesa. 