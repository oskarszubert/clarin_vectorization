Vagner Love został uroczyście - i w atmosferze euforii - zaprezentowany jako nowy zawodnik Flamengo:http://www.youtube.com/watch?v=Sw-JtvEPSIY Guarani jest bliskie zakontraktowania 22-letniego boliwijskiego napastnika Eduardo Fierro. Piłkarz ten jest wychowankiem klubu Blooming, z którym w ubiegłym sezonie zdobył mistrzostwo Boliwii i został królem strzelców ligi. Trener Jorge Fossati poinformował, że najbliższym wzmocnieniem kadrowym Interu Porto Alegre może zostać bramkarz Diego Cavalieri. Jak informuje miemiecki portal piłkarski www.fussballtransfers.com kilka klubów brazylijskich zabiega o Tingę, grającego obecnie (z kontraktem do czerwca br.) w Borussii Dortmund. Zainteresowane kluby to m.in. Palmeiras, Gremio i Sao Paulo. Fluminense czyni starania, żeby jednostronnie rozwiązać kontrakt ze swoim niedawnym idolem - napastnikiem Leandro Amaralem. Douglas - były zawodnik Corinthians, występujący obecnie w jednym z klubowe arabskich - jest bliski przejścia do Santosu. Klub Gremio Barueri, będący własnością prywatnej spółki, nie umiał dojść do porozumienia z wladzami miejskimi Barueri, dlatego postanowił zmienić siedzibę oraz nazwę (na Gremio Prudentino) i przenieść się z miasta Barueri do miasta Presidente Prudente. W odpowiedzi na to władze miejskie Barueri załozyły nowy klub piłkarski - Sport Club Barueri. Nowy klub będzie musiał zaczynać działalnośc od najniższego szczebla, od czwartej ligi stanowej Campeonato Paulista. 