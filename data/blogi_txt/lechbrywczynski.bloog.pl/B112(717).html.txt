Oto zestaw meczy czternastej kolejki:  Sobota, 14 marca Palmeiras - Barueri hit! Palmeiras ostatnio zawodziło, dlatego musi wygrać ten mecz, żeby umocnić się na pozycji lidera. Ale Barueri to trudny rywal, dobrze ustawiony do gry przez trenera Estevama Soaresa. W tym meczu Barueri wystąpi w składzie: Rene, Bruninho, Daniel Marques, Diego, Marcio Careca, Ralf, Flavio, Everton, Thiago Humberto, Basílio i Pedrao. Ten mecz będzie transmitowany na żywo przez kanał Sportklub Plus, godz. 20.00 Botafogo-SP - Noroeste Mecz dwóch zespołów, broniących się przed spadkiem. Więcej szans dałbym gospodarzom.  Ponte Preta - Ituano Ponte Preta to ubiegłoroczny finalista Paulistao. W tym roku szans na powtórzenie tego wyniku raczej nie widzę. Ale z nieobliczalnym Ituano "macaca" powinna sobie poradzić. Bragantino - Guaratingueta Bragantino walczy nadal o G-4, powalczy o komplet punktów.  Sao Caetano - Portuguesa Zapowiada się ciekawy mecz! Portuguesa jest w formie, a i Sao Caetano ma ambitne plany. To będzie przedsmak pojedynków tych drużyn w rozgrywkach Serie B.   Niedziela, 15 marca Santo Andre - Corinthians hit! Santo Andre to średniej wielkości klub, który uważa sam siebie za wielki, zdobywca Copa do Brasil sprzed paru lat. W ubiegłym roku oba te zespoły wywalczyły awans do Serie A, ale drużyna Corinthians nie wygrała żadnego z dwóch meczy z Santo Andre...  Trener Mano Menezes zapewne nie wystawi Ronaldo w tym meczu, bo oszczędza jego siły na klasyk z Santosem (za tydzień). Z kolei drużynę Santo Andre zasilić ma w najbliższych dniach nowy zawodnik - Gustavo Nery, ostatnio grający w Internacionalu Porto Alegre, a rok temu ...w Corinthians. Ten mecz będzie transmitowany na żywo przez kanał Sportklub Plus, godz. 20.00  Guarani - Oeste Guarani fatalnie zawodzi: zaczynało rozgrywki z nadzieją na miejsce w G-4, a teraz walczy już tylko o utrzymanie się w lidze. Na domiar złego Amoroso jest kontuzjowany i zagra dopiero w rozgrywkach Serie B...  Sao Paulo - Marília Jeśli Sao Paulo zagra tak, jak ostatnio, to zapowiada się kolejne, wysokie zwycięstwo. Nawet bez Andre Diasa i Hugo. Santos - Mogi Mirim Santos stracił miejsce w G-4, więc musi wygrywać, żeby je odzyskać.  Mirassol - Paulista Paulista zaskoczył ostatnio wszystkich, remisując z Santosem. Ale czy będzie w stanie wygrać na wyjeździe z Mirassol? Wątpliwe... 