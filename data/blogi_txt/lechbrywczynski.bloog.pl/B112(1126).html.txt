To już poważna sprawa: Palmeiras przegrało wczoraj z broniącym się przed spadkiem Santo Andre 0:2 i sytuacja lidera stała się tym samym bardzo skomplikowana. Jeśli Atletico Mineiro wygra swój sobotni mecz z Vitorią, to przewaga Palmeiras nad wiceliderem stopnieje do zaledwie jednego punktu. A jeśli Inter Porto Alegre i Sao Paulo wygrają swoje niedzielne klasyki (Inter - Gremio, Santos - Sao Paulo) to ich strata do Palmeiras będzie wynosiła tylko dwa punkty. Tak czy owak, walka o tytuł mistrzowski zaczyna się od nowa. Także z udziałem Flamengo, które w razie pokonania Botafogo w niedzielnym klasyku znajdzie się z zaledwie trzypunktową stratą do lidera...  Oba gole dla Santo Andre zdobył wczoraj Nunes - przy pierwszej bramce można się zastanawiać, czy był spalony, ale przy drugiej spalonego nie było. Skrót tego meczu macie tu: http://www.youtube.com/watch?v=CzwiZDb3LyA 