Muricy Ramalho nie jest już trenerem Sao Paulo! Ta decyzja została podjęta po rozmowie szkoleniowca z prezesem klubu, Juvenalem Juvencio. Spodziewano się tego od przegranego meczu z Cruzeiro w Copa Libertadores, ale zaskoczeniem jest fakt, iż do dymisji doszło jeszcze przed niedzielnym klasykiem ligowym Sao Paulo - Corinthians.  Muricy Ramalho prowadził drużynę Sao Paulo od 2006 r., kiedy to przyszedł tutaj z Internacionalu Porto Alegre. W tym czasie poprowadził Sao Paulo w 252 meczach, z których 139 zostały wygrane, 67 - zremisowane, a 46 - przegrane. Sao Paulo trzykrotnie zdobyło w tym okresie mistrzostwo Brazylii (2006/2007/2008), ale corocznie odpadało z rozgrywek pucharowych, wyeliminowane przez inne drużyny brazylijskie. Dziś Muricy Ramalho zjawi się w ośrodku treningowym CT Barra Funda, żeby pożegnać się z zawodnikami i z ekipą techniczną. W meczu z Corinthians drużynę poprowadzi dotychczasowy asystent trenera, Milton Cruz. Nazwiska nowego szkoleniowca Sao Paulo jeszcze nie podano, nieoficjalnie mówi się o takich kandydatach, jak  Renato Gaucho, Geninho i Nelsinho Baptista (ja bym wybrał tego ostatniego!).  Tu macie fotkę trenera Ramalho z napisem "Koniec pewnej ery": http://globoesporte.globo.com/Esportes/foto /0,,21140186-DP,00.jpg  A tutaj macie filmik, prezentujący sylwetkę i sposób bycia trenera Ramalho: http://www.youtube.com/watch?v=ONxV89RIBp4 