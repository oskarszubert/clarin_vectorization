Alex odszedł z Internacionalu do Spartaka Moskwa za 5 mln euro - taką informację podawały ostatnio brazylijskie media. Trzeba przyznać, że nie jest to cena wygórowana jak na zawodnika tej klasy i z takim dorobkiem. Warto jednak dodać, że kibice "colorados" wcale się jego odejściem nie martwią, bo wolą Taisona...  Nilmar, Guinazu czy D'Alessandro mieli znacznie lepsze oferty, ale z nich nie skorzystali. Na decyzję Alexa wpłynęlo jednak to, że stopniowo tracił miejsce w składzie na rzecz Taisona. Trener Tite rozkładał ręce i mówił:  - Wiem, że Alex to wielki piłkarz. Ale co mam zrobić, skoro Taison tak dobrze gra, jak mam go nie wystawiać?  Na co zaniepokojony Alex odpowiadał:  - Z dnia na dzień tracę swoją pozycję w zespole i przekreślam swój dorobek z ostatnich kilku lat.   Ciekawą opinię na temat transferu Alexa przysłał mi niedawno pewien kibic Cruzeiro. Oto ona: "Zazwyczaj krytykowałem zarząd Cruzeiro, ale teraz mogę tylko pochwalić. Cruzeiro sprzedało Guilherme - dostało za niego Klebera (czyli zawodnika lepszego niż Guilherme) plus gotówkę w kwocie mniej więcej równej tej, za jaką teraz Internacional sprzedał Alexa! A przecież Alex był powoływany do reprezentacji Brazylii i ma w swoim dorobku wielkie trofea (Copa Libertadores, Copa Sudamericana, Mundial Klubów FIFA, Superpuchar Ameryki itd.). Tymczasem Guilherme zdobył tylko jeden, jedyny tytuł mistrzowski Campeonato Mineiro. Cruzeiro sprzedałoby Alexa za cenę dwukrotnie wyższą."    W pierwszym meczu po odejściu Alexa, Internacional pokonał wczoraj w rozgrywkach Campeonato Gaucho ekipę Canoas 2:1. Pierwszego gola dla Internacionalu zdobył ...Taison, a drugiego Indio. Dla Canoas gola strzelił Tata.  Wszystkie te gole możecie obejrzeć tu: http://video.globo.com/Videos/Player/Esportes/0,,GIM970810-7 824-INTERNACIONAL+VENCE+O+CANOAS+POR+A+NO+CAMPEONATO+GAUCHO,00.h tml 