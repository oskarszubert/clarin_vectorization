Oto zestaw dzisiejszych i jutrzejszych meczy brazylijskiej drugiej ligi:  Piątek, 17 lipca Vasco da Gama - ABC hit! Faworyt jest jeden, "słuszny" wynik jest jeden - zwycięstwo Vasco i jego powrót do G-4! Każdy inny wynik byłby kompromitacją "cruzmaltinos".  Ceara - Portuguesa Jeśli Portuguesa chce utrzymać miejsce w G-4, musi ten mecz wygrać.  Figueirense - Vila Nova hit! Konfrontacja dwoch trenerów, którzy jeszcze rok temu prowadzili drużyny pierwszoligowe: Roberto Fernandes (Figueirense) prowadził Atletico Paranaense i Nautico, a Vagner Benazzi (Vila Nova) prowadził pierwszoligową wówczas Portuguesę. Czy któryś z nich wejdzie w tym roku ze swoim obecnym klubem do Serie A?  Ipatinga - Brasiliense Ipatinga to nie Santos czy Palmeiras: tu po zwolnieniu trenera Marcelo Oliveiry natychmiast zatrudniono nowego szkoleniowca - Emersona Avilę. Ten właśnie trener w 2007 r. wprowadził Ipatingę do Serie A, teraz ma zamiar to powtórzyć. Szanse są jednak niewielkie, na awans bardziej zasługuje Brasiliense...   Sobota, 18 lipca Guarani - Parana hit! Jak Parana ma wydostać się ze strefy spadkowej, skoro gra z liderem, w dodatku na wyjeździe? Będzie trudno o punkty... Bragantino - Ponte Preta Mecz starych znajomych z Campeonato Paulista. Obie drużyny myślą o awansie do Serie A, ale to Ponte ma silniejszy skład.  Atletico Goianiense - Fortaleza Atletico jest w komfortowej sytuacji: gra u siebie i wie, że jeśli zwycięży, to zachowa miejsce w ścislej czołówce.  Campinense - Bahia Bahia to w tym roku jedno wielkie rozczarowanie. Jeśli przegra na dokładkę z outsiderem Campinense, to już będzie katastrofa.  Sao Caetano - Duque de Caxias Sao Caetano powoli wychodzi z dołka i chce to potwierdzić zwycięstwem nad Duque. Ale nie zdziwię się, jeśli to "Książę" (Duque) zwycięży... America-RN - Juventude Oba te kluby razem spadły w grudniu 2007 z Serie A. A dziś? Juventude jest na krawędzi strefy spadkowej, natomiast America-RN co prawda w górnej połówce tabeli, ale też bez większych widoków na awans. 