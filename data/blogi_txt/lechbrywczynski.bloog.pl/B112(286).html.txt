Oto ostatnie zakupy, jakie zdążyły zrobić brazylijskie kluby tuż przed zamknięciem okienka transferowego:  Escobar w Ipatindze! Pablo Escobar z boliwijskiego klubu The Strongest został zaprezentowany jako nowy zawodnik Ipatingi. Piłkarz ten urodzil sie w Asuncion (stolica Paragwaju) ale potem przyjał obywatelstwo boliwijskie i występował w reprezentacji tego kraju.   - Gra w lidze brazylijskiej to dla mnie wielka szansa. Wiem, że drużyn Ipatingi jest na końcu tabeli i broni się przed spadkiem. Mam nadzieję, że moje piłkarskie doświadczenie przyda się zespołowi - powiedział 30 - letni Escobar podczas prezentacji.  Atletico Paranaense: nowy nabytek z Urugwaju! Urugwajczyk Sebastian Taborda jest nowym zawodnikiem Atletico Paranaense. Ten 27 - letni piłkarz występował przez minione trzy sezony w hiszpańskim klubie Deportivo La Coruna, a jest wychowankiem urugwajskiego klubu Defensor.  Werverson: z Belenenses do Vila Novy! Drugoligowa Vila Nova zaprezentowała nowego zawodnika. Jest nim 20 - letni Werverson z portugalskiego Belenenses, w którym to klubie występował m.in. w rozgrywkach pucharu UEFA. Trener Givanildo Oliveira zamierza wystawić tego zawodnika juz w sobotnim, drugoligowym meczu przeciwko Sao Caetano. 