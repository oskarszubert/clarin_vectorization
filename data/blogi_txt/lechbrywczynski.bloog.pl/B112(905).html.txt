Oto rezultaty wczorajszych meczy:  Gremio - Santo Andre 3:2 Ciężko wywalczone zwycięstwo Gremio: drużyny, dowodzonej tego dnia przez Souzę. Ten zawodnik pokazał w tym meczu światową klasę: był reżyserem gry Gremio, z jego podania padły oba gole Rafaela Marquesa, a sam też strzelił gola - najpiękniejszego w meczu! Dodajmy, ze bramki dla Santo Andre zdobyli: Antonio Flavio i Ricardo Goulart.  Najciekawsze fragmenty tego meczu macie tu: http://www.youtube.com/watch?v=nZTKKa47Hdc Po tym, co Souza pokazał w tym meczu, kibice Gremio nazwali go "Shouza"... Atletico Paranaense - Avai 1:3 Zaskakujące i zaskakująco łatwe zwycięstwo beniaminka Avai nad Atletico Paranaense. Gospodarze są poważnie zagrożeni spadkiem do Serie B...  Gole dla Avai zdobyli: William - 2 i Muriqui - 1, a jedynego gola dla gospodarzy strzelił Marcinho. Wszystkie te gole macie tu; http://www.youtube.com/watch?v=RHIi_sYTMQI Jeszcze niedawno Avai było w strefie spadkowej, a tymczasem... To już czwarte, kolejne zwycięstwo drużyny z Florianopolis w tych rozgrywkach! Botafogo - Internacional 3:2 Ten mecz potwierdził dobrą dyspozycję Botafogo i ukazał jak na dłoni kryzys formy Interu. Pierwsza połowa przebiegała pod dyktando Botafogo, które wyszło na prowadzenie 2:0 (gole: Wellington i Andre Lima). Po przerwie Inter doprowadził do remisu 2:2 (bramki: Andrezinho z karnego i Leandrao) ale gol Alessandro dał ostatecznie zwycięstwo gospodarzom.  Skrót tego meczu macie tu: http://www.youtube.com/watch?v=FPX73SKHcwA  - Botafogo jeszcze w tym sezonie nie grało tak dobrze, jak w pierwszej połowie tego meczu! - powiedział po końcowym gwizdku trener Ney Franco. 