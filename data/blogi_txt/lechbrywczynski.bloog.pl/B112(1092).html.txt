Inter Porto Alegre chce jak najszybciej zmodernizować swój stadion Beira Rio na potrzeby piłkarskiego Mundialu 2014. Ustalono, że koszt tej modernizacji wyniesie od 130 do 150 mln reali, zależnie od projektu, który zostanie wybrany. Klub rozpoczął już rozmowy z bankiem BNDES (Banco Nacional de Desenvolvimento Economico e Social) który otworzył "mundialową" linię kredytową wielkości 4,8 mld reali w celu sfinansowania modernizacji istniejących stadionów oraz budowy nowych.Na jeden stadion BNDES może wydać maksymalnie 400 mln reali, kwota jakiej potrzebuje Inter mieści się zatem bez trudu w tym limicie. Udział środków BNDES w inwestycji nie może być większy niż 75%. W przypadku stadionów, będących własnością publiczną (miejską lub stanową) BNDES udziela 10 -letnich kredytów z oprocentowaniem 7,9% rocznie i dwuletnią karencją. Jeśli chodzi o stadiony prywatne (np. należące do klubów sportowych, co ma miejsce w przypadku Interu Porto Alegre, Sao Paulo czy Atletico Paranaense) warunki kredytu zostaną ustalone w drodze negocjacji.Łącznie na inwestycje związane z Mundialem 2014 oraz Olimpiadą w Rio w 2016 r. BNDES dysponuje środkami publicznymi w łącznej wysokosci 15 mld reali, w tym 5 mld reali na infrastrukturę komunikacyjną i transport. 