Vasco da Gama odniosło wczoraj ciężko wywalczone zwycięstwo nad broniącym się przed spadkiem Goias. "Esmeraldinos" dwukrotnie wychodzili na prowadzenie po golach Felipe i Jonesa, ale bramki Edera Luisa, Maxa i Ze Roberto przechyliły szalę zwycięstwa na korzyść Vasco. Najciekawsze fragmenty meczu macie tu:http://www.youtube.com/watch?v=xy3xRgNdMNIA tutaj macie jeszcze fotkę:http://s.glbimg.com/es/ge/f/620x470/2010/10/01/vas co_glo62.jpgPozostałe pojedynki 27 kolejki zostaną rozegrane dziś (sobota, 2 października):Gremio Prudente - FluminenseJeśli lider gra z zespołem ostatnim w tabeli, to sprawa wydaje się prosta: każdy inny wynik niż zwycięstwo Fluminense będzie sensacją. Ale Gremio Prudente jest podbudowane psychicznie niedawnym zwycięstwem nad Guarani, a do stracenia nie ma nic. Niespodzianka jest niezbyt prawdopodobna, ale możliwa... Santos - Palmeiras hit!Co wygra: siła "gladiatora" Klebera czy finezja Neymara? Każdy wynik jest możliwy. Santos wciąż jeszcze ma szanse na tytuł mistrzowski, ma też coś do udowodnienia swoim kibicom po niedawnej porażce z Vasco. A Palmeiras jest na fali po zwycięstwie nad Interem, grającym przecież o wiele solidniej, niż Santos. Transmisja o godz. 21.00, m.in. w Sportklubie Plus.Corinthians - CearaŻeby odzyskać pozycję lidera, Corinthians musi wygrywać. Obronę Ceary trudno sforsować, ale zdecydowanym faworytem meczu i tak jest "Timao". Do składu gospodarzy może w tym meczu wrócić Dentinho.Inter Porto Alegre - GuaraniInteru nie interesuje miejsce w G-3, bo udział w Copa Libertadores ma zapewniony, jako tegoroczny zdobywca pucharu. Celem "colorados" jest mistrzostwo Brazylii, ale to cel odległy, bo strata punktowa jest spora. Inter musi wygrać kilka spotkań pod rząd, żeby zbliżyć się do lidera. Ma ułatwione zadanie, bo Guarani jest rozbite psychicznie po porażce z Gremio Prudente... Botafogo - Flamengo hit!Rok temu Flamengo zdobywało mistrzostwo Brazylii, podczas gdy Fluminense broniło się przed spadkiem. Teraz sytuacja jest odwrotna, ale z jedną różnicą. Rok temu w ekipie Fluminense panowała bojowa atmosfera, a zawodnicy dawali z siebie wszystko, by zdobywać punkty i utrzymać się w lidze (zagwarantowali to sobie dopiero w ostatnim, dramatycznym meczu z Coritibą). Tymczasem w obecnej ekipie Flamengo (i w całym klubie) panuje zniechęcenie, trener Silas jest na wylocie, Zico zrezygnował z funkcji dyrektora, a kibice protestują:http://s.gl bimg.com/es/ge/f/620x470/2010/10/01/protesto_flamengo4_gcom_95.j pgLekarstwem na kryzys ma być wygranie klasyku z Botafogo, z którym Flamengo nie przegrało w ligowym meczu Brasileirao od 10 lat. Tym razem to tabu może jednak zostać przełamane: Botafogo gra o klasę lepiej, a w dodatku ma przed sobą jasno określony cel - awans do Copa Libertadores. Transmisja o godz. 23.30, m.in. w Sportklubie.Cruzeiro - Atletico Paranaense hit!Zawodnicy Cruzeiro wciąż liczą na zdobycie tytulu mistrzowskiego.  - Kiedy zdobywałem z Lyonem mistrzostwo Francji, mieliśmy w pewwnym momencie 12 punktów straty do lidera. Teraz Cruzeiro ma tylko cztery punkty straty, więc wszystko jest jeszcze możliwe - powiedział obrońca Claudio Caçapa. Tymczasem Guerron i inni zawodnicy Atletico Paranaense liczą na zajęcie miejsca w G-3 i grę w Libertadores. Cel ambitny, ale mało realny, bo strata punktowa do prowadzącej trójki jest spora: Atletico musiałoby wygrać ten mecz, żeby ją zmniejszyć...Tutaj macie link do TV Cruzeiro:http://200.233.221.221/tvcruzeiro/www/home/Avai - Sao PauloSao Paulo to klub, zblazowany sukcesami: znajduje w sobie motywację tylko do walki o wielkie cele, jak Copa Libertadores lub mistrzostwo Brazylii. Niestety, w chwili obecnej Sao Paulo może powalczyć co najwyżej o miejsce w Copa Sudamericana, co tej ekipy zupełnie nie kręci. Dlatego faworytem meczu jest ambitne Avai, walczące o utrzymanie się w lidze. Vitoria - GremioRenato Gaucho wykonuje dobrą robotę w Gremio, które oddalił na bezpieczną odległość od strefy spadkowej. Zawodnicy Gremio (m.in. bramkarz Victor) zaczynają już nawet marzyć o wejściu do Libertadores, na co jednak nie mają szans (tym bardziej, że mamy teraz G-3, a nie G-4).Atletico Goianiense - Atletico MineiroMecz desperatów, rozpaczliwie broniących się przed degradacją. To ostatni dzwonek dla Atletico Mineiro, by zacząć skutecznie walczyć o ligowy byt i wygrywać. Będzie to przy okazji pojedynek dwóch renomowanych trenerów: doświadczonego, filozofującego Rene Simoesa (Atletico-GO) z metodycznym Dorivalem Juniorem (Atletico-MG). 