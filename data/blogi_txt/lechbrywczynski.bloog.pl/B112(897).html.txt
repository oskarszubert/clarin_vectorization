Santos nazywany jest "Peixe" - ryba. W poniższym linku macie najkrótszy komentarz do środowego meczu Santos - Atletico Paranaense: http://portal.rpc.com.br/gazetadopovo/charges/index. phtml?ch=Los+3+Inimigos id=908047   Hakerzy, będący kibicami Flamengo, zaatakowali kilka dni temu oficjalną stronę klubu Botafogo. Umieścili tam na jakiś czas to zdjęcie, przedstawiające triumfujących zawodników Flamengo i płaczących "botafoguenses": http://globoesporte.globo.com/Esportes/foto/0,, 21426996-DP,00.jpg Adres internetowej strony Botafogo, z której już udało się wyrzucić "dzieło" hakerów, jest tu: http://www.botafogo.com.br   Kto zostanie nowym trenerem Flamengo po zdymisjonowaniu Cuki?  Superman, Batman, Ultraman - to tylko niektóre "kandydatury", zaproponowane na to stanowisko przez internautów z Rio (zapewne będących kibicami Vasco lub Botafogo). A tak naprawdę to owym "Ultramanem" zostanie najprawdopodobniej albo Carlos Alberto Parreira albo Vagner Mancini...   Kibice Atletico Mineiro nadal delektują się porażką swego lokalnego rywala - Cruzeiro - w finale Copa Libertadores. W poniższym linku możecie usłyszeć znany hit, podczs którego na ekranie będzie się pojawiać na bieżąco "tłumaczenie" słów piosenki. Tłumaczenie całkowicie fikcyjne, informujące glównie o tym, że Cruzeiro przegrało finał Libertadores i nie poleci do Dubaiu na Mundial Klubów FIFA... Dobrej zabawy! http://www.youtube.com/watch?v=oG24SoPc0x4 feature=channel_page W Corinthians nadal trwa niemal całkowita wymiana składu. W przyszłym tygodniu odejść ma m.in. Souza - zostanie wypożyczony do Goias do końca bieżącego sezonu.  Kibice innych klubów Brasileirao (zwłaszcza tych, które się wzmacniają kadrowo, jak Cruzeiro czy "Galo") cieszą się z demontażu ekipy Corinthians i opowiadają dowcipy na ten temat. Oto kilka z nich:  - Corinthians jest jak reality show Big Brother Brasil - codziennie ktoś odpada!  - "Timao" odstąpiło 50 lat swojej historii klubowi Corinthians Paranaense. W związku z tym przyszłoroczne stulecie klubu przeniesiono na rok 2060.  - Klub Corinthians będzie od jutra nosił nazwę CORTHAS, ponieważ litery “N” oraz “I” zostały wykupione przez Academia Brasileira de Letras (Brazylijska Akademia Literatury).  "Timao" zrobiło na razie zbyt skromne zakupy, żeby choć częściowo uzupełnić luki w składzie. Przyszedł Edu, który niedługo będzie już mógł grać, a przedwczoraj został zaprezentowany przez "Timao" napastnik Bill, który przyszedł z drugoligowego Bragantino. Trener Mano Menezes dokonał dobrego wyboru: Bill to napastnik w typie Klebera - silny fizycznie, ostry i waleczny, lubiący pojedynki bark w bark z obrońcami.    Na koniec macie w poniższym linku jedną z piosenek Internacionalu Porto Alegre. To utwór w stylu country o filarze obrony Interu, "szeryfie Indio", który pilnuje porządku na polu karnym i nikogo nie przepuści...  Piosenka ta została skomponowana kilka miesięcy temu, z okazji dwusetnego meczu Indio w barwach klubu z Porto Alegre. http://www.youtube.com/wat ch?v=KST2klS802c feature=PlayList p=F9756405806FCDFA index=6 