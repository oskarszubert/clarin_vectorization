Po środowej porażce z Vasco kibice Corinthians przeżywają "pięć dni wielkiej próby", dzielące ich od niedzielnego, decydującego, wyjazdowego pojedynku z Gremio. Będzie ciężko: kibice Gremio nie marzą o niczym innym, tylko o"spuszczeniu" wielkich Corinthians do drugiej ligi. A jeśli Corinthians tego meczu nie wygrają, pozostanie im czekać na rezultat spotkania Goias - Internacional, w którym goście nie będą się przesadnie starać o zwycięstwo, bo mają w pamięci rok 2005 i przegrane w ostatnim meczu (na rzecz Corinthians) mistrzostwo kraju. Trudna jest teraz dola Corinthians - mają miliony kibiców w całej Brazylii, ale nie ma ani jednego klubu, który uważałby się za ich przyjaciela...Torcida Corinthians nie upada jednak na duchu - w poniższym linku możecie zobaczyć, jak kibice wspierali swój zespół podczas środowego meczu z Vasco. Śpiewana wtedy piosenka "louco por ti, Corinthians" (zwariowałem dla was, Corinthians) wyrosła w tych dniach do rangi drugiego, nieoficjalnego, klubowego hymnu...http://www.youtube.com/watch?v=nLUAOiyAwrk 