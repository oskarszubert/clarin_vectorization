Obrońca Antonio Carlos z Atletico Paranaense jest najnowszym wzmocnieniem kadrowym Botafogo. Kolejnym ma zostać Paragwajczyk Ortigoza, grający ostatnio w Palmeiras. Coritiba doszła już do siebie po katastrofalnej degradacji do Serie B. Członkowie władz tego klubu prześcigają się ostatnio w ironicznym komentowaniu oferty Fluminense, które jest zainteresowane Argentyńczykiem Arielem. Powiadają m.in.: - Jeśli położą na stole 10 mln euro, to możemy zacząć rozmawiać. - Niech nam dadzą w zamian innego napastnika, najlepiej Freda! Fernando, brat Carlosa Alberto, przeszedł do Flamengo. Zawodnik ten grał w ubiegłym sezonie w Goias. Argentyńczyk Guinazu oświadczył, że zostaje w Interze Porto Alegre i chce grać w tym klubie do końca swojej piłkarskiej kariery. Trener Luxemburgo poinformował, że nowym wzmocnieniem kadrowym Atletico Mineiro jest Reinaldo. Ruy na cztery miesiące (do końca rozgrywek stanowych Campeonato Carioca) odszedł z Fluminense do Boavisty-RJ. Leandro Euzebio jest nowym zawodnikiem Ceary. Mixto-MT, ambitny klub ze stanu Mato Grosso, zakontraktował dwóch nowych zawodników: Perdigao i Luizinho Neto. Trenerem Mixto-MT jest Roberto Cavalo, prowadzący poprzednio drugoligową Paranę. Niedawna wizyta sympatycznego zwierzaka (ostronosa) na treningu Vasco da Gama sprawiła, że wielu kibiców tego klubu chce teraz, żeby ostronos stał się oficjalną maskotką drużyny. Na tej fotce macie Carlosa Alberto podczas zabawy z ostronosem: http://oglobo.globo.com/fotos/2010/01/06/06_MHG_quati6.jpg 