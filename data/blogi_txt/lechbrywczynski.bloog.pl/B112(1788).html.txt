Rozegrano rewanżowe mecze ćwierćfinałowe. Atletico Mineiro awansowało po dramatycznym pojedynku z meksykańską Tijuaną, zakończonym remisem 1:1 (prowadzenie dla Tijuany zdobyl Riascos, wyrównał Rever). Już w doliczonym czasie gry arbiter podyktował dyskusyjny rzut karny dla Tijuany; była to jedenastka na wagę awansu (w pierwszym meczu obu zespołów było 2:2). Bramkarz Victor obronił jednak rzut karny, dzięki czemu Galo awansowało do półfinału:http://www.youtube.com/watch?v=jh5f7BSNr_M A tak przeżywała końcowe sekundy meczu grupa kibiców Atletico Mineiro: http://www.youtube.com/watch?v=SgTlIDbhEAE Odpadło natomiast Fluminense, które po bezbramkowym remisie u siebie z paragwajską Olimpią Asuncion, w rewanżu niespodziewanie przegrało 1:2. Flu prowadziło po bramce Rhaynera w 10 min. i za wcześnie uwierzyło, że sprawa awansu jest już rozstrzygnięta: straciło dwa gole, a potem nie umiało wykorzystać stwarzanych przez siebie sytuacji strzeleckich. Oba gole dla Olimpii strzelił Salgueiro: pierwszy z wolnego, drugi z karnego. W półfinale Atletico Mineiro zagra z argentyńskim Newell's Old Boys. W drugiej parze Olimpia Asuncion zmierzy sie z kolumbijskim Santa Fe. 