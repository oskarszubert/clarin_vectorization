Po odejściu trenera Cuki z Santosu do Fluminense, zawodnicy Santosu nie ukrywają, że metody szkoleniowe Cuki przynosiły szkody drużynie. Najpierw ostro skrytykował Cukę obrońca Fabiano Eller, a potem nawet małomówny zazwyczaj i liczący się ze słowami Kolumbijczyk Molina. - Nie jest dobrze mówić o kimś, kogo tu nie ma, ale fakty były oczywiste. W ciągu jednego tygodnia trenowaliśmy w czterech różnych ustawieniach, a kiedy przychodziło do meczu, to musieliśmy grać w jeszcze innym ustawieniu, którego w ogóle nie przerabialiśmy. Po odejściu Cuki gra się nam lepiej, bo nowy trener nie eksperymentuje na nas w taki sposób - powiedział Molina. 