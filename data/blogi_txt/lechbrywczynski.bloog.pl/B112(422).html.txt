Flamengo i Cruzeiro gratulują Internacionalowi!Brazylijska konfederacja piłkarska wystosowała gratulacje dla Internacionalu Porto Alegre z powodu zdobycia przez ten klub Copa Sudamericana - południowoamerykańskiego odpowiednika pucharu UEFA. Gratulacje złożyło również wiele klubów, m.in. Flamengo, Cruzeiro, Vitoria oraz Caxias. Gratulacji nie złożył oczywiście lokalny rywal Internacionalu - Gremio, ale też nikt na nie na stadionie Beira Rio nie czekał...W poniższych linkach macie najnowsze wallpapery z gwiazdorami Internacionalu Porto Alegre. Tutaj z Nilmarem:http://zerohora.clicrbs.com.br/rbs/image/5553017.jpga tutaj z D'Alessandro:http://zerohora.clicrbs.com.br/rbs/image/55 49645.jpg Internacional i Everton walczą o KleberaKleber gra obecnie w Palmeiras, ale nie wiadomo jeszcze, czy w tym klubie będzie również występował w nowym sezonie. Pozyskanie tego zawodnika jest bowiem w planach kilku klubów, m.in. Internacionalu Porto Alegre oraz angielskiego Evertonu. Już jutro wielki mecz Goias - Sao Paulo!Przed niedzielnym meczem Goias - Sao Paulo, który zadecyduje o losach tytułu mistrzowskiego, w stołecznym mieście Brasilia wykupione zostały z miejscowych sklepów wszystkie koszulki Sao Paulo, sprzedano też wszystkie 20 tys. biletów. Niemal wszystkie bilety na mecz kupili kibice Sao Paulo co oznacza, że Goias będzie tylko formalnym gospodarzem tego pojedynku... Renato Gaucho: najpierw spadnie, potem odejdzie?W niedzielę okaże się, czy prowadzona przez trenera Renato Gaucho drużyna Vasco da Gama spadnie z ligi. Wiele wskazuje jednak na to, że nawet w przypadku uniknięcia degradacji Vasco nie przedłuży z Renato Gaucho kontraktu. Zainteresowanie tym szkoleniowcem wykazują natomiast Flamengo oraz Gremio (to niespodzianka, bo przecież trener Celso Roth zapewnił drużynie Gremio miejsce w Copa Libertadores 2009 i nadal zachował szanse na tytuł mistrzowski). Flamengo: kto zastąpi Caio Juniora?Caio Junior jest jeszcze trenerem Flamengo, ale raczej tylko do niedzielnego meczu ostatniej kolejki. Co potem? Kibice Flamengo chcieliby Wanderleia Luxemburgo, ale on raczej nie odejdzie z Palmeiras. Szefowie klubu są podzieleni: Kleber Leite chciałby Cukę, a Marcio Braga - Renato Gaucho... Jorge Henrique w Corinthians?Serialu pt. "Wszyscy uciekają z Botafogo" ciąg dalszy. Tulio, który niedawno przeszedł z Botafogo do Corinthians, powiedział, że marzy o tym, by jego śladem podążył inny zawodnik Bota, a mianowicie Jorge Henrique. Sam zainteresowany potwierdza, że rozmowy Corinthians z jego menedżerem już się zaczęły.Próbkę umiejętności Jorge Henrique macie tu:http://www.youtube.com/watch?v=TRyJtazDLRU Anderson Luís: - Utrzymamy się w lidze!Pomocnik Anderson Luis jest przekonany, że Figueirense pokona w niedzielnym meczu Internacional Porto Alegre i utrzyma się w pierwszej lidze.Moim zdaniem jedyną szansą Figueirense na zwycięstwo w tym meczu jest to, że Internacional, świętujący jeszcze zdobycie Copa Sudamericana, bez wątpienia wystawi rezerwowy skład. Ale uwaga: ten rezerwowy skład pokonał niedawno Cruzeiro... Giovanni w Mogi MirimNowym nabytkiem czwartoligowego klubu Mogi Mirim jest doświadczony pomocnik Giovanni, który grał przed laty w reprezentacji Brazylii. Do Mogi Mirim przyszedł dlatego, że nowym prezesem tego klubu jest jego dawny kolega z boiska - Rivaldo... Nowe koszulki Sao CaetanoNa osłodę po kończącym się, nieudanym sezonie, podczas którego Sao Caetano nie zdołało wywalczyć awansu do pierwszej ligi, klub zaprezentował wczoraj (w dniu 19 "urodzin") swoje nowe koszulki na przyszłoroczny sezon. Możecie je (koszulki i modelki) obejrzeć na zdjęciu w poniższym linku:http://img.terra.com.br/i/2008/12/04/928880-3330-cp.jpg 