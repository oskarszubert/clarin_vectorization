Pomocnik Jadilson, występujący obecnie w Cruzeiro, nie będzie mógł zagrać w niedzielnym meczu ligowym przeciwko Sao Paulo. Powód? Piłkarz ten przebywa w Cruzeiro na wypożyczeniu z Sao Paulo, a jeden z punktów umowy, określającej warunki tego wypożyczenia, zabrania Jadilsonowi wystąpić w jakimkolwiek meczu przeciwko drużynie Sao Paulo.  Piłkarz i jego menedżer próbowali uzyskać od Sao Paulo zgodę na występ Jadilsona w niedzielnym meczu, ale bezskutecznie: Juvenal Juvencio, prezes Sao Paulo, kategorycznie wykluczył taką możliwość. 