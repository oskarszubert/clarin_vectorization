Parana i w tym roku walczy o awans do Serie A, jednak sytuacja zaczyna coraz bardziej przypominać scenariusz z lat ubiegłych: bardzo dobry początek sezonu, walka o pozycję lidera, potem nieznaczny spadek formy, ale nie zagrażający utratą miejsca w pierwszej czwórce, a na finiszu rozgrywek kataklizm: seria nieudanych występów i obsunięcie się w środkowe rejony tabeli. Tak właśnie dzieje się teraz: po wczorajszej porażce 2:3 w meczu o wszystko z Boa Esporte, Parana znalazła się na dziesiątym miejscu w tabeli - najniższym od początku rozgrywek. Dodajmy jeszcze, że do przerwy Parana prowadziła 1:0, a do 58 min. 2:0, później jednak w składzie Boa Esporte znakomitą partię rozegrał Marcelinho, znany m.in. z wieloletnich występów w Bundeslidze. Skrót meczu macie tu:Dado Cavalcanti, trener Parany, powiedział po meczu, że nie dziwi się rozgoryczeniu kibiców, bo "ta porażka nie ma żadnego usprawiedliwienia" i podkreślił, że najbliższe spotkanie ligowe z Chapecoense będzie ostatnią szansą na wywalczenie awansu do Serie A. W razie porażki kolejny rok będzie dla klubu z Kurytyby stracony. Perspektywa awansu oddaliła się także od Joinville, które w minionej kolejce przegrało z Palmeiras 0:3. Zupełnie inne problemy ma amazońskie Paysandu, rozpaczliwie walczące o utrzymanie się w lidze. W minionej kolejce Paysandu z trudem wywalczyło remis 3:3 w meczu z Oeste:Na koniec wiadomość z Serie C. Pierwszym finalistą trzecioligowych rozgrywek zostało Sampaio Correa, pokonując w półfinale ekipę Vila Nova 2:1. 