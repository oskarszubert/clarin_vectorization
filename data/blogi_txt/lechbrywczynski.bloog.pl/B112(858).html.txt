Oto wyniki wczorajszych spotkań brazylijskiej Serie A:  Barueri - Atletico Mineiro 4:2 Wszyscy się zastanawiali, który z ligowych potentatów zatrzyma lidera i przerwie jego pasmo meczy bez porażki. A tymczasem dokonał tego skromny beniaminek Barueri!  Najpierw było 2:0 dla Barueri po bramkach Thiago Humberto i Fernandinho  (koszmarny błąd bramkarza Aranii! miał później kilka świetnych interwencji, ale i tak zostanie chyba wybrany patałachem kolejki!), potem Atletico doprowadziło do wyniku 2:2 po dwóch rzutach karnych, wykonanych przez Diego Tardellego, ale w końcówce gole na wagę zwycięstwa dla Barueri zdobyli: Thiago Humberto z wolnego oraz Marcos Pimentel.  Po meczu trener Celso Roth (Atletico) powiedział, że Barueri zawdzięcza swoje dobre wyniki stronniczemu sędziowaniu, co wprawiło w osłupienie trenera Barueri, Estevama Soaresa.  - To jakiś absurd. W dzisiejszym meczu były przecież dwa rzuty karne przeciwko nam, przy czym ten drugi dyskusyjny. Roth nie narzekał na arbitrów w poprzednich kolejkach, kiedy wygrywał mecze, narzeka dopiero teraz. Powinien się nauczyć przegrywać - powiedział Estevam Soares.  Gole z emocjonującego, choć deszczowego meczu na stadionie Arena Barueri macie tu: http://vi deo.globo.com/Videos/Player/Esportes/0,,GIM1069175-7824-OS+GOLS+ DE+BARUERI+X+ATLETICOMG+PELA+RODADA+DO+BRASILEIRAO,00.html Atletico Paranaense - Corinthians 1:0 Atletico wywalczyło cenne trzy punkty, pokonując rezerwowy skład Corinthians dzięki bramce Paulo Baiera z rzutu wolnego: http://www.youtube.com/watch?v=L7CDYhgN2kY   Sao Paulo - Nautico 2:0 Udany debiut nowego trenera Sao Paulo, Ricardo Gomesa! Sao Paulo wreszcie zagrało bardziej agresywnie i z animuszem.  Gole dla gospodarzy zdobyli: Jean Rolt (głową) i Hernanes z rzutu wolnego. Obie te bramki macie tu: http://www.youtube.com/watch?v=DdO6i6fc1Vo   Cruzeiro - Avaí 1:0 Występujące w mocno osłabionym składzie Cruzeiro odniosło zwycięstwo dzięki bramce Ze Carlosa z rzutu karnego. Swój udział w tym sukcesie miał również bramkarz gospodarzy, Andrey. Botafogo - Goias 1:4 Botafogo chciało wygrać, żeby uciec ze strefy spadkowej, a tymczasem zostało rozgromione na własnym stadionie przez Goias. Gole dla "esmeraldinos" zdobyli: Felipe Menezes, Felipe (z karnego), Rafael Toloi oraz Iarley. Gol dla Botafogo w wykonaniu Victora Simoesa był najładniejszą bramką meczu, ale żadna to pociecha dla gospodarzy...   - Przyjmujemy pełną odpowiedzialność za tę porażkę. Nie czas teraz na gadanie, musimy się brać do roboty i odbić się od dna - powiedział po meczu pomocnik Botafogo, Alessandro.  Skrót tego spotkania macie tu: http://www.youtube.com/watch?v=plHGaIZ0nyI 