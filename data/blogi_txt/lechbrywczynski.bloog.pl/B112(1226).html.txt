To już wiadomość oficjalna: Vagner Love przeszedł z Palmeiras do Flamengo, gdzie będzie grał razem z Adriano. Prezentacja Vagnera Love ma odbyć się dziś. Pierwszy tegoroczny mecz Ronaldo w składzie Corinthians będzie miał miejsce 24 stycznia, w spotkaniu Campeonato Paulista przeciwko Oeste. Zaraz po treningu ekipy Fluminense odbył się pojedynek Freda z bramkarzami tej drużyny: Fernando Henrique i Ricardo Berną na rzuty karne. Fred wygrał ten zakład o 400 reali: na 26 wykonanych przez siebie "jedenastek" nie zdobył gola tylko dwukrotnie... Drugoligowa Bahia rozgromiła w treningowym meczu drużynę Sao Cristóvao-BA aż 15:0. Napastnik Otacílio Neto, majacy na swoim koncie grę w Corinthians, jest nowym wzmocnieniem drugoligowej Ponte Prety. Napastnik Geilson jest nowym zawodnikiem drugoligowego Nautico. Piłkarz ten ma na swoim koncie występy w Santosie i w Atletico Paranaense. Corinthians wypożyczyło nie mieszczącego się w składzie napastnika Clodoaldo do portugalskiego Estorilu. W liście otwartym do torcidy Guinazu - kapitan drużyny Interu Porto Alegre - przeprasza kibiców za zamieszanie, wywołane przez jego negocjacje z Sao Paulo. Zawodnik podkreśla, że zostaje w Interze i tutaj zamierza grać do końca kariery. 14 stycznia br. minęło równo 10 lat od zdobycia przez Corinthians klubowego mistrzostwa świata (Mundial Klubów FIFA). W składzie "Timao" grali wówczas m.in. Dida, Rincon, Vampeta i Edilson. Tu macie migawki z ważniejszych meczy tego turnieju:http://www.youtube.com/watch?v=ZhaqFxCjtLE 