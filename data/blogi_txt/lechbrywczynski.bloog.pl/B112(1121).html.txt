Południowoamerykańska federacja piłkarska CONMEBOL ustaliła już daty meczy ćwiercfinałowych Copa Sudamericana. Pierwsze spotkania zostaną rozegrane w tym tygodniu:Wtorek, 20 październikaVelez Sarsfield (ARG) - LDU Quito (EQU)Środa, 21 październikaCerro Porteno (PAR) - BotafogoRiver Plate (URU) - San Lorenzo (ARG)Czwartek, 22 październikaFluminense - Universidad de ChilePriorytet dla Botafogo i Fluminense to walka o utrzymanie się w lidze. W tej sytuacji Copa Sudamericana traktowana jest marginalnie: będą tu wystawiani do gry przede wszystkim zawodnicy rezerwowi oraz "wykartkowani" z ligi. Fluminense jest ostatnie w tabeli - żeby skupić swe siły na Copa Sudamericana, musiałoby najpierw przegrać ze trzy kolejne mecze ligowe czyli po prostu mieć pewność, że i tak spadnie do Serie B. W spotkaniu z Universidad de Chile w drużynie Flu na pewno zagra Fred, bo miał długą przerwę w występach i jest daleki od formy (podczas ligowego meczu z Interem Porto Alegre zebrał od kibiców Fluminense potężną porcję gwizdów). Botafogo jest poza strefą spadkową, ale niedaleko niej: jeśli Bota wygrałoby ze trzy kolejne mecze ligowe, to wtedy zajęłoby bezpieczniejszą lokatę w tabeli i mogłoby powalczyć na poważnie o Copa Sudamericana. A na razie to musi myśleć o niedzielnym klasyku ligowym z Flamengo, po ewentualnym przegraniu którego znajdzie się w strefie spadkowej. Dlatego w meczu Copa Sudamericana z paragwajskim Cerro Porteno skład Botafogo będzie mocno rezerwowy. 