Dziś i jutro kluby brazylijskie rozegrają rewanżowe mecze jednej ósmej Copa Sudamericana:  Środa, 30 września Vitoria - River Plate (Urugwaj) Vitoria staje przed bardzo trudnym (czy wykonalnym?) zadaniem: odrobić straty z pierwszego meczu, przegranego 1:4. Czy Vitoria będzie w ogóle próbowała walczyć o awans, skoro już w sobotę czeka ją mecz ligowy z Santo Andre? Universidad do Chile - Inter Porto Alegre W pierwszym meczu Inter zawiódł, zaledwie remisując u siebie 2:2. Teraz musi wygrać w Chile, zeby przedłużyć swoje nadzieje na "bicampeonato" - drugie z rzędu zdobycie Copa Sudamericana. W tym meczu w barwach "colorados" ma wystąpić Maycon.   Emelec (Ekwador) - Botafogo Botafogo obchodzi w tych dniach 16 lat od zdobycia Copa Conmebol, poprzedniczki Copa Sudamericana. Ale na razie Botafogo nie myśli jeszcze o zdobyciu pucharu - traktuje Copa Sudamericana przede wszystkim jako sposób na to, żeby drużyna zlapała dobrą formę i przeniosła ją potem na ligę, gdzie trzeba się bronić przed spadkiem.  Po zwycięstwie 2:0 w pierwszym meczu Botafogo jest w korzystnej sytuacji i powinno bez trudu awansować.   Czwartek, 1 października Goias - Cerro Porteno (Paragwaj) Goias skupia się na lidze, gdzie jest wiceliderem, dlatego odpuściło pierwszy, wyjazdowy mecz z Cerro i przegrało 0:2. Wątpliwe, aby drużyna Goias dała z siebie wszystko w rewanżowy meczu z Cerro, skoro już w niedzielę ma przed sobą ważny pojedynek ligowy z Botafogo...   Fluminense - Alianza Lima (Peru) Po wyjazdowym remisie 2:2, Fluminense chce przypieczętować awans do ćwierćfinału zwycięstwem u siebie. Najlepiej takim zwycięstwem, które nie będzie kosztowało zawodników Flu zbyt wiele sił, bo przecież już w niedzielę ligowy klasyk: Flamengo - Fluminense! 