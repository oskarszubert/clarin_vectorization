Ronaldinho nie jest już zawodnikiem Flamengo: piłkarz sądownie rozwiązał kontrakt z klubem i wytoczył mu proces o zaległe należności (pensja plus rozmaite dodatki, akcje promocyjne itp., łącznie kilkanaście mln euro). Ze strony kibiców Flamengo żalu z tego powodu nie ma - kibice od dawna żądali wyrzucenia Ronaldinho ze składu z powodu jego kiepskiej gry, a w niedawnym meczu ligowym torcida wręcz zmusiła trenera Joela Santanę, żeby zdjął go z boiska. A pomyśleć, że półtora roku temu Flamengo zaciekle walczyło z Gremio i Palmeiras o zakontraktowanie Ronaldinho! Dziś nikt go już nie chce - brazylijskie media podały, że Ronaldinho został zaoferowany (za darmo!) zarządowi Palmeiras, ale klub odmówił! Równie kategorycznie odrzucił możliwość pozyskania Ronaldinho zarząd Corinthians, a Gremio ma wielką satysfakcję z powodu przegrania rywalizacji o Ronaldinho półtora roku temu...    W pierwszym meczu rozegranym już bez Ronaldinho, Flamengo pokonało wczoraj reprezentację stanu Piaui 2:0.  Gole zdobyli Kleberson i Luis Antonio:http://www.youtube.com/watch?v=C9tJWnbNZjA 