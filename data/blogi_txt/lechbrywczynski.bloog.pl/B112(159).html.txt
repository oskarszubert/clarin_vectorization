Oto zestaw par najbliższej kolejki ligi brazylijskiej:  Sobota, 21 czerwca Cruzeiro - Figueirense Po rewelacyjnym początku Cruzeiro ma lekką zadyszkę. Zwycięstwo nad "Figueirą" może temu zaradzić.  Botafogo - Portuguesa hit!!! Po ostatnich zwycięstwach  Vagner Benazzi, trener Portuguesy, uznał że jego zespół jest już ligowym potentatem. Botafogo sprowadzi go na ziemię. Przy okazji: trzymam kciuki za napastnika Botafogo, Wellingtona Paulistę, który miał rewelacyjny początek sezonu, seryjnie zdobywał gole i zyskał sobie przydomek "Wellingol". Ale potem przyszedł niespodziewany kryzys formy tego zawodnika, który od 11 meczy nie zdobył gola! Stara się jak może - i nic. Oby w meczu z Portuguesą wreszcie się odblokował!  Sao Paulo - Sport Recife Sao Paulo chce się wdrapać na szczyt tabeli, więc musi ograć niedawnego zdobywcę Pucharu Brazylii. Transmisja na żywo o godz. 23.10 (Abu Dhabi Sport oraz Sportklub). Niedziela, 22 czerwca Gremio - Atlético Paranaense hit!!! To będzie starcie dwóch naprawdę mocnych zespołów, które w dodatku bardzo się nie lubią. Będą emocje.  Vitória - Internacional Porto Alegre Trener Tite chce, żeby Internacional wygrywał nie tylko u siebie, ale także na wyjeździe. Tyle, że Vitoria (beniaminek!) jest w tym sezonie zadziwiająco dobra.  Vasco da Gama - Palmeiras hit!!! Vasco zagra bez Edmundo (kara dwóch meczy za krytykowanie sędziego podczas poprzedniego spotkania); zastąpi go Jean, który zagra w ataku w duecie z genialnym dryblerem Leandro Amaralem. Palmeiras ma oczywiście znacznie silniejszy skład i lepszego trenera (Luxemburgo) ale kilka razy już w tym sezonie zawiodło. Transmisja na żywo o godz. 21.00 (Abu Dhabi Sport oraz Sportklub).  Ipatinga - Flamengo Ipatinga (z nowym trenerem Dubrowskim) zamierza heroicznie stanąć do walki. Ale i tak nie wróżę gospodarzom sukcesu...  Santos - Goiás Goias (z nowym trenerem Helio) chce wreszcie przełamać złą pasę i wyjść ze strefy spadkowej. Ale ma pecha, bo trafiło w takiej chwili na głodny sukcesu Santos...  Náutico - Atlético Mineiro Początek roku był dla Atletico fatalny, ale teraz jest stopniowo coraz lepiej: solidny trener Gallo, sprawnie kierujący grą serbski kapitan drużyny Dejan Petkovic, wracający do strzeleckiej formy Danilinho... Zwycięstwo nad Ipatingą w poprzedniej kolejce ucieszyło nieufnych kibiców Atletico, ale ich nie przekonało: czekają teraz na potwierdzenia dobrej formy i ogranie Nautico.  Coritiba - Fluminense Fluminense musi w końcu wygrać mecz w lidze. Nie wypada, żeby tegoroczny finalista Copa Libertadores i pogromca Boca Juniors zajmował ostatnie miejsce w tabeli. Przepraszam, Coxa!  (*Coxa to popularna nazwa Coritiby) 