Swoje poszukiwania nowego trenera - następcy Nelsinho Baptisty - zarząd klubu z Recife rozpoczął z wysokiego pułapu: od czołowych, brazylijskich trenerów. Ale niewiele to dało: Emerson Leao i Renato Gauch odmówili, bo klub proponował im zarobki o połowę mniejsze od tych, jakich oczekiwali. Wcześniej oferty Sportu odrzucili także m.in. Vagner Mancini z Santosu, Ney Franco z Botafogo i Silas z Avai.W tej sytuacji zarząd Sportu skierował swoje zainteresowanie w stronę trenerów mniej renomowanych a co za tym idzie - tańszych, jak np. Mario Sergio, Vadao i Sergio Guedes. Prezes klubu Sílvio Guimaraes zapowiada, że nazwisko nowego szkoleniowca zostanie ogłoszone jeszcze w tym tygodniu. 