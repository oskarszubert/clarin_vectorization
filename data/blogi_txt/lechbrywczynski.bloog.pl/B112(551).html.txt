Leo: z Benfiki do Santosu! Leo rozwiązał - po niemal czterech latach gry w tym klubie - swój kontrakt z portugalską Benfiką i jest już gotów do podpisania kontraktu z Santosem.  Christian w Portuguesie! "Lusa" podpisała roczny kontrakt z doświadczonym napastnikiem Christianem, który grał ostatnio w meksykańskim klubie Pachuca.  Rodrigo Pimpao w Vasco Vasco da Gama ogłosiło zakontraktowanie - na cztery sezony - 21-letniego napastnika Rodrigo Pimpao, grającego dotąd w Paranie.  Marcus Vinicius w Caxias Nowym zawodnikiem klubu Caxias-RS jest 34 - letni napastnik Marcus Vinicius. Piłkarz ten jest rekordzistą Campeonato Gaucho: w roku 1997, jako zawodnik klubu Guarani-VA, zdobył w tych rozgrywkach aż 28 goli! Marcus Vinicius grał też w kilku klubach japońskich, m.in. w Frontale, Tokio Verdi i Yokohama Marinos.  Vila Nova: Galvao zamiast Tulio Maravilii W roku ubiegłym głównym snajperem Vila Novy był Tulio Maravilha. Teraz jego miejsce zajął 26 - letni Galvao, który grał wcześniej m.in. w Santosie i w szwajcarskim Servette.  Mano Menezes: - Paulistao jest trudniejsze niż druga liga! Trener Corinthians Mano Menezes powiedział, że rozgrywki Campeonato Paulista stoją na wysokim poziomie i są znacznie trudniejsze do wygrania niż rozgrywki brazylijskiej Serie B.  Samsung sponsorem Palmeiras Firma Samsung została sponsorem Palmeiras. Przez trzy lata klub będzie dostawał po 15 mln reali rocznie.  Jubileusz Uniao Sao Joao 14 stycznia klub Uniao Sao Joao obchodzi swoje 28 - lecie. Klub ten, którego najsłynniejszym wychowankiem jest Roberto Carlos, występuje obecnie w drugiej lidze stanowej Campeonato Paulista. 