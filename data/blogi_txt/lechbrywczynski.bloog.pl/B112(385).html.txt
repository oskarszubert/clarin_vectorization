FIFA podjęło dziś decyzję o wykluczeniu reprezentacji Peru oraz klubów tego kraju ze wszystkich rozgrywek międzynarodowych. Powodem jest (skąd my to w Polsce znamy?) spór tamtejszego rządu z peruwiańską federacją piłkarską.W tej sytuacji (a dziś ma się odbyć losowanie Copa Libertadores 2009) trzy miejsca, przeznaczone dla klubów peruwiańskich w Copa Libertadores, są wolne. Chętnych na zajęcie tych miejsc jest wielu, m.in. dwa kluby brazylijskie: Fluminense (tegoroczny finalista Copa Libertadores) oraz Internacional Porto Alegre (tegoroczny finalista Copa Sudamericana). 