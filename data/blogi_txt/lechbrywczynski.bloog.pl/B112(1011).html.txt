W związku z pytaniami, dotyczącymi tej sprawy, wyjaśniam, że każdy z brazylijhskich stanów posiada własną, niezależną federację piłkarską. Każda z tych federacji corocznie organizuje rozgrywki o mistrzostwo swojego stanu (na wszystkich szczeblach i we wszystkich kategoriach wiekowych). Te stanowe federacje są zrzeszone w CBF czyli brazylijskiej konfederacji piłkarskiej. CBF ma z kolei na głowie rozgrywki Brasileirao (Serie A, B, C i D) i Copa do Brasil, a także wszelkie sprawy związane z piłkarską reprezentacją kraju. Rozgrywki stanowe mają się nijak do rozgrywek Brasileirao. Tak np. w tegorocznych mistrzostwach stanu Sao Paulo (Campeonato Paulista) walczyły kluby z brazylijskiej Serie A (np. Sao Paulo czy Palmeiras), z Serie B (np. Ponte Preta i Bragantino), z Serie C i z Serie D oraz kluby, nie mające miejsca w żadnej z lig ogólnobrazylijskich. Kuriozalnym przykładem jest Guarani, które w tym roku spadło do drugiej ligi stanowej Campeonato Paulista, a tymczasem w rozgrywkach ligi brazylijskiej gra bardzo dobrze: występuje w Serie B, z szansami na awans do Serie A. W roku przyszłym Guarani zagra więc w brazylijskiej Serie B (lub nawet w Serie A) oraz ...w drugiej lidze stanowej Campeonato Paulista. A tymczasem takie klubiki jak np. Sertaozinho czy Rio Claro, nie mające szans nawet na grę w brazylijskiej Serie D, wystąpią w pierwszej lidze stanowej... Jedyny punkt styczny rozgrywek stanowych z rozgrywkam ogólnokrajowymi jest taki, że zajęcie odpowiednio wysokiej pozycji w mistrzostwach stanowych daje mniejszym klubom miejsce w brazylijskiej Serie D oraz udział w Copa do Brasil. Spadek z Serie D oznacza, że dany klub jest od tej chwili poza rozgrywkami ogólnobrazylijskimi i pozostają mu tylko mistrzostwa stanowe. Taki los stał się w tym roku udziałem zasłużonego klubu Santa Cruz z Recife...Poniżej macie linki do oficjalnych stron federacji piłkarskich z niektórych stanów:Sao Paulohttp://www.futebolpaulista.com.br/Rio de Janeirohttp://www.fferj.com.br/2009/paginainicial/index.aspRio Grande do Sul:http://fgf.terra.com.br/portal/home.phpParanahttp: //www.federacaopr.com.br//Bahia:http://www.fbf.org.br/Santa Cata rinahttp://www.fcf.com.br/Alagoas:http://www.futeboldealagoas.ne t/Mato Grosso do Sulhttp://www.futebolms.com.br/Tocantinshttp:// www.ftf.org.br/prov.phpAmazonashttp://www.futebolamazonense.com/ 