Debiutujący w barwach Concordii Elbląg hiszpański pomocnik Raul Haro zdobył w towarzyskim meczu z Wigrami Suwałki swojego pierwszego gola dla elbląskiego klubu (asystę zaliczył Hector Faura). Spotkanie rozegrane w litewskim Mariampolu zakończyło się porażką elblążan 1:2, ale jest to wynik całkiem niezły: Wigry to mocny rywal, zespół z czołówki tabeli II ligi wschodniej - tej samej w której ostatnie miejsce zajmuje aktualnie Concordia. Poza tym Wigry to zgrana drużyna o ustabilizowanym składzie, w którym dokonywane są tylko nieznaczne roszady, podczas gdy podstawowy skład Concordii jest dopiero montowany - w Mariampolu debiutował w składzie Concordii nie tylko Raul Haro, ale także inny Hiszpan Juanma oraz Japończyk Nakatami, a dla niemal wszystkich pozostałych piłkarzy był to najwyżej drugi lub trzeci mecz w zespole pomarańczowo- czarnych. Były to wygrane mecze treningowe z Barkasem Tolkmicko (2:0) i z Bałtykiem Gdynia (2:1). Polsko-hiszpański eksperyment "Spanish Concordia" trwa. Czas pracuje dla Concordii: do rozpoczęcia sezonu pozostał ponad miesiąc, zespół będzie miał okazję się zgrać. Po wczorajszym meczu Carlos Garcia Munoz napisał na Twitterze:"Porażka na Litwie z Wigrami 2:1. Porażka, która pozwoli nam ograniczyć i wyeliminować błędy. Vamos Concord ia!!!"https://twitter.com/carlosgarciaM_4/status/428202816759660 544Dziś Concordia pokonała 2:0 juniorów Jagiellonii Białystok, obie bramki zdobył Alfredo Zapata. Do tej pory w każdym z tegorocznych czterech sparingowych spotkań zagraniczni zawodnicy Concordii zdobywali gole, może więc nie zasługują oni na epitety w rodzaju "szrot", "amatorzy", "kelnerzy" itp., jakimi na dzień dobry obrzucili ich niektórzy dziennikarze sportowi? Ciekawe, czy za kilka miesięcy którykolwiek z tych dziennikarzy będzie umiał przyznać się do błędu? A takie zdjęcie umieścił na Twitterze inny hiszpański zawodnik, Hector Faura: 