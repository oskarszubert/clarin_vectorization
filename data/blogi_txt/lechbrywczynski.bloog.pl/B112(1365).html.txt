Dziś i jutro zostaną rozegrane cwierćfinałowe mecze Copa Libertadores. Przypomnijmy, że w gronie ośmiu ćwiercfinalistów znajdują się aż cztery kluby brazylijskie:  Środa, 12 maja Flamengo - Universidad do Chile W składzie Flamengo wystąpi w tym meczu dwóch zawodników, którzy zagrają w tegorocznym Mundialu: Kleberson (Brazylia) i Fierro (Chile), wystąpi też nie powołany do reprezentacji Brazylii Adriano. Patrząc na listę piłkarzy, powołanych do reprezentacji Brazylii stwierdzić można, że trener Dunga nie stawia na indywidualności, stawia na boiskowych "pracusiów". Zapomniał, że czasem o zwycięstwie decydują właśnie indywidualności.  Jeśli Flamengo chce awansować, to musi wygrać dzisiejszy mecz i to różnicą co najmniej dwóch goli, a ze skutecznością "Mengao" nie było ostatnio najlepiej...  W poprzedniej rundzie Universidad de Chile wyeliminował peruwiańską  Alianzę Lima. Towarzyszyła temu awantura, spowodowana decyzją arbitra w końcówce meczu: wynik 2:1 dla Alianzy dawał awans Peruwiańczykom i wówczas padł gol dla Universidad. Sędzia boczny podniósł chorągiewkę, co wywołało protesty zawodników chilijskich, ale po kilku minutach sędzia główny zmienił tę decyzję, uznając gola, co wywołało z kolei protesty zawodników peruwiańskich... Alianza Lima złożyła w tej sprawie skargę do FIFA.  Tę polemiczną sytuację z meczu Universidad - Alianza możecie obejrzeć tu: http://www.youtube.co m/watch?v=KhZ1DdC2Fio playnext_from=TL videos=sGGu2tjHxbQ Cruzeiro - Sao Paulo hit! Jeśli Cruzeiro  zagra tak, jak w kilku ostatnich meczach, to Kleber i Thiago Ribeiro rozniosą ekipę Sao Paulo na strzępy. Ale w futbolu niczego nie można być pewnym. W końcu Flamengo, które wyszło z fazy grupowej z najgorszym wynikiem punktowym ze wszystkich uczestników pucharowych rozgrywek, wyeliminowało potem Corinthians, szczycące się najlepszym wynikiem...  Czwartek, 13 maja Inter Porto Alegre - Estudiantes (ARG) "To będzie wojna" -zapowiadają przed meczem piłkarze Interu. Oba zespoły dobrze się znają, spotkały się dwa lata temu w finale Copa Sudamericana. Wtedy górą był Inter... Wczoraj rozegrano już pierwszy mecz ćwierćfinałowy, w którym meksykańskie Chivas pokonało paragwajski Libertad 3:0. 