Renato Gaucho trenerem Fluminense! Poprzednim razem, kiedy prowadził ekipę Flu, dotarł z nią do finału Libertadores...Serb Dejan Petkovic, były zawodnik Flamengo i kilku innych klubów brazylijskich, który zakończył już piłkarską karierę, został nowym trenerem drużyny młodzieżowej (Sub-23) Atletico Paranaense. Zespół młodzieżowy Atletico-PR ma występować w przyszłorocznych mistrzostwach stanu Parana, podczas gdy pierwszy zespół będzie w tym czasie uczestniczył w rozgrywkach Libertadores. Petkovic został równocześnie dyrektorem klubu, odpowiedzialnym za szkolenie dzieci i młodzieży. Napastnik Wellington Paulista oraz bramkarz Dida to nowe nabytki Internacionalu Porto Alegre. Na celowniku Internacionalu jest także chilijski pomocnik Charles Aránguiz z klubu Universidad de Chile. 28-letni Paragwajczyk Eduardo Aranda, były zawodnik Olimpii Asuncion, podpisze trzyletni kontrakt z Vasco da Gama. Aloísio odchodzi z Sao Paulo do chińskiego klubu Shandong Luneng. Na koniec informacja nie związana z futbolem: Brazylia mistrzem świata w piłce ręcznej kobiet! Będzie powtórka tego wyniku w piłce nożnej, podczas przyszłorocznego Mundialu? 