W mieście Araraquara (stan Sao Paulo) rozpoczęto gruntowną pzrebudowę i modernizację tamtejszego stadionu - Estadio da Fonte Luminosa. Po zakończeniu prac stadion ten, mający 25 tys. miejsc, będzie  posiadał zamykany dach i stanie się nowoczesną, wielofunkcyjną areną sportową. W kompleksie znajdą się m.in. pływalnie, korty tenisowe, tor wrotkarski, boiska do piłki ręcznej oraz zaplecze gastronomiczne i muzeum sportu (Museu de Reminiscencias Esportivas).Koszt inwestycji (17 mln reali) poniosą władze miejskie wraz z brazylijskim ministerstwo sportu. Na tym stadionie rozgrywa swoje mecze miejscowy klub Ferroviária, który aktualnie uczestniczy w rozgrywkach Copa Paulista de Futebol. 