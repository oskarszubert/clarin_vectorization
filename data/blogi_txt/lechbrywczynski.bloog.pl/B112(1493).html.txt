Tuż przed rozpoczęciem rozgrywek Copa Libertadores Gremio straciło swojego czołowego snajpera - Jonasa, który odszedł do hiszpańskiej Valencii. W dodatku straciło go w sposób frajerski - wystarczyło, że Jonas zapłacił klubowi niziutką (1,25 mln euro) opłatę za zerwanie kontraktu i od razu mógł podpisać za darmo kontrakt z dowolnym klubem. Teraz byli i obecni prezesi Gremio spierają się o to, kto był winien temu, że wzmiankowana opłata była tak niska. Usprawiedliwia ich tylko to, że w momencie, kiedy Jonas przychodził do Gremio, nikt na niego nie stawiał, uważano go za zawodnika bez formy i tytułowano "najgorszym napastnikiem świata" (wrzućcie w Google frazę "pior atacante do mundo", a pojawią się linki do artykułów, poświęconych Jonasowi). Do tego, że Jonas chciał odejść, przyczyniły się jego wrogie ostatnio stosunki z torcidą Gremio. Kilka dni temu Jonas zdobył w meczu dwa gole, ale mimo to kilkakrotnie pokazał kibicom Gremio, co o nich myśli:http://www.youtube.com/watch?v=Yw9vPfPSFF0Tak oto Gremio pozbyło się w krótkim czasie swoich dwóch czołowych zawodników z ubiegłego sezonu: Souzy (odszedł do Fluminense) i Jonasa. Klub musi teraz szybko "pójść na zakupy", bo inaszej przepadnie z kretesem w Libertadores, a i w mistrzostwach stanowych niewiele zdziała. Trzech klasowych zawodników (bramkarz Victor, Rochemback i Andre Lima) to za mało...PS. Niemiecki portal Transfermarkt zamieścił listę najdroższych zawodników ligi brazylijskiej. Nie jest tu jeszcze uwzględniony Ronaldinho, jest za to Giuliano, sprzedany do ukraińskiego Dnipro. Oto czołowa piętnastka:1. Neymar 18.000.000 €2. Paulo Henrique Ganso 8.000.000 €3. Giuliano 8.000.000 €4. Fred 7.500.000 €5. Jucilei 6.500.000 €6. Miranda 6.500.000 €7. Victor 6.500.000 €8. Bruno César 6.000.000 €9. Darío Conca 6.000.000 €10. Jonas 6.000.000 €11. Diego Tardelli 4.500.000 €12. Diogo 4.500.000 €13. Henrique 4.500.000 €14. Montillo 4.000.000 €15. Kléber 4.000.000 €Ogólnie biorąc, podane tu kwoty są zaniżone w porównaniu do rzeczywistej wartości rynkowej poszczególnych zawodników. Giuliano został sprzedany przez Inter za kwotę wyższą, niz tu podana, za to Jonas... Gremio mogłoby się sporo nauczyć od lokalnego rywala z Porto Alegre, jak zadbać o swoje interesy. 