Nigdy bym nie przypuścił, że jedynym zespołem brazylijskim, który przegra w tym tygodniu swój mecz Copa Libertadores, będzie akurat doświadczone i ograne w pucharowych bojach Sao Paulo. A jednak: Sao Paulo przegrało wczoraj z kolumbijskim Once Caldas 1:2. Sampa prowadziła do przerwy po bramce Rogerio Ceniego z rzutu wolnego, ale w drugiej połowie straciła dwie bramki (Uribe, Moreno). Okoliczności, w jakich padły oba gole dla Once Caldas, wyraźnie pokazują, ze Sao Paulo jest dalekie od swojej normalnej formy. Częściowym usprawiedliwieniem może być to, że w tym meczu nie prowadził ekipy Sao Paulo dochodzący do zdrowia trener Ricardo Gomes, lecz jego asystent Milton Cruz. Jedynym pocieszeniem jest natomiast fakt, że Rogerio Ceni zdobył w tym meczu swego 11 gola w meczach Copa Libertadores, a 88 w karierze!Skrót meczu macie tu:http://www.youtube.com/watch?v=XYVOd6BGsZo 