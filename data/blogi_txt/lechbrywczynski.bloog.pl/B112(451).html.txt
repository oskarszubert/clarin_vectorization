Jak było do przewidzenia, nowym szkoleniowcem Vasco został 46 - letni Dorival Junior, prowadzacy do niedawna Coritibę. Teraz jego zadaniem będzie wrócić za rok z Vasco do pierwszej ligi. Nie będzie to łatwe, bowiem po degradacji do drugiej ligi drużynę Vasco opuściło kilku podstawowych zawodników: Edmundo (zakończył karierę), Wagner Diniz (odszedł do Sao Paulo), Madson (odszedł do Santosu), wątpliwe jest pozostanie Leandro Amarala i Odvana. Dorival Junior jest specjalistą od zdobywania mistrzostw stanowych. Wygrał w 2004 r. Campeonato Catarinense, prowadząc ekipę Figueirense. W roku 2005 wygrał Campeonato Cearense z drużyną Fortalezy, w 2006 r. zdobył mistrzostwo stanu Pernambuco ze Sportem Recife, a w roku bieżącym wygrał Campeonato Paranaense jako trener Coritiby,  potem zaś doprowadził ten zespół do dziewiątej lokaty w rozgrywkach Brasileirao. W roku 2007 jego drużyna, Sao Caetano, została wicemistrzem w rozgrywkach Campeonato Paulista, niespodziewanie eliminując w półfinale Sao Paulo (nasz przyjaciel Polones na pewno dobrze tego nie wspomina...). Tu są fragmenty tego pamiętnego, półfinałowego meczu:http://www.youtube.com/watch?v=lNv6tXNcH7Q feature=related Wątpię jednak, czy Dorival Junior osiągnie z Vasco jakieś większe sukcesy podczas Campeonato Carioca 2009. Rywale (Flamengo, Fluminense) są po prostu za silni.  Fotkę nowego trenera "cruzmaltinos" macie tu:http://globoesporte.globo.com/Es portes/foto/0,,16114908-DP,00.jpg 