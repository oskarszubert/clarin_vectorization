Kontrakt trenera Vanderleia Luxemburgo z Santosem kończy się w grudniu. Co  dalej? Nowy kontrakt z Santosem jest realny tylko wtedy, jeśli w wyniku wyborów prezesem klubu zostanie jeden z tych kandydatów, którzy chcą widzieć "Luxę" w swoim klubie; są bowiem i tacy, którzy jeszcze przed wyborami kategorycznie deklarują, że z tym trenerem kontraktu nie podpiszą... Luxemburgo nie ma jednak powodu do zmartwień, ofertę pracy złożył mu bowiem Inter Porto Alegre. Luxemburgo miał podobno obiecać prezesowi Interu, że nie będzie rozpatrywał innych ofert, tylko zamelduje się już w grudniu na stadionie Berira Rio w Porto Alegre. W dalszej perspektywie trener Luxemburgo zamierza natomiast zająć się polityką i kandydować do brazylijskiego Senatu ze stanu Tocantins. Luxemburgo kupił w tym rzadko zaludnionym stanie posiadłość i jest nim zauroczony: - Cisza, spokoj, bezpieczenstwo, kontakt z przyrodą - to wspaniałe miejsce. Jest tam oczywiście sporo do zrobienia w wielu dziedzinach, m.in. jeśli idzie o rozwój sportu i myślę, że mogę w tym pomóc. Moja przyszłość jest w Tocantins. Wypowiedź trenera Luxemburgo na ten temat przytacza m.in. YAHOO:http://br.esportes.yahoo.com/noticias/d-sport-luxemburgo- futuro-tocantins-26102009-82.html 