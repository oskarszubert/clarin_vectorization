Oto zestaw meczy najbliższej kolejki:  Środa, 26 maja Gremio - Avai Czy Gremio powstrzyma doskonale ostatnio grające Avai? Jest na to szansa, ale Gremio wystąpi tym razem bez swojego najlepszego strzelca, Borgesa.  Vitoria - Atletico Mineiro W dotychczasowej historii Brasileirao obie ekipy spotkały się zaledwie 36 razy, z czego 18 razy wygrało Atletico, a tylko 7 razy wygrała Vitoria. Jeśli Atletico ma się liczyć w walce o tytuł mistrzowski, musi wygrywać także mecze wyjazdowe. Fluminense - Flamengo hit! Ten mecz mógłby być wielkim pożegnaniem Adriano z Flamengo, zawodnikowi zabrakło jednak na to klasy i wyobraźni: wolał odejść z klubu tylnym wyjściem.  To okazja dla Freda, by zapewnić zwycięstwo ekipie Fluminense i pokazać, że to on jest teraz największym gwiazdorem klubów z Rio...   Sao Paulo - Palmeiras hit! Sao Paulo jest teraz na fali - czas, żeby to potwierdzić zwycięstwem w klasyku. Palmeiras ma słabszy skład i słabszego trenera, może przeciwstawić rywalom tylko ambicję.   Cruzeiro - Botafogo hit! Zapowiada się wielki pojedynek równorzędnych przeciwników. Trener Joel Santana ma kłopoty z zestawieniem ataku Botafogo: Abreu przygotowuje się do Mundialu z reprezentacją Urugwaju, Herrera i Caio pauzują za czerwone kartki. Joel Santana mimo wszystko wierzy w zwycięstwo, ale faworytem meczu jest Cruzeiro.  Santos - Guarani To powinno być łatwe zwycięstwo Santosu, bo do składu wracają: Ganso, Neymar i Andre. Za to Madson, tydzień temu ukarany razem z nimi za spóźnienie na trening, do składu nie wraca i ma zostać sprzedany...   Gremio Prudente - Corinthians Teoretycznie to powinien być łatwy mecz dla Corinthians. Ale warto przypomnieć, że w niedawnych rozgrywkach Paulistao "Timao" poniosło z tym rywalem porażkę. Ronaldo i tym razem nie zagra...   Czwartek, 27 maja Goias - Ceara Goias jest na dnie tabeli i ma teraz okazję, żeby się od tego dna odbić. Jeśli nie wygra tego meczu z beniaminkiem, to stanie się głównym kandydatem do spadku.  Vasco da Gama - Inter Porto Alegre Kibice Vasco wywierają coraz większą presję na zawodników, żeby wreszcie zaczęli dobrze grać. Przegrane Campeonato Carioca, szybkie odpadnięcie z Copa do Brasil, a teraz miejsce w strefie spadkowej Brasileirao - torcida ma już tego dość. Drużyna Vasco musi zareagować, chociaż Inter to chyba przeciwnik trochę dla "cruzmaltinos" za silny... Atletico Paranaense - Atletico Goianiense Atletico Paranaense zaczęło rozgrywki fatalnie, zdobywając zaledwie jeden punkt w trzech meczach. To trudne do zrozumienia: "Furacao"  ma piękny stadion, ma znakomity ośrodek treningowy, w którym do Mundialu przygotowuje się reprezentacja Brazylii, za to skład drużyny jest znacznie słabszy niż składy klubów, nie mogących nawet pomarzyć o takiej bazie, jaką ma "Furacao". Wygranie tego meczu to dla gospodarzy wręcz obowiązek.    W poniższym linku do bloga Alexa Escobara macie prognozy wyników wszystkich meczy tej kolejki: http://colunas.globoesporte.com/alexescobar/2010/05/24/a-quarta- rodada/ 