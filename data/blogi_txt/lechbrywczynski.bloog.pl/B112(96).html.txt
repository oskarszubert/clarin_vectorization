Cristina Fernandez de Kirchner została wczoraj zaprzysiężona i jest już prezydentem Argentyny. Władzę przejęła z rąk swego męża, który do wczoraj byl prezydentem kraju, a teraz jest już tylko "pierwszym facetem" Argentyny. Złośliwi twierdzą, że za cztery lata szacowni małżonkowie ponownie zamienią się rolami, bo Nestor Kirchner znów będzie mógł kandydować. Trzeba zresztą przyznać, że Nestor Kirchner dobrze się spisał jako prezydent, bo całkowicie wyprowadził Argentynę z finansowej zapaści i spłacił wszystkie długi swojego kraju!Cristina to typowa przedstawicielka argentyńskiej elity: inteligentna, blyskotliwa i nieco impulsywna. Jako prezydent zapewne będzie rozwijać programy społeczne dla najuboższych i stawiać na integrację kontynentu południowoamerykańskiego w sojuszu z Wenezuelą i przy życzliwej akceptacji Brazylii. Jedno z głównych zadań do wykonania to budowa rurociągu z Wenezueli przez Boliwię do Argentyny.Tu możecie obejrzeć fragmenty wczorajszego, inauguracyjnego przemówienia pani prezydent Cristiny:http://www.youtube.com/watch?v=LxkYh4k5-7A 