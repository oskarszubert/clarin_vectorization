Dziś (wtorek, 16 września) zostanie rozegrana następna kolejka brazylijskiej drugiej ligi. Oto zestaw par:  Brasiliense - Corinthians hit! Kibice Corinthians mawiają, że zwycięstwo bez cierpienia nie jest wiele warte. W poprzednim meczu, z Barueri, mieli zatem swój wymarzony sposób zwyciężania: żółte i czerwone kartki, zmarnowane przez Corinthians strzeleckie okazje (w tym rzut karny!) i dopiero w doliczonym czsie gry Andre Santos zdobył zwycięskiego gola dla "Timao"! Tę bramkę możecie obejrzeć tu: http://www.youtube.com/watch?v=nliKxz8pUns Tym razem takich emocji być nie powinno, bo Barueri to zespół z czołowki, a Brasiliense plasuje się obecnie w strefie spadkowej, na przedostatnim miejscu. "Timao" jedzie do stolicy po pewne punkty. W tym meczu nie wystąpi jeszcze Cristian - najnowszy nabytek Corinthians, pozyskany z Flamengo (podpisał z Corinthians trzyletni kontrakt).   Santo André - Barueri hit! To będzie jeden z kluczowych meczy dla układu czołówki tabeli. Santo Andre bedzie musiało ostro bronić swego miejsca w G-4 przed atakami Barueri.   Parana - Bahia Bahia walczy jeszcze o awans, za to inne problemy ma Parana, która jest w strefie spadkowej. Zdaniem karykaturzysty Gazeta do Povo, na boisko trzeba wprowadzić księdza, bo tylko jego modlitwy mogą Paranie pomóc: http://portal.rpc.com.br/gazetadopovo/charges/index.phtml ?ch=Los+3+inimigos id=808433   Criciúma - ABC Natal Po porażce 0:2 z Bahią, Criciuma znalazła się tuż obok strefy spadkowej. Dlatego chce teraz wygrać z ABC. Może Jardel zdobędzie kolejnego gola?   Ponte Preta - Marília Marilia zaskakiwała ostatnio dobrymi wynikami; będzie niewygodnym rywalem dla walczącej o awans Ponte Prety.   Bragantino - Sao Caetano Po przyjściu trenera Vadao, Sao Caetano stało się inną drużyną: gra lepiej i wygrywa kolejne mecze (w minionej kolejce 4:1 z Brasiliense). Czy ten zryw Sao Caetano nie przyszedł jednak za późno? Do G-4 jeszcze droga w tabeli daleka...   CRB - Gama W tym meczu CRB poprowadzi nowy trener, Julio Espinosa. Zaczynał jako specjalista od odnowy biologicznej i w takim charakterze pracował m.in. w Gremio i w Realu Madryt. Później, już jako trener, prowadził m.in. Cearę, Náutico, japońską drużynę Shimizu, a ostatnio jeden z klubów arabskich.  CRB to absolutny outsider tegorocznych drugoligowych rozgrywek, gra już tylko o prestiż. Ale właśnie dlatego, że gra bez obciążenia, jest to drużyna nieobliczalna, mogąca sprawić niespodziankę... America-RN - Ceara Ceara wciąż jeszcze liczy na awans. Trener Ceary, Lula Pereira, szykuje niespodzianki w ustawieniu, jedną z nich będzie wystawienie do ataku pomocnika Lucio (na miejsce Ciela, sprzedanego do Fluminense). Jego partnerem w ataku będzie klasyczny środkowy napastnik, Charles Chad.   Fortaleza - Juventude Juventude wciąż ma szanse na awans do pierwszej ligi, choć raczej tylko matematyczne. Musi wygrać, żeby tych szans nie stracić. A Fortaleza za wszelką cenę chce się wydostać ze strefy spadkowej, więc też musi wygrać. Wiecej szans daję Ju, bo to drużyna bardziej ograna, z pierwszoligowym doświadczeniem z lat ubiegłych.   Vila Nova - Avaí hit! Wydarzenie kolejki, mecz drugiego zespołu z trzecim! Vila Nova gra u siebie i ma bramkostrzelnego Tulio Maravilię. Ale Avai ma skład bardziej wyrównany i lepiej zorganizowany. Zapowiada się zacięta walka przez 90 minut!  Przed powyższymi meczami, tabela Brasileirao B przedstawia się następująco:   1 Corinthians 54 24 16 6 2 51 16 35  2 Avaí 45 24 12 9 3 47 25 22  3 Vila Nova 44 24 13 5 6 39 32 7  4 Santo André 43 24 12 7 5 42 24 18  5 Barueri 39 24 12 3 9 38 39 -1  6 Bragantino 39 24 11 6 7 31 26 5  7 Ponte Preta 37 24 11 4 9 36 30 6  8 Juventude 35 24 10 5 9 31 29 2  9 Bahia 35 24 9 8 7 34 38 -4  10 Ceará 34 24 9 7 8 39 34 5  11 São Caetano 32 24 8 8 8 38 35 3  12 ABC 30 24 7 9 8 32 34 -2  13 Marília 29 24 7 8 9 33 42 -9  14 Gama 28 24 8 4 12 24 44 -20  15 América-RN 26 24 7 5 12 29 35 -6  16 Criciúma 26 24 7 5 12 21 30 -9  17 Paraná 24 24 6 6 12 24 37 -13  18 Fortaleza 23 24 6 5 13 37 41 -4  19 Brasiliense 23 24 6 5 13 30 42 -12  20 CRB 15 24 4 3 17 25 48 -23        G-4 - awans do pierwszej ligi     Spadek do trzeciej ligi 