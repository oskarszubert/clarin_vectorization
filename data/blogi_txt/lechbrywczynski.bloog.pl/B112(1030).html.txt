Oto zestaw meczy 25 kolejki ligi brazylijskiej:  Sobota, 19 września Atletico Paranaense - Sport Sport jest zdesperowany: musi wygrywać wszędzie i z każdym, żeby mieć szanse na uniknięcie degradacji. Ale w Kurytybie trudno będzie o punkty, a bramkostrzelny Paulo Baier ma z zarządem Sportu porachunki... Vitoria - Inter Porto Alegre Inter walczy o pozycję lidera - do tego potrzebne jest zwycięstwo na stadionie Barradao. Będzie walka! Jeśli wierzyć internetowym serwisom, ten mecz będzie transmitowany na żywo o godz. 23.30 przez Sportklub, a także m.in. przez Aljazeera Sport 2, SuperSport 1, C+Deporte 1, Evrokom Bułgaria, Sport 1 Ukraine i SporMax Turcja.  Nautico - Atletico Mineiro Kontuzjowany Acosta nadal nie może grać, więc Nautico wystawi w ataku Marcio Barrosa. Zwycięstwo nad faworyzowanym "Galo" jest  gospodarzom potrzebne, jeśli nie chcą znów znaleźć się w strefie spadkowej.   Niedziela, 20 września Santo Andre - Sao Paulo Sao Paulo staje przed trudną próbą: Santo Andre to niewygodny rywal, stary znajomy z Campeonato Paulista, w dodatku zagrożony degradacją.  Jeśli wierzyć internetowym serwisom, ten mecz będzie transmitowany na żywo o godz. 21.00 przez Sportklub Plus, a także m.in. przez Sport Italia, C+Deporte 3, Sport 1 Ukraine, S.Sport 7 Hellas, Aljazeera Sport +4, Gol TV (USA) i SporMax Turcja.  Gremio - Fluminense  - To będzie dla obu drużyn mecz o wszystko - powiedział pomocnik ekipy gospodarzy, Tcheco.  Z tym, że "wszystko" oznacza co innego dla obu stron: przedłużenie nadziei na miejsce w G-4 dla Gremio, oraz przedłużenie nadziei na utrzymanie się w lidze dla Fluminense. Kto przegra, ten mocno skomplikuje swoje plany...  Avai - Barueri Mecz dwóch beniaminków, znakomicie spisujących się w lidze. Avai gra jednak u siebie, a kibice to "dwunasty zawodnik" tej ekipy... Corinthians - Goias hit! W tym meczu w składzie Corinthians zagra po długiej przerwie Ronaldo. Nie zagra za to Defederico, a to dlatego, że jego poprzedni klub, Huracan - pomimo otrzymania od Corinthians pełnej kwoty za kontrakt - wciąż nie przesłał do Brazylii niezbędnych dokumentów.  "Timao? wreszcie z Ronaldo w składzie, szykuje się do zwycięstwa i włączenia się do walki o tytuł...  Santos - Botafogo Botafogo, podbudowane awansem w Copa Sudamericana, chce teraz kontynuować dobrą passę w lidze. Będzie trudno, bo Santos wciąż walczy o miejsce w G-4.  Flamengo - Coritiba  Jeśli trener Andrade wystawi do gry w tym meczu Chilijczyków: Maldonado i Fierro oraz Serba Petkovicia, to Flamengo będzie miało - po raz pierwszy w ciągu minionych 118 lat! - trzech obcokrajowców w pierwszym składzie.  Adriano rozważa grę w ekipie Flamengo aż do zakończenia kariery: jeśli Fla zajmie miejsce w pierwszej czwórce, dające prawo gry w Copa Libertadores, to chyba naprawdę nie odejdzie. Oby Adriano został, bo jest w formie - takiego gola zdobył dla Flamengo w poprzedniej kolejce:  http://video.globo.com/Videos/Player/Espor tes/0,,GIM1123250-7824-GOLACO+DA+RODADA+ADRIANO+DO+FLAMENGO,00.h tml   Czwartek, 23 września Cruzeiro - Palmeiras Palmeiras ma trudne zadanie: pokonać Cruzeiro na stadionie Mineirao i obronić dzięki temu pozycję lidera. Ciekawe, co na to Kleber: obecny snajper Cruzeiro, w roku ubiegłym grający w Palmeiras... 