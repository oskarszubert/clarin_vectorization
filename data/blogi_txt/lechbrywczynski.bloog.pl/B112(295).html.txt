Vasco da Gama, jeszcze niedawno plasujące się w środku tabeli, teraz jest w strefie spadkowej! Owszem, Vasco gra kiepsko (zwłaszcza w obronie, co rywale bezlitośnie wykorzystują) i przegrywa kolejne mecze. Trzeba też jednak przyznać, że Vasco ma pecha: w meczu z Cruzeiro bramkarz Vasco dostał czerwoną kartkę już po dokonaniu wszystkich zmian, więc bramkarskie rękawice musiał założyć napastnik Edmundo. W następnej kolejce, w niedzielnym meczu z Nautico, historia się powtórzyła: znów bramkarz dostał w końcówce czerwona kartkę i tym razem w bramce stanąć musiał inny napastnik, Leandro Amaral. Czy można się dziwić, że Vasco znalazło się w strefie spadkowej?  Fotkę, prezentującą "bramkarzy" Edmundo i Leandro Amarala macie tu: htt p://globoesporte.globo.com/Esportes/foto/0,,15498409-EX,00.jpg Kibice Vasco są zbulwersowani ostatnimi porażkami, krytykują i zawodników, i trenerów, i prezesa Roberto Dinamite. Jedyną nadzieją torcidy na utrzymanie się w lidze jest najnowszy nabytek Vasco, chilijski napastnik Mauricio Pinilla.  O takim zawodniku, w którym kibice pokładają nadzieje na uratowanie drużyny, żartobliwie mówi się w Brazylii "salvador da Patria" (zbawca ojczyzny). To wielkie brzemię, czy niesforny "Pinigol" zdoła je udźwignąć?  W poniższym linku macie filmik, prezentujący popisy Mauricio Pinilli na europejskich boiskach, a pod filmikiem - entuzjastyczne komentarze kibiców Vasco: http:// www.youtube.com/watch?v=15ObUiT6RCU eurl=http://colunas.globoesp orte.com/juliocesar/ 