W mieście Araraquara (stan Sao Paulo) odbyła się przedwczoraj uroczysta inauguracja nowoczesnego stadionu Arena Fonte Luminosa. Z tej okazji na stadionie rozegrany został mecz miejscowej drużyny Ferroviaria z ekipą Ituano, w ramach rozgrywek Copa Paulista (puchar stanu Sao Paulo). W obecności 22 tys. widzów Ferroviario wygrało 2:1 dzięki golom Fernando Luísa i Joela. .   W rozgrywkach Copa Paulista bierze udzial kilkadziesiąt małych i średnich klubów ze stanu Sao Paulo, które zacięcie walczą o ten prestiżowy dla nich puchar, będący zarazem przepustką do udziału w Copa do Brasil i do brazylijskiej czwartej ligi - Serie D. Aktualnie trwa jeszcze faza grupowa, poświęcę tym rozgrywkom trochę miejsca dopiero wtedy, kiedy wejdą w finałową fazę.   W poniższym linku macie fajne, amatorskie nagranie, wykonane z trybun Arena Fonte Luminosa podczas inauguracyjnego meczu. Możecie tu obejrzeć i sam stadion, i decydującego gola dla gospodarzy: http://www.youtube.com/watch?v=DC7naXUITx8 