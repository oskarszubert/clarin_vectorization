Oto zestaw najbliższych meczy drugiej ligi:  Piątek, 24 lipca Parana - Sao Caetano hit! Parana stale się wzmacnia (ostatnio dolączyli do składu: Marcio Goiano, Rai i Marcelo) ale czy nie za późno? Potrzebna byłaby długa sekwencja zwycięstw, żeby drużyna z Kurytyby zbliżyla się do G-4. Czy początkiem tej sekwencji stanie się dzisiejszy mecz?  Nie będzie łatwo, bo Sao Caetano ma aż ośmiu doświadczonych zawodników, którzy mają na swoim koncie występy w wielkich klubach ze stanu Sao Paulo. Są to: Everton Ribeiro, Eduardo Ramos, Careca, Iran i Perdigao (Corinthians) Adriano (Santos) Jackson (Sao Paulo) Washington (Palmeiras)  ABC - Guarani Prowadzące w tabeli Guarani chce wygrać z outsiderem, żeby umocnić się na prowadzeniu i utrzymać punktową przewagę nad Vasco da Gama.  Duque de Caxias - Ceara Ceara gra ostatnio coraz lepiej, a Duque - coraz słabiej. Czy ta tendencja dziś się potwierdzi? Rodney Gonçalves, trener Duque, liczy na to, że nie...   Sobota, 25 lipca Portuguesa - America- RN W Portuguesie pełna mobilizacja: i w drużynie, i wśród kibiców. Cel jest jasny: wygrać i zająć pewne miejsce w G-4. A potem awansować do Serie A... W tym linku macie hymn klubu Portuguesa, zaczynający się od słów "Vamos a luta... (Idziemy do walki): http://www.youtube.com/watch?v=Y6mX9c0avPA  Bahia - Vasco da Gama hit! Fernando Prass, bramkarz Vasco, jest - jak sam mówi - naśladowcą Didy i Taffarela. Jest bramkarzem naprawdę klasowym i perfekcyjnym. Czy wpuści gola w meczu z Bahią? Nawet jeśli tak, to jego koledzy z ataku zdobędą więcej bramek, niż on wpuści...  Vila Nova - Campinense To dla Vili wielka szansa na łatwe trzy punkty i ucieczkę ze strefy spadkowej.  Ponte Preta - Figueirense hit! Kto wygra, zajmie miejsce w pierwszej czwórce. Zapowiada się emocjonujący mecz!  Tu macie link do jednej z nieoficjalnych stron "małpiego klubu" czyli Ponte Prety: http://www.pontepreta.net/  Brasiliense - Atletico Goianiense Atletico broni w tym meczu drugiej lokaty, ale chce jeszcze więcej. Trener Mauro Fernandes oświadczył, że chce widzieć swoją drużyną już za trzy kolejki na pozycji lidera!  Skoro tak, to w grę wchodzi jutro tylko zwycięstwo... 