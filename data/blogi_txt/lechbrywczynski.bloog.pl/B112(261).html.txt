We wczorajszym klasyku miasta Porto Alegre Gremio zremisowało z Internacionalem 2:2 (0:0) i do następnej rundy awansowali "colorados" (bo w pierwszym meczu padł remis 1:1).Wczoraj Internacional prowadził już 2:0 po bramkach Nilmara (znakomite, techniczne zagranie!) oraz Indio, ale potem dwa gole strzeliło Gremio (Perea, Soares). Trzeciego gola, dającego awans, Gremio nie zdołało już zdobyć i odpadło. Najciekawsze fragmenty z tego meczu macie tu:http://video.globo.com/Videos/Player/Esportes/0,, GIM874819-7824-INTERNACIONAL+DESPACHA+GREMIO+E+AVANCA+NA+COPA+SU LAMERICANA,00.htmlPewnym usprawiedliwieniem Gremio jest fakt, iż nie wystąpiło w optymalnym składzie: trener Celso Roth oszczędzał siły kilku zawodników z podstawowego składu (m.in. Tcheco), na niedzielny mecz ligowy. Taką drużynę, złożona w połowie z pierwszego skladu, a w połowie z rezerwowych, nazywa się w Brazylii "time mixto". Połowiczne rozwiązania zazwyczaj źle się kończą. Trzeba było albo wystawić optymalny skład, albo postąpić jak Sao Paulo i wystawić w komplecie drużynę rezerw (plus pierwszy bramkarz Rogerio Ceni). To jest właśnie różnica między Libertadores i Sudamericaną: jeśli gra się równolegle ligę i Libertadores, rezerwowych wystawia się w Brazylii na ligę; jeśli natomiast gra się równolegle ligę i Sudamericanę, rezerwowych wystawia się na Sudamericanę... Takie zabawy skończą się dopiero w ćwierćfinale Sudamericany: od tej pory każdy będzie chciał zdobyć puchar i wystąpi z maksymalną siłą...W następnej rundzie Internacional Porto Alegre zmierzy się z chilijskim Universidad Catolica. 