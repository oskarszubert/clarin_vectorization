Oto zestaw par najbliższej kolejki ligi brazylijskiej:  Sobota, 13 września Gremio - Goiás hit! Goias, z Iarleyem i z wracającym do gry po kontuzji Paulo Baierem, to zupełnie inny zespół niż ten, który w pierwszej rundzie tegorocznych rozgrywek przegrał u siebie z Gremio 0:3. Możliwa jest niespodzianka. Wszystkie zespoły z czołówki życzą sukcesu drużynie Goias... Ten mecz będzie transmitowany na żywo m.in. przez kanał Sportklub (platforma n) o godz. 23.15.  Ipatinga - Atlético Mineiro Ipatinga jest na ostatnim miejscu w tabeli, zaś Atletico w strefie spadkowej jeszcze nie jest, ale boi się, że może się tam znaleźć. Osłabieniem gości będzie brak leczącego kontuzję Petkovicia.  Atletico Paranaense - Portuguesa Debiut trenera Geninho, który powrócił po paru latach do w Atletico! To będzie dramatyczna walka o ligowy byt: oba zespoły są w strefie spadkowej i mają  po tyle samo punktów. Dla dobra brazylijskiej piłki ten mecz powinno wygrać Atletico, które jest klubem o dwie klasy większym i nowocześniejszym, niż Portuguesa.   Niedziela, 14 września Sao Paulo - Flamengo hit! Oba zespoły mają wielkie ambicje: jeszcze nie wyrzekły się marzeń o tytule mistrzowskim, a miejsce w G-4 i gra w Copa Libertadores to plan minimum. Ten, kto wygra ten mecz, przybliży się do realizacji swoich planów. Cruzeiro - Palmeiras hit! Mecz drugiego w tabeli zespołu z trzecim - czy trzeba coś więcej dodawać? Palmeiras będzie się chciało przy okazji zrehabilitować za fatalną porażkę ze Sportem. Ten mecz będzie transmitowany na żywo m.in. przez kanał Sportklub (platforma n) o godz. 21.15.  Vasco da Gama - Náutico Vasco musi wygrać ten mecz, jeśli chce się oddalić od strefy spadkowej. A Nautico chyba wyczerpało limit szczęścia w zremisowanym niedawno meczu z Botafogo...  Vitória - Coritiba To będzie zacięta walka, bo spotykają się dwa zespoły, rywalizujące o mjesce w G-4. Vitoria w ostatnich meczach zawodziła, może teraz się odrodzi?  Botafogo - Internacional hit! Botafogo jest w ścisłej czołowce, a Internacional też tam powinien być z uwagi na potencjał kadrowy, jaki posiada. Kibice Internacionalu coraz częściej oskarżają o niepowodzenia drużyny trenera Tite, a i niektorzy zawodnicy (np. Magrao) nie są z trenera zadowoleni. Santos - Fluminense hit! Spotykają się dwa wielkie kluby, lokujące się jednak od początku rozgrywek w rejonie strefy spadkowej. Santos ma dwa atuty: gra u siebie, a Kleber Pereira jest w znakomitej formie strzeleckiej. Ale i Fluminense ma dwa atuty: Flu dysponuje lepszym i bardziej wyrównanym składem, a trener Cuca zna od podszewki drużynę rywali, bo jeszcze niedawno ją prowadził... Czyje atuty przeważą?  Sport - Figueirense Mecz dwóch drużyn ze środka tabeli. Faworytem jest oczywiście Sport, który potrafi krzyżować szyki znacznie silniejszym od Figueiry drużynom, jak choćby Palmeiras... 