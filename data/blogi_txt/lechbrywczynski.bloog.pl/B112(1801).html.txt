Przegląd najciekawszych wydarzeń ligowych ubiegłego tygodnia:SERIE ANiezawodny Alex zdobył dwie bramki, dzięki czemu Coritiba odniosła zwycięstwo 2:0 i pogrążyła Sao Paulo w głębi strefy spadkowej... SERIE BParana nie zwalnia tempa: pokonała 1:0 ABC i umocniła się na trzecim miejscu w tabeli. Efektownego gola zdobył Fernando Gabriel. SERIE CWielki mecz w Fortalezie: gospodarze pokonali Santa Cruz 2:0 i zachowali szanse na awans. SERIE DNegatywnym bohaterem kolejki był... masażysta klubu Aparecidence. W samej końcówce spotkania z Tupi, przy wyniku 2:2 (dającym awans do następnej fazy rozgrywek ekipie Aparecidense) akcja Tupi zakończyłaby się golem na wagę zwycięstwa i awansu, gdyby nie wtargnięcie na boisko masażysty Aparecidense: obronił dwa strzały, a potem uciekł przed rozwścieczonymi rywalami... Utrzymał się zatem wynik, korzystny dla Aparecidense, ale sprawa awansu zostanie rozstrzygnięta przez władze brazylijskiej konfederacji piłkarskiej CBF.Na koniec ciekawostka: grające w brazylijskiej Serie B kluby, takie jak Boa Esporte czy Guaratingueta dostały w tym sezonie więcej pieniędzy tytułem praw do transmisji telewizyjnych niż Corinthians i Palmeiras za grę w tegorocznej edycji Copa Libertadores!  Corinthians i Palmeiras, które odpadły w jednej ósmej Libertadores, dostały po 2,3 mln reali (1 mln dolarów), a każdy klub z brazylijskiej Serie B dostał po 3,5 mln reali. Taka jest finansowa różnica między futbolem w Brazylii i w reszcie kontynentu południowoamerykańskiego. Dla klubów brazylijskich Libertadores to tylko prestiż - pieniądze łatwiej zarobić gdzie indziej: w lidze, w Pucharze Brazylii czy nawet w mistrzostwach stanowych... Wyobrażacie sobie taką sytuację, że kluby polskiej I ligi zarabiają więcej niż kluby Ligi Mistrzów? Jak by to świadczyło o UEFA? Tak właśnie świadczy to o południowoamerykańskiej federacji CONMEBOL. 