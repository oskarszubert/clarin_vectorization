Tylko przez cztery ligowe kolejki zajmował Alfinete posadę trenera drugoligowej drużyny Brasiliene. Następnego dnia po przegranym klasyku brazylijskiej stolicy z Gamą 0:1 został zwolniony ze stanowiska. Powód dymisji był prosty: w tych czterech kolejkach drużyna z Brasilii nie odniosła ani jednego zwycięstwa i spadła na 15 lokatę w tabeli. Dodam tylko, że poprzedni trener Brasiliense, Gerson Andreotti, został zdymisjonowany już po trzech kolejkach.   - Alfinete nie byłby w stanie zmienić gry zespołu, więc musiał odejść - powiedział prezes klubu, były senator Luiz Estevao obiecując, że teraz znajdzie takiego trenera, który poprowadzi "Jacare" do końca sezonu.  Nazwisko nowego trenera stołecznego klubu zostanie ogłoszone w najbliższych dniach. Najprawdopodobniej będzie to Vitor Hugo. 