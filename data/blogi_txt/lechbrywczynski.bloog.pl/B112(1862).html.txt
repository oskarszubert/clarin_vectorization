Palmeiras powoli wraca na należne temu klubowi miejsce: awans do Serie A został w roku ubiegłym wywalczony, budowa nowego stadionu jest już na ukończeniu...  Nic jednak nie poprawia tak brazylijskim kibicom humoru jak wygrane przez ich klub klasyki. Tej sztuki dokonało Palmeiras wczoraj, zasłużenie pokonując 2:0 mocną ekipę Sao Paulo. Bohaterem meczu był Chilijczyk Valdivia, który po trudnym dla siebie okresie powoli odzyskuje w klubie status idola, wyróżnił się także także Alan Kardec: to właśnie oni dwaj zdobyli w tym meczu gole. Wysokie zwycięstwo 5:1 w spotkaniu z Botafogo-SP odniósł Santos. W tym właśnie meczu padł historyczny gol nr 12000 w dziejach klubu, zdobył go Gabriel. Wysokiej formy wciąż nie może odzyskać Corinthi8ans, o czym świadczy wczorajsza porażka z Ponte Pretą 1:2. Trener Mano Menezes jest pod coraz większą presją, kibice głośno domagają się powrotu trenera Tite... Presji nie sprostał już Guto Ferreira, trener Portuguesy, który złożył rezygnację zaraz po przegranym 2:4 meczu z Osasco Audax. Jego miejsce zajął Argel Fucks. Przy okazji dodam, że rozegrano także pierwszy tegoroczny klasyk w Campeonato Carioca: Vasco da Gama pokonało Botafogo 1:0 po golu Thallesa. 