Vitorio Piffero - prezes Interu Porto Alegre - oświadczył, że jego klub jest zainteresowany pozyskaniem trenera Vanderleia Luxemburgo.  Pomocnik Somalia z drugoligowej Ameriki-RN podpisał kontrakt na przyszły rok z Vasco da Gama. Zawodnikiem Vasco zostanie również Rafael Carioca, grający obecnie w Spartaku Moskwa.  Trener Adilson Batista, który nie jest akceptowany przez większość kibiców Cruzeiro, powiedział, że chciałby w przyszłym sezonie prowadzić drużynę Gremio.  Po klęsce 2:6 w drugoligowym meczu z ABC, Reinaldo Gueldini złożył rezygnację z funkcji trenera Brasiliense. Zaskakująca to decyzja, która nie świadczy najlepiej o trenerze: na dwie kolejki przed końcem rozgrywek Serie B stołeczne Brasiliense jest zagrożone spadkiem, ale jeśli wygra te dwa ostatnie mecze, to utrzyma się w lidze. W tych obu spotkaniach drużynę Brasiliense poprowadzi już nowy trener Mauro Fernandes.  Włoski zawodnik Christian Vieri przybył do Brazylii. Na razie przebywa w Rio de Janeiro, gdzie trenuje, żeby odzyskać formę, a w najbliższych dniach ma zjawić się w mieście Ribeirao Preto w stanie Sao Paulo, gdzie podpisze kontrakt z miejscowym klubem Botafogo-SP.  Na tym zdjęciu jest Vieri, jego żona Melissa Satta oraz menedżer zawodnika Franck Assunçao: http://www.ribeiraopretoonline.com.br/img/image/esport e/foto%20ARMANI%20PRIVE%20001.jpg  Na koniec podaję kolejne brazylijskie linki sportowe. Do sportowego portalu stanu Santa Catarina: http://www.clicrbs.com.br/esportes/sc/ i do portalu eBand: http://www.band.com.br/esporte/brasileirao/ 