Dziś, w środę 23 marca, Fluminense będzie podejmować na stadionie Engenhao meksykańską Amerykę. Tylko zwycięstwo przedłuży nadzieje Fluminense na wyjście z grupy, dlatego mobilizacja w drużynie (i wśród kibiców) jest pełna. Ale optymizmu nie ma, bo przecież klub nie znalazł jeszcze nowego trenera po niedawnym odejściu Muricy'ego Ramalho. Gilson Kleina z Ponte Prety, któremu proponowano trzymiesięczny kontrakt, odmówił, mimo że zarabiałby we Fluminense 150 tys. reali miesięcznie (czyli ze trzy razy więcej, niż w Ponte Precie). Dlaczego? Sprawa jest prosta: za trzy miesiące do Brazylii wróci z Bliskiego Wschodu trener Abel Braga i Fluminense zwolniłoby wówczas Kleinę, żeby zatrudnić Bragę. W tej sytuacji Kleina wolał zostać w drugoligowej Ponte Precie niż być tymczasowym trenerem Flu... A swoją drogą, to zadziwiająco szybki jest upadek Fluminense: rok temu Muricy Ramalho odrzucił ofertę prowadzenia reprezentacji Brazylii po to, żeby zostać we Fluminense, a dziś temu samemu klubowi odmawia szkoleniowiec z drugiej ligi!Fotkę Gilsona Kleiny macie tu:http://blogs.lancenet.com.br/charges/wp- content/uploads/2011/03/chrg0321.jpg 