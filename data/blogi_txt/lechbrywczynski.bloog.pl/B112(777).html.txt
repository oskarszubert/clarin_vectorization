Odbyły się już dwa mecze piątej kolejki ligi brazylijskiej: Gremio - Nautico 3:0, Santo Andre - Santos 3:3. Oto zestaw pozostałych spotkań:  Sobota, 6 czerwca Corinthians - Coritiba "Timao" tym razem bez Ronaldo, ale ma ułatwione zadanie, bo Coritiba jeszcze nie doszła do siebie po odpadnięciu z Copa do Brasil. Ale z drugiej strony: czy jakikolwiek piłkarz Corinthians gra tak dobrze, jak niezawodny Marcelinho z Coritiby?   Niedziela, 7 czerwca Palmeiras - Vitoria To dla Palmeiras próba generalna przed rewanżowym meczem Copa Libertadores z Nacionalem Montevideo. Czy Obina zdobędzie kolejnego gola?  Sport - Flamengo Adriano ma wystąpić w tym meczu i pomóc Flamengo w odniesieniu zwycięstwa. Ale Sport ma nowego trenera Emersona Leao i zawodnicy gospodarzy będą chcieli pokazać się przed nim z najlepszej strony. A i kibice Sportu też mają już dość ostatnich niepowodzeń i zamieszania, związanego z odejściem Paulo Baiera.  Avaí - Sao Paulo Beniaminek Avai podejmuje na stadionie Ressacada aktualnego mistrza kraju - Sao Paulo. Silas, trener gospodarzy, zapowiada walkę o zwycięstwo, ale faworytem jest Sao Paulo, które wreszcie złapało właściwy rytm gry. Hymn Avai możecie posłuchać tu: http://www.youtube.com/watch?v=xR6lwWfy9Rw Ten mecz będzie transmitowany na żywo o godz. 21.00 przez kanał Sportklub. Atletico Paranaense - Atletico Mineiro Paulo Baier podpisał kontrakt z Atletico Paranaense, ale w tym spotkaniu jeszcze nie nagra. Wystąpi za to - po kontuzji - Paragwajczyk Julio dos Santos. Gospodarze koniecznie muszą wygrać ten mecz, żeby wreszcie wydostać się ze strefy spadkowej...  Cruzeiro - Internacional Cruzeiro chce odreagować niedawną porażkę z Sao Paulo i pokonać faworyzowany Internacional.  Fluminense - Botafogo hit!  - Ten, kto przegra ten mecz, będzie miał potem ciężki tydzień! - przewiduje Fred (Fluminense).  Ma rację, bo to przecież prestiżowy klasyk, a w dodatku oba klubu poniosły ostatnio spektakularne niepowodzenia i pilnie potrzebują sukcesów. Do składu Fluminense ma wrócić w tym meczu po długiej przerwie napastnik Leandro Amaral.  Goias - Barueri Goias gra coraz lepiej i zapewne wzbogaci się o trzy punkty. Goias lubi otwartą grę: traci gole, ale jeszcze łatwiej je zdobywa. To szansa dla Pedrao, najlepszego snajpera Barueri. 