Sao Paulo - Cruzeiro 0:2. W pierwszym meczu było 2:1 dla Cruzeiro, a zatem to właśnie Cruzeiro jest kolejnym półfinalistą tegorocznych rozgrywek Copa Libertadores.  Sao Paulo po raz czwarty z rzędu odpada z pucharowych zmagań, wyeliminowane przez inną drużynę brazylijską (rok temu było to Fluminense w ćwierćfinale, dwa lata temu Gremio w jednej ósmej, a trzy lata temu Internacional Porto Alegre w finale!).  Sao Paulo potrzebowało wczoraj do awansu jednobramkowego zwycięstwa na własnym stadionie, co wydawało się całkiem realne. Ale boiskowe realia okazały się inne: ekipa trenera Muricy'ego Ramalho zagrała poniżej oczekiwań i nie sprostała dobrze zorganicowanej i walecznej drużynie Cruzeiro. Washington, który miał w tym meczu zdobywać gole dla Sao Paulo, został praktycznie wyłączony z gry...  Gole dla Cruzeiro w wykonaniu Henrique i Klebera (z karnego) oraz inne ciekawsze zagrania z tego meczu możecie obejrzeć tu: http://video.globo.com/Videos/Player/Esportes/0,,GI M1062538-7824-MELHORES+MOMENTOS+DE+SAO+PAULO+X+CRUZEIRO+PELA+QUA RTA+DE+FINAL+DA+TACA+LIBERTADORES,00.html   Ten mecz to kolejne (po kiepskich meczach w Paulistao i Brasileirao) potwierdzenie tego, że w Sao Paulo czas na zmiany. Jeśli solidny, zasobny i dobrze zorganizowany klub, mający piłkarzy o ustalonej renomie, regularnie gra słabiej niż powinien, to chyba winny jest trener. Przecież takie Atletico Mineiro jest obecnie liderem Brasileirao, mając za swoich czołowych zawodników tych piłkarzy, których pozbyło się Sao Paulo, bo nie mieścili się w składzie! W półfinałach tegorocznych rozgrywek Copa Libertadores zmierzą się z sobą:  Cruzeiro - Gremio (kolejny, brazylijski pojedynek!) Estudiantes (ARG) - Nacional (URU) 