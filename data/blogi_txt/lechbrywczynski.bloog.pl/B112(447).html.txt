Argentyńczyk Dario Conca  - bardzo dobry zawodnik, a przy tym skromny i sympatyczny człowiek - jest jednym z ulubieńców torcidy Fluminense.  Conca powiedział, że chciałby zostać w Rio de Janeiro na długie lata, nawet i do końca swojej kariery, ale niestety, Fluminense nie może go zatrzymać, bo pakiet praw transferowych tego zawodnika o wartości 3 mln dolarów należy do klubu, z którego Conca się wywodzi - River Plate. A River Plate chce go sprzedać do któregoś z europejskich klubów... Torcida Fluminense postanowiła więc wziąć sprawy w swoje ręce: powstał ruch "O Conca é Nosso" (Conca jest nasz), który stawia sobie za cel wykupienie praw do Conki i zatrzymanie go tym samym w klubie Fluminense.  - Założyliśmy konto bankowe, zbiórka pieniędzy już się rozpoczęła. Kibiców Fluminense jest dużo, na samym tylko forum internetowym Orkut jest nas zarejestrowanych 180 tys. , jeśli większość się "zrzuci" choćby po 20 - 40 reali, to zbierzemy potrzebną kwotę - wyjaśniają organizatorzy akcji. Ruch na rzecz wykupienia Dario Conki ma już swoją stronę internetową:http://www.ficaconca.robogigante.com.br 