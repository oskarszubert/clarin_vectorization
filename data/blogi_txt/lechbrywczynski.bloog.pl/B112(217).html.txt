Odkąd Ney Franco  został trenerem Botafogo, drużyna ta zaczęła grać o klasę lepiej. W dziewięciu kolejnych meczach Botafogo zdobyło 20 punktów na 27 możliwych (74%).  Nic więc dziwnego, że nastroje są w klubie wręcz entuzjastyczne. Zarząd klubu rozważał, czy może postąpić jak Sao Paulo i wystawić do rozgrywek Copa Sudamericana rezerwowy skład, oszczędzając siły na ligę. Ale podstawowi zawodnicy Botafogo jednym głosem sprzeciwili się temu:  oświadczyli, że chcą wystąpić w Copa Sudamericana z całą siłą i zdobyć to trofeum. I tak właśnie się stanie: Botafogo zagra w pucharze w najsliniejszym składzie (wyrazy współczucia dla Atletico Mineiro, z którym Bota w tych rozgrywkach zagra).   - Botafogo jest najlepsze w Brazylii, na pewno lepsze niż Gremio. Możemy jeszcze wejść do G-4, a potem wyprzedzić ich w tabeli. Z przyjściem trenera Neya Franco zmieniło się wszystko: nastrój w zespole, motywacja i system pracy - oświadczył jeden z czołowych zawodników Botrafogo, Jorge Henrique.  Osobiście uważam, że zwolnienie Neya Franco było wielkim błędem transferowym Atletico Paranaense; skorzystało na tym błędzie Botafogo, angażując tego trenera. 