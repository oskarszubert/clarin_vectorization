Kerrison odchodzi z Palmeiras do Barcelony. Za ile, tego jeszcze nie wiadomo. Wiadomo za to, że w Palmeiras mało kto będzie go dobrze wspominał.  Keirrison przyszedł do "Verdao" pół roku temu z Coritiby, w glorii niezawodnego snajpera, ale tej opinii nie potwierdził. Co prawda zdobył 13 goli w mistrzostwach stanowych Campeonato Paulista, ale potem fatalnie zawodził w meczach Brasileirao i w decydujących pojedynkach Copa Libertadores. Dlatego był wygwizdywany przez torcidę i krytykowany przez trenera Luxemburgo. Jest tylko kwestią czasu, kiedy straciłby miejsce w pierwszym składzie na rzecz zawodników może mniej utalentowanych, ale za to bardziej walecznych i utożsamiających się z Palmeiras, jak Ortigoza czy Obina.    - Keirrison nie porozmawiał ze mną, nie poinformował mnie o ofercie od Barcelony. Po prostu przestał przychodzić na treningi. Nie zachował się właściwie wobec mnie i wobec swoich kolegów z drużyny. Jeśli jego transfer do Barcelony nie dojdzie do skutku, to dopóki ja jestem trenerem Palmeiras, Keirrison już w składzie "verdao" nie zagra - oświadczył trener Luxemburgo.  Dziennik Lance zapytał dziś w swej ankiecie, kto najlepiej zastąpi Keirrisona w drużynie Palmeiras. Wyniki są jak na razie następujące: Palmeiras musi zakontraktować dobrego napastnika - 44,01% Ortigoza - 42,29% Obina - 13,7%  Głosowanie trwa, link do ankiety jest tu: http://www.lancenet.com.br/enquetes/EnqueteResp 2.asp?e=570073 s=s 