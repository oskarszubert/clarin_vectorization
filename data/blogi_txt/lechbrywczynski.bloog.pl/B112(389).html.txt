Daniel Carvalho gra obecnie w Internacionalu Porto Alegre, na wypozyczeniu z CSKA Moskwa. Nie jest jednak zadowolony ze swojej sytuacji w tym klubie, gdzie pełni rolę zawodnika rezerwowego. - Na pewno nie przedłużę wypożyczenia do Internacionalu. Obiecałem kiedyś, że jeśli wrócę grać do Brazylii, to do Internacionalu i słowa dotrzymałem. Wystarczy. Teraz albo wrócę do CSKA Moskwa, albo przejdę do innego brazylijskiego klubu. Ten drugi wariant bardziej mi odpowiada. Jeśli Flamengo złoży mi poważną ofertę, to na pewno ją przyjmę - oświadczył Daniel Carvalho. 