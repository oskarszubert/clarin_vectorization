Oto zestaw meczy 33 kolejki ligi brazylijskiej:  Sobota, 31 października Flamengo - Santos hit! Po przegranej z Barueri, Flamengo (tym razem z Petkoviviem w składzie) chce wrócić do walki o czołowe lokaty. Jest na to szansa, mimo że będzie to jubileuszowy, trzechsetny mecz Vanderleia Luxemburgo w roli trenera Santosu... Mecz będzie transmitowany na żywo przez kilka stacji telewizyjnych, m.in. Sportklub, Kuwait Sport, Aljazeera Sport 2, Evrokom Bułgaria, Nova Sports 7 i Sport 2 Ukr.  Sao Paulo - Barueri Zarząd klubu Barueri usunął ze składu dwoch zawodników: bramkarza Rene i napastnika Vala Baiano za to, że ponoć przyjęli pieniądze od Cruzeiro jako dodatkową motywację do zwycięstwa nad Flamengo (mala branca). Kibice Flamengo nie mieli żadnych pretensji do Cruzeiro o zapłacenie obu zawodnikom za pokonanie ich ekipy, "mala branca" to praktyka ogólnie akceptowana.  - Nie mam nic przeciwko temu, że ktoś dopłaca zawodnikom innego klubu za to, żeby grali jeszcze lepiej i wygrywali. Zawodnik po to wychodzi na boisko, żeby zawsze wygrywać. Niedopuszczalne byłoby tylko, gdyby ktoś chciał płacic za porażkę - powiedzial trener Corinthians, Mano Menezes, sugerując przy okazji, że właśnie "mala branca" sprawiła, że Sao Paulo zdobyło w roku ubiegłym tytuł mistrzowski.  Kibice Flamengo i Palmeiras uważają natomiast, że prawdziwem skandalem jest owo usunięcie obu podstawowych zawodników Barueri ze składu tuż przed meczem z Sao Paulo, bo dzięki temu Sao Paulo będzie miało łatwiej. Nazywają to "mala tricolor".  Jak co roku pod koniec sezonu rozpoczęła się zatem wojna psychologiczna wszystkich czołowych klubow przeciwko Sao Paulo...  Tak czy owak Sao Paulo wygrać z Barueri musi, jeśli chce nadal liczyć się w walce o tytuł mistrzowski.  Avai - Atletico Paranaense Paulo Baier coraz bardziej utożsamia się z Atletico: wczoraj przedłużył kontrakt z klubem na rok 2010. Własnie on jest główną nadzieją trenera Antonio Lopesa na zwycięstwo w tym meczu. W pomocy miejsce Valencii zajmie młody Renan.  Jeśli Atletico wygra, to będzie miało pewność, że w tym roku nie spadnie z ligi...   Niedziela, 1 listopada Palmeiras - Corinthians hit! Klasyk! Lider musi pokonać Corinthians, żeby zachować prowadzenie w tabeli. A nie będzie to łatwe, bo "Timao" stawia sobie za punkt honoru, by przeszkodzić odwiecznemu wrogowi w zdobyciu tytułu mistrzowskiego. Palmeiras ma Obinę, ale nie będzie w tym meczu miało kontuzjowanego Edmilsona. Za to trener Mano Menezes liczy na dobrą grę Ronaldo i Defederico.  Mecz będzie transmitowany na żywo m.in. przez Sportklub, Kuwait Sport, C+Deporte 1, Evrokom Bułgaria, Nova Sports 4, Sport 1 Ukraine, Aljazeera Sport +4 oraz Gol TV (USA).   Coritiba - Vitoria Jeśli Coritiba wygra, to na dobre oddali się od strefy spadkowej. Jeśli przegra, to może zostać doścignięta przed grupę "desperatów" - Botafogo, Santo Andre,  Nautico.  Inter Porto Alegre - Botafogo hit! Zapowiada się wielki mecz! Inter potrzebuje punktów do walki o czołowe lokaty, może nawet o tytuł mistrzowski, a Botafogo broni się przed spadkiem. Dla obu stron liczy się tylko zwycięstwo.  Goias - Atletico Mineiro Kibice Goias są wzburzeni: jeszcze niedawno ich drużyna liczyła się w walce o pierwsze miejsce, a teraz nie ma widoków nawet na miejsce w pierwszej czwórce. Domagaja się zwolnienia trenera Helio dos Anjos i większości zawodników, poza bramkarzem Harleiem, Leo Limą, Iarleyem i Fernandao.  Dryżyna Goias musi ten mecz wygrać, żeby choć trochę uspokoić nastroje. Ale czy to jest realne, skoro rywalem jest w tym meczu walczące wciąż o tytuł mistrzowski Atletico Mineiro?  Santo Andre - Gremio Będzie walka; Santo Andre rozpaczliwie broni się przed spadkiem (w poprzednim meczu prowadziło z Cruzeiro, żeby na finiszu pechowo przegrać), a Gremio walczy o udział w Copa Libertadores. W składzie Gremio nie zagra tym razem kontuzjowany Maxi Lopez. Nautico - Sport hit! Klasyk stanu Pernambuco! Tym ważniejszy, że obie drużyny są obecnie w strefie spadkowej i każdy punkt podwójnie się dla nich liczy! Nautico liczy na gole Bruno Mineiro, a Sport na gole Vandinho.  Tu macie fragmenty klasyku Nautico - Sport sprzed dwóch lat: http://www.youtube.com/watch?v=wYNNhnv9llE  Cruzeiro - Fluminense  - Jeśli pokonamy Cruzeiro, to uratujemy się przed spadkiem! - zapewnia Fred.  Ale jak ostatnie w tabeli Fluminense ma pokonać rozpędzone Cruzeiro, walczące o czołowe lokaty? 