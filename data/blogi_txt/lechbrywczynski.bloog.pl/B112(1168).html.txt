Maldonado doznał poważnej kontuzji podczas towarzyskiego meczu reprezentacji Chile ze Słowacją i do końca tego sezonu już w drużynie Flamengo nie zagra.  Sao Paulo przedłużyło do 31 grudnia 2012 r. umowę z firmą Reebok. W myśl tej umowy klub będzie dostawał od tej firmy kwotę 20 mln reali rocznie zamiast dotychczasowych 15 mln reali. Dodajmy, że Corinthians dostaje od Nike 16,5 mln reali rocznie, a Flamengo jest rekordzistą - dostaje od firmy Olympikus 21 mln reali rocznie.   - Byłoby świetnie zagrać z Ronaldo w Copa Libertadores - powiedział Roberto Carlos, ale sprawa jego transferu do Corinthians nie jest jeszcze przesądzona.  Fabio Rochemback został, pod nieobecność Tcheco, kapitanem drużyny Gremio.  Mecz przedostatniej (37) kolejki ligowej Corinthians - Flamengo zostanie rozegrany w mieście Campinas (stan Sao Paulo), na stadionie Brinco de Ouro, należącym do klubu Guarani.  Sao Bento, biorące udział w rozgrywkach drugiej ligi stanowej Campeonato Paulista, zaprezentowało nowego zawodnika - 27-letniego Argentyńczyka Cristiana Ortiza. Ten środkowy napastnik jest wychowankiem River Plate, grał również m.in. w argentyńskim Racingu i peruwiańskim Cienciano.  Na koniec migawka z piłkarskiej historii. W poniższym linku możecie obejrzeć migawki z meczu, rozegranego w 1969 r., w którym Atletico Mineiro pokonało reprezentację Brazylii 2:1: http://www.youtube.com/watch?v=uVGC24Ud-jE feature=related 