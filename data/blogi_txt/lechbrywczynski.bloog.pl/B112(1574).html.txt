Renato Gaucho, który zaledwie kilka dni temu odszedł z Gremio, został nowym trenerem Atletico Paranaense - podpisał z tym klubem kontrakt do końca bieżącego roku. Atletico znajduje się na ostatnim miejscu w tabeli, ale Renato Gaucho nie przejmuje się tym, bo do rozegrania pozostało jeszcze 31 kolejek i wszystko może się zmienić. W ubiegłym sezonie Renato wyprowadził Gremio ze strefy spadkowej na czwarte miejsce, dające prawo gry w barażach o miejsce w Libertadores - czy powtórzy to osiągnięcie z Atletico? Za pośrednictwem oficjalnej strony klubu trener zaapelował do kibiców, żeby udzielili drużynie wsparcia:h ttp://www.atleticoparanaense.com/noticias/oficiais/23649,Renato_ Gaucho_A_torcida_tem_que_jogar_junto_com_o_AtleticoOficjalna prezentacja Renato Gaucho odbędzie się w czwartek; nowy trener po raz pierwszy poprowadzi ekipę Atletico w sobotę, w ligowym meczu z Avai (jutro, w spotkaniu z Interem Porto Alegre, w roli trenera Atletico wystąpi po raz ostatni Leandro Niehues). 