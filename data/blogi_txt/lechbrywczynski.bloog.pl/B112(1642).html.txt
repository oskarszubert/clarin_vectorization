W  rewanżowym meczu jednej ósmej Vasco da Gama rozgromiło boliwijską  Aurorę 8:3 z zapewniło sobie awans do ćwierćfinału. Gole dla gospodarzy  strzelili: Bernardo i Alecsandro 2 oraz Leandro, Juninho Pernambucano,  Douglas i Allan po 1. Najbardziej efektowny był pierwszy gol Bernardo:http://www.youtube.com/watch?v=YVB2aAamXJAPozostałe kluby brazylijskie odpadły, przegrywając swoje wyjazdowe mecze: Sao  Paulo z paragwajskim Libertadem 0:2, Flamengo z Universidad de Chile  0:1, a Botafogo z kolumbijskim Santa Fe 0:4. Kluby brazylijskie a południowoamerykańskie rozgrywki pucharowe - to temat  skomplikowany. W przypadku wszystkich innych krajów kontynentu sprawa  jest prosta - tamtejsze kluby z pełnym zaangażowaniem podchodzą do  wszystkich rozgrywek pucharowych: Copa Libertadores oraz Copa  Sulamericana. Trudno żeby np. urugwajscy potentaci - Penarol i Nacional -  nie angażowali się w rozgrywki pucharowe, skoro w lidze urugwajskiej  grają na codzień z gromadą małych klubików z przedmieść Montevideo... Tymczasem  kluby brazylijskie, mające znacznie większe budżety, dochody i wydatki  niż kluby z ościennych krajów, nie podchodzą entuzjastycznie nawet do  Libertadores, narzekając (słusznie!) na zbyt niskie gratyfikacje  finansowe dla uczestników tych rozgrywek. Nie dalej jak rok temu prezes  federacji piłkarskiej stanu Sao Paulo odwiedził siedzibę CONMEBOL w  Paragwaju i udowodnił włodarzom południowoamerykańskiej piłki, że premie finansowe dla uczestników mistrzostw stanowych Campeonato Paulista są  wyższe niż premie w Copa Libertadores. Rozgrywki Libertadores mają jednak prestiż, a w dodatku są przepustką do Mundialu  Klubów, więc Brazylijczycy mimo wszystko uczestniczą w nich z pełnym  zaangażowaniem. Co  innego Copa Sulamericana - tutaj prestiż jest niewielki, podobnie jak  gratyfikacje finansowe dla klubów. Dlatego kluby brazylijskie traktują Sulamericanę po macoszemu, oszczędzając podstawowych zawodników na ligę i  z reguły wystawiając w meczach pucharowych rezerwowe składy (wyjątkiem  są mniejsze kluby brazylijskie, dla których jest to jedyna szansa na  międzynarodowe trofeum, jak np. Goias i Avai w ubiegłorocznej edycji  Sulamericany). Efektem tego postępowania są tak zaskakujące klęski, jak  Flamengo - Universidad 0:4 czy Santa Fe - Botafogo 4:1. A przecież najlepiej opłacany zawodnik Universidad de Chile ma niższą pensję niż  rezerwowi zawodnicy Flamengo... 