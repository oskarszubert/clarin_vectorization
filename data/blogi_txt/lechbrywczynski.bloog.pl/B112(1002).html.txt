Wczoraj rozegrano dwa mecze ligi brazylijskiej:  Internacional - Atletico Mineiro 3:0 Kolejny popis "colorados", którzy kryzys formy mają już dawno za sobą. W tym meczu swoje dwa pierwsze gole dla Interu zdobył na początku drugiej połowy Edu, efektownego gola strzelił również D'Alessandro.  Wszystko to możecie obejrzeć tu: http://www.youtube.com/watch?v=r_PxKvjGWLM Był to mecz zaległy: gdyby jego wynik doliczyć do takiej tabeli, jaka była po 19 kolejce, to Inter zdobyłby symboliczny tytuł mistrza półmetka rozgrywek. Doliczenie tego rezultatu do obecnej tabeli daje Interowi drugą lokatę, z jednopunktową stratą do Palmeiras. Walka o tytuł mistrzowski zapowiada się pasjonująco! Corinthians - Santos 2:1 Również w tym meczu wszystkie gole padły w drugiej połowie. Najpierw samobójczy gol Chicao dał prowadzenie Santosowi, ale potem wyrównal Bill (pierwszy gol tego zawodnika dla Corinthians), a w końcówce nie kto inny jak Chicao zdobył zwycięską bramkę dla "Timao"!  Najważniejsze fragmenty tego meczu macie tu: http://www.youtube.com/watch?v=6S6HbqPecnM W przerwie meczu kibice Corinthians mieli okazję oklaskiwać nowe nabytki drużyny: Marcelo Mattosa oraz Defederico. Obaj mają zadebiuować w składzie Corinthians w meczu z Coritibą, 16 września. 