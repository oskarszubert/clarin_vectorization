Dotarła do mnie smutna wiadomość, że w wieku zaledwie 41 lat zmarł Ermikles, jeden z blogistów politeistycznego portalu Pantheion.pl Bardzo żałuję, że nie miałem okazji poznać Go osobiście, bo sądząc po Jego tekstach był z pewnością człowiekiem o bogatej osobowości, dziennikarzem o ostrym, finezyjnym piórze, jednym z czołowych pogańskich intelektualistów dzisiejszej Polski. Był to, jak napisali przyjaciele Ermiklesa z portalu w pożegnalnej notce, "bezkompromisowy i odważny myślą pisarz", który "zakończył swą ziemską wędrówkę i pod opieką umiłowanego przez siebie Hermesa udał się do cienistych krain"... W tym linku możecie przeczytać artykuł Ermiklesa, poświęcony naturze boga Hermesa:http://pantheion.pl/?art=O_naturze_HermesaNie będę tu prezentował moich własnych rozważań na temat życia i śmierci. Wolę zacytować o wiele głębsze i celniejsze słowa cesarza Marka Aureliusza:"Tak należy wszystko czynić i mówić i o wszystkim myśleć, jakby się już miało odejść z życia. Odejść zaś od ludzi, jeżeli bogowie istnieją, niczym nie jest strasznym; nie wydaliby cię bowiem na pastwę zła. Jeżeli zaś ich nie ma lub jeżeli ich ludzie nic nie obchodzą, po cóż mi żyć w świecie pozbawionym bogów lub pozbawionym opatrzności? Ale i oni są, i sprawy ludzkie ich obchodzą..." 