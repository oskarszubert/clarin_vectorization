Oto zestaw dzisiejszych (poniedziałek, 11 października) meczy: Atletico Mineiro - Cruzeiro hit! Wielki klasyk stanu Minas Gerais, kolejne starcie odwiecznych wrogów!  Kiedy Cruzeiro przegrywało z Estudiantes tegoroczny finał Copa Libertadores, kibice Atletico Mineiro świętowali na całego. Teraz Cruzeiro chce zemsty: chce rozgromić Atletico i pokazać mu, kto jest najlepszy w Minas Gerais.  Cruzeiro wystąpi bez Klebera, który uprawia "corpo mole" czyli mówiąc w skrócie - nie pali sie do gry, zasłaniając się kontuzją, bo myślami jest już w Palmeiras. Bramki dla Cruzeiro ma zdobywać w tym meczu Wellington Paulista. Dla urugwajskiego bramkarza Atletico, Cariniego, będzie to pierwszy taki klasyk. Carini, uczeń Mazurkiewicza, innego urugwajskiego bramkarza Atletico, jest jednak dobrej myśli... Nautico - Palmeiras Dla Palmeiras jest to kluczowy mecz: jeśli wygra, to powiększy swoją przewagę nad wiceliderem do co najmniej siedmiu punktów i sprawa tytułu mistrzowskiego będzie raczej przesądzona. Ale broniące się przed spadkiem Nautico ma w planach wygrywanie wszystkich meczy u siebie...  Goias - Sport Goias walczy o miejsce w pierwszej czwórce, a Sport broni się przed spadkiem. Inne motywacje, ale zaangażowanie i walecznosć będą po obu stronach takie same...   Czy duet Goias: Fernandao - Iarley zagra wreszcie tak, jak potrafi?  Botafogo - Avai Botafogo wyszło już ze strefy spadkowej, teraz ma szanse oddalić się od niej na bezpieczniejszą odległość. Zwycięstwo łatwo nie przyjdzie (Avai pokazało, choćby w meczu z Palmeiras, że potrafi grać na wyjazdach) ale jest w zasięgu możliwości drużyny "Fogao".  To będzie setny mecz Silasa w roli trenera Avai, ale w tym spotkaniu Silas nie będzie mógł skorzystać z dwóch "wykartkowanych" zawodników: Marquinhosa i Eltinho.  Santos - Vitoria Oba zespoły walczą o miejsce w pierwszej czwórce. Dodatkowym smaczkiem jest fakt, że trenerem Vitorii jest Vagner Mancini, który jeszcze niedawno prowadził Santos i zna tę drużynę na wylot.  Inny smaczek: Vila Belmiro, stadion Santosu, obchodzi dziś 93 lata istnienia. Ale mecz Santos - Vitoria odbędzie się na stadionie Pacaembu, bo w Sao Paulo można sprzedać więcej biletów... 