Już jutro (w środę, 21 października) zostanie rozegrany pierwszy mecz 31 kolejki ligi brazylijskiej: Santo Andre - Palmeiras. To pojedynek niezwykle ważny dla obu stron i dla całej ligi: - Palmeiras wciąż jest liderem, ale ma już tylko cztery punkty przewagi i nie może już sobie pozwolić na kolejne wpadki. Atmosfera w zespole i wokół niego mocno się jednak pogorszyła po przegranym meczu z Flamengo, a presja wzrosła. Jeśli Palmeiras przegra lub zremisuje ten mecz, tytuł mistrzowski będzie mocno zagrożony... - Santo Andre jest w strefie spadkowej, kolejna porażka mogłaby ekipę "Ramalhao" ostatecznie pogrążyć. Santo Andre będzie dla Palmeiras trudnym rywalem, obie drużyny znają się dobrze z rozgrywej stanowych Campeonato Paulista. 