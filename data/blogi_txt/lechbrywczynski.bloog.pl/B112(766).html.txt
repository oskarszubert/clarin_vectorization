Jeszcze kilka lat temu Juventude, klub z miasta Caxias do Sul w stanie Rio Grande do Sul, występowało w brazylijskiej Serie A, gdzie osiągało dobre wyniki. Spadło jednak do Serie B w grudniu 2007 r., razem z Corinthians, Paraną i Ameriką-RN.  W przeciwieństwie do Corinthians, Juventude nie wywalczyło jednak w roku ubiegłym awansu do Serie A. Nadzieje kibiców na to, że awans stanie się faktem w roku bieżącym, są ogromne, ale drużyna jak na razie nie usprawiedliwia swoją grą pokładanych w niej nadziei i pęta się w dolnych rejonach tabeli Serie B. Wczorajszy mecz z Paraną, przegrany na własnym stadionie 0:1, przepełnił szalę goryczy - kibice są zbulwersowani i żądają od zarządu klubu konkretnych działań, które pomogą drużynie Ju w wywalczeniu awansu do Serie A.  Wczoraj, zaraz po meczu z Paraną, pod bramą stadionu Alfredo Jaconi odbył się pokojowy ale stanowczy protest kibiców Juventude. Fotkę z tego protestu macie w poniższym linku. Zwróćcie uwagę na to, że kibice są ciepło ubrani, bo na południu Brazylii jest teraz chłodno - wczoraj temperatura w mieście Caxias do Sul wynosiła minus jeden stopień... http://colunas.globoesporte.com/files/178/2009/06/protesto.jpg 