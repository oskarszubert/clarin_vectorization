Dodałem nowy link - do bloga Gringos Futebol Clube, w którym znaleźć można podstawowe informacje o najważniejszych piłkarzach zagranicznych, którzy grają obecnie w klubach brazylijskich lub grali w nich przed laty. Można tam szukać informacji o tych zawodnikach według kraju pochodzenia, według brazylijskiego klubu w którym grali albo według pozycji na boisku. Tak np. w haśle "Polonia" znajdziecie dwa nazwiska: Piekarski oraz Nowak, w haśle "Hungria" - nazwisko Roland Tuske, a w haśle "Inglaterra" znajdziecie napastnika Henry'ego Welfare, który był zawodnikiem Fluminense w latach 1913 - 1923 i zdobył dla tego klubu 163 gole (do dziś jest rekordzistą jeśli chodzi o liczbę goli, zdobytych w klasykach Fluminense-Botafogo - 17). W blogu są również uwzględnieni zagraniczni trenerzy oraz prezesi klubów. Link do tego bloga jest tu:http://gringosfc.blogspot.com/ PS. Mianem "gringo" określa się w Brazylii wszystkich obcokrajowców: Jankesów, hiszpańskojęzycznych Latynosów, Europejczyków, Azjatów itd. 