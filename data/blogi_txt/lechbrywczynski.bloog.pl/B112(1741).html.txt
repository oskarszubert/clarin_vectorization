Brazylijska Serie C nie jest "docelową" ligą dla żadnego, nawet niezbyt dużego klubu piłkarskiego. Takie kluby marzą o grze w Serie B, która daje znacznie większy prestiż, medialne nagłośnienie i wsparcie od sponsorów. Pod tym względem przepaść pomiędzy Serie C i Serie B jest ogromna. Dlatego większość klubów, występujących w Serie C, przystępuje do rozgrywek z myślą o awansie, choć awansować mogą tylko 4 spośród 20 trzecioligowych ekip. Sezon jest w tej lidze krótki, dlatego każdy mecz jest walką o wszystko, a każde zwycięstwo - wydarzeniem. Ciernistą drogę z Serie D do Serie C, a potem do Serie B przeszło w ostatnich latach Joinville; Criciuma też męczyła się mocno, by awansować z Serie C do Serie B. Wcześniej przez lata nie mogły się wydostać z Serie C takie kluby jak Bahia czy Ceara. Ba, kiedyś epizod w Serie C zaliczyło na swoim koncie nawet Fluminense, co do dziś jest wytykane temu klubowi przez kibiców innych drużyn z Rio... Obecni potentaci Serie C to Santa Cruz, Fortaleza i Paysandu: w tych klubach awans jest uważany za obowiązek, każdy inny wynik będzie traktowany jako katastrofa. Właśnie trwa pierwsza faza rozgrywek Serie C, w której kluby są podzielone na dwie grupy po 10 drużyn. Po zakończeniu tej fazy po cztery najlepsze kluby z obu grup wejdą do drugiej fazy, gdzie będą dalej walczyć o awans, a po dwie najsłabsze ekipy z obu grup spadną do Serie D. Oto obszerne fragmenty niedawnego meczu Fortaleza - Salgueiro, zakończonego zwycięstwem gospodarzy 2:1 (zwycięski gol Jailsona dla Fortalezy - 6:30 min. - jest wart obejrzenia):http://www.youtube.com/watch?v=wGwUAM5a4I4Aktualna tabela Serie C: GRUPA A    1  Luverdense-MT 9 4 3 0 1 6 3 3 75.0 2  Icasa-CE 7 4 2 1 1 6 3 3 58.3   3  Paysandu-PA 7 4 2 1 1 7 5 2 58.3   4  Águia-PA 7 4 2 1 1 5 4 1 58.3   5  Fortaleza-CE 7 4 2 1 1 3 3 0 58.3   6  Santa Cruz-PE 6 4 1 3 0 8 7 1 50.0   7 Guarany-CE 4 4 1 1 2 5 5 0 33.3   8  Salgueiro-PE 4 4 1 1 2 5 6 -1 33.3   9  Cuiabá-MT 1 3 0 1 2 1 4 -3 11.1   10  Treze-PB 0 3 0 0 3 1 7 -6 0.0      GRUPA B    1  Madureira-RJ 10 4 3 1 0 5 1 4 83.3   2  Vila Nova-GO 7 4 2 1 1 10 5 5 58.3   3  Macaé-RJ 7 4 2 1 1 9 5 4 58.3   4  Caxias-RS 7 4 2 1 1 6 7 -1 58.3   5 Oeste-SP 6 4 2 0 2 6 7 -1 50.0   6  Santo André-SP 6 4 1 3 0 3 2 1 50.0   7  Chapecoense-SC 5 4 1 2 1 4 5 -1 41.7   8 Brasiliense-DF 3 4 1 0 3 5 7 -2 25.0   9  Duque de Caxias-RJ 3 4 1 0 3 5 9 -4 25.0   10  Tupi-MG 1 4 0 1 3 4 9 -5 8.3        O utrzymanie się w Serie C też toczy się zacięta walka, bo brazylijska Serie D to ekstremalna szkoła przetrwania. W rozgrywkach Serie D bierze udział 40 klubów z całej Brazylii: utrzymać się w tej lidze nie można(!!!), cztery kluby awansują, a pozostałe 36 klubów spada ...donikąd, czyli wylatuje z rozgrywek ogólnobrazylijskich i musi dopiero wywalczyć sobie miejsce w przyszłorocznych rozgrywkach Serie D poprzez mistrzostwa stanowe (a nie jest to łatwe, bo chętnych jest wielu). We właśnie trwającej, pierwszej fazie rozgrywek Serie D kluby są podzielone na 8 grup po 5 drużyn: dwie najlepsze drużyny z każdej grupy przechodzą do następnej fazy, gdzie będą walczyć o awans, a pozostali od razu staczają się w piłkarski niebyt (czyli grę wyłącznie na poziomie stanowym). Ci, którzy wyjdą z grup, będą z kolei mieć przed sobą dalekie, kosztowne dla małych klubów wyjazdy na mecze (właściwie przeloty, bo przy odległościach rzędu 2 tys. kilometrów tylko transport lotniczy wchodzi w grę).  Zainteresowanym podaję link do ciekawego bloga, poświęconego wyłącznie rozgrywkom brazylijskiej Serie D:http://brasileiroseried.blogspot.com/ 