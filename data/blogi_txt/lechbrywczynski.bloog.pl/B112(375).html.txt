Paragwajczyk Carlos Amarilla oraz Urugwajczyk Jorge Larrionda będą arbitrami głównymi finałowych spotkań Copa Sudamericana: Internacional Porto Alegre - Estudiantes de La Plata. Mecze te odbędą się 26 listopada i 3 grudnia; rewanż będzie miał miejsce w Porto Alegre. Do tej pory oba zespoły spotykały się cztery razy; wszystkie te pojedynki zakończyły się zwycięstwem Internacionalu.  Jeśli Internacional zdobędzie Copa Sudamericana, to zostanie zaproszony w sierpniu 2009 r. do Japonii, na turniej Suruga Bank, gdzie zmierzy się z mistrzem Japonii. 