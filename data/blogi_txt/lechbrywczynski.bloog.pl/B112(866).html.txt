Dziś, we wtorek 30 czerwca, zostaną rozegrane dwa pierwsze mecze dziewiątej kolejki drugoligowych rozgrywek:  Vasco da Gama - Bragantino hit! Szóste miejsce nie zadowala drużyny Vasco, absolutnego faworyta tegorocznych rozgrywek Serie B: czas na zwycięstwa i marsz w górę tabeli.  Fernando Prass, bramkarz Vasco, już teraz zapowiada wyprzedzenie aktualnego lidera, Guarani:  - Nie wierzę, że Guarani utrzyma taką formę i takie wyniki przez całe rozgrywki. Prędzej czy później zacznie przegrywać i tracić punkty, a wtedy Vasco zajmie pozycję lidera. Brasiliense - Duque de Caxias Te drużyny nigdy jeszcze z sobą nie grały, bo przecież Duque de Caxias to absolutny beniaminek Serie B.  Brasiliense jest wiceliderem, a i Duque też nieźle sobie radzi - w czterech ostatnich meczach nie poniosło porażki. Zapowiada się dobry mecz, ze wskazaniem na gospodarzy. 