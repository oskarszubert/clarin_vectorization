Oto zestaw meczy 26 kolejki ligi brazylijskiej:  Sobota, 26 września Barueri - Cruzeiro Cruzeiro ma jeszcze ambicje, by wejsć do G-4 i zagrać w przyszłym roku w Libertadores. Ale czy awantura wokół Klebera, który ujawnił swoje ciągoty, żeby grać w Palmeiras, nie zepsuje atmosfery w drużynie?  Palmeiras - Atletico  Paranaense Lider gra u siebie i powinien wygrać. Ale Paulo Baier może zaskoczyć "zielonych" strzałem z rzutu wolnego... Mecz będzie transmitowany o godz. 23.30 m.in. przez Sportklub.   Niedziela, 27 września Sao Paulo - Corinthians hit! Defederico i Edno mogą już wystapić w składzie Corinthians! Szykuje się wielkie starcie: Sao Paulo musi wygrać, żeby nie stracić dystansu do prowadzącego w tabeli Palmeiras, Corinthians też ma jednak obowiązek wygrać, jeśli chce przedłużyć swoje nadzieje na tytuł mistrzowski... Mecz będzie transmitowany o godz. 21.00 m.in. przez Sportklub Plus.  Coritiba - Nautico To będzie zacięta walka: obie drużyny bronią się przed spadkiem i tylko zwycięstwo każdą z ekip urządza. Coritiba u siebie zazwyczaj wygrywa...  Goias - Gremio Goias świetnie gra w lidze, chce utrzymać miejsce w G-4 i zagrać w przyszłorocznej edycji Copa Libertadores. To dlatego odpuściło sobie wyjazdowy mecz Copa Sudamericana z paragwajskim Cerro Porteno, przegrany 0:2. Gremio jest słabe na wyjazdach, ale może tym razem Souza, Maxi Lopez i spółka sięgną po trzy punkty...  Fluminense - Avai Zdesperowane Flu walczy o zwycięstwo z wyluzowanym i pewnym swego Avai. Trener Cuca liczy, że zdobycie czterech punktów w każdych dwóch kolejnych meczach zagwarantuje jego drużynie utrzymanie się w lidze. Jeśli tak, to w tym meczu Flu musi zdobyć trzy punkty...  Internacional - Flamengo hit! To dla Flamengo kluczowy mecz: w razie porażki szanse na miejsce w ścisłej czołowce staną się tylko iluzoryczne. Z kolei Inter, po ostatnich niepowodzeniach, nie może sobie już pozwolić na straty punktowe, bo kibice tracą powoli cierpliwość, a szanse na mistrzostwo uciekają...  Czy Petkovic znowu strzeli gola? Tu macie jego bramkę dla Flamengo z poprzedniego meczu, widzianą z trybun Maracany: http://www.youtube.com/watch?v=yZ1Kbz5-igM Atletico Mineiro - Santos Santos ma wielkie ambicje, ale do czołówki wciąż daleko. Ten mecz to ostatnia okazja, by zbliżyć sie do G-4. Tyle tylko, że Atletico nadal wierzy w zdobycie tytułu mistrzowskiego, a w dodatku gra u siebie...  Botafogo - Vitoria Botafogo pewnie wygrało z ekwadorskim Emelekiem w Copa Sudamericana - teraz chce kontunuować tę passę w lidze. I wreszcie opuścić po wielu kolejkach strefę spadkową!  Sport - Santo Andre Czy Sport ma jeszcze szanse, żeby się utrzymać w lidze? Niewielkie. Ale jeśli przegra ten mecz z Santo Andre, to zmaleją one do zera... 