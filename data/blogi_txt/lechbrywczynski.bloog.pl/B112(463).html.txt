Dyrektor Corinthians Antonio Carlos Zago poleciał do Buenos Aires, gdzie uzgadnia ostatnie szczegóły transferu obrońcy Sergio Escudero z Argentinos Juniors do Corinthians. Transfer jest przesądzony - będzie on kosztował "Timao" 1,3 mln dolarów, a zawodnik podpisze kontrakt na dwa lata. Antonio Carlos Zago wykorzystał swój pobyt w Argentynie także do spotkania się z Juanem Sebastianem Veronem z Estudiantes de La Plata. Veron jest gotów przejść do Corinthians z końcem czerwca, zaraz po zakończeniu Copa Libertadores, natomiast włodarze "Timao" chcieliby go widzieć w swojej drużynie już teraz. 