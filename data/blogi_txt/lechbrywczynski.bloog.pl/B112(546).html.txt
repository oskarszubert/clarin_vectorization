Trener Rene Simoes powiedział kilka dni temu, że Fluminense szykuje "bombę", czyli zakontraktowanie zawodnika wysokiej klasy. Kto jest ową "bombą", nie wiadomo. Kiedy spytano o to Thiago Nevesa, grającego obecnie w Niemczech, odpowiedział:  - Nie miałbym nic przeciwko temu, żebym to ja był tą "bombą", bo chętnie wróciłbym do Brazylii...  Wszystko wskazuje jednak, że nie chodzi o Thiago Nevesa, lecz o Freda z francuskiego Lyonu. Jak podaje francuski dziennik L'Équipe, Fluminense zaoferowało Lyonowi za Freda kwotę 15,3 mln reali. 