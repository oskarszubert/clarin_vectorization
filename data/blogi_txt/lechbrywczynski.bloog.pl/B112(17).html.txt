Wczorajszy mecz Santosu ze Sportem Recife miał szczególne znaczenie dla serbskiego piłkarza Dejana Petkovica: po raz pierwszy wystąpił w pierwszym składzie Santosu, w dodatku z numerem 10, z którym kiedyś grał w Santosie sam "rei"  Pele. A na dokładkę, Pele był obecny na tym meczu i mógł oglądać poczynania swego "następcy" na boisku... Dużo powodów do stresu, jak na jeden mecz. Skończyło się jednak całkiem nieźle: Santos wygral 2:0, dzięki czemu zbliżył się do ligowej czołówki, a Petkovic umiejętnie kierował środkową linią Santosu. Pierwsza bramka została zdobyta przez Klebera Pereirę, po wcześniejszym, znakomitym podaniu Petkovica; drugiego gola strzelił Pedrinho.Obie te bramki możecie zobaczyć tu:http://video.globo.c om/Videos/Player/Esportes/0,,GIM716223-7824-OS+GOLS+DE+SANTOS+X+ SPORT+PELA+RODADA+DO+BRASILEIAO,00.html W innym ważnym meczu, Gremio również zgłosiło mistrzowskie aspiracje, pewnie wygrywając z Paraną 2:0. Gole Diego Souzy i Andersona Pico możecie zobaczyć w poniższym linku; oba sa warte obejrzenia. Szkoda tylko, że Souza dostał pod koniec meczu czerwoną kartkę i musiał opuścić boisko...http://video.globo.com/Videos/Player/Esp ortes/0,,GIM716209-7824-OS+GOLS+DE+GREMIO+X+PARANA+PELA+RODADA+D O+BRASILEIRAO,00.html W trzecim wczorajszym meczu Atletico Paranaense po raz kolejny zawiodło swoich kibiców i zaledwie zremisowało u siebie z Figueirense 1:1. Oba zespoly z Kurytyby: Atletico i Parana coraz bardziej zbliżają się do strefy spadkowej, ku uciesze trzeciego, wielkiego klubu z tego miasta - Coritiby. Coritiba (popularnie określana jako "Coxa") jest obecnie na drugim miejscu w drugiej lidze i uważana jest za pewnego kandydata do awansu. Na wczorajszym meczu brazylijskiej drugiej ligi (Serie B) Coritoba - Santa Cruz było obecnych 20 tys. kibiców! Coxa wygrała 2:0, a kibice świetnie się bawili, co możecie zobaczyć tu:http://www.youtube.com/watch?v=aBGWLVTGFKQ 