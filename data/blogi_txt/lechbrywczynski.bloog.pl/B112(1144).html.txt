Botafogo-SP nie ma nic wspólnego (poza nazwą) z wielkim Botafogo z Rio de Janeiro, klubem Garrinchy. Botafogo-SP z miasta Ribeirao Preto w stanie Sao Paulo nie uczestniczy aktualnie w rozgrywkach ogólnobrazylijskich: walczy dopiero o miejsce w brazylijskiej czwartej lidze (Serie D) za pośrednictwem tegorocznych rozgrywek Copa Paulista. Botafogo-SP występuje za to w pierwszej lidze stanowej Campeonato Paulista, gdzie w początkach przyszłego roku (z włoskimi zawodnikami Vierim i Coco w składzie)  zmierzy się z czołowymi klubami stanu, jak Sao Paulo, Corinthians, Palmeiras czy Santos.  Hierarchia klubów w rozgrywkach ogólnobrazylijskich nie zawsze pokrywa się z ich hierarchią w rozgrywkach stanowych. Tak np. Botafogo-SP dopiero marzy o grze w brazylijskiej Serie D i zarazem występuje w pierwszej lidze stanowej, a tymczasem Guarani gra w brazylijskiej Serie B i jest praktycznie pewne awansu do Serie A, ale w przyszłorocznych rozgrywkach Campeonato Paulista zagra w drugiej lidze stanowej...  Botafogo-SP jest potocznie określane mianem "Pantera", a stadion tego klubu nazywa się Santa Cruz. Tutaj macie gole z rozegranego na tym stadionie wiosną bieżącego roku meczu Campeonato Paulista: Botafogo-SP - Sao Paulo, zakończonego rezultatem 1:2: http://www.youtube.com/watch?v=dEM8iJ7ObDA  Link do oficjalnej strony klubu już podawałem. Tutaj macie jeszcze link do internetowego forum kibiców Botafogo-SP: http://www.comefogonet.com.br/mural-de-recados  Vieri pojawi się w Brazylii 10 listopada. A tymczasem Botafogo-SP rozegra w najbliższych dniach ćwierćfinałowy dwumecz Copa Paulista z Linense.  Pozostałe pary ćwierćfinałowe: Sertaozinho - Paulista Mogi Mirim - XV de Piracicaba Votoraty - Sao Bernardo 