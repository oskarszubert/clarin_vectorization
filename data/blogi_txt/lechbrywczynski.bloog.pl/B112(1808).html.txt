Z ostatniej chwili: posiadający polskie obywatelstwo Roger Guerreiro został zawodnikiem drugoligowego klubu brazylijskiego Guaratingueta. Podpisał kontrakt do końca 2014 r. Guaratingueta to klub o krótkiej metryce, ale dość solidny. Perspektyw na awans do Serie A nie ma. Copa do BrasilRozegrano pierwsze mecze ćwierćfinałowe Copa do Brasil. W czterech meczach zanotowano trzy remisy, tylko Goias odniosło zwycięstwo. Wszystko rozstrzygnie się w meczach rewanżowych... Oto rezultaty:Inter Porto Alegre - Atletico Paranaense 1:1Bramkowy remis to niezły wynik dla Atletico, w składzie którego znów brylował Paulo Baier. Boiskowy weteran zdobył prowadzenie dla gości, wyrównał Otavio. Corinthians - Gremio 0:0To dobry wynik dla Gremio, które powinno wygrać w rewanżu z wykazującym ostatnio kiepską dyspozycję rywalem. Goias - Vasco da Gama 2:1Już w pierwszej minucie gry Edmilson zdobył prowadzenie dla gości, ale potem do głosu doszli gospodarze, którzy zdobyli gole za sprawą Waltera i Roniego.     Botafogo - Flamengo 1:1Remis w derbach Rio: prowadzenie dla Flamengo zdobył Andre Santos, wyrównał Edílson. Copa SudamericanaNie najlepiej spisało się Sao Paulo w meczu Copa Sudamericana z chilijskim Universidad Catolica, remisując u siebie 1:1. Gola dla gospodarzy zdobył Luis Fabiano, a dla gości Castillo. Zawiodła również Bahia, przegrywając wyjazdowy pojedynek z kolumbijskim Atletico Nacional 0:1. 