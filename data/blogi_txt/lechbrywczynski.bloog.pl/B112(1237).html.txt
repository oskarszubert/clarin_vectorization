Rozpoczęły się tegoroczne rozgrywki o mistrzostwo stanu Santa Catarina. Ten stan nie zalicza się do najważniejszych piłkarskich ośrodków w Brazylii, ale mistrzostwa stanowe należą tu do najbardziej zaciętych i wyrównanych. Wielcy (pierwszoligowe Avai, drugoligowe Figueirense) nie są tutaj aż tacy wielcy, a mali (Criciuma, Chapecoense, Joinville, Metropolitano i in.) nie są aż tacy mali. Wystarczy powiedzieć, że pod względem liczby kibiców na pierwszym miejscu jest wśród tutejszych klubów nie Avai czy Figueirense, lecz ...czwartoligowe Joinville, nazywane potocznie JEC (Joinville Esporte Clube). Do tego dodać należy ciekawostkę: Avai i Figueirense to kluby z miasta Florianopolis - stolicy stanu Santa Catarina. Ale największym miastem stanu nie jest Florianopolis, lecz Joinville. Jeszcze jedna ciekawostka: nadmorskie Florianopolis zostało założone przez Portugalczyków, a przemysłowe Joinville przez Niemców...  Florianopolis wygląda piękniej niż Joinville, co do tego nie ma wątpliwości:http://upl oad.wikimedia.org/wikipedia/commons/6/6b/Florianopolis_BeiraMar. jpg Ale wróćmy do futbolu. Oto wyniki najciekawszych meczy pierwszej kolejki Catarinao: Avaí - Brusque 3:0Gole zdobyli Gabriel - 2 oraz Medina:http://mediacenter.clicrbs.com.br/templa tes/player.aspx?uf=2 contentID=95860 channel=47 Metropolitano - Juventus-SC 2:0Obie bramki padły w pierwszej połowie, a strzelili je Erivelton i Mario Andre. Joinville - Criciuma 3:0Gole Paulinho Diasa, Limy i Crisa macie tu:http://mediacenter .clicrbs.com.br/templates/player.aspx?uf=2 contentID=95854 chann el=47 Atletico Ibirama - Chapecoense 2:1Gole dla gospodarzy zdobyli Maurício i Giovani (z karnego), a dla gości Rafael Morisco. 