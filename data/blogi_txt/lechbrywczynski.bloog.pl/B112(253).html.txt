Kiedy Thiago Silva grał w olimpijskiej reprezentacji Brazylii, pojawiły sie pogłoski o rychłym odejściu tego zawodnika z Fluminense do Interu Mediolan. Po powrocie z Olimpiady do Rio do Janeiro, Thiago Silva postanowił wszystko wyjaśnić.   - Fluminense jest w trudnej sytuacji, blisko strefy spadkowej. Zależy mi na tym, żeby pomóc drużynie w uniknięciu degradacji. Nie ma nawet mowy, żebym przed końcem bieżącego roku pomyślał o przyjęciu oferty od Interu Mediolan i o odejściu z Fluminense - oświadczył Thiago Silva.  Podczas niedzielnego klasyku Flamengo - Fluminense pierwszego, honorowego kopnięcia piłki dokona osoba, która kopać umie znakomicie - Natalia Falavigna, brazylijska brązowa medalistka w taekwondo podczas Olimpiady w Pekinie. 