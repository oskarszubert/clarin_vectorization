SERIE APonte Preta zremisowała 1:1 z Gremio i ma już tylko iluzoryczne szanse na utrzymanie się w lidze.  - W praktyce już spadliśmy do Serie B, teraz całe siły skupiamy na półfinałowym meczu Copa Sudamericana z Sao Paulo. Jeśli awansujemy do finału, to podstawowi zawodnicy nie zagrają już w tym roku w lidze - zapowiedział trener Jorginho. Sao Paulo zremisowało 1:1 z Botafogo, ale od wyniku ważniejsze było to, że: - był to 1117 mecz bramkarza Rogerio Ceni w składzie Sao Paulo - Ganso popisał się kapitalną akcją, która nie przyniosła gola, ale i tak zachwyciła publiczność:Bahia wygrała z Portuguesą 1:0 dzięki czemu ma teraz trzy punkty przewagi nad strefą spadkową:Santos zamierza zatrudnić na nowy sezon trenera Neya Franco. SERIE BWygrywając 3:2 wyjazdowy mecz z Boa Esporte, Sport Recife zapewnił sobie awans do Serie A. Wcześniej awans wywalczyły Palmeiras i Chapecoense. O ostatnie, czwarte miejsce premiowane awansem walczą: Figueirense, Icasa i Ceara. Wszystkie trzy kluby mają po 59 punktów, rozstrzygnięcie zapadnie w ostatniej kolejce, w meczach Ceara - Joinville, Parana - Icasa i Bragantino - Figueirense. Tak cieszyli się kibice Sportu na ulicach Recife:Inne rozstrzygnięcie, jakie przyniosła przedostatnia kolejka: Sao Caetano spadło do Serie C po remisie 2:2 z Ameriką-RN. SERIE CW pierwszym meczu finałowym Sampaio Correa bezbramkowo zremisowało z Santa Cruz. W rewanżu grająca u siebie ekipa z Pernambuco będzie zdecydowanym faworytem. COPA PAULISTAZakończyły się tegoroczne rozgrywki o puchar stanu Sao Paulo. W finale Sao Bernardo zremisowało z Audax 0:0, wygrywając w rzutach karnych 4:3 i kwalifikując się tym samym do przyszłorocznej edycji Copa do Brasil. 