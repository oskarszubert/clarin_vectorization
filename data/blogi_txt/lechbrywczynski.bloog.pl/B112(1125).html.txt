Występujące w częściowo rezerwowym składzie i "z głową w lidze" Botafogo przegrało wyjazdowy, ćwierćfinałowy mecz pucharowy z paragwajskim Cerro Porteno 1:2. Fatalnie spisywał się w tym meczu argentyński arbiter Sergio Pezzota, który dał ekipie Cerro dyskusyjny rzut karny i anulował dwa gole, zdobyte przez Botafogo...  1:2 to jednak i tak całkiem niezły wynik: do awansu Botafogo potrzebuje w rewanżu zwycięstwa 1:0 u siebie. Prowadzenie dla Cerro zdobył Recalde, wyrównał Reinaldo, a zwycięską bramkę dla gospodarzy zdobył z karnego Nanni. Wszystkie te gole macie tu: http://www.youtube.com/watch?v=chnlHcreVrU  Bardziej niż porażka z Cerro zmartwiła zawodników Botafogo informacja, że Santo Andre wygrało wczoraj 2:0 swój ligowy mecz z Palmeiras i zepchnęło Botafogo do strefy spadkowej. To dodatkowa presja dla Botafogo przed niedzielnym klasykiem z Flamengo... 