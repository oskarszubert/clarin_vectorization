Muricy Ramalho, były już trener Sao Paulo, ostro skrytykował trenera Cukę (Flamengo). Powiedział, że Cuca zadzwonił do Juvenala Juvencio, prezesa klubu Sao Paulo, by zaoferować siebie jako nowego trenera Sao Paulo, deklarując gotowość złożenia natychmiastowej dymisji we Flamengo.   - To zachowanie absurdalne, to brak etyki - oświadczył Muricy Ramalho.   Ta informacja zbulwersowała kibiców Flamengo. Cuca, którego pozycja w klubie Flamengo i bez tego była zagrożona, wszystkiemu zaprzecza.  Można jednak przypuszczać, że Muricy mówi prawdę, bo zawsze był znany ze szczerych, barwnych, a czasem i kontrowersyjnych wypowiedzi. Kilka z nich obejrzycie w tym filmiku: http://www.youtube.com/watch?v=BfLg7Fa9lVY 