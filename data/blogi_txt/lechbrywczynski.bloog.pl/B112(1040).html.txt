Dziś (we wtorek, 22 września) zostaną rozegrane dwa pierwsze mecze 26 kolejki brazylijskiej drugiej ligi:  Ipatinga - Bahia Jeszcze niedawno Bahia walczyła o miejsce w G-4, a teraz - po kilku porażkach - znalazła się niebezpiecznie blisko strefy spadkowej. Czy to staczanie się po równi pochyłej zostanie w tym meczu przerwane? To możliwe, warto jednak pamiętać, że Bahia jeszcze nigdy nie wygrała meczu z Ipatingą!  Bragantino - Juventude Juventude spadło do drugiej ligi w grudniu 2007 r., razem z Corinthians, Paraną i Ameriką-RN. Wydawało się wtedy, że Juventude, podobnie jak Corinthians, już za rok wróci do Serie A. Tak się jednak nie stało, a i w obecnym sezonie szanse na awans są znikome. Chyba, że Ju zacznie wygrywać wszystkie mecze po kolei, także z trudnymi rywalami, takimi jak Bragantino...  W tym spotkaniu o zwycięstwo będzie jednak trudno, bo Juventude zagra w osłabionym składzie, bez swego najlepszego zawodnika Marcosa Dennera. Zastąpi go Mendes. 