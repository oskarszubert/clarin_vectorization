To już wiadomość oficjalna: Adriano podpisał kontrakt z Corinthians do czerwca 2012 r. Wiadomo, że w poprzednich klubach (Flamengo, Roma) Adriano sprawiał różnego rodzaju kłopoty i nie zawsze wywiązywał się ze swoich obowiązków. Dlatego kontrakt zawodnika z Corinthians zawiera klauzulę, umożliwiającą klubowi jednostronne rozwiązanie umowy, jeśli nie będzie się pojawiał na treningach...W Paulistao na pewno Adriano nie wystąpi, bo nie można już zgłaszać nowych zawodników do tych rozgrywek. Dlatego "Imperador" będzie mógł zadebiutować w składzie "Timao" dopiero 22 maja, w meczu z Gremio (w pierwszej kolejce tegorocznych rozgrywek brazylijskiej Serie A). 