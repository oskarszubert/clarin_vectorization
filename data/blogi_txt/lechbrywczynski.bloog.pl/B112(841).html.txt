W najbliższy czwartek 25 czerwca, na stadionie Beira Rio w Porto Alegre, odbędzie się pierwszy mecz o piłkarski Superpuchar Ameryki Południowej (Recopa Sudamericana). Internacional Porto Alegre, zdobywca Copa Sudamericana 2008 będzie podejmował ekwadorskie LDU Quito, zdobywcę Copa Libertadores 2008. Dobrą wiadomością dla gospodarzy jest to, że w meczu tym wystąpi już dochodzący do pełni formy po kontuzji Andres D'Alessandro. Rewanż 9 lipca w Quito.   Internacional Porto Alegre zdobył już Superpuchar Ameryki Południowej dwa lata temu: wówczas występował w tym dwumeczu jako zdobywca Copa Libertadores, a przeciwko sobie miał meksykańską Pachucę - zdobywcę Copa Sudamericana.  Na wyjeździe, w Meksyku, Internacional przegrał pierwszy mecz z Pachucą 1:2, ale w rewanżu rozgromił Meksykanów aż 4:0 i sięgnął po Superpuchar.  Relację z meczu o Superpuchar Ameryki Południowej 2007 możecie obejrzeć tu: http://www.youtube.com/watch?v=e0eBoixRRxE feature=related 