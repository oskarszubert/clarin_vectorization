Santos idzie w ślady Palmeiras i także ogłosi nazwisko nowego trenera tego klubu za pośrednictwem swojego oficjalnego mini- bloga  - "twittera". Link jest tu: http://www.twitter.com/sfc_oficial  Wedle nieoficjalnych i nie potwierdzonych informacji, Milan zaproponował Corinthians wymianę bramkarzy: Felipe za Didę.  Ekwadorski napastnik Joffre Guerron, który w roku ubiegłym zdobył Copa Libertadores z ekipą LDU, odchodzi z hiszpańskiego Getafe. O zakontraktowanie piłkarza zabiega Corinthians.  Kibice Nautico obawiają się, że ich drużyna spadnie w tym sezonie do Serie B. Trener Geninho uspokaja:  - Trenowałem rozmaite kluby, ale żaden z nich nie spadł z ligi, kiedy ja go prowadziłem! Faktycznie: w roku ubiegłym Geninho uratował przed spadkiem Atletico Paranaense. Fernandao, były kapitan drużyny Internacionalu Porto Alegre, chce już teraz rozwiązać kończący się w roku przyszłym kontrakt z arabskim klubem Al-Gharafa i wrócić do Brazylii, najprawdopodobniej do ekipy "colorados". Piłkarz poinformował o tym na swojej oficjalnej stronie: http://www.fernandaof9.com.br Botafogo utworzyło w stolicy kraju, Brasilii, swoją filię - Botafogo DF. Klub ten będzie brał udział w tegorocznych rozgrywkach stołecznej drugiej ligi stanowej - Campeonato Candango.  Marcelo Oliveira został zwolniony z posady trenera drugoligowej Ipatingi po porażce 0:2 w meczu z Paraną.  Kibice Atletico Mineiro wciąż cieszą się z porażki Cruzeiro w finale Copa Libertadores. W poniższym linku macie rysunek, będący parodią znanej reklamy: bilet na mecz kosztuje tyle, szalik tyle itp. A zobaczyć, jak Cruzeiro przegrywa Copa Libertadores na stadionie Mineirao - bezcenne! http://globoesporte.globo.com/Esp ortes/foto/0,,21377446-EX,00.jpg  Na koniec cytat tygodnia., czyli wypowiedź Zeze Perelli, prezesa Cruzeiro:  - Żeby przegrać mecz finałowy, trzeba się do niego najpierw zakwalifikować. 