Podczas jutrzejszego (środa, 4 marca) meczu Copa do Brasil: Itumbiara - Corinthians dojdzie do debiutu Ronaldo w składzie "Timao".   - Ronaldo rozpocznie jutrzejszy mecz na ławce rezerwowych. Jest już gotów do gry nawet przez 45 minut, zapewne pojawi się w drugiej połowie na boisku. Wszystko zależy od tego, jak ułoży się ten mecz - oświadczył trener Corinthians, Mano Menezes.  Nie będzie łatwo: najlepsi zawodnicy Itumbiary to dwaj piłkarscy weterani: Denilson oraz Tulio Maravilha.  Jutrzejszy występ w meczu z Itumbiarą będzie dla Ronaldo przetarciem przed niedzielnym klasykiem z Palmeiras w Campeonato Paulista. 