Sao Paulo rozwiało wszelkie wątpliwości, czy zasłużenie jest liderem ligi brazylijskiej, wygrywając wczoraj "clasico paulista" z Palmeiras 1:0 i to na boisku przeciwnika. Zwycięskiego gola zdobył dla "bambis" Jorge Wagner w 39 min., co możecie zobaczyć tu:http://www.youtube.com/watch?v=wKF5c7cMNqE e url=http%3A%2F%2Fwww%2Ecentralbrasileirao%2Ecom%2Ebr%2Fjogo%2F23 8%2Fvideo%2F170W drugim klasyku, w Rio, Flamengo "tradycyjnie" zremisowało z Botafogo 1:1, choć przez większą część meczu prowadziło po golu Juana, a potem miało nawet do wykorzystania rzut karny (zmarnowany przez Souzę). Wielkie emocje tego meczu możecie poczuć tu:http://www.youtube.com/watch?v=hMygrEyWGsY eur l=http%3A%2F%2Fwww%2Ecentralbrasileirao%2Ecom%2Ebr%2Fjogo%2F237% 2Fvideo%2F169Wysokie aspiracje zgłosiło wczoraj Atletico Mineiro, które podejmowało na stadionie Mineirao ekipę Corinthians. Atletico, prowadzone przez znakomitego trenera Emersona Leao, wygrało aż 5:2, co znowu przybliża Corinthians do strefy spadkowej i oznacza, że klub ten musi pilnie znaleźć wysokiej klasy trenera (podobno są prowadzone rozmowy z kilkoma szkoleniowcami).Dla Atletico bramki zdobyli: Vanderlei 2 oraz Danilo, Marquinhos i Eder Luis, a dla Corinthians - Finazzi oraz Clodoaldo. Wszystkie te gole możecie zobaczyć tu:http://www.yout ube.com/watch?v=ue_65lgkmYk eurl=http%3A%2F%2Fwww%2Ecentralbrasi leirao%2Ecom%2Ebr%2Fjogo%2F240%2Fvideo%2F174Sport Recife, zawsze mocny na własnym stadionie, tym razem pokonał u siebie Gremio 2:0 i udowodnił, że jest najlepszym z czwórki tegorocznych beniaminków. Kibice Sportu myślą teraz o awansie na miejsca, dające prawo gry w Copa Sudamericana (5 - 11) albo nawet w Copa Libertadores (1 - 4).Najciekawsze fragmenty tego spotkania macie tu:http://www.youtube.com/watch?v=jxi2F4zmsrA eurl=http%3A%2F%2F www%2Ecentralbrasileirao%2Ecom%2Ebr%2Fvideo%2F171%3Bjsessionid%3 D0605D86C1BAB129631596CC54AF397E3W innych meczach też było ciekawie: Parana zremisowała z Cruzeiro 2:2, co niewiele obu drużynom dało: Cruzeiro powiększyło swoją stratę do lidera, a Parana nie oddaliła się zbytnio od strefy spadkowej. Juventude pokonało 2:0 zawsze mocne Goias, dzięki czemu dało sobie iluzoryczną raczej szansę na opuszczenie strefy spadkowej; bohaterem meczu był bramkarz Juventude, Michel Alves, który bronił w nieprawdopodobnych nawet sytuacjach. Cenne punkty, oddalające klub od degradacji, zainkasowało natomiast Figueirense, wygrywając 3:1 z "czerwoną latarnią" tabeli, Ameriką.Nowy-stary trener Abel Braga nie uchronił od sporego upokorzenia aktualnego, klubowego mistrza świata, Internacionalu Porto Alegre, który przegrał wczoraj z Fluminense 1:4 i to na swoim stadionie Beira Rio...Pozostałe mecze tej kolejki ligowej zostaną rozegrane dziś. W najważniejszym marzący o mistrzostwie Santos będzie podejmował walczące o utrzymanie się w lidze Atletico Paranaense. 