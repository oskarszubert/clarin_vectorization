Serbski piłkarz Dejan Petkovic nie będzie musiał czekać na swój debiut w barwach Atletico MG aż do 10 maja, kiedy to zostanie rozegrana pierwsza kolejka rozgrywek Brasileirao. Confederaçao Brasileira de Futebol (Brazylijska Konfederacja Piłkarska CBF) zatwierdziła bowiem tego zawodnika do gry w tegorocznej edycji Copa do Brasil. Trener Geninho będzie więc mógł wystawić byłego reprezentanta Jugosławii do gry już w meczu Pucharu Brazylii przeciwko Nautico, który Atletico MG rozegra w najbliższą środę (na wyjeździe, w Recife).Poza Pucharem Brazylii oraz ligą ogólnobrazylijską (Brasileirao) Petkovic będzie również występował w meczach Copa Sudamericana (południowoamerykański odpowiednik pucharu UEFA). Copa Sudamericana jest rozgrywana jesienią, już po zakończeniu Copa Libertadores.Na tej stronie macie zdjęcie Petkovicia podczas treningu Atletico MG oraz filmik z wypowiedzią tego zawodnika:http://www.superesportes.com .br/ed_esportes/002/template_esportes_002_90123.shtmlTutaj natomiast możecie obejrzeć gola, za którego do dziś kochają Petkovicia kibice Flamengo. To gol z meczu finałowego Campeonato Carioca w roku 2001 Flamengo - Vasco. Tym strzałem "Pet" zapewnił tytuł mistrzowski ekipie Fla:http://www.youtube.com/watch?v=4-osVyrVBco 