Wczorajsza rezygnacja Geninho z funkcji trenera Atletico Paranaense ma dla kibiców tego klubu szczególną wymowę. Geninho jest bowiem od lat idolem torcidy "Furacao", to on doprowadził ten klub do mistrzostwa Brazylii kilka lat temu.   A w grudniu ubiegłego roku uratował Atletico Paranaense przed degradacją do drugiej ligi dzięki pokonaniu Flamengo 5:3 w ostatniej kolejce. Po tym meczu cały stadion zgotował trenerowi owację, co możecie obejrzeć w tym amatorskim nagraniu z trybun: http://www.youtube.com/watch?v=2v-HoBb0QGs  Teraz trenerski idol odchodzi w fatalnym stylu, pozostawiając drużynę w strefie spadkowej. Geninho wziął na siebie całą winę za ostatnie niepowodzenia ekipy Atletico Paranaense, choć przecież znaczną część winy ponosi zarząd klubu, który nie umiał zapewnić zespołowi odpowiednich wzmocnień kadrowych... 