Oto zestaw par czternastej kolejki ligi brazylijskiej:  Sobota, 25 lipca Gremio - Santo Andre Gremio nie może awansować zbyt wysoko w tabeli, bo regularnie przegrywa mecze wyjazdowe. Tym większe znaczenie ma ten pojedynek, rozgrywany u siebie: Gremio (tym razem bez Tcheco, odczuwającego kłopoty zdrowotne) po prostu musi wygrać.   Atletico Paranaense - Avai Przed "obowiązkiem" wygrania meczu staje także Atletico-PR. Bo z kim wygrywać, jak nie z beniaminkiem, kiedy się występuje przed własną publicznością? Kibice Atletico mają już dość strefy spadkowej, chcą zwycięstwa ekipy trenera Waldemara Lemosa i przesunięcia się w bezpieczniejsze rejony tabeli.   Botafogo - Internacional Inter wystąpi już bez Nilmara, sprzedanego do hiszpańskiego Villarealu. Kibice Interu są zdegustowani tym, że zarząd klubu zgodził się na ten transfer, bo przecież klub z Porto Alegre stoi bardzo dobrze finansowo, ma odpowiednią infrastrukturę, ma 100 tys. socios płacących składki, a w dodatku rok bieżący jest rokiem stulecia klubu, który powinien obfitować w sukcesy. Jak dotąd jedyny tegoroczny sukces to wygranie stanowego mistrzostwa Campeonato Gaucho, a potem to już były same klęski: Copa do Brasil, Recopa Sudamericana, GreNal... Prezes Internacionalu Vittorio Piffero uspokaja torcidę:  - Nasz klub zawsze działa planowo i zapewni drużynie odpowiednie wzmocnienia kadrowe. Kiedy sprzedaliśmy Pato do Milanu, to zaraz potem sprowadziliśmy Nilmara; kiedy sprzedaliśmy Alexa i Fernandao, to kupiliśmy D'Alessandro. Podobny krok wykonamy i teraz.  Po stronie Botafogo jest z kolei pełna determinacja, żeby wreszcie potwierdzić rosnącą formę zwycięstwem i uciec ze strefy spadkowej.  Kto będzie bohaterem dzisiejszego meczu: Andre Lima (Botafogo) czy D'Alessandro (Inter)? Mecz będzie transmitowany na żywo o godz. 23.30 przez kanał Sportklub i arabski otwarty kanał Abu Dhabi Sport.   Niedziela, 26 lipca Corinthians - Palmeiras hit! Klasyk odbędzie się na stadionie Prudentao: to tu Ronaldo zdobył, także w meczu przeciwko Palmeiras, swojego pierwszego gola dla Corinthians.  Dlaczego tu? Corinthians ma kibiców w calej Brazylii, wszędzie zapełnią stadion. Więc grają ten mecz w interiorze stanu Sao Paulo, w Presidente Prudente, a potem jeszcze jeden w Londrinie (stan Parana) i jeden w Cuiabie (stan  Mato Grosso). To z jednej strony prezent dla tamtejszych kibiców Corinthians, a z drugiej okazja żeby klub zarobił od sponsorów.  W jutrzejszym meczu faworytem jest jednak Palmeiras, bo ma silniejszy i znacznie bardziej ustabilizowany skład niż Corinthians, które pozbyło się ostatnio kilku podstawowych zawodników. Nie odchodzi natomiast Dentinho: miał oferty od klubów europejskich ale odrzucił je, bo - jak sam powiedział - woli grę w Copa Libertadores u boku Ronaldo.  To będzie ostatni mecz w którym drużyny Palmeiras nie będzie prowadził Muricy Ramalho. Nie chciał zaczynać od klasyku, bo bał się niepowodzenia? Mecz będzie można obejrzeć w kanale Sportklub i w arabskim otwartym kanale Abu Dhabi Sport, najprawdopodobniej o godz. 23.00.   Santos - Flamengo Nowego trenera Flamengo, następcy Cuki, jeszcze nie wybrano. Faworytem mediów jest Parreira.  To będzie tysięczny mecz Flamengo w rozgrywkach Brasileirao. Ale Santos nie przejął się tym jubileuszem i zamierza (pod wodzą trenera Luxemburgo) wygrać to spotkanie. Obrońcy Santosu: Domingos i Fabao twierdzą, że zdołają powstrzymać ataki "Imperatora" Adriano.  Zapewne im się to uda, ale jeśli skupią swoją uwagę na Adriano, to gole będzie zdobywal znakomicie dysponowany Emerson...  Na tym zdjęciu macie wlaśnie Emersona oraz Ronaldo Angelima, zajętych podpisywaniem koszulek dla kibiców Flamengo: http://globoesporte.globo.com/Esp ortes/foto/0,,21442974-EX,00.jpg   Sport - Nautico hit! Klasyk stanu Pernambuco, w dodatku w setną rocznicę pierwszego meczu tych drużyn! W meczach Sport - Nautico padło w ciągu tego stulecia 1321 goli, Sport prowadzi w tym pojedynku 687:634. Będą emocje!   Atletico Mineiro - Goias hit! Lider chce kontynuować swoją fiestę - pokonać kolejnego rywala i powiększyć przewagę nad pozostałymi drużynami czołówki. Cała nadzieja Goias w bramkostrzelnym Felipe i doświadczonym Iarleyu w środku pola. Fluminense - Cruzeiro Cruzeiro stale wzmacnia skład. Guerron został już zaprezentowany - będzie nosił koszulkę z numerem 19:  http://globoesporte.globo.com/Esportes/foto/0,,21455185-EX,00.jp g Ale w tym meczu Guerron jeszcze nie zagra - będzie mógł występować od 3 sierpnia, kiedy oficjalnie otwiera się okienko transferowe.  I bez Guerrona skład Cruzeiro jest jednak silny, czego nie da się powiedzieć o składzie Fluminense: Fred musi leczyć kontuzję przez sześć do ośmiu tygodni, na dokładkę Tarta wróci do gry za 20 dni, a Cassio za 15 dni. Drużyna trenera Renato Gaucho będzie musiała mieć dużo szczęścia, żeby nie przegrać kolejnego meczu przed własną widownią. Napastnik Kieza jest jednak optymistą:  - Fluminense musi wygrać ten mecz. I wygra!   Barueri - Sao Paulo Mecz jak z Campeonato Paulista. Sao Paulo jeszcze bez Adriana Gonzaleza, który będzie mógł występować od 3 sierpnia, jeszcze bez charyzmatycznego bramkarza Rogerio Ceniego, ale walczyć o zwycięstwo i tak musi. Kiedyś w końcu musi nastąpić przebudzenie aktualnego mistrza! Tylko co na to Val Baiano, snajper Barueri? W tym linku macie blog Erisona Martinsa, kibica Barueri: http://colunas.globoesporte.com/erisonmartins/   Vitoria - Coritiba Po porażce z Corinthians Vitoria straciła miejsce w G-4. Ten mecz to okazja, żeby je odzyskać. Napastrnik Roger zapowiada, że w tym meczu będzie skuteczniejszy, niż w pojedynku z Corinthians i nie zmarnuje żadnej sytuacji strzeleckiej... 