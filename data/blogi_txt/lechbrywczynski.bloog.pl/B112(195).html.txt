W piątkowym meczu brazylijskiej drugiej ligi 39 - letni Tulio Maravilha zdobył cztery gole. Oznacza to, że w tym roku Tulio zdobył już 29 goli, z czego 15 w rozgrywkach Brasileirao B (reszta w rozgrywkach Campeonato Goiano i w Copa do Brasil). Do tej pory zawodnik ten strzelił w swej karierze 851 bramek, do tysiąca brakuje teraz "tylko" 149...   - Obliczyłem, że strzelę swojego tysięcznego gola w roku 2010. Będę wtedy miał 41 lat, będę nadal grał w drużynie Vila Nova. A jeśli byłoby to możliwe, to w moim ukochanym Botafogo - powiedział Tulio Maravilha. Tulio Maravilha był (jako zawodnik Botafogo) królem strzelców Brasileirao w latach 1989, 1994 i 1995. A kiedy wydawało się, że kariera tego zawodnika już gaśnie, nagle nastąpił w tym roku renesans jego formy. 