Niewielki klub Atletico Sorocaba z drugiej ligi stanowej Sao Paulo zakontraktował napastnika Douglasa. Ten 27 - letni zawodnik zdobył w barwach Santosu mistrzostwo Brazylii w 2002 r., a rok później dotarł z Santosem do finału Copa Libertadores. Był też zdobywcą tysięcznego gola dla Santosu w rozgrywkach Brasileirao. Poźniej Douglas grał m. in. we włoskiej Atalancie (2006), hiszpańskim Elche oraz ...Widzewie Łódź (2007/2008). Atletico Sorocaba to klub mały (nigdy nie doszedł wyżej niż do brazylijskiej Serie C) i młody - powstał w 1991 r., a sekcję piłkarską utworzono dopiero w 1993 r. Jest to jednak klub dość zasobny i ma nowoczesną infrastrukturę - głównym sponsorem klubu jest kościół kontrowersyjnego Koreańczyka Moona, który sporo w Atletico Sorocaba inwestuje. Prezesem klubu jest Koreańczyk Heung Tae Kim, a trenerem - Candinho Farias.  Atletico Sorocaba przygotowuje się obecnie do rozgrywek o Copa Paulista de Futebol. W rozgrywkach tych uczestniczą małe i średnie kluby ze stanu Sao Paulo: zdobywca trofeum ma zagwarantowane miejsce w przyszłorocznej edycji Copa do Brasil i szansę na grę w brazylijskiej czwartej lidze - Serie D.   Informację o zakontraktowaniu Douglasa macie w poniższym linku, na oficjalnej stronie klubu Atletico Sorocaba: http://www.clubeatleticosorocab a.com.br/index.cfm?pag=mostra_noticias codigo_noticia=365 