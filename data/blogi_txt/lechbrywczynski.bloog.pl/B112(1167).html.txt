Dziś, w środę 18 listopada, na Maracanie zostanie rozegrany rewanżowy mecz półfinałowy Copa Sudamericana: Fluminense - Cerro Porteno (Paragwaj). Bliżej awansu do finału jest Fluminense, które wygrało pierwszy, wyjazdowy mecz tych drużyn w Paragwaju 1:0 (gol Freda). Problemem Fluminense może się jednak okazać przemęczenie: ekipa Flu daje z siebie wszystko w meczach ligowych (11 kolejnych spotkań bez porażki!), aby zrealizować strategiczny cel, jakim jest uniknięcie degradacji do Serie B. Czy drużynie Fluminense uda się trudna sztuka równoczesnego uniknięcia spadku do drugiej ligi i zdobycia Copa Sudamericana? Atutem jest na pewno przeżywający szczyt formy Fred. Tu macie jego gola w ligowym meczu z Botafogo: http://www.youtube.com/watch?v=4iWWO9tySME  A tutaj macie kolejny plakat motywacyjny Fluminense: http://colunas.globoespor te.com/files/164/2009/11/Filmete-R.Lima.JPG 