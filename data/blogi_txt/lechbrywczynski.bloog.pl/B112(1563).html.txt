To miał być mecz, w którym Gremio zapewni sobie kilkubramkową zaliczkę przed rewanżem w Chile, a tymczasem skończyło się na porażce z Universidad Catolica 1:2 i solidnej porcji gwizdów od kibiców. Okazuje się, że niedawna porażka z boliwijskim Oriente Petrolero oraz wywalczone z wielkim trudem zwycięstwa w mistrzostwach stanowych nad czwartoligowymi przeciwnikami nie były dziełem przypadku - Gremio jest po prostu bez formy. W meczu z Universidad Catolica gospodarze atakowali i mieli więcej z gry, ale zaprezentowali fatalną grę w obronie i zostali wypunktowani przez rywali (dwa gole Pratto). Jedynym pocieszeniem dla gremistów może być fakt, że najpiękniejszą bramkę spotkania (a jedyną dla Gremio) zdobył Douglas. Mecz był ostry, obfitował w faule i kartki (jedną z przyczyn porazki Gremio jest czerwona kartka dla Borgesa). Wszystkie bramki z tego pojedynku macie tu:http://www.youtube.com/watch?v=AxyFCG5hxXAŻeby awansować do ćwierćfinału, Gremio musi teraz wygrać różnicą dwóch goli rewanżowy, wyjazdowy mecz z chilijskim rywalem. Ale trudno uwierzyć, że jest to możliwe. 