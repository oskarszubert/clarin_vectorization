Edmílson (Palmeiras), były zawodnik Barcelony, krytykuje Keirrisona, który niedawno do Barcelony odszedł:  - Ja zawsze wchodziłem do każdego klubu głównym wejściem i tak samo odchodziłem. A Keirrison odszedł z Palmeiras chyłkiem i nawet nie pożegnał się z kolegami z drużyny ani z pracownikami klubu. Luiz Gonzaga Belluzzo, prezes Palmeiras, wciąż zabiega o zakontraktowanie trenera Muricy'ego Ramalho. Decyzja w tej sprawie ma zapaść dziś wieczorem, podczas wspólnej kolacji prezesa Belluzzo z trenerem Ramalho.   Edu odszedł z Valencii i negocjuje ostatnie szczegóły swego kontraktu z Corinthians. Trener Mano Menezes jest pewien, że Ronaldo zostanie w Corinthians na przyszły sezon i będzie występował w meczach Copa Libertadores.   Adriano miał grać w drużynie Flamengo z numerem 9, ale rozkapryszony gwiazdor stwierdził, że woli występować z numerem 10. Odebrano zatem dziesiątkę serbskiemu piłkarsowi Petkoviciovi i dano ją Adriano. A Petkovic ma teraz grać z numerem 43 - to liczba goli, jaką "Pet" zdobył w minionych latach dla Flamengo.   Cruzeiro myśli nie tylko o wygraniu finału Copa Libertadores z drużyną Estudiantes, ale także o meczu z Barceloną podczas Mundialu Klubow FIFA w Abu Dhabi, w grudniu br. Taki cel wytycza drużynie Cruzeiro plakat, umieszczony na oficjalnej stronie klubu: http://globoesporte.glo bo.com/Esportes/foto/0,,21264077-EX,00.jpg   Fabiano Eller oświadczył, że chce jak najszybciej odejść z Santosu do Gremio. Czyżby to on był ową "czarną owcą", przekazującą klubowe sekrety mediom, której w Santosie od dawna szukano?   Botafogo negocjuje z Hertą Berlin pozyskanie Andre Limy - chce albo wykupić zawodnika, albo go wypożyczyć. Inny napastnik, który zasili skład Botafogo, to Otacílio Neto z Corinthians.   Pomocnik Jean Carioca został wypożyczony przez Botafogo do drugoligowej Ponte Prety.   Po porażce 0:3 z Ponte Pretą w meczu Serie B, zarząd klubu Juventude zwolnił trenera Ze Teodoro. Drużyna Juventude znajduje sie w strefie spadkowej. 