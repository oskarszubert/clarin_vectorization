Andres Sanchez, prezes Corinthians, wykluczył możliwość zakontraktowania Lucasa, potwierdził natomiast swoje zainteresowanie pozyskaniem Sylvinho oraz Argentyńczyka De Federico.  Gilberto Cipullo, wiceprezes Palmeiras, wierzy w możliwość szybkiego dogadania się z CSKA Moskwa w sprawie wypożyczenia Vagnera Love.  Ekwadorski pomocnik Urrutia z LDU jest coraz bliższy podpisania kontraktu z Fluminense.  Tony z Botafogo jest nowym zawodnikiem drugoligowego Duque de Caxias. Pomocnik Dinelson, wychowanek Guarani, jest nowym zawodnikiem Avai.  26 - letni napastnik Bruno Cazarine, grający ostatnio w Bragantino i Chapecoense, podpisał kontrakt z drugoligowym Guarani.  Santa Cruz, który niedawno spadł z Serie D, podpisał umowę z Palmeiras. "Verdao" będzie wypożyczać mniej potrzebnych zawodników do Santa Cruza, co ma pomóc klubowi z Recife w wywalczeniu wysokiej lokaty w mistrzostwach stanowych Campeonato Pernambucano. 