Po wczorajszej porażce z Vasco da Gama 1:2 drużyna drugoligowej Parany znalazła się niebezpiecznie blisko strefy spadkowej. Ale jest nadzieja: klub właśnie zakontraktował nowego trenera - Roberto Cavalo. Nowy szkoleniowiec poprowadzi Paranę po raz pierwszy już we wtorek, w meczu przeciwko Juventude.  Nazwisko nowego trenera - Cavalo - oznacza "koń". I coś w tym jest - trener ten znany jest ze stanowczości i surowych metod postępowania. Nie ma jednak dotąd na koncie większych sukcesów. W 1998 r. wygrał Serie C z ekiipą Avai, w 2005 r., również będąc trenerem Avai, został wybrany najlepszym trenerem Serie B, a rok później zdobył mistrzostwo amazońskiego stanu Para z ekipą Paysandu.  Czy "końska kuracja" trenera Cavalo wyjdzie Paranie na dobre? Karykaturzysta dziennika "Gazeta do Povo" uważa, że tak - galopem do pierwszej ligi!   Macie ten rysunek tu: http://portal.rpc.com.br/midia_tmp/600--galope_paranito_blog.gif 