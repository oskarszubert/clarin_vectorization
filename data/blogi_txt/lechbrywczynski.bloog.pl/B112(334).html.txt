Znamy już skład "octagonalu", czyli finałowej ósemki trzecioligowych rozgrywek, która walczyć będzie o cztery miejsca, dające awans do brazylijskiej drugiej ligi. Ta ósemka zasługuje na wielkie słowa uznania; przypominam, że tegoroczne, trzecioligowe rozgrywki rozpoczynały aż 64 drużyny! Z tego grona (po kolejnych trzech fazach grupowych eliminacji) w grze pozostały teraz tylko:GuaraniBrasil de Pelotas-RSRio Branco- ACDuque de Caxias-RJConfiança-SECampinense-PBAtletico GoianoÁguia-PATo skład, przyznać trzeba, sensacyjny. Do ósemki nie zakwalifikowały się tak znaczące kluby, jak byli pierwszoligowcy: Santa Cruz, Remo i Paysandu, a także Icasa-CE, Guaratingueta  (rewelacje tegorocznych rozgrywek Campeonato Paulista) czy Itumbiara (która wygrała z Goias w finale mistrzostw stanowych). Największym zaskoczeniem jest awans do ósemki ekipy Águia-PA z amazońskiego stanu Para. Zaś jedynym faworytem, który nie zawiódł i pewnie zmierza do drugiej ligi, jest Guarani z miasta Campinas w stanie Sao Paulo, mistrz Brazylii z roku 1978. 