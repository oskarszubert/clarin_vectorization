Finałowy mecz Copa Paulista de Futebol stał się dla gospodarzy prawdziwym horrorem. Kiedy upływał regulaminowy czas gry, a wynik brzmiał 2:2, kibice XV de Piracicaba czekali już tylko na końcowy gwizdek arbitra, żeby rozpocząć świętowanie. A tymczasem - w trzeciej minucie doliczonego czasu gry! - obrońca Luizao zdobył gola, który dał drużynie gości zwycięstwo 3:2, puchar Copa Paulista oraz miejsce w przyszłorocznych rozgrywkach Copa do Brasil. Szał radości kibiców z Sorocaby, rozpacz torcidy gospodarzy... Atlético Sorocaba wystąpiło w następującym składzie:Buzzetto; Alemao (Erivelton), Edson Batatais i Luizao; Leandro (Thiago), Umberto, Givanildo, Everton i PC (Luan); Leandro Diniz i Gilberto. Trener: Paulo Roberto Hymn klubu Atletico Sorocaba macie tu:http://www.youtube.com/watch?v=23KjE8c4q3gCiekawostka: Atletico Sorocaba, jako jedyny klub w Brazylii, nie umieszcza na koszulkach swoich zawodników reklamy sponsora.  Dlaczego? Bo głównym, oficjalnym sponsorem tego klubu jest osławiony koreańczyk Moon - szef znanej na całym świecie sekty.  To jegomość budzący kontrowersje, ale dodać trzeba, że zdecydowana większość zawodników Atletico nie jest członkami sekty Moona, o kibicach nawet nie mówiąc.  A zarząd klubu zapewnia, że każdy zawodnik ma prawo wyznawać taką religię, jaką chce i nikt w to nie będzie ingerował.Jeśli ktoś chce zobaczyć sponsora Atletico Sorocaba, to wystarczy wejść na stronę klubu (w poniższym linku) a potem kliknąć w słowo "patrocinador" (sponsor). Link do klubowej strony jest tu:http://www.clubeatleticosorocaba.com.br/index.cfm 