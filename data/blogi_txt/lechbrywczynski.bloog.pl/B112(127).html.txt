Carlos Alberto: Werder już go nie chce, Sao Paulo też nie...Werder Brema, który wypożyczył Carlosa Alberto do Sao Paulo, nie jest teraz zainteresowany jego powrotem! Co gorsza, Sao Paulo też nie jest już zainteresowane tym piłkarzem - Carlos Alberto został oficjalnie usunięty ze składu Sao Paulo "za kolejne przypadki rażącego naruszania dyscypliny".W tej sytuacji piłkarz ten został zaoferowany klubowi Botafogo. Wiceprezes Botafogo, Carlos Augusto Montenegro, powiedział, że ta propozycja jest obecnie studiowana, a decyzja zostanie podjęta po zakończeniu Campeonato Carioca.Michel: ze Standardu Liege do Atletico ParanaenseAtletico Paranaense pozyskało 25 - letniego pomocnika Michela, przez ostatnie dwa lata grającego w belgijskim Standardzie Liege. Michel ma również na swoim koncie występy w reprezentacji Brazylii do lat 23. To kolejne, szóste juz wzmocnienie Atletico PR od początku roku.Sao Paulo: stary - nowy prezesJuvenal Juvencio został ponownie wybrany prezesem klubu Sao Paulo FC na kolejną, trzyletnią kadencję. Podczas Walnego Zebrania delegatów pokonał swego rywala, byłego judokę Aurélio Miguela stosunkiem głosów 147 do 64. Po głosowaniu Juvenal Juvencio przedstawił plany klubu na najbliższe miesiące. Mówił m. in. o przyszłych wzmocnieniach kadrowych drużyny: - Myślę o dwóch lub trzech nowych zawodnikach, ale na razie nie podam żadnych nazwisk. Biorę pod uwagę i zawodników, grających w Brazylii, i tych, ktorzy grają w ligach europejskich.Campeonato Acreano: Rio Branco wygrywa 9:2!Rio Branco, lider rozgrywek o mistrzostwo stanu Acre, rozgromiło trzecią w tabeli drużynę Independencia aż 9:2 !!! Mecz odbył się na stadionie Arena de Floresta, a gole dla Rio Branco zdobyli: Juliano Cesa i Nei po 2, Doca Madureira, Cesinha, Marcelo Braz i Le po 1 oraz Jucelanio (gol samobójczy).Campeonato Potiguar: wyjazdowy remis ABCW pierwszym meczu finałowym Campeonato Potiguar (taką nazwę noszą piłkarskie mistrzostwa stanu Rio Grande do Norte) drużyna Potiguar zremisowała u siebie, na stadionie Nogueirao w mieście Mossoró, z ABC 2:2.TV Galo - telewizja Atletico MineiroTu macie link do internetowej strony TV Galo, gdzie są zawsze na bieżąco umieszczane fragmenty najnowszych nagrań tej klubowej telewizji (mecze, treningi, konferencje prasowe, wywiady, reportaże itp.)http://www.tvgalo.com.br/Już jutro (w niedzielę) rozegrany zostanie wielki stanowy klasyk: Cruzeiro - Atletico Mineiro, dlatego większość ostatnich nagrań TV Galo poświęcono temu własnie wydarzeniu.Copa do Brasil: pucharowa rewelacja z AlagoasCorinthians Alagoano to prawdziwy "czarny koń" tegorocznych rozgrywek o puchar Brazylii. A właściwie "koń paragwajski" ("cavalo paraguaio"), jak mówią o takich drużynach w Brazylii. Skromny trzecioligowiec z Alagoas, zalożony dopiero w 1991 r., wyeliminował z Copa do Brasil m.in. takiego potentata, jak Atletico Paranaense, dotarł do jednej ósmej finału i jest obecnie na dobrej drodze, by znaleźć się w ćwiercfinale, bo wygrał pierwszy mecz z wysoko notowanym Juventude 2:0.Zainteresowanym podaję link do internetowej strony Corinthians Alagoano:http://www.corinthiansalagoano.com.br/oraz link, dzięki któremu można posłuchać hymnu tego klubu:http://www .corinthiansalagoano.com.br/hino/novo.wmaCampeonato Catarinense: wielki finał Figueirense - CriciumaW finale rozgrywek o mistrzostwo stanu Santa Catarina dojdzie do dwumeczu: Figueirense - Criciuma. O pierwszoligowym Figueirense już swego czasu pisałem, teraz zachęcam więc do zapoznania się z Criciumą, zwaną potocznie "Tigre". Jest to  to klub z miasta o tej samej nazwie, obecnie drugoligowy, z ambicjami, by wywalczyć w tym roku powrót do ogolnokrajowej pierwszej ligi (Brasileirao). O dużych możliwościach Criciumy świadczy najlepiej środowy mecz tej drużyny z Vasco da Gama w Copa do Brasil, zremisowany 2:2. Gdyby nie geniusz Edmundo, Vasco zostałoby wyeliminowane... Gole z tego spotkania macie tu:http://pl.youtube.com/watch?v=ANctibFdrU8Tu jest jedna z licznych stron internetowych, poświęconych Criciumie:http://www.tigrelog.net/forum/A tu portal futbolu ze stanu Santa Catarina czyli "futebol catarinense":http://futebols c.uol.com.br/?pagina=principalCampeonato Goiano: milion za tytuł mistrzowski!W tegorocznym finale mistrzost stanu Goias dojdzie do pojedynku renomowanej ekipy Goias (21-krotny mistrz stanu!) z kompletnym debiutantem - skromnym klubem Itumbiara z miasta o tej samej nazwie, który po raz pierwszy w swej historii wystąpi w stanowym finale! José Gomes da Rocha, prefekt (burmistrz) miasta Itumbiara, złożył zobowiązanie, że w razie zdobycia tytułu mistrzowskiego wypłaci klubowi dodatkową premię w wysokości 1 mln reali (1 real = 0.6 dolara). Jeśli Itumbiara przegra final, dostanie od prefekta polowę tej kwoty. Pierwszy mecz finałowy odbedzie się już jutro, w mieście Itumbiara, na stadionie Juscelino Kubitscheck (tak nazywał się prezydent Brazylii, który pół wieku temu rozpoczął budowę obecnej stolicy kraju, Brasilii). 