Dziś ruszają rozgrywki Campeonato Carioca czyli mistrzostwa stanu Rio de Janeiro. Głównym celem Fluminense, Botafogo i Vasco da Gama jest uniemożliwienie zdobycia "tricampeonato" czyli trzeciego z rzędu mistrzostwa przez Flamengo...  Oto zestaw par pierwszej kolejki: Sobota, 24 stycznia Madureira - Resende Resende ma jeden atut: boiskowego weterana Violę, ktory w roku 1994 zdobył mistrzostwo świata z reprezentacją Brazylii. Ale Madureira to jeden z najbardziej stabilnych finansowo i organizacyjnie małych klubów z Rio; klub, który wygrał kilka lat temu Taca Guanabara (pierwszą fazę Campeonato Carioca).  Macae - Volta Redonda Volta Redonda to klub z tradycjami, który marzy od lat o odegraniu poważniejszej roli w mistrzostwach stanowych. Boavista-RJ - Botafogo To będzie pierwszy, poważny test dla Botafogo, które niemal w całości zmieniło skład w porównaniu z poprzednim sezonem.  Mesquita - Bangu Bangu to beniaminek pierwszej ligi stanowej, jego głównym celem będzie utrzymanie się. Tutaj macie oficjalny hymn Bangu: http://pl.youtube.com/watch?v=EMduoLgHVUA  Vasco da Gama - Americano Dla Vasco w tym sezonie najważniejszy jest powrót do brazylijskiej Serie A, mistrzostwa stanowe będą tylko testem przed drugoligową walką o awans. Ale w meczach z Flamengo i innymi wielkimi klubami Vasco będzie chciało za wszelka cenę wygrać...  Duque de Caxias - Tigres Duque de Caxias to tegoroczny beniaminek brazylijskiej Serie B. Ale i Tigres to klub ambitny: ma nowocześniejszą bazę treningową niż wielkie kluby z Rio... Tu macie hymn klubu Duque de Caxias: http://www.youtube.com/watch?v=mzkhV889U4M feature=related Niedziela, 25 stycznia Flamengo - Friburguense Każdy inny wynik, niż zwycięstwo Flamengo, byłby sensacją. Na pocieszenie dla skromnego, małego Friburguense podaję link do bardzo sympatycznego videoklipu - hymn Friburguense jest tu wykonywany przez zespół rockowy: http://pl.youtube.com/watch?v=LgzXBgvQfBc Cabofriense - Fluminense Fluminense ma silny skład, jest głównym pretendentem do tytułu mistrzowskiego.   Tutaj macie rysunek, symbolizujący rozgrywki Campeonato Carioca 2009. http://globoesp orte.globo.com/Esportes/foto/0,,16948786-DP,00.jpg  I na koniec oficjalny hymn stanu Rio de Janeiro (pokazane są słowa hymnu i fotki kilku miast tego stanu): http://pl.youtube.com/watch?v=lgU71Um9jtw 