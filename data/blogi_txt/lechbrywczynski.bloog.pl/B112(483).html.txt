Zarząd klubu Palmeiras (ostro krytykowany ostatnio przez kibiców za nieskuteczność w negocjacjach, zwłaszcza w sprawie zatrzymania Klebera w zespole) poinformował, że Keirrison - snajper z Coritiby - jest już zawodnikiem Palmeiras. Inni, nowi zawodnicy "verdao" to:  Marquinhos z Vitorii, Cleiton Xavier z Figueirense, Maurício z Coritiba oraz Eudes z Gremio Pinheiros. Bliscy podpisania konktraktu z Palmeiras są także: Danilo i Willians.W sprawie Keirrisona pozostała jeszcze do ustalenia jedna kwestia: od kiedy będzie on grał w Palmeiras. Coritiba chce, żeby został on w tym klubie jeszcze przez kilka miesięcy, do końca mistrzostw stanowych, a Palmeiras woli mieć go już teraz, na barażowe mecze Copa Libertadores z Realem Potosi. 