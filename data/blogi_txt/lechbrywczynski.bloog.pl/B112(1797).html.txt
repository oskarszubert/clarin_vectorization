Angielski klub Coronthian-Casuals, który ponad wiek temu był inspiracją do powstania brazylijskiego klubu Corinthians, chciałby wystąpić w meczu otwarcia stadionu Arena Corinthians. Znaczna część kibiców "Timao" popiera ten pomysł. Copa Sudamericana: dopiero rzuty karne zapewniły Coritibie i Sportowi Recife awans do następnej rundy pucharowych rozgrywek. Coritiba wygrała w rzutach karnych z Vitorią 4:3, a Sport pokonał w "jedenastkach" Nautico 3:1.Copa do Brasil: Inter Porto Alegre (po wyjazdowym remisie 2:2 z Salgueiro) i Vasco da Gama (po zwycięstwie 2:1 z Nacionalem-AM) awansowały do ćwierćfinału. Serie B: Palmeiras zaledwie zremisowało na wyjeździe z Cearą 2:2. "Zieloni" utrzymali pozycję lidera tylko dlatego, że Chapecoense sensacyjnie przegrało u siebie z Icasą 1:2. W czołówce tabeli umocniła się Parana dzięki zwycięstwu nad Guaratinguetą 4:0. Aktualna tabela Serie B. Pomocnik Dinelson, ostatnio grający w chińskim klubie Tianjin Teda, to najnowsze wzmocnienie Ceary. Deco - reprezentant Portugalii, będący ostatnio zawodnikiem Fluminense - oficjalnie zakończył piłkarską karierę. 