Santa Cruz z miasta Recife jest od dawna w poważnych kłopotach: w ciągu kilku lat spadł z pierwszej ligi do czwartej. Ale torcida nie opuściła klubu: podczas tzrecioligowych rozgrywek w roku bieżącym Santa Cruz grał słabo i w efekcie spadł do brazylijskiej czwartej ligi - Serie D. A mimo to na tych pzregranych, trzecioligowych meczach średnia liczba widzów była wyższa, niż na tegorocznych pierwszoligowych meczach wielkiego Santosu! W Recife działają również dwa inne kluby, obecnie pierwszoligowe: Sport i Nautico. Kibice Santa Cruza pozostali jednak przy swojej, czwartoligowej drużynie... W ostatnich dniach "torcida coral" dała kolejny dowód swego oddania dla klubu: setki kibiców przyszły na stadion Arruda, chociaż ich drużyna tego dnia nie grała, nie było nawet treningu czy prezentacji nowych zawodników. Kibice przyszli po to, żeby być świadkami prac remontowych na stadionie Arruda, połaczonych z wymianą murawy. Ludzie bili brawo, śpiewali hymn klubu... Reportaż telewizji Globo z tego epizodu macie tutaj:http://video .globo.com/Videos/Player/Esportes/0,,GIM940540-7824-NOVO+GRAMADO +ANIMA+TORCIDA+DO+SANTA+CRUZ,00.html Klub, który ma takich kibiców, zasługuje na wielkość.  Z całego serca życzę Santa Cruzowi jak najszybszego powrotu do Serie A. A tutaj macie oficjalny hymn klubu Santa Cruz:http://www.youtube.com/watch?v=miGcVQukZWU feature=related 