FIFA podjęła decyzję, że piłkarski Mundial 2014 odbędzie się - zgodnie z sugestią brazylijskiej konfederacji piłkarskiej CBF - w 12 brazylijskich miastach. Które to bedą miasta, wiadomo tylko częściowo. Pewne miejsce mają: Sao Paulo, Rio de Janeiro, Belo Horizonte, Porto Alegre i Brasília.  W pozostałych przypadkach o miejsca walczy nadal po kilka miast. Wybrame zostaną trzy z pięciu miast Nordeste (Recife, Salvador, Fortaleza, Natal i Maceio), jedno z dwóch miast Mato Grosso (Cuiabá albo Campo Grande), jedno z dwóch kandydujących miast amazońskich (Manaus albo Belem) oraz jedno z dwóch miast (Goiania, stolica stanu Goias lub Florianopolis, stolica stanu Santa Catarina). Ustalenie miast to jedno, a wybranie stadionów - to drugie. Tak np. w Porto Alegre trwa zacięta rywalizacja o prawo goszczenia Mundialu pomiędzy Gremio a Internacionalem... Dodam jeszcze, że rząd stanu Rio de Janeiro podjął decyzję o zdudowaniu jeszcze przed Mundialem dachu nad stadionem Maracana. Będzie to kosztować ok. 200 mln reali. 