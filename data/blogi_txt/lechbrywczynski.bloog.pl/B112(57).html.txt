W mediach regularnie pojawiają się opinie, iż współczesne kobiety walczą o obalenie stereotypów, wedle których płeć piękna kojarzona jest głównie z seksem, gotowaniem czy opieką nad dziećmi. Popieram: niech walczą! Mam natomiast zastrzeżenia do stylu, w jakim ta walka jest prowadzona.Oto bowiem Partia Kobiet zaprezentowała niedawno - w ramach toczącej się obecnie kampanii wyborczej - swój plakat. Plakat ten przedstawia grupę pań niezbyt ubranych, by nie powiedzieć - nagich.Jeśli tak ma wyglądać "przełamywanie stereotypów", to jak wygląda ich utrwalanie? Przyznam też, że nie bardzo rozumiem, jakież to programowe przesłanie ma z tego plakatu wynikać. Promowanie nagości to pomysł może i dobry, ale w naszym klimacie nie zawsze możliwy do zastosowania. Partia powinna chyba przygotować jakąś alternatywę programową na zimowe miesiące roku. W styczniu golizna na pewno elektoratu nie zadowoli. A już na pewno nie zastąpi dyskusji na poważne tematy gospodarcze i społeczne...Nie jestem też w stanie zrozumieć dobrodziejstw, płynących z propozycji, publicznie wysuniętej niedawno przez pewną niemiecką działaczkę polityczną, która zaproponowała zawieranie małżeństw na okres siedmiu lat. Po upływie tego "okresu próbnego" umowę małżeńską będzie można przedłużyć na następne lata albo i nie...Inny, głośny ostatnio casus: sędzia piłkarski Ana Paula. W Brazylii, jako "bandeirinha" (sędzia boczna) popełniła podczas piłkarskich spotkań wiele tak poważnych i krzywdzących błędów (podnosiła chorągiewkę, mimo że nie było spalonego, nie uznawała prawidłowo zdobytych goli itp.) że niektóre kluby (np. Botafogo) wkroczyły przeciwko niej na drogę prawną, a ich kibice uznali, że Ana Paula to "persona non grata". Cała sprawa zrobiła jednak wokół niej tyle rozgłosu, że Ana Paula stała się nagle osobą publiczną, rozchwytywaną przez media. Efekt jest taki, że dzielna "bandeirinha" jest stałym gościem telewizyjnych programów rozrywkowych, a niedawno znalazła się na okładce brazylijskiej edycji "Playboya", dla którego to pisma zrobiła sesję "rozbieranych" zdjęć.Występuje także w brazylijskich reklamówkach telewizyjnych, jedną z których możecie zobaczyć tu:http://www.youtube.com/watch?v=W4D5grOtEZsNie wiem, czy Ana Paula świadomie krzywdziła piłkarzy, pragnąć skupić na sobie uwagę mediów, czy może chciała dobrze sędziować, ale jej to nie wychodziło. Jest jednak bezdyskusyjne, że w końcowym efekcie nieźle na tym swoim nieudolnym sędziowaniu wyszła i sporo zarobiła...Kiedy wspomniany numer "Playboya" już się ukazał, brazylijska federacja piłkarska czasowo zawiesiła Anę Paulę w prawach arbitra piłkarskiego. Uznając, że skoro "bandeirinha" pozuje, to nie ma na razie czasu na sędziowanie. Ana Paula nie zgadza się z tą decyzją, żąda jak najszybszego wpuszczenia jej na boiska, przebąkuje coś o dyskryminacji...Szczerze jej współczuję. Niech założy jakąś partię. 