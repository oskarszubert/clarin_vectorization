Najbliższa kolejka ligi brazylijskiej jest rozłożona na trzy dni. Oto zestaw par:  Środa, 3 września Goias - Atlético Paranaense Goias jest w formie i powinno pewnie wygrać. Ale Atletico stawi opór, bo porażka w tym meczu zepchnie ten zespół do strefy spadkowej...  Figueirense - Flamengo Flamengo nie ma innego wyboru - musi powalczyć o wyjazdowe zwycięstwo. Nie będzie to łatwe, ale jest możliwe.  Santos - Vitoria Minął półmetek sezonu, a Santos wciąż w strefie spadkowej. A zatem sytuacja Santosu nie jest przypadkowym zbiegiem okoliczności, ale odbiciem ogólnej sytuacji klubu, który stał w miejscu, kiedy inne kluby, nawet te nie mające równie wielkich tradycji, szły do przodu i inwestowały w rozwój (np. Sap Paulo czy Internacional Porto Alegre). W tym meczu Santos interesuje tylko zwycięstwo; podobnie jak Vitorię, walcząca o miejsce w ścisłej czołówce. Obie drużyny mają mocny atak, a znacznie słabszą obronę - może paść dużo goli. Ciekawe, czy w barwach Vitorii zadebiutuje w tym spotkaniu Argentyńczyk Tripodi, pozyskany kilka dni temu z ...Santosu.  Atlético Mineiro - Sao Paulo Pierwszy mecz tych drużyn zakończył się wysokim zwycięstwem Sao Paulo. Kibice "Galo" obawiają sie, że tak będzie i tym razem. Przed tym meczem na stadionie Mineirao zostanie odsłonięte popiersie zmarłego przed dwoma laty, wielkiego trenera Tele Santany...   Czwartek, 4 września Palmeiras - Sport Palmeiras ma ze Sportem porachunki za Copa do Brasil; zostało wyeliminowane z tych rozgrywek przez drużynę z Recife. Jeśli Palmeiras zagra "swoje", to wygra, i to zdecydowanie.  Vasco da Gama - Cruzeiro hit! Cruzeiro ma dość kolejnych rozczarowań - chce wygrywać i ścigać lidera tabeli. Vasco ma jednak spory potencjał kadrowy (Edmundo, Jean, Leandro Amaral) i też powalczy o zwycięstwo. Sobota, 6 września Internacional - Portuguesa W drużynie gospodarzy nie zagra D'Alessandro (powołany do reprezentacji Argentyny) i Nilmar (powołany do reprezentacji Brazylii). Ale Internacional i bez nich ma skład o dwie klasy silniejszy od broniącej się przed degradacją Portuguesy.  Coritiba - Botafogo hit! Jeśli "Coxa" wygra ten mecz, to spełni swoje marzenie i wejdzie do G-4. Ale Ney Franco, trener Botafogo, zna doskonale drużynę Coriticy, bo rywalizował z nią w tegorocznych rozgrywkach stanowych Campeonato Paranaense, będąc trenerem Atletico Paranaense.  Nautico - Ipatinga Bezpośredni mecz dwóch drużyn, zagrożonych spadkiem. W minionej kolejce Ipatinga potrafiła zremisować na wyjeździe z mocną Vitorią, więc teraz powalczy nawet o zwycięstwo.  Fluminense - Gremio hit! Gremio walczy o utrzymanie pozycji liedra. Ale w tym meczu będzie trudno, bo Flu, kierowane na boisku przez idola kibiców - Thiago Silvę, jest na fali i gra ostatnio coraz lepiej. 