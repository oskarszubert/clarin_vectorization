Palmeiras zmierzy się z boliwijskim Realem Potosí w eliminacyjnym dwumeczu Copa Libertadores 2009 (28 stycznia i 4 lutego). Głównym problemem "verdao" będzie wysokogórski klimat: Potosi leży na wysokości 4 tys. m nad poziomem morza. Zwycięzca tej rywalizacji wejdzie do fazy grupowej Copa Libertadores, a konkretnie do Grupy 1, w składzie której są już: ekwadorskie LDU Quito, brazylijski Sport Recife i nie wyłoniona jeszcze z baraży drużyna chilijska. W ramach kadrowych wzmocnień, Palmeiras zamierza zakontraktować argentyńskiego obrońcę Nicolása Spolliego z Newell's Old Boys. - To jest ten typ zawodnika, jaki nasz klub interesuje - powiedział o Spollim wiceprezes Palmeiras, Gilberto Cipullo. W planach Palmeiras jest także pozyskanie Danilo z Atletico Paranaense, a przede wszystkim - wykupienie Klebera od ukraińskiego Dynama Kijów, co będzie kosztowało 8 mln dolarów. 