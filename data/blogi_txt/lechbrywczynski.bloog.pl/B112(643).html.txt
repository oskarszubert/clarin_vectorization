Vasco da Gama dało sobie wreszcie spokój z kolejnymi odwołaniami, z próbami wywalczenia sobie miejsca w półfinale dzięki wyrokowi trybunału sportowego. W tej sytuacji wszystko jest jasne - znamy półfinałowe pary pierwszej fazy mistrzostw stanu Rio de Janeiro, czyli Taca Guanabara.  Oto one:  Sobota, 21 lutego Flamengo - Resende Dla Resende udział w półfinale jest już sukcesem. W meczu z Flamengo drużyna Resende zagra "na maksa", bo to dla tego klubu najważniejszy mecz w roku. Flamengo musi bardzo uważać, jeśli nie chce sprawić swemu rywalowi prezentu z okazji jubileuszu (Resende obchodzi stulecie istnienia klubu).  Środa, 25 lutego Fluminense - Botafogo hit! Klasyk! Botafogo ostatnimi czasy zazwyczaj z Flu przegrywało, teraz ma jednak bardziej wyrównany skład i stabilniejszą formę. A Flu pomimo wzmocnień (został Conca, wrócił Thiago Neves, ma przyjść Fred itp.) wciąż nie gra tak, jak powinno.  Jeszcze słówko o nazwach rozgrywek.  Przed laty ówczesny stan Rio de Janeiro połączył się ze stanem Guanabara, tworząc stan Rio de Janeiro w dzisiejszym jego kształcie. Stąd nazwy: pierwsza część mistrzostw stanowych nazywa się Taca Guanabara, a część druga - Taca Rio. 