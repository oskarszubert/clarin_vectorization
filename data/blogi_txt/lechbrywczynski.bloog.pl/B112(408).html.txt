Copa Paulista de Futebol to specyficzne rozgrywki, zorganizowane przez Federację Piłkarską stanu Sao Paulo ( www.futebolpaulista.com.br ). Ten puchar to swoisty raj dla małych klubów ze stanu Sao Paulo, bo mogą tu i zarobić, i zdobyć trofeum, które daje prawo występu w przyszłorocznych rozgrywkach Copa do Brasil. A ponieważ zdobywca Copa do Brasil ma miejsce w Copa Libertadores, to niektórzy żartują, że Copa Paulista de Futebol to "trzecia liga Copa Libertadores". Tak czy owak, dziś (sobota, 29 listopada) odbędzie się na stadionie Barao de Serra Negra ostatni, finałowy mecz Copa Paulista de Futebol 2008: XV de Piracicaba - Atlético Sorocaba. Gospodarzom do zdobycia pucharu wystarczy remis. Emocje są ogromne, kibice wykupili już wszystkie bilety w liczbie 18 tys. Do tej pory największym osiągnięciem klubu XV de Piracicaba było wygranie brazylijskiej Serie C w roku 1995. Trenerem ekipy gospodarzy jest Carlos Alberto Soave. Tutaj jest link do oficjalnej strony klubu XV:http://www.xvpiracicaba.com.br/home/index.aspx A jeśli chcecie posłuchać hymnu tego klubu, to wystarczy kliknąć w ten link:http://www.xvpiracicaba.com.br/torcida/hinoXV_oficial.mp3 