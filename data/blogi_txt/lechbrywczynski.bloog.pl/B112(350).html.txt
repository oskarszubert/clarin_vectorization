Zmienia się światowy układ sił: maleje ekonomiczna przewaga USA nad Europą, maleje przewaga całego Zachodu nad pozostałymi kontynentami, aby tę przewagę utrzymać, Zachód będzie szukał współpracy z Rosją... A na światowej arenie politycznej pojawili się, jak to określiła pani Kirchner, prezydent Argentyny, "nowi gracze, z którymi trzeba się liczyć".Odbiciem tego wszystkiego będzie światowy szczyt finansowy, jaki odbędzie się 15 listopada w Waszyngtonie, którego gospodarzami będą obaj prezydencji USA: obecny prezydent George Bush oraz prezydent - elekt Barack Obama. Szczyt ten ma zadecydować o losach światowej gospodarki i o sposobach przezwyciężenia obecnego kryzysu finansowego. W szczycie wezmą udział członkowie grupy G-20, czyli przywódcy głównych krajów rozwiniętych i tzw. wschodzących. W kolejności alfabetycznej są to: Arabia Saudyjska, Argentyna, Australia, Brazylia, Chiny, Francja, Indie, Indonezja, Japonia, Kanada, Korea Południowa, Meksyk, Niemcy, Rosja, RPA, Stany Zjednoczone, Turcja, Wielka Brytania, Włochy oraz Unia Europejska. Ten szczyt to początek zupełnie nowego układu sił w światowej polityce, koniec dyktatu bloku euroatlantyckiego i wzrost roli mocarstw regionalnych, takich jak Chiny, Indie, Brazylia oraz RPA, ktore w wielu kwestiach uzgodniły przed tym szczytem wspólne stanowisko i właśnie Zachód oraz jego agendy (MFW, Bank Światowy) oskarżają o wywołanie kryzysu. Jak powiedział Lula, prezydent Brazylii, w czasach kryzysu najlepszą obrona jest atak: można stracić nawet i pięć goli, jeśli strzeli się sześć. Fragment wypowiedzi Luli macie tu:http://video.globo.com/Videos/ Player/Noticias/0,,GIM907972-7823-LULA+DIZ+QUE+OBAMA+TEM+QUE+ADO TAR+MEDIDAS+RAPIDAMENTE,00.html 