Piłkarze Guaratinguety przystąpili do wczorajszego, rewanżowego meczu półfinałowego z Ponte Pretą 1:2 z nadzieją na odrobienie strat z pierwszego pojedynku, przegranego 0:1. Do awansu Guaratingueta potrzebowała zwycięstwa, choćby tylko jednobramkowego, w dowolnym stosunku. Wbrew bowiem temu, co mówił podczas wczorajszego meczu bardzo symptyczny skadinąd sprawozdawca stacji Sportklub, regulamin rozgrywek Paulistao jest niezmienny od ładnych paru lat i powiada, że w razie remisowego wyniku bramkowego w dwumeczu (np. 0:0 i 0:0; 1:0 i 1:2; 2:0 i 0:2) bramki zdobyte na wyjeździe nie liczą się podwójnie, nie ma też mowy o dogrywce czy rzutach karnych. W takich przypadkach awansuje zespół, który był wyżej w tabeli w fazie zasadniczej. I jest to logiczne - po coś w końcu rozgrywano aż 19 kolejek fazy zasadniczej!A zatem, w dzisiejszym meczu Palmeiras - Sao Paulo, drużynie Palmeiras wystarczy do awansu zwycięstwo w jednobramkowym chćby wymiarze: 1:0, 2:1, 3:2, 4:3 itp. (pierwszy mecz Palmeiras przegrało na wyjeździe z Sao Paulo 1:2). A to dlatego, że Palmeiras zakończyło fazę zasadniczą na drugim miejscu, natomiast Sao Paulo na miejscu trzecim.Tyle wyjaśnień. A co do wczorajszego meczu, to ambitna Guaratingueta zasłużyła na awans: miała niezliczone okazje strzeleckie (sam Dinei miałich kilka), miała nawet rzut karny, nie wykorzystany przel Michela... I wszystko na nic: niecelne strzały gospodarzy, znakomite parady bramkarza Ponte (Aranha był bohaterem meczu!), a w końcówce spotkania kontratak gości, gol Wanderleya i ...awans dla Ponte Prety. Najciekawsze fragmenty tego emocjonującego spotkania możecie obejrzeć tu:http://video.g lobo.com/Videos/Player/Esportes/0,,GIM817863-7824-MELHORES+MOMEN TOS+GUARATINGUETA+X+PONTE+PRETA+PELAS+SEMIFINAIS+DO+PAULISTAO,00 .html Rui Palomo, fizjoterapeuta, Ponte Prety, obiecał przed meczem, że w razie awansu przejdzie całe boisko na kolanach. I dotrzymał słowa, co możecie obejrzeć tu:http://globoesporte.glob o.com/ESP/Noticia/Futebol/Campeonatos/0,,MUL418802-8068,00.htmlA tu jest galeria fotek z tego meczu i z (krótkotrwałych, na szczęście) przepychanek kibiców Ponte z policją, jakie miały miejsce w pierwszej połowie:http://globoesporte.globo.com/ESP/0, ,GF57243-9557,00.htmlPrzeciwnika Ponte Prety w finale mistrzostw stanu Sao Paulo poznamy dziś o godz. 21.00. Transmisja meczu Palmeiras - Sao Paulo na żywo w stacji Sportklub. 