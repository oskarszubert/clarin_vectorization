Kibice Avai wciąż nie mogą dojść do siebie po przegraniu tytułu mistrzowskiego pierwszej fazy rozgrywek stanowych w pojedynku z czwartoligowym(!) Joinville, w dodatku tracąc gola na wagę tytułu w ostatniej minucie gry. Dyskusja na temat przyczyn tego niepowodzenia toczy się na blogach kibicow Avai, m.in. tu: http://colunas.globoesporte.com/estevesjunior/2010/02/21/a-vaga- para-a-final-ainda-nao-veio/  Zupełnie inne nastroje panują wśrod kibiców Joinville (Joinville Esporte Clube, nazywany zazwyczaj JEC). Dla nich ten triumf ma szczególną wagę. Joinville to największe miasto stanu Santa Catarina, ale stanową stolicą jest Florianopolis - siedziba klubów Avai (w brazylijskiej Serie A) i Figueirense (w Serie B). Joinville jest obecnie w Serie D, ale torcida tego klubu jest największa w stanie i głodna sukcesów, zwłaszcza w meczach z klubami z Florianopolis. Stąd tak euforyczna reakcja kibiców i zawodników na stadionie Arena Joinville po wyrównującym golu dla JEC, dającym gospodarzom tytuł mistrzowski.  Tu macie tego gola w bardzo emocjonalnej relacji rozgłośni radiowej z miasta Joinville - komentatorem jest Charles Fischer: http://www.youtube.com/watch?v=W_ddXSOZRAw feature=related  W tym linku macie natomiast "smutny teledysk", prezentujący załamanego bramkarza Avai po końcowym gwizdku arbitra. A pod koniec nagrania możecie zobaczyć, jak kibice Joinville skandują w dosadnych słowach, co sądzą na temat "capital" czyli stanowej stolicy Florianopolis: http://www.youtube.com/watch?v=3hBPyUbycv 8 feature=player_embedded  Tutaj macie na koniec hymn JEC w wykonaniu kapeli o wdzięcznej nazwie "El Kabong" (tak nazywał się bohater filmu rysunkowego, który walił przeciwników gitarą po głowie): http://www.clicrbs.com.br/especiais/diversos/ElKabon g_Hinodojec.mp3 