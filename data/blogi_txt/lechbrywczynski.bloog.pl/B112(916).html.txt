Oto zestaw meczy najbliższej, piętnastej kolejki:  Środa, 29 lipca Nautico - Santos Santos chce odreagować porażkę z Flamengo i pokonać Nautico w Recife. Trener Luxemburgo dokonał w składzie kilku zmian, tak np. w obronie ma zadebiutować Eli Sabiá, a w pomocy Rodrigo Mancha, szansę gry dostanie też Wagner Diniz. Coritiba - Botafogo Botafogo gra coraz lepiej, niska lokata tej drużyny w tabeli to sprawa przejściowa. Ale wygrać z Coritibą na jej stadionie jest bardzo trudno (wystarczy przypomniec, jak się skończył ten wyjazd dla Flamengo).  Internacional - Barueri Inter przeżywa kryzys formy. Jest to właściwie równoczesny kryzys formy kilku podstawowych zawodników (jak Taison czy D'Alessandro), połączony z kryzysem formy całej drużyny. D'Alesandro został nawet na pewien czas wyłączony z zespołu: będzie trenował oddzielnie, dopóki nie wróci do formy.  Każdy inny wynik poza zwycięstwem gospodarzy będzie przedłużeniem tego kryzysu...  Goias - Atletico Paranaense Czy Goias, które niedawno pokonało lidera na jego stadionie, przed 60  -tysięczną widownią, może nie wygrać meczu u siebie z "Furacao"?  Palmeiras - Fluminense hit! Debiut trenera Ramalho w Palmeiras! Czy Fluminense będzie w stanie zatrzymać "zielonych" i przerwać ich pasmo zwycięstw? Życzę trenerowi Renato Gaucho jak najlepiej, ale szanse są niewielkie...  Santo Andre - Corinthians  - Nie gramy tak dobrze, jak w Copa do Brasil. Musimy wykazać dojrzałość, by z jak najmniejszymi stratami przetrwać ten okres zmian kadrowych - powiedział William. Santo Andre to niby nie tak groźny przeciwnik, ale niewygodny dla Corinthians. W dodatku ze składu "Timao", w porównaniu z już i tak słabym składem, wystawionym przeciwko Palmeiras, ubędzie jeszcze Douglas i kontuzjowany Ronaldo. Kogo wystawić w ataku, w roli partnera dla Dentinho: Souzę czy Billa? Ja zaryzykowałbym i wystawiłbym tego ostatniego, bo to zawodnik grający bez obciążeń, a w dodatku "walczak"...  Cruzeiro - Sport Los jest łaskawy dla Cruzeiro: punkty są pilnie potrzebne, a tu trafia się mecz u siebie z nie najmocniejszym Sportem, który w dodatku właśnie zwolnił trenera Leao...   Czwartek, 30 lipca Flamengo - Atletico Mineiro hit! Flamengo, podbudowane wyjazdowym zwycięstwem nad Santosem, teraz też powalczy o trzy punkty. Ale przeciwko sobie ma swego dawnego zawodnika, Diego Tardellego, powołanego niedawno do reprezentacji Brazylii... Zapowiada się arcyciekawy mecz! A swoją drogą, dlaczego tylu zawodników nie wytrzymuje presji grając w drużynie Flamengo, a rozkwita dopiero po przejściu do innego klubu? Najnowsze przykłady: Diego Tardelli i Obina.  Avai - Vitoria Avai już dawno zapomniało, że było w strefie spadkowej. Drużyna odzyskała pewność siebie i wiarę w zwycięstwo. Ale Vitoria nie po to weszła do strefy G-4, żeby z niej od razu spadać...  Sao Paulo - Gremio hit! Sao Paulo powoli wraca do formy, ale ten mecz nie będzie łatwy. Gremio potrafi wygrywać na Morumbi (tak było rok temu!), a Souza i Maxi Lopez są w formie. 