Zwycięzcą stanowych mistrzostw piłkarskich w stanie Rondonia została Vilhena, która w finale pokonała drużynę Ulbra Ji-Paraná 2:0.  W stanie Roraima triumfatorem pierwszej fazy rozgrywek zostało natomiast Progresso, które w normalnym czasie gry zremisowało z Atletico Roraima 2:2, ale zwyciężyło w rzutach karnych 5:4. Dzięki temu Progresso zapewniło sobie udział w tegorocznych rozgrywkach ogólnobrazylijskiej trzeciej ligi - Brasileirao C.  A oto najnowsze wyniki regionalnych rozgrywek z innych brazylijskich stanów:  Stan Tocantins W półfinałach stanowych mistrzostw (Campeonato Tocantinense) Palmas zagra z Gurupi, a Tocantins zmierzy się z Juventude TO. Wiadomo już natomiast, że reprezentantem stanu w rozgrywkach Brasileirao C będzie Palmas, które w decydującym meczu wygrało z Tubarao 3:0 (gole: Gleisson, Julhy i Assis).  Stan Acre Náuas - Rio Branco 0:2   Plácido de Castro - ADESG 1:1  Stan Amapa Mazagao - Cristal 0:0 Trem - Amapá 2:1  Stan Maranhao Chapadinha - Itinga 1:0 Sampaio Correa - Imperatriz 1:1 Nacional - Maranhao 0:2 Stan Piaui Pierwsze mecze półfinałowe: Comercial - Barras 0:0 Picos - 04 de Julho 1:0  Stan Mato Grosso do Sul Misto - Ivinhema 2:1 Comercial - Operário 0:0 Uniao - Corumbaense 2:1 Naviraíense - CENE 0:5  Costa Rica - Águia Negra 3:2 Dodam tu, że Careca, 18 - letni napastnik klubu Aguia Negra, został kilka dni temu kupiony przez Santos. W tegorocznych rozgrywkach Campeonato Sul-Matogrossense zawodnik ten zdobył 17 goli. Brasilia - Dystrykt Federalny Wiadomo już, kto będzie reprezentował stolicę Brazylii w tegorocznych rozgrywkach Brasileirao C: Dom Pedro oraz Legiao Futebol Clube. Ten ostatni klub zajął miejsce Ceilandii, która nie była w stanie udźwignąć finansowego ciężaru tych rozgrywek (odległości są spore, wyjazdy dalekie, a związane z tym koszty - znaczne). W tej sytuacji Ceilandia sprzedała swoje miejsce w ogólnobrazylijskiej trzeciej lidze ekipie Legiao Futebol Clube. Akurat Legiao żadnych problemów finansowych nie ma: istnieje zaledwie od kilku lat, ale już jest ulubionym klubem stołecznej elity i bogatych sponsorów mu nie brakuje. Legiao Futebol Clube działa na zasadach sprawnie zarządzanego przedsiębiorstwa (spółka prawa handlowego); piłkarze są pracownikami tej firmy.  Legiao rozpocznie rozgrywki dziesiątej grupy trzeciej ligi 6 lipca, od meczu z Itumbiarą (aktualny mistrz stanu Goias). 