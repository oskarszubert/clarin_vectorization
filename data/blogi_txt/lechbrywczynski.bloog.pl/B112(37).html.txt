Brazylijczycy ze wszystkiego potrafią zrobić dobrą zabawę.Przykładem są choćby "Musas do Brasileirao". O co chodzi?Wiosną kibice poszczególnych klubów pierwszej ligi (Brasileirao A) głosują za pośrednictwem internetu lub wysyłając SMS-y na kandydatki na "muzę" danego klubu. Po zakończeniu głosowania zostaje więc wybranych 20 pięknych dziewcząt, każda z których jest oficjalną "muzą" swojego klubu w danym roku. Taka "muza" chodzi potem przez cały sezon na mecze, dopinguje drużynę, jest fotografowana przez prasę, bierze udział w klubowych uroczystościach, wręcza nagrody itp.Najciekawsze jest jednak to, że te "muzy" też mają swoją ligę! Tak np. w minioną sobotę był rozgrywany mecz Sao Paulo - Parana, ale równocześnie kibice mogli brać udział w SMS-owym pojedynku między obiema "muzami". Wynik? Na boisku ekipa Sao Paulo wygrała z Paraną aż 6:0, a tymczasem "muza" Parany pokonała "muzę" Sao Paulo i umocniła się na pierwszym miejscu w tabeli...Zdjęcia wszystkich "muz" ligi brazylijskiej i ich aktualną klasyfikację możecie obejrzeć tu:http://globoesporte.globo.com/ESP/Musas2007/0,,8727,00.html 