Sport Recife przygotowuje się do drugiego w historii klubu udziału w rozgrywkach Copa Libertadores, ale udział ten nie zapowiada się obiecująco. Choćby z tego powodu, że najlepszy snajper Sportu, Carlinhos Bala, jest bliski odejścia z klubu. Do tej pory Carlinhos Bala grał w Sporcie na wypożyczeniu z Cruzeiro. Wypożyczenie właśnie się zakończyło, a tymczasem Sport nie przedstawił jeszcze zawodnikowi propozycji przedłuzenia kontraktu. W tej sytuacji Carlinhos Bala wraca do Cruzeiro, które z kolei zamierza sprzedać tego zawodnika do Botafogo. Dla Botafogo to prawdziwy dar niebios, bo klub ten poniósł ostatnio poważne straty kadrowe. Dziwi mnie i postawa Sportu, który powinien się wzmacniać, a nie osłabiać przed rozgrywkami pucharowymi. Dziwi mnie także postawa samego zawodnika, który bez słowa odchodzi ze Sportu, z którym tyle osiągnął. Co prawda Botafogo to klub z wyższej półki, niż Sport, ale z Botafogo to Carlinhos Bala raczej nieprędko wystąpi w Libertadores... Jednego z goli, zdobytych przez Carlinhosa Balę dla Sportu, macie tu:http://www.youtube.com/watch?v=uWy9XCpOGQI feature=related 