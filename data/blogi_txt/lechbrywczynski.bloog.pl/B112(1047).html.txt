Rozegrano pierwsze mecze ćwierćfinałowe brazylijskiej czwartej ligi. Oto rezultaty:  Tupi-MG - Macae-RJ 3:2 Efektowna "virada" Tupi, które przegrywało do przerwy 0:2, ale zdołało ostatecznie zwyciężyć 3:2.  Gole dla Tupi zdobyli: Rafael Aguiar, Ademilson oraz Joao Junior, a dla Macae: Otavio i Gedeil.  Uberaba-MG - Alecrim-RN 0:1 Chapinha zdobył gola na wagę zwycięstwa drużyny gości.  Araguaia-MT - Chapecoense-SC 1:2 Zwycięstwo gości, które stawia ich w uprzywilejowanej sytuacji przed rewanżem.  Gole dla Chapecoense zdobyli: Giancarlo i Rogerio, a dla Araguai - Diogo. Cristal-AP - Sao Raimundo-PA 1:1 Prowadzenie dla Sao Raimundo zdobył Ceara, wyrównał Tote.  Mecze rewanżowe zostaną rozegrane w najbliższą niedzielę, 27 września. Drużyny, które awansują do półfinału, automatycznie zapewnią sobie również awans do przyszłorocznych rozgrywek Serie C. 