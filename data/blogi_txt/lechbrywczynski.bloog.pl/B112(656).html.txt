Gremio: niecierpliwość przed startem w Libertadores W tę środę 25 lutego Gremio zaczyna swój udział w tegorocznej edycji Copa Libertadores meczem z Universidad de Chile. Kapitan "gremistów" Tcheco nie może się doczekać tego meczu i zapowiada walkę o puchar. Skład Gremio w meczu z Universidad będzie nastepujący: Victor, Leo, Rever, Rafael Marques, Ruy, Adílson, Tcheco, Souza, Fabio Santos, Jonas i Alex Mineiro.  Campeonato Carioca: klasyk w półfinale! W tę środę (25 lutego) zostanie rozegrany półfinał Taca Guanabara: Fluminense - Botafogo. Trener Botafogo, Ney Franco, najbardziej obawia się Thiago Nevesa i Dario Conki, a Fluminense ...pilnie trenuje wykonywanie rzutów karnych. Zwycięzca tego meczu zagra w finale z Resende.  Lula: - Będę na debiucie Ronaldo! Lula, prezydent Brazylii, jest zagorzałym kibicem Corinthians. Lula zapowiedział, że będzie obecny 8 marca na prestiżowym meczu Campeonato Paulista: Corinthians - Palmeiras. Mecz ten zostanie rozegrany w mieście Presidente Prudente i ma być - jak się powszechnie przypuszcza - debiutem Ronaldo w barwach Corinthians.  Marcio Tarrafa w Bahii! Bahia ogłosiła zakontraktowanie pomocnika Marcio Tarrafy. Piłkarz ten (rocznik 1985) występował m.in. w Nautico, a ostatnio w portugalskim klubie Boavista Porto.  Renato w Botafogo! Pomocnik Renato został zaprezentowany jako nowy zawodnik Botafogo. Jest wychowankiem Atletico Mineiro, ostatnio grał w jednym z klubów izraelskich, skąd został wykupiony przez Cabofriense-RJ. Z Cabofriense-RJ Renato ma kontrakt do 5 grudnia 2012 r., a klub ten wypożyczył go na rok do Botafogo.  Bruno Meneghel: snajper z małego klubu Nie Marcelinho, Juan, Thiago Neves czy Carlos Alberto, ale niedoceniany Bruno Meneghel z klubu Resende jest liderem klasyfikacji strzelców Campeonato Carioca. Zawodnik ten grał w 2005 r. w Vasco da Gama, ale miał niewiele okazji do pokazania swoich umiejętności. Teraz liczy na to, że po zakończeniu rozgrywek stanowych dostanie kontrakt od któregoś z wielkich klubów Rio. Na miejscu Flamengo już bym taki kontrakt przygotowywał...  Glenda Kozlowski: "polska" dziennikarka sportowa Globo Czy Glenda Kozlowski, dziennikarka sportowa telewizji Globo, ma polskie pochodzenie? Nie wiadomo, choć pisownia jej nazwiska wskazywałaby na to, że tak.  Glenda jest bardzo popularna wśród kibiców; tu macie wizytówkę kampanii, która ma skłonić tę dziennikarkę do zapisania się na internetowe forum kibiców: http://colunas.globoesporte.com/files/89/2009/02/ campanha_glenda.jpg Tu możecie zobaczyć, jak Glenda Kozlowski surfuje na falach: http://www.youtube.com/watch?v=DEiKyLkFCmo A tu możecie zobaczyć, jak podczas programu na żywo Glendę Kozlowski zaatakował ...komar: http://www.youtube.com/watch?v=WdmCiVuL3zg 