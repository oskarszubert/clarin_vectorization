W brazylijskiej drugiej lidze prawie wszystko jest już wiadome. Wiemy już, że awansują: Corinthians, Avai, Santo Andre i Barueri, a spadną Gama i CRB. Do obsadzenia pozostały jednak jeszcze dwa miejsca spadkowe i to właśnie rozstrzygnie się w sobotę, 29 listopada. Wszystkie mecze zostaną rozegrane o tej samej godzinie. Oto zestaw par: Santo André - ParanaSanto Andre ma już zapewniony  awans, teraz chce drugiego miejsca na finiszu rozgrywek. W tym celu musi wygrać ten mecz i liczyć na potknięcie Avai. Marília - Ceará hit!Marilia jest w dramatycznej sytuacji: żeby nie spaść do trzeciej ligi, musi wygrać i liczyć na pomoc Corinthians, w postaci zwycięstwa "Timao" nad Ameriką. Ponte Preta - Criciúma hit!Criciuma, aby nie spaść, musi liczyć na cud: swoje zwycięstwo przy równoczesnej porażce Ameriki i co najwyżej remisach Marilii oraz Fortalezy. Mario Jardel zapowiada, że to będzie jego mecz, że to on uratuje Criciumę... Fortaleza - Brasiliense hit!Jeśli Fortaleza wygra, utrzyma się w lidze. Będzie walka. Avaí - Sao CaetanoAvai będzie chciało wygrać i potwierdzić, że nie awansowało do pierwszej ligi przypadkowo. CRB - ABCŻeby się utrzymać w lidze, ABC potrzebuje remisu.  I zapewne go osiągnie, albo nawet wygra. Juventude - BarueriUbiegłoroczny spadkowicz z pierwszej ligi podejmuje nowego pierwszoligowca. Juventude zawiodło w tym sezonie na całej linii, będzie chciało ten mecz wygrać, żeby podreperować morale kibiców.Gama - BahiaGama ma piękny, zmodernizowany stadion Bezerrao, ale niewielkie to pocieszenie wobec spadku do trzeciej ligi. A Bahia myślała o awansie, tyle, że była po prostu za słaba, żeby ten cel osiągnąć. América-RN - Corinthians hit!"Druga ligo, żegnaj na zawsze!" - mówią o tym meczu kibice Corinthians. Rok temu Corinthians i America-RN wspólnie spadali z pierwszej ligi, ale teraz sytuacja obu zespołów jest zupełnie inna: Corinthians wracają do pierwszej ligi, zaś Amerika, jesli przegra ten mecz,  być może spadnie do Serie C. Vila Nova - BragantinoSmutny mecz dwóch drużyn, które były bardzo bliskie awansu do pierwszej ligi, ale przegrały decydujące mecze w końcowej fazie rozgrywek. Teraz zagrają już tylko o prestiż. 