Otóż ciemna blondyna z całą pewnością nie była ladacznicą. Ciemna blondyna po prostu lubiła seks i mnie. Choć nie miałem tu szczególnych złudzeń, bo seks z całą pewnością lubiła bardziej. I nie miała z tym specjalnego problemu co już na samym wstępie różni ją od 90 proc. naszych, polskich kobiet, które seks owszem ale powiedz że mnie kochasz jak Mickiewicz i Słowacki albo chociaż Wiśniewski Leon albo Michał. Ubrałem się więc elegancko. Ubrałem bo na kanapie leżałem w podkoszulku w stylu burej szmaty i dżinsach. Wziąłem prysznic nasączając swoje ciało żelem marki Nivea za złotych 14,99 żeby społeczeństwo nie myślało że mi się już całkiem w dupie poprzewracało, spryskałem się Issey Miyake L´Eau D´Issey Pour Homme Sport za złotych dużo więcej, założyłem granatowe dżinsy, białą koszulę i stwierdziłem, że starczy tego ubierania. Zdążyłem jeszcze wyciągnąć kieliszek gdy dzwonek zrobił ding, dong, ja otworzyłem drzwi a  później przez minut pięć albo dziesięć nie wiem, nie liczyłem przypominaliśmy sobie z Ciemną Blondyną jak jesteśmy zbudowani. Zaczęliśmy od ust i od przygniecenia jej do ściany i od jej rąk które trzymała w górze a ja ją za nadgarstki. A później zatoczyła się ale z wdziękiem i wylądowaliśmy na kanapie. - Schudłeś – stwierdziła i to były pierwsze słowa jakie powiedziała do mnie po wejściu. - 5 kilo – odpowiedziałem - Wszędzie?- zapytała. –  Sprawdzę. Usiadła mi na kolanach, włożyła rękę w spodnie i sprawdzała tak przez chwilę a później sprawdzaliśmy jeszcze moment w trzech różnych pozycjach i generalnie rzecz biorąc bardzo mi to sprawdzanie przypadło do gustu. O wiele bardziej niż myślałem że przypadnie. A później poszedłem do łazienki po drugą prezerwatywę a kiedy wróciłem Ciemna Blondyna leżała na kanapie z włosami rozrzuconymi na poduszce, oddychając lekko i śniąc o rzeczach o których śnią 26 letnie kobiety. Chciałem ją przenieść do sypialni ale ciągle miałem zakaz nadmiernego wysiłku fizycznego do którego należało prawdopodobnie noszenie kobiet o wadze między 50 a 60 kilo (pewnie w jej przypadku bliżej 50). Zdjąłem z niej monstrualne szpile. Zdjąłem krótką kieckę, której wcześniej zdejmować nie musieliśmy na co zareagowała stekiem słów uznawanych za nieparlamentarne, ale w końcu musiałem się przesłyszeć bo kobiety tak nie mówią. To co zobaczyłem spodobało mi się bardzo. Zdjąłem więc z niej pończochy. Zdjąłem też pas. Ja się kocham w kobietach z wielkim biustem, bo trzeba mieć jakiś cel w życiu a ten w sumie wydaje mi się nienajgorszy. Ciemna blondyna tańczy od siódmego roku życia, trudno więc aby przy tak niszczącym trybie miała szanse na cycki w moim guście. Ale i tak to co posiadała było imponujące. Zdjąłem więc z niej stanik, popatrzyłem chwilę z dumą z siebie i uznaniem dla niej i przykryłem kocem. Na twarzy ciągle miała makijaż. Westchnąłem ciężko. I aby sprawić jej rano przyjemność poszedłem do łazienki po nawilżane chusteczki. Ale nawilżane chusteczki były do kitu albo jej makijaż był zbyt dobry nie wiem, bo za cholerę nic nie schodziło. Więc wróciłem się jeszcze raz do łazienki, zrobiłem kipisz i po długich poszukiwaniach znalazłem mleczko kosmetyczne a nawet cztery waciki, które ktoś, kiedyś zostawił u mnie w łazience (mam nadzieję, że nie czyta albo wybaczy). I to mleczko aplikowałem na te waciki i czyściłem na twarzy ciemną blondynę. Tak, że ona w końcu wyglądała jak panda, a mi skończyło się mleczko. Zabrałem laptopa z torby, szklankę mleka i poszedłem do sypialni oglądać Episodes. A rano kiedy się obudziłem okazało się, że mój trud został wynagrodzony. Z czego nie należy wyciągać żadnych wniosków bo nie należy mylić miłości ze słabością ot co.  Share this:FacebookEmailTwitterDodaj do ulubionych:Lubię Wczytywanie...  Related   Tags: ciemna blondyna 