- Ty widziałeś? – zagulgotał Marian – Perfekcyjna pani domu się społeczeństwu nie podoba. Najbardziej ogłupiający program roku! - A co się dziwisz – zapytał Gustaw – Byle jakie, tendencyjne, ogłupiające i poniżające… Oglądałeś to kiedyś w ogóle? - Dwa odcinki. - I co, tak ci się podobało? - Noooooo….. Całkiem niezłe – wyznał Marian. - A co w tym takiego fajnego? - Wszystko jak trzeba i na swoim miejscu, tradycyjnie, konserwatywnie, chłop zapierdala, kasę przynosi, kobieta się domem zajmuje. - Wiesz co jest najgłupsze w tym programie? – zapytał Gustaw. - No? - Korelacja i sugestia, że jak dobrze posprząta, to on ją dopiero będzie kochał. Że ZASŁUŻY dzięki temu na miłość. - A nie będzie???? Gustaw patrzył na Mariana jak na idiotę. - Raczej nie. - Słuchaj, mi się podoba, że wszystko tam jest poukładane i na swoim miejscu. To patriotyczny program, sprzyjający wartościom rodzinnym – podniósł palec do góry Marian. - Ty z wartościami rodzinnymi to daj sobie może spokój – wyskoczyła Marlenka – Z tego programu bije totalne buractwo i zwyrodnienie. Poza tym oczywiście że ona ma lat 36 a wygląda na 46. Tylko nogi i cycki ją ratują. - O ta, napewno – włączył się JO – Ja np. lubię jak jest czysto, sprzątaczka do mnie przychodzi tylko raz w tygodniu, wiesz co się dzieje dzień po jej wizycie?! Pandemonium kurwa. Dobrze, że mam żonę. - Masz dwie ręce i nogi, to nimi rusz, coś posprzątaj, pomóż żonie! – zapieniła się Marlenka - O której? Jak wracam o 22 moja droga koleżanko? – zapytał kąśliwie JO. – Mam zrzucać obuwie i brać się za odkurzacz? Macie swoje funkcje wyznaczone przez cywilizację i naturę tego należy się trzymać! - Czyli kochasz swoją żonę za to że ci sprząta? - Oczywiście! - To po cholerę żeniłeś się z ekonomistką a nie zawodową sprzątaczką?  Share this:FacebookEmailTwitterDodaj do ulubionych:Lubię Wczytywanie...  Related   Tags: konsorcjum kopro, Malrenka, Marian, Wielkie Jo 