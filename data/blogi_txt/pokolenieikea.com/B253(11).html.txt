- Urodziny Krzysztofa są w czwartek. Co kupujemy??? – zapytał JO. - Nie bawię się w to! – warknął Marian. - Marian nie denerwuj się. Poza tym mówiłeś że ta farba do włosów już ci przeszła. - Jeszcze raz powtarzam: NIE FARBUJĘ WŁOSÓW!!! Nie wiem po chuj mi to dawaliście i to jeszcze karton. Musiałem to gówno na Allegro wystawić. - A ta siwizna to ci od słońca w tajemniczy sposób ginie – wyjaśniła Marlenka ze słodkim uśmiechem. Marian obrzucił ją morderczym spojrzeniem. - Dziwkę? – zmienił temat. – Spięty jest chłopak. Odrobina ruchu mu dobrze zrobi. - To może masaż? – podpowiedziałem.  – Karnet na pięć wejść? - Ooo to jest dobry pomysł – stwierdził Marian.  – Mam namiar na taką fajną laskę. Przez godzinę robi masaż a później na koniec loda. Wychodzisz odprężony że hej!!! - Ja się na to nie zrzucam – stwierdziła Olga. - Ja też nie – dodała Marlenka. – To jakieś tanie porno jest. - To może masaż tantryczny? – spróbował Marian. – Żadne porno – zastrzegł. – Zobaczcie. „Leżysz na materacu, jesteś nagi, naga jest masażystka z szacunku do  twojego ciała. Masażystka używa dłoni i przedramion wykonując płynne i zsynchronizowane ruchy po całym ciele. „ – przeczytała Olga. - Po pale też? – zapytał JO. „Koncentrując się na okolicy pachwiny, przechodzi do ucisków i uchwytów lingam kontrolując reakcję całego ciała do ostatecznego pobudzenia kundalini. Ruchy masażystki mogą być przyspieszane i spowalniane, we właściwym momencie będzie przechodzić z jednej części na drugą, aby zmaksymalizować stan przyjemności. „ – przeczytała dalej Olga. – Czyli też. Znowu jakiś burdel. - Jaki burdel? – oburzył się Marian. – Wyraźnie masz napisane: „Musisz pamiętać, że to nie jest miejsce gdzie możesz zachowywać się tak jak w masażu erotycznym. Dotykanie masażystki podczas masażu jest niepożądane”!!!! NIEPOŻĄDANE – widzisz? - Znaczy się zamiast ustami ona ma mu zrobić ręką. To faktycznie całkowicie zmienia obraz sytuacji – prychnęła Olga. - Może malucha? – zaproponował JO, pojednawczo. – Kumplowi kupiliśmy i był bardzo kontent. - W sensie operacje przedłużenia penisa? –zapytał Marian. – Myślisz, że aż tak potrzebuje? To i tak daje góra dwa, trzy centymetry. - Fiata 126 p. Albo trabanta debilu.  Malucha mamy za 1,5 tys. na allegro. Trabant jest skubany droższy. 2 koła za taki w przyzwoitym stanie. - I co on z tym trabantem zrobi? Doniczkę przed blokiem i bratki w nim zasadzi? – zapytałem. - Będzie vintage wyglądał i dupy na to rwał – wyjaśnił dumnie JO. - Lepiej mu wizytę u stylistki wykupcie. Większe szanse, że poskutkuje. I do fryzjera go koniecznie wyślijcie. Bo teraz wygląda jakby pod kosiarkę wpadł. Fryzjera dla niego to mogę nawet sama ufundować – podpowiedziała Olga. -A ile to? - Stylistka? Tak z sześć stów. Jak chcecie to wam kogoś polecę. Kto go ustawi w odpowiedniej pozycji jak burą sukę. Plus ubrania rzecz jasna. Reasumując stylistka plus karta upominkowa w Zarze na jakiegoś patyka. - Drogo – skrzywił się Marian. - A na masażystkę na karnet to byś dał nie? – zapytała Marlenka. - Pewnie, że tak.  Na sztukę nie szkoda pieniędzy.  Share this:FacebookEmailTwitterDodaj do ulubionych:Lubię Wczytywanie...  Related   Tags: kopro, Krzysztof, Marian, Marlenka, Olga, Wielkie Jo 