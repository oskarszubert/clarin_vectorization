Po instalatorze kablówki był miotacz a może biegacz? Już nie pamiętam. Bożenka lubiła fizycznych. Dobrze wyglądali w obcisłych koszulkach i zazwyczaj mieli większe penisy niż inteligencki w okularach. Miotacz/biegacz wyglądał na takiego co ma dużego. Na pierwszą randkę poszła z nim do Vapiano do Galerii Mokotów. Tradycyjnie przy wejściu dostali karty – bo w knajpie jest zwyczaj, że to co się zje nabija się na kartę a płaci przy wyjściu. Bożenka zamówiła sałatkę. Nie chciała na pierwszej randce jeść jak krowa.  Jak świnia? Mix sałat, rucola, pomidorki cherry, marchewka, papryka, cukinia, rzodkiewka, 16.90. Była tania. Poza tym randka mogła się rozwinąć w coś lepszego – czy wspominałem że miotacz/biegacz wyglądał na takiego co ma dużego??? Bożenka biorąc pod uwagę takową okoliczność nie chciała mieć pełnego żołądka. Biegacz/miotacz zaordynował dla siebie podwójne krewetki tygrysie, których nie było w karcie za 80 zł. Popił wodą. Niegazowaną. Bożenka chcąc go sprawdzić, zaproponowała, że zapłaci za siebie. Klasyczny test łosia. Jest tylko jedna prawidłowa odpowiedź. Bo jeśli nawet ma dać za darmo, (16,90  powiedzmy szczerze w dzisiejszych czasach to nie są żadne pieniądze), niech będzie to ze świadomością, że robi to z dżentelmenem. A Bożenka była kobietą zasad. Raz z czystej złośliwości nie dała facetowi, który zabrał ją na weekend do Krakowa – nocleg w Copernicusie Likusów gdzie doba kosztowała co najmniej 800 zł – bo zamówił nie pytając ją o zdanie pokój z małżeńskim łóżkiem. Zawsze mogli go przecież później zamienić. A poza tym miał potworne zgrubienia na piętach. Czasami seksualna rewolucja kończy się na brudnych skarpetach. (On spał na kanapie, ona w małżeńskim łóżku i  na dodatek bezczelny nie przyszedł się do niej dobierać! To był już szczyt wszystkiego i oznaka totalnego braku szacunku). Ale wracając do sałatki. Biegacz/kopacz/lodołamacz powiedział: ja zapłacę. A na te słowa w Bożence spadły majtki. Oczywiście w przenośni. - Ja zapłacę – powiedziała dla świętego spokoju, już wyobrażając siebie dziko ujeżdżającą umięśnione ciało biegacza/kopacza/getorejda. I wtedy lodołamacz popełnił błąd, który miał go skazać wieczorem na samotne walenie konia pod gorącym prysznicem z jego ulubioną oliwką pod ręką. - Ja zapłacę – dpowiedział. – Ale wiesz co? Skoro chcesz się ZREWANŻOWAĆ to potrzebuje deski do krojenia. Piekło zmarło, Bożenka zbaraniała, ręce jej opadły i ją zatkało. Po prostu nie wiedziała co ma odpowiedzieć. Wybełkotała: hmmmm okeyyyy (w nadziei ze zrobi się mu głupio. Nie zrobiło…) Po zapłacie rachunku udali się zatem do Carrefoura na dole w GM i Bożenka kupiła mu tą mu cholerną drewnianą deskę do krojenia. Po czym jak szukali tej deski to wtrącił jeszcze że ostatnio to on ma jeszcze jeden problem, bo z zasady nie gotuje bo nie umie, ale je dużo kanapek, a ostatnio strasznie szybko jego pieczywo robi się czerstwe. I ze jeszcze potrzebuje chlebaka!!!!!! Podkurwiona Bożenka dopiero w domu, kiedy opadła jej czerwona mgła sprzed oczu zrozumiała, że to mogło być zaproszenie na drugą randkę. Deskę mu kupiła porządną. Prawie za 70 zł.  CDN Share this:FacebookEmailTwitterDodaj do ulubionych:Lubię Wczytywanie...  Related   Tags: dziewczęta bez zasad 