- A wie pan dlaczego odszedłem z poprzedniej korporacji? - Zaraz mi pan powie. - A pewnie, że powiem. Zabieramy dużą grupę z Dworca Centralnego. Z gór wracali, chyba sąsiedzi. W sumie trzy taksówki. Jedna korporacja. Ja prowadzę pierwszą. Dojeżdżam do Zalesia Górnego patrzę na taksometr 77 zł, dostaję 80 dych i już chcę jechać kiedy podjeżdża druga taksówka. Trasa niby ta sama a rachunek 104. Podjeżdża trzecia i co? - Wychodzi z niej naga Edyta Górniak z pekińczykiem? - Rachunek 140 zł. I by się rozeszło po kościach gdyby ci ludzie którzy jechali trzecią taksówką się nie podkurwili i nie zapytali a wy ile zapłaciliście? I kiedy usłyszeli ile to się wkurwili jeszcze bardziej. No i mnie puścili, bo miałem najniższy rachunek ale z tamtymi zaczęli się szarpać i po ryjach prać. - I co było dalej? - A nie wiem. Ja poszedłem do naszego kierownika, który zarządzał tym burdelem i mu mówię co i jak i czy nie mógłby coś z tym zrobić. I wie pan co mi odpowiedział? - Że ma to w dupie? - Że musiałby 70 proc. taksówkarzy wobec tego z korporacji wywalić bo wszyscy tną. To następnego dnia spakowałem się i przeszedłem do innej korporacji. Po co mi panie nerwy. ja chcę uczciwie na życie zarobić. - To jak kantują? - A co będę tam panu mówić – machnął ręką. - No co robią? Strefy w trakcie jazdy zmieniają? - Eee to prymitywne jest. Od razu to na paragonie jest. Nie mogę powiedzieć. - Ok. - Ale panu powiem, bo pan sympatyczną mordę ma. W telewizji pan przypadkiem nie pracuje? Takiego czipa pod licznik podłączają. Ma pan garaż podziemny? - Mam. - To do garażu są takie piloty. I taki taksówkarz też ma takiego pilota. Jak widzi, że klient się w telefon gapi albo za okno to pociska przycisk w tym pilocie i od razu licznik idzie do przodu o kilka złotych. A jak trasa długa to kilka razy pociśnie. - To ten od 140 zł to się chyba odcisków nabawił. - No trochę nadgorliwy był – prawda – przyznał taksówkarz. - To ile osób cos takiego ma? - A w niektórych korporacjach to ze 20 proc. Bo co panu zrobią. Co najwyżej inspekcja panu mandat na 5 tys. zł wypisze.  Share this:FacebookEmailTwitterDodaj do ulubionych:Lubię Wczytywanie...  Related 