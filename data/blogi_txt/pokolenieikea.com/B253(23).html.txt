- Ty gruby, co ty tak latasz? – Marian wybałuszył oczy na JO, który wykazywał podejrzaną nadaktywność. Był tu, za chwilę gdzie indziej, grzebał w aktach, wrzeszczał do telefonu. Rumiane zazwyczaj policzki teraz tryskały zdrową, przaśną, intensywną, wiejską czerwienią zbliżając się kolorem do świeżo przekrojonego buraka. Krople potu perliły się na czole. Pytanie było jedno. Co przedawkował? Red Bull? Kawa? Magnez? A może… - O co ci chodzi? – błyszczące oczy wierciły Mariana na wylot. - Nic, nic – Marian zdecydował, że trzeba zbadać teren – Dziabnąłeś coś może? Przecież zaraz klient ma do ciebie przyjść. Seteczka? Dwie? Chuchnij!!! - Spierdalaj ciulu – szczeknął JO. – Nic nie dziabałem! Odwal się! I nie klient tylko Aśka! JO aktualnie był na etapie szukania wuzetek czyli dokumentów wydań towarów nazewnątrz i zamówień do jakichś faktur. - No nie wyglądasz normalnie. Kręci cię, jak chwilę po zeżarciu sześciu bigmaków z czterema sznikersami -  zatroszczył się Marian. – Znam to, byłam tam, za 10 minut będziesz miał energetyczny zjazd. No chyba, że dołożysz do tego litra coli. Najlepiej light. Krzysztof zaciekawiony co się wyprawia, jak surykatka podniósł łeb, węsząc rozróbkę. Ocenił pospiesznie sytuację, niespiesznie schylił się i wlazł pod biurko. Jak się okazało słusznie, bo JO niesiony kosmiczną energią podskoczył do Mariana, objął wielką łapą jego szyję i przydusił. Marianowi oczy wyszły z orbit, obaj się zatoczyli i wpadli na biurko Krzysztofa. - Nie będzie Niemiec pluł nam w twarz! – ryknął JO. - Ej, uważaj matole, mój Digel!! – Marian zaczął się miotać. - Przyciągnę cię do pały, obciągniesz elegancko, to spożytkuję mój nadmiar energii – zarechotał JO, po czym puścił Mariana i odskoczył jak łania skacząc na dwóch nogach. - Wariat – Marian poprawił gajer – Guzik byś mi urwał cymbale! - Moje homoseksualne skłonności dały o sobie znać… – JO patrzył z rozmarzeniem na Mariana. - Eeee… - Poczułem do ciebie mięte… – wyciągnął długi język i zamiótł nim w lewo i prawo. – Widziałeś Krzysiu ten tyłeczek? - Yyyy… Marian się zaciukał. JO uznając dyskusję za zakończoną zaczął się kręcić dalej. Realizował chyba z 5 tematów naraz. Był niezmordowany. Jakby zaraz miała nastąpić apokalipsa. Co jakiś czas podchodził przy tym do szklanki i dolewał sobie dziwnego krwistoczerwonego płynu. Marian patrzył spode łba obserwując. W końcu nie wytrzymał. - Co tam masz? – zapytał JO. - Soczek – wyznał niewinnie JO. - A skąd masz kochasiu ten soczek? – wiercił Marian. - Żona mi zrobiła. - I co tam wsadziła? - Normalnie. Jabłko, burak, imbir, seler naciowy, trochę aloesu. - To nie rozumiem. - A ja dosypałem trochę testosteronu i guarany, tak dla zdrowotności. Kupiłem w sklepie dla kulturystów. Marian z Krzysztofem popatrzyli na JO i zaczęli się ryczeć ze śmiechu. - No o co wam chodzi? Ja wam do kubków nie zaglądam nie? – popatrzył wyniośle. - A dasz spróbować?  CDN Share this:FacebookEmailTwitterDodaj do ulubionych:Lubię Wczytywanie...  Related   Tags: konsorcjum, kopro, Krzysztof, Marian, Wielkie Jo 