Kiedy kobieta zaczyna jakąś historię o tym jak poszła z kimś do lóżka zazwyczaj kłamie. Bada jak zareagujesz. Czy przypadkiem nie uznasz ją za łatwą. Dziwkę? Czy będziesz oburzony? Zainteresowany? Aha jeśli okażesz przyjazne zainteresowanie pojawi się pierwszy element prawdy. Byłam pijana. Ale trochę! Nie piję zbyt dużo (lubię to, lubię co alkohol ze mną robi, lubię te powolne ruchy, lubię to jak opadają wszelkie granice, lubię to bo jestem wtedy odważna, seksowna, sobą?) On był okropny. Nie wiem dlaczego poszłam z nim do łóżka (może dlatego, że mi kazał). - Czarny bądź człowiekiem, wymasuj mi plecy! – zażądała Marlenka. - A co będę miał w zamian? - Przyjemność. - Też wymasujesz mi plecy? - Dobra, niech ci będzie – westchnęła rozpaczliwie. Stanąłem za Marlenką i zacząłem masować jej kark. Włosy miała rozpuszczone. Odgarnąłem je dłonią na bok. Zamiast masować kark położyłem rękę na jej głowie wplotłem palce w jej włosy i zacząłem masować skórę. Olga patrzyła w milczeniu. - Mocniej – zażądała Marlenka. – To największa perwersja seksualna jaką miałam ostatnio. - Serio? A mówi się, że kobiety są wyzwolone. - Żeby nas miał jeszcze ktoś wyzwalać – prychnęła Marlenka. – Faceci! A myślisz, że skąd się wziął sukces 50 shades of gray? - Seks na klatce? – spróbowałem. Obie pokręciły przecząco głowami. - Serio? – zdziwiłem się – A winda? Znów to samo. - Skucie kajdankami? - Dziewczyny pokręciły przecząco głowami. - Wiązanie krawatem? Olga podniosła rękę. - Dwa razy. Ale bez szczególnych sensacji. - Z zasłoniętymi oczami na kolanach? Znów przeczące kręcenie głową. - Rżnięcie w przebieralni w sklepie? Marlenka i Olga podniosły jednocześnie ręce do góry. - Lubię cię Olga. Jesteś dirty like me – powiedziała Marlenka. - Seks na jeden raz? – zapytałem. CDN Share this:FacebookEmailTwitterDodaj do ulubionych:Lubię Wczytywanie...  Related   Tags: Marlenka, Olga 