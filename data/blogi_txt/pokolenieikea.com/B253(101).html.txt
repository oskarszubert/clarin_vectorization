Kłamałem. Kłamałem kilka dni temu pisząc wam, że to ostatni fragment “Pokolenia Ikea – Kobiety” jaki zaprezentuję. Dziś jest jeszcze jeden. I już naprawdę ostatni: PROLOG My lud pracujący dużych miast, wykształcony na uniwersytetach i politechnikach, Pracujący ponad siły przez więcej niż 10 godzin na dobę przed błękitnymi ekranami komputerów, Bez których nie wyobrażamy sobie życia, Utrzymujący więzi międzyludzkie przez internetowe komunikatory i blogi, Wiedzę o świecie czerpiący z tandetnych serwisów plotkarskich, Nadużywający włoskiego jedzenia i czerwonego wina, I szybkiego seksu który miał być niezobowiązujący (nie zapomnijmy o seksie), Usilnie chcemy i potrzebujemy zmusić swój organizm do posiadania kawałka własnego życia.    Które pozwoli nam: 1. Cieszyć się czasem wolnym 2. Poświęcać czas rzeczom ważnym a praca ważna jest rzadko. I obiecujemy że będziemy usilnie próbować spędzić życie, które niewiadomo kiedy się skończy nie na odkładaniu, wzdychaniu i smętnym snuciu się z palcem w dupie  a realizacji tego wszystkiego o czym marzymy a na co wydaje nam się, że nie mamy teraz czasu.  Tak nam kurwa dopomóż.  podpisano:  Pokolenie Ikea To najlepsza książka jaką napisałem w życiu. Nie żeby było ich wiele, ale z pełnym przekonaniem mogę powiedzieć, że jest naprawdę świetna.  Zresztą mi możecie nie wierzyć, ale pierwsze sygnały, które spływają od ludzi na Facebooku – świadczą że nie jestem osamotniony w tej opinii. Przebiłem jakością pierwszą książkę, swój debiut który sprzedał się niemal w 15 tys. egzemplarzy (licznik bije nadal). Spełniłem swoje marzenie. To o zajebiste uczucie.  To dowód, że wy siedząc gdzieś w kropracyjnym brojlerach jesteście w stanie zrobić to samo. Książka jest dostępna od teraz w całym kraju – ja polecam Empik. Zarówno ten internetowy jak i ten stacjonarny. Koniec reklamy. Jeśli macie jakieś pytania – zadawajcie je w komentarzach. Zrobię z nich i odpowiedzi – oddzielną notkę. May the force be with you. I do księgarni panie i panowie! Nie pożałujecie. Share this:FacebookEmailTwitterDodaj do ulubionych:Lubię Wczytywanie...  Related   Tags: Pokolenie Ikea 2 