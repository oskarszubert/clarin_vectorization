Moja kumpela kiedy miała zamiar iść do łóżka z facetem, zapraszała go na obiad podając pre-fuck chicken. Był to kurczak w jakimś pleśniowym serze z tego co pamiętam. Do tego wino. Dużo wina. A później siadali na kanapie. I już z niej nie wstawali. Zresztą jeżeli facet był kumaty to kurczaka jadł już po. Na deser? Niech będzie, że na deser. Jest coś podniecającego w gotowaniu. Możesz jej podać łyżkę z sosem żeby spróbowała. Możesz stanąć za nią napierając na jej pośladki aby pokazać jak powinna trzeć ser. Może usiąść na blacie rozchylając uda. Możesz dolewać jej wina bez ograniczeń. W końcu gotujecie. Możesz ją klepnąć w tyłek. Możesz ją ubrudzić a następnie zdjąć z niej to co ma na sobie. Możesz w końcu nakarmić. A jeśli zrobisz to naprawdę dobrze…. Zaprawdę powiadam wam więcej kobiet doprowadziłem do orgazmu widelcem i makaronem niż swoim fiutem. Stałem w kuchni i robiłem dla Olgi i Marlenki swoją pre fuck pasta. Wybrałem ją z trzech powodów. Plus pierwszy: jej robienie trwa mniej więcej 10 minut. A my mieliśmy za godzinę być w klubie gdzie umówiliśmy się z JO, Krzysztofem i Marianem. Plus drugi: jest tak łatwa, że możesz ją robić będąc kompletnie nawalonym. Plus trzeci – miałem w lodówce śmietanę, jajka i butelkę białego wina.  I słoik wiśni. Ale ten przeprowadza się ze mną po całej Warszawie a nie miałem pojęcia co zrobić z wiśniami. A ta pasta idealnie pasowała do białego wina. Potrzebujesz oliwy truflowej. Jajka. Łyżki masła. Parmezanu. Młynka z białym pieprzem (choć ja wolę czarny). I śmietany. Dobra, backspace. Jeszcze makaronu i soli. Nastawiasz wodę na makaron, kiedy dojdzie solisz ją. Rozbijasz jajko. Mieszasz z trzema łyżkami gęstej śmietany i parmezanem. Kawałek parmezanu kładziesz jej na języku. Jest słony i słodki jednocześnie. Niech go zetrze. Pomóż jej. Dajesz jej do popicia białe wino. Kropisz do sosu kilka kropel oliwy truflowej. Ja zamiast tego daję DWIE trufle. Kupuję je regularnie we Francji. Prowansalskie nie chińskie. Są dwa razy droższe niż te made in china ale dziesięć razy lepsze. Wszystko pieprzysz z młynka rozsypując czarny albo biały pieprz. Nie żałuj go. Odcedzasz makaron. Wrzucasz go z powrotem do gorącego garnka. Dorzucasz masło. Mieszasz go przez chwilę. Dolewasz swój sos ze śmietany, oliwy, jajka etc. I najważniejsze próbujesz. Bierzesz palcami do ręki i wkładasz do ust. Prawdopodobnie pieprzysz. I solisz. Mieszasz jeszcze raz. Podajesz jej do spróbowania. Tak aby się nachyliła. Tak aby otworzyła usta. Tak aby jadła ci z ręki.  CDN Share this:FacebookEmailTwitterDodaj do ulubionych:Lubię Wczytywanie...  Related   Tags: Marlenka, Olga 