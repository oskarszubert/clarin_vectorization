- Cześć Marlenka. Świetna spódnica. Trochę utrudnia koncentrację ale świetna. Czarny Ty masz kota nie? – zapytał Gustaw. - MIAU – powiedziała głośno Marlenka i zeszła z mojego biurka. Niestety tym samym jej spódnica przestała pokazywać uda. Odprowadziliśmy ją wzrokiem. Marlenka wiedziała o tym. - Mam.  A co? – zapytałem. - Byłem z córką na wystawie kotów – wyjaśnił ponuro Gustaw. Gustaw ma pięcioletnią dziewczynkę, blond aniołka bardzo podobnego do swojej matki. Żona Gustawa wpierw była modelką, będąc na ekonomii w XYZ, założyła agencję modelek, a później zrobiła doktorat. - Powiedziała mi w sobotę, żebyśmy pojechali na wystawę kotów. Chce obejrzeć małe kotki tatusiu.   To pojechaliśmy oglądać te koty. - I? - Wróciłem z kotem brytyjskim – wyznał. - Ma dobry gust. - Po mamie – skrzywił się boleśnie Gustaw. - To masz kota z Cheshire. Ile dałeś? – zainteresowałem się. - 1,5 tysiąca. Jak ta kobieta, która sprzedawała koty zobaczyła show jaki tam zrobiła moja ukochana córka to się nawet zgodziła rozłożyć mi to na raty. - Nie miałeś kasy? - Myślałem, że mnie to ochroni. Ale ja nie o tym. Kupiłem temu błękitnemu skurwielowi drapak, bo zaczął się wyżywać na moim skórzanym fotelu. Ale on z niego nie korzysta. Parsknąłem szczerym śmiechem. - Nigdy nie będzie korzystał. Przykro mi. - Aha – zanalizował Gustaw. – To po co sprzedaje się drapaki? - To taka iluzja, że kontrolujesz w jakikolwiek sposób rzeczywistość. - Łapię. A co z moim skórzanym fotelem? - Sika na niego? - Nie. - Zacznie. Jak naleje wyrzuć. - Pocieszyłeś mnie – westchnął ciężko Gustaw. –  A dlaczego to bydlę śpi mi na głowie? - Wybrał sobie swojego pana. Najbardziej dominującą osobę w domu. Powinieneś się cieszyć. - Jasne. Czarny? - No? - Jakim cudem ty przy swoim trybie życia masz tego kota? - Pamiątka z przeszłości Gustaw. Gdybym ci powiedział musiałbym cię zabić.  Share this:FacebookEmailTwitterDodaj do ulubionych:Lubię Wczytywanie...  Related   Tags: Gustaw, kopro, Marlenka 