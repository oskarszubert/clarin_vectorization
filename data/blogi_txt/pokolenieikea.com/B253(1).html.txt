- Halo? – Marian odebrał, dzwoniła żona. - Marian! Kupisz mi maskarę, ja nie mam czasu!! – rozwrzeszczała się znienacka słuchawka Mariana. Marian z obrzydzeniem, jakby tarantulę trzymał za odwłok, odsunął od ucha telefon, na jakieś 10 cm i słuchał dalej. - Pójdziesz do Douglasa i mi kupisz coś fajnego, ma pogrubiać i podkręcać rzęsy, aha i szczotka a być wygięta!! Perła potu zalśniła na czole Mariana, zaraz obok błękitnej żyłki, która pojawiła się nie wiadomo skąd. - Sama se nie możesz kupić??! – odwrzasnął. - NIE… MAM… CZASU!! – zaryczała słuchawka – A… TY… MASZ… BLISKOOOOO… – zaryczała i zasapała. - Już dobra, dobra – pojednawczo zniżył ton Marian – To weź mi napisz smsa dokładnie co mam kupić, bo wiesz, że się nie znam. Połączenie momentalnie zrobiło over. Zapadła cisza. Nim ktoś ją przerwał przyszedł sms. - No co się gapicie? – zapytał Marian – Luzik, jak zawsze się nie wyrabia z niczym, a ja muszę ratować sytuację. - To se nie może przez internet jak każda normalna kobita zamówić? – zapytał JO. - Nie. Woli sama kupować. - Przez ciebie? - Lepiej przeze mnie niż przez internet – wyszczerzył się Marian. Marian wylazł z pracy. Do Douglasa w Złotej Teresie jak na jego gust było o 100 metrów za daleko. Przeczytał sms: Givenchy, Phenomen’Eyes Mascara. - Pieprzyć Douglasa, zresztą na jasny chuj mnie wysyła, idę do Rossmana, czym się jedna jebana maskara od drugiej różni, ceną i metką co najwyżej – postanowił. Wszedł i nie opierdalając się w ogóle podszedł do sprzedawczyni perfum, pudrów i tuszów do rzęs i patrząc prosto w oczy zaczął: - Dzień dobry, potrzebuję pomocy, potrzebuję maskary – zastygł. - Jakiej? – padło pytanie uzupełniające. - No wie Pani, takiej dla kobiety, do brwi… - Rzęs chyba? - To nie to samo? - Nie, jak Pan chce maskarę to do rzęs. Ma wydłużać, pogrubiać? - Nie wiem – Marian bezradnie rozłożył ręce – ma być pokręcona. - ?? - Nie prosta, pofalowana, ta szczoteczka – wydusił. Sprzedawczyni była młoda, miała ciemne odrosty pod blond fryzurą i różowe paznokcie ale i tak Marian chciwie patrzył na jej tyłek gdy schylała się na dolną półkę. Już zaczynał nawet puszczać wodze fantazji. Nic szczególnie wyrafinowanego. Szybka laska w samochodzie załatwiłaby sprawę. - To powinno być to – nieświadoma ciężkiej pracy językiem sprzedawczyni podniosła się, rozkręciła maskarę, fakt, szczotka była czarna i pofalowana, zołza powinna być zadowolona. - A ile to w ogóle kosztuje? – zapytał jeszcze. - 10zł. Marian był wniebowzięty, miał jakieś mgliste pojęcie, że kwoty przeznaczane przez starą na kosmetyki nie są aż tak żenująco niskie, ale jak raz solidnie spieprzy, to może i ona się od niego na dobre odpieprzy. Zadzwonił telefon. Odebrał. - Gdzie jesteś? - W Ro… w sklepie. - W Douglasie? - Tak, tak… - I co wybrałeś? - Piękna maskara, Loo-ve-ly – przeczytał. - Jaja sobie ze mnie robisz? – wrzasnęła słuchawka. - No nie, pani poleciła, podobno supermarka. - Czy ja mówię po estońsku????? Wyrzuć to gówno do śmietnika, idź do Douglasa i kup mi to co Ci pisałam!!!, Obok stał ochroniarz, taki starszy, szerszy w barach, siwawy, brązowe oczy, zapytał: - Co tam? Żona zła? Dobrej maskary Pan potrzebuje? Dobrze słyszałem? Marian przeklął w duchu swój zasmarkany smarkfon. - Nooo… tak… - To co za problem? Ruszył wzdłuż półek pieszczotliwie gładząc produkty opuszkami lewej ręki. Marian się zaniepokoił, pedał, czy co? Ochroniarz jak po sznurku podszedł do L’Oreala i sięgnął po jeden produkt, podał Marianowi. - To powinno być to. - Dobre to jest? – zapytał, rzucił okiem na cenę, jakieś 80zeta, więc zaczęło mu się wydawać, że może i dobre, wolałby przepić tą kasę, ale trudno. - L’Oreal to panie produkuje i dla Lancome i dla Guerlaina i dla innych. Marian zbaraniał, bo skąd niby dorosły chłop ma takie rzeczy wiedzieć? Patrzył z niedowierzaniem na ochroniarza, na plakietce dodatkowo miał napis – szef. - Co pan tak patrzy? Aktorem jestem, drugoplanowym, to się znam. Pół godziny później w domu. - Kupiłeś? Marian podał opakowanie. - Co to jest? – warknęła. - No maskara. - Co to za gówno? Dlaczego nie kupiłeś tego o co prosiłam??? - A co za różnica? – zdziwił się Marian. -Jedno maskara, drugie maskara. Dobra jest w sklepie mi mówili. - Debil!!! – wrzasnęła. Manifestacyjnie otworzyła drzwi szafki, jej ręka wsunęła się do środka, usłyszał pacnięcie, po którym się skrzywił. Maskara wylądowała koło zgniłego pomidora i kartonu po mleku. Ta sama ręka, która dokonała egzekucji maskary, wyprostowała palec wskazujący i pokazała drzwi. Wkurwiony Marian spojrzał na jej twarz, po czym doszedł do wniosku, że nie ma sensu kłócić się z wariatką i sięgnął po kluczyki od samochodu.  Share this:FacebookEmailTwitterDodaj do ulubionych:Lubię Wczytywanie...  Related   Tags: konsorcjum, Marian, Wielkie Jo 