- Co kupiłeś Marlence? – zapytał się Wielkie JO. - Szlafrok – wzruszyłem ramionami. - A Ciemnej Blondynie? – drążył JO. - Kusy szlafrok. - Też szlafrok?? – zdziwił się JO. – Masz jakąś zniżkę czy jak? - Spierdalaj! - A Oldze? - Oldze kupiłem szlafrok w zeszłym roku. - A co kupiłeś w tym? - Nieszlafrok. - A nie mogłeś kupić im na przykład bielizny albo perfum? - Mężczyzna nie jest w stanie kupić kobiecie dobrej bielizny. Albo wzór będzie nie tak, albo kolor, albo rozmiar. Jeszcze jakieś stringi to jak cię mogę, jakoś dopasujesz. Ale góra? Nie da rady. Z perfumami, jak nie wiesz czego używa jest to samo. Uwierz mi szlafrok to jedyne bezpieczne rozwiązanie. Jest seksowny, świadczy o tym że podoba ci się jej ciało i że zastanawiasz się jak wygląda nago. A poza tym za każdym razem kiedy wyjdzie z kąpieli będzie myśleć o tobie. - Może i racja. A co kupiłeś kumplom? - Po flaszce single malta i koszulce. A wykończony jestem jakbym metro pod Wisłą kopał. - „Man is incomplete until he is married. Then he is finished” – przeczytał głośno JO napis na t -shircie. – Co racja, to racja.  Ja tam wiem co by mnie dopełniło na święta. Taka Agnieszka Szulim  jako Mia, moja nowa sekretarka. Szkoda tylko, że ma sztuczne cycki – skrzywił się JO. - Nie możesz jej krytykować, za to że dąży do doskonałości – wzruszyłem ramionami.   Share this:FacebookEmailTwitterDodaj do ulubionych:Lubię Wczytywanie...  Related   Tags: Wielkie Jo 