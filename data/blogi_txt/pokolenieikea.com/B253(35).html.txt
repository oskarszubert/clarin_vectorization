- To w co się ubierasz? – zapytałem zastanawiając się czy wypada przyjść w dżinsach i marynarce. - A co myślisz o smokingu?  – zapytał z namysłem w głosie Gustaw. – To nie jest zły pomysł, tam sporo osób będzie w smokingach. - A czarny garnitur? – westchnąłem ciężko. - Ujdzie – odpowiedział Gustaw. - Powiedz mi po co Ty mnie bierzesz na tę imprezę? - Żebyś porozmawiał z klientami. —- Dzień później Godzina 18. Przebieram się zamieniając jeden garnitur na drugi.  Wychodzę. Jo: – Kogo będziesz chował w tym garniturze? Marian: – Przyjechałeś po sztywny towar? Gustaw: – Zdejmiesz ze mnie miarę do trumny? On w ostatecznym rachunku ubrał się w smoking. Też mam jeden. Kupiłem go dwa lata temu na wyprzedaży razem z pasem, koszulą i muchą. Kosztowało mnie to 3 tys. założyłem go raz i znienawidziłem. Czułem się jakbym postarzał się 10 lat. —- Na sali było mnóstwo facetów po 40 – tce i 50 tce z kobietami koło 30 – tki. Oni wyglądali jak wielkie pingwiny.  Promieniował od nich blask kasy pewności siebie i śnieżnobiałych koszul. Na twarzy był wyraz: pokryjemy was wszystkie. Żadna nie powie nam nie. Posuwali się dostojnie ze swoją partnerką obok. Jeśli była to kochanka dzielił ich dystans 10 – 15 centymetrów. Jeśli świeżo poślubiona żona (druga, trzecia albo czwarta) – dystans się skracał do pięciu. Jeśli kobiety były same (z koleżankami) albo z kolegami z pracy na ich twarzach pojawiał się starannie wypracowany uśmiech, nienagannie zadbanych zębów. Jakby ukończyły kurs photoshopa dla zaawansowanych. Blond, szczupłe w kosmicznych szpilach (Louboutin był tu równie popularny jak CCC wśród  gości centrum handlowych) i odziane w stanowczo za krótkie sukienki, obcojęzycznie brzmiących firm. Na przykład Chanel. Albo Balenciaga. Makijaż był ostry. Podobnie jak dekolty.  Kiedy spoglądałeś na jakąkolwiek patrzyła ci wyzywająco w oczy. Stolik. Siedzimy, rozmawiamy, białe wino (przeciętne), small talk. Nachyla się nade mną bogaty człowiek po 60 tce. – Widzi pan panie Piotrze mam takiego kolegę X i on jest w moim wieku. I ma tych spółek ze 20 albo 30. I przyszedłem do niego z wizytą, siedzimy i gadamy. I on mi mówi, że ta sekretarka, którą zatrudnił dwa lata temu, taka cycata 26 latka, została szefową jego spółki. I właśnie zrobił jej dziecko i się zastanawia co robić? Mój rozmówca opowiada dalej:  – No i siedzimy i ten X się mnie pyta czy nie chcę koniaku i kawy. Odpowiadam: z przyjemnością.  - Aniu – zwrócił się do kobiety w gabinecie zrób nam kawy Myślałem, że to jego sekretarka. Taka fajna cycata brunetka, 26 lat. Przynosi nam tę kawę a X mówi, przepraszam, że nie przedstawiłem to Anna prezes mojej spółki.  Share this:FacebookEmailTwitterDodaj do ulubionych:Lubię Wczytywanie...  Related   Tags: Gustaw, Marian, Wielkie Jo 