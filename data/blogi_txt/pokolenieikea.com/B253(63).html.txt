- Słyszeliście? - Co słyszeliśmy? - O Gustawie? - Ma romans z jakąś cycatą stażystką?? – zainteresowałem się.  - Nieee – JO machnął ręką.  - Rozwodzi się? Pytanie było bynajmniej nie retoryczne. W ciągu ostatnich dwóch lat mieliśmy na piętrze cztery rozwody (solidarnie dwie kobiety, dwóch mężczyzn, wszyscy przed 40 tką, trzy razy zdrada, raz wielokrotna, raz różnice charakterów, które nie potrafiły zrozumieć że kończący się o 22 dzień pracy to coś normalnego) i jedno dziecko. Dziecko spłodzili sobie przez przypadek pewna pani z pewnym panem (obydwoje w związkach małżeńskich). On jest łysy i macho, ona krótko obcięta blondyna, która uchodziła za wyjątkowo oschłą. Jak widać pozory mylą. Pan i pani zostawali po godzinach, a kilka miesięcy później okazało się, że macali nie tylko okładki komentarzy. On w każdym bądź razie grzecznie płaci alimenty. Małżeństwa się napięły ale nie rozpadły. W pewnym wieku od dumy ważniejszy jest komfort, wakacje trzy razy w roku za granicą, przyjemność oglądania co rano dzieci  i samochód z napędem na cztery koła.   - Gustaw? – zbaraniał JO. – Ni chuja.  - Samochód po pijaku rozbił? – zaproponował Marian.  - A dlaczego miał to akurat zrobić??? – zdziwił się JO.  - Nie wiem. Każdemu może się zdarzyć nie? Mój sąsiad na przykład całe życie nie pił. No, mało pił – zreflektował się Marian. – I co? Raz się upił, wszedł do samochodu i go policja złapała! - A co robił? - Po wódkę jechał. Policja za nim pojechała bo się im podejrzane wydało że nie omija na drodze studzienek kanalizacyjnych.  - Sprytnie. Ale jak Gustaw pije bierze taksówkę. Daleko zresztą do domu nie ma. Na Pola Mokotowskie to od biedy na piechotę może doczłapać – wzruszył ramionami Jo.  - To co się dzieje?  - Dostanie awans. - Skąd wiesz??? - Pewna informacja. Laska z HR chodzi na siłownię z laską z piętro niżej. A ona kręci z kolesiem z działu windykacji, który jest kumplem Sebastiana. To oznacza… WIECIE CO TO OZNACZA – zapytał triumfalnie JO.  - Tak? - Że ktoś u nas w dziale awansuje – wyjaśnił gruby.  - Ktokolwiek to będzie mnie to nie dotyczy – powiedziała Olga.  - Bo? - Bo w tym kraju w firmach rządzi klub gentlemana – wzruszyła Olga ramionami. – Awansuje się tylko facetów.     Share this:FacebookEmailTwitterDodaj do ulubionych:Lubię Wczytywanie...  Related   Tags: Gustaw, kopro, Marian, Olga, Wielkie Jo 