Chyba będzie. To chyba jest coraz bardziej prawdopodobne. W skali 1 do 10 oceniam to tak na  9 i 1/2 (tygodnia). Co to oznacza? Na blogu będę pewnie rzadziej. Nie jestem zawodowym blogerę, nie utrzymuję się z pisania o tym jak ugotować coś używając sosu ze słoika. Bo wiadomo, że nie używa się sosów ze słoika. Nie jestem też zawodowym pisarzem, który utrzymuje się z tego co codziennie wydusi z klawiatury.  Nie mam tyle czasu aby pisać tu i tam i prawdopodobnie nie mam tyle weny. Poza tym to moje hobby bo strzelbę zgubiłem pod łóżkiem. Nie mam zamiaru zmuszać się do przyjemności. Dlaczego będzie część druga? Na pewno nie dlatego, że sukces odniosła część pierwsza. Sukces to miała Grochola z „Nigdy w życiu”- sprzedała 750 tys. egzemplarzy albo ta pani od „50 twarzy Greya” – jak na razie u nas ponoć poszło ponad 200 tys. Na pewno nie dlatego, że liczę na wielki szmal. Sorry ale ten łatwiej jest ciągle zarobić w normalnej pracy (no chyba że sprzedasz 750 tys. sztuk po skromnie licząc 3 zł od książki plus prawa do filmu). Nie dla sławy, chwały i dup, bo jakoś cholera czuję się zaspokojony. Dlaczego? Bo chcę napisać dobrą książkę. Bo chcę udowodnić sobie, że potrafię to zrobić lepiej. Bo ciśnie mnie wydawnictwo. Bo (wstawić dowolne). Jak na razie jestem pewien jednej rzeczy: to będzie powieść o kobietach w pończochach. I nie będzie miała w tytule Pokolenie Ikea 2.  A co wy byście chcieli w niej przeczytać? Share this:FacebookEmailTwitterDodaj do ulubionych:Lubię Wczytywanie...  Related 