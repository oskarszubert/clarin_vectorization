- Dobra ponieważ nie potrafiliśmy osiągnąć porozumienia co do prezentu dla Krzysztofa, robimy losowanie – uroczyście oznajmił JO. – W bębnie maszyny losującej – wskazał na swój kapelusz typu stetson, który trzymał tylko w biurze – są nasze propozycje – dokończył. - Masaż tantryczny jest? – upewnił się Marian. - Jest. Jak go nasza sierotka, ups przepraszam Marlenka wylosuje, Krzysztof będzie miał struganie kołka. Marlenka pocałuj pana! - Nikogo nie całuję – powiedziała Marlenka i dygnęła niczym pin-up girl, prezentując przy tym wszystko co miała najlepszego. - Stylistka jest? – zapytała Olga. - Jest – odpowiedział dumnie JO.  - Jest również Fiat 126 p do którego w ramach sposoringu obiecujących młodych talentów dorzucam 3 litrową bańkę bimbru. Cytrynowego. Oprócz tego w kape…, przepraszam bębnie są: ręcznie robione buty na zamówienie u Kielmana, co zaproponował moim zdaniem całkiem bez sensu kolega Czarny, który w ten sposób chce nas doprowadzić kurwa do bankructwa oraz propozycja koleżanki Marleny czyli zestaw do domowej produkcji piwa. Marlenka dygnęła jeszcze raz. - Niech nasza sierotka losuje! The die is cast – zacytował JO Star Treka. Marlenka zagłębiła rękę w kapeluszu, wyjęła zwitek papieru i przekazała go ostrożnie JO. Miała cudowne nogi. Jesień jej ewidentnie służyła. JO spojrzał na kartkę i zmarszczka zdziwienia podleciała mu pod łysinę. - Ok. Wygrała jazda czołgiem T55. 56 ton, 580 koni. W tym prezencie jest wszystko czego nie lubią kobiety a uwielbiają faceci. Jest głośno, brudno i śmierdzi spalinami – wyjaśnił. Zapadła cisza. - Kto to gówno wymyślił? – przerwał milczenie Marian. - Gustaw – odpowiedział krótko JO. - Ja pierdolę, najgorzej jak ktoś ma fazę po czterech pancernych. A teraz ten biedy piździelec będzie jeździł czołgiem – Marian złapał się za głowę.  Share this:FacebookEmailTwitterDodaj do ulubionych:Lubię Wczytywanie...  Related   Tags: kopro, Krzysztof, Marian, Marlenka, Olga, Wielkie Jo 