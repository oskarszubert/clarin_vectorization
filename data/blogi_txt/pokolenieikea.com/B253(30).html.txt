- To już wiem dlaczego zarąbali mojemu sąsiadowi z bloku przednie reflektory z Porsche Cayenne – powiedziałem. - A kiedy ukradli? – zapytał JO - Dwa miesiące temu. W nocy z garażu podziemnego. Rano się zdziwił bo mu samochód wyglądał jak żaba z wydłubanymi gałami. 8 tysięcy w plecy. - Pewnie ochrona. Jak się u mnie ekipa zmieniała to mi rower zajebali, skurwysyny. I po co to komu? - Do hodowli marihuany. - Rower???- zdziwił się JO. - Dynamo, kurwa. Reflektory baranie. Dobrze świecą bo jasno, zużywają mało energii i cholernie łatwo je wyjąć za samochodu. Na domowej plantacji jak znalazł. - Może to i słuszna kara za jeżdżenie Cayenne – pokiwał głową JO. - A co ci się w Cayenne nie podoba? - Właściciele. Same chamskie ryje w samochodach służbowych z kratką. Zaprawdę powiadam ci, po marce auta którą jeździsz jestem w stanie ustalić osobowość, charakter i sposób spięcia pośladków. - BMW? – strzeliłem. - Mentalny dres, który nawet w M3 parkuje w niedozwolonym miejscu zagradzając innym drogę – wypalił Jo. - Audi? - Od A6 – prezes. Niżej aspirujący w krawatach albo garsonkach z pasją do wyprzedzania na trzeciego. - Skoda? - Ciecie w kapeluszach po 50 tce.- wzruszył ramionami JO. – Nie mógłbym nigdy tym jeździć. Po prostu bym się wstydził i turlał. Zresztą o czym ty mówisz, Marian jeździ Skodą. - I ma 200 koni. To chyba więcej niż ty. Mazda? - Intelektualiści ceniący dobrą markę i mogący sobie pozwolić na przyzwoite auto – wybrnął JO. - Ja bym powiedział że to ulubiona marka księgowych w firmach średniej wielkości ale co ja się znam. Volvo? - Dentyści i hipsterzy z kasą. - Alfa Romeo? - Blondynki, brunetki i rude – zawsze w pończochach, zawsze koło 30 tki. - Ciekawe. Alfą jeździ mój kumpel sędzia. Jest łysy, gruby i po rozwodzie. Subaru? - To samo co Mazda. Jak ktoś jeździ Mazdą albo Subaru jest zazwyczaj w porządku. No dodałbym to do tego jeszcze Land Rovera i Range Rovera. - Samochód nie jest ważny. - Aha – mruknął z powątpiewaniem JO. - Nie ma dla mnie większego znaczenia czym jeżdżę – wzruszyłem ramionami. – Stary żyjemy w kraju w którym klasa średnia nie jest w stanie kupić auta za 20 tys. dolarów. To o czym my mówimy? - No. I właśnie z tego egalitaryzmu masz ksenony w samochodzie. - Ksenony mam bo nocą jak jeżdżę to jestem ślepy. - A to stereo z pierdyliardem głośników? - A to na korki.  Share this:FacebookEmailTwitterDodaj do ulubionych:Lubię Wczytywanie...  Related   Tags: Wielkie Jo 