Ponieważ dostaję mnóstwo próśb o przypomnienie historii o lisicach, a dostęp do starego blogu pozostanie na wieki wieków zamknięte dziś TYLKO RAZ powrót do przeszłości i przypomnienie starej notki. —– - Krzysiek? - Tak? - Skoczysz do księgowości podrzucić lisicom faktury? Krzysiek popatrzył z niechęcią na papiery. - Dlaczego ja? – zapytał skarżąco-proszalnie. - Jesteś najmłodszy. Płacisz frycowe za urodzenie się w złym miejscu w złym czasie. Lata 80 – tfu!!! – Marian pogonił go pańskim gestem. Chcąc nie chcąc Krzysztof pozbierał się powoli. - Daj to… staruchu – rzucił do Mariana wyzywająco. Wziął papiery i ruszył do księgowych-lisic. W tej części budynku bywał rzadko, bo nie musiał bywać. Zresztą, co za różnica, tutaj i tak wszystkie korytarze i kanały wyglądały tak samo. Podobnie jak ze szczurami – pomyślał Krzysztof. Szczur z Polski podświadomie zna szlaki kanałów szczurów z Tajlandii, bo świadomość kolektywna to reguluje. Poznasz jedno kopro, to tak jakbyś znał wszystkie. Lisice były dwie. Lisica właściwa i lisica niewłaściwa. Nazewnictwo wzięło się stąd, ze obie były rude, przy czym lisica, która znalazła się na urzędzie wcześniej, była starsza i nazywana była właściwą a młodsza niewłaściwą. Dla odróżnienia. Lisica właściwa miała lat 42 i duże cycki, była kobietą w wieku zaawansowanym, ale ciągle sztuką na widok, której mężczyźni chcieli ją wydymać. Dominującą. Siedziała za biurkiem, założyła nogę na nogę, pochyliła się lekko do przodu, odkrywając trochę lewej piersi. - Pani Beato, mam przesyłkę od pana Mariana, faktury – wymamrotał. Starsza lisica spojrzała przeciągle, zmierzyła od stóp do głów jak karakona i powiedziała. - Niech pan usiądzie. Co pan tak stoi? Krzysztof nie siadł. Bał się. - Mam tu papiery, od pana Mariana, przekazać miałem – zaczął znów ostrożnie. - Od pana Mariana? Oh jej – lisica ewidentnie jaja sobie robiła – to nie mógł osobiście? Boi się nas? - Nnn-ie miał… czasu – Krzysztof wymamrotał. Lisica sięgnęła po papiery, przy okazji, przelotnie, jednym, małym gestem, niby przypadkiem, lekko dotknęła prawej dłoni Krzysztofa. Ten szybko cofnął rękę jak oparzony. - Ale pan nerwowy – zaśmiała się. Podniosła papiery i zaczęła je nieśpiesznie oglądać. Zanim otumaniony zdążył cokolwiek odpowiedzieć w drzwiach stanęła lisica niewłaściwa. Lisica niewłaściwa miała lat 32, długie rude włosy prawie do pasa, zawsze rozczesane, doskonałe nogi i cycki wielkości jabłek Granny Smith. Bardzo apetyczne, bardzo duże, człowiek mógł sobie wyobrazić jak zagłębia w nich usta…. Wieść gminna niosła, że Czarny ją kiedyś przeleciał. Krzysztof w to nie wierzył. Na takie laski było bardzo dobre określenie: były kurwa niepoczytalne. - A któż to do nas zawitał – wykrzyknęła od progu zdumiona – pan Krzysiu! Może kawy? – zatrzepotała rzęsami. - Nie fatyguj się moja droga koleżanko – lisica właściwa przejęła inicjatywę – pan Krzysztof odwiedził nas tylko formalnie, żeby przekazać coś od pana Mariana. Prawda panie Krzysiu? - Ale jeszcze wpadnie? – lisica niewłaściwa popatrzyła na Krzysztofa przekrzywiając uroczą, rudą główkę. - Oooo… na pewno – lisica właściwa lekko dotknęła stopą łydki Krzysztofa. Podskoczył nerwowo, wywołując dziwne uśmieszki. Ilość tak skumulowanego, żeńskiego libido poraziła podświadomość Krzysztofa, napełniając jego mózg wtórnym debilizmem. Gu gu gu – słyszał w głowie. - U-uciekam – wystękał w końcu otumaniony – mu-muszę zdążyć na???… pociąg – dokończył. Roześmiały się gromko. Wiał przez chwilę jakby go goniło stado rudych demonów. Wampiry, myślał Krzysztof ledwo mieszcząc się w drzwiach, pieprzone wampiry, obydwie.  Share this:FacebookEmailTwitterDodaj do ulubionych:Lubię Wczytywanie...  Related   Tags: konsorcjum, Krzysztof, lisice 