Żona Wielkiego JO była wiotką blondynką spinająca włosy w koński ogon. Miała słabość do trzech rzeczy: sernika na zimno, klubów fitness w których bywała sześć razy w tygodniu oraz wróżek. Słabość do wróżek była jednak największa. Chyba że była niedziela to wtedy wygrywał sernik. Wróżka miała na imię Adelajda i zgodnie z jej wizytówką używała starożytnych metod przepowiadania przyszłości (zgodnie z ogłoszeniem sprawdzała się iedalnie zwłaszcza w biznesie ) oraz starożytnych zaklęć wzmacniających włosy a sernik był w polewie czekoladowej. Adelajda ostatnio stwierdziła że czakra pierwsza jej męża jest niezrównoważona z czakrą siódmą co oznaczało w skrócie obsesję, impulsywne zachowania (ostatnio zjadł pół indyka czterokrotnie prosząc o dokładkę), niemoc twórczą (nie był w stanie napisać pozwu i kurwił przy tym straszliwie co oznaczało dodatkowo przemoc i niepohamowane emocje), nałogi (pił), oraz kłopoty seksualne (raz na tydzień i jeszcze krótko). Aby zrównoważyć czakry żona wielkiego JO posłała go po raz kolejny na dietę . Po ekstatycznych opiniach koleżanek z forów kupiła też na Allegro wielkiego potwora do przetwarzania owoców i warzyw w soki a nawet przeczytała instrukcję obsługi. Urzekła ją sielankowa wizja, że można zrobić coś własnymi rękami i będzie to zdrowe, smaczne, antykorporacyjne, indywidualne. Rzeczywistość była mniej instagramowa. Najebała się przy tym soku jak górnik na szychcie. JO w tym samym czasie, podejrzewając, że jej zapał dość szybko minie, najpierw bawił się z Romankiem, a później chyłkiem zwinął do pokoju pracować. Z niechęcią spojrzała na odrzuty jakie pozostały po tej pracy. W głowie zaiskrzył pomysł, żeby do wypłukania potwora zatrudnić JO, ale szybko dała temu spokój. Jeszcze by coś spierdolił, lepiej własnymi rękami to zrobić. Kiedy wszystko już było gotowe, pozostał mały drobiazg. Przelała półtora litra soku dla JO. Wyciągnęła niewielką torebkę z ziołami, którą dostała od Adelajdy. Co prawda wróżka naciskała, że ma wrzucić mu do herbaty jedną niewielką łyżeczkę. Ale JO nie lubił herbaty. A poza tym co to jest jedna łyżeczka na takiego chłopa jak JO. Wsypała więc dwie stołowe, zamieszała energicznie i wstrząsnęła butelkę. Tym samym uznała, że zadanie zostało wykonane. Poszła do gabinetu JO. - Skarbie? - Tak? – JO przeglądał akta i leniwie grzebał w Lexie. Znając go potrafił w takiej pozycji przesiedzieć do czwartej nad ranem, zrobić sobie podwójne esspresso i pójść spać na trzy godziny. - Soczek ci zrobiłam. - Uhum… (przyjąłem) - Tu masz szklaneczkę, jakbyś chciał więcej, to jest w lodówce. - Mmmm… (przyjąłem) - Twój soczek, specjalnie dla ciebie, jest w półtoralitrowej butelce. - Mmm…. (przyjąłem) - Największej. - Mm! (uznanie) - No nic, to wypij, a później chodź do łóżka. - Mm… (niezwłocznie) Podekscytowana eksperymentem zdążyła wziąć prysznic, wskoczyć w t-shirt i bokserki i  położyć się do łóżka. 5 minut później wykończona pracą spała jak zabita.  Share this:FacebookEmailTwitterDodaj do ulubionych:Lubię Wczytywanie...  Related   Tags: konsorcjum, Wielkie Jo 