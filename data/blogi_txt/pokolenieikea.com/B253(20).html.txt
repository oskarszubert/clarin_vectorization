- Kupisz Antkowi mieszkanie jak dorośnie? - No pewnie bałwanowi kupię. Bo kto mu kupi jak nie ja? – prychnął Marian. - A samochód? – zapytałem. - Z niechęcią wielką. No może jakiegoś fiata. Ale góra pięcioletniego. Albo jakiegoś używanego swojego mu oddam. To będzie najlepsze wyjście. Przynajmniej się uczciwie zmarnuje. - A Ty Gustaw? - Po moim trupie. Nie kupuję dzieciom żadnego mieszkania. To niewychowawcze. - Taki z Ciebie Polak i katolik – zapytał Marian. – Dziecku kurwa nie pomożesz? - Nie – odparł Gustaw. – Nic tak dzieci nie psuje jak to nieustające w Polsce pomaganie. Do późnej starości później je rodzice utrzymują. A gdzie duch przedsiębiorczości? Walki? Polegania na sobie? Ja bym tam wolał w Polsce zamiast katolickiego miłosierdzia zdrowy protestantyzm. W życiu trzeba się ryżu z dżemem nawpierdalać. I wylądować parę razy w sytuacji kiedy w połowie miesiąca masz w kieszeni 6 zeta i idziesz na piwo. To uczy kreatywności. Nie odkreja od normalnego życia. Miałem w podstawówce takiego kolegę. Jego brata  wychowali na zimno, bo komuna była. I wyrósł z niego rozsądny herbatnik, własną firmę założył. iKoparki teraz sprzedaje i mu nieźle idzie. Tak między A4 a A6. Sam musiał wszystko zdobywać. A ten mój kumpel trafił już na lepsze czasy, kiedy rodzice już trochę kasy mieli bo biznes otworzyli i nagle im się zaczęło dobrze powodzić. Dostał się na prawo na dwóch uczelniach. Niegłupi był. To mu od razu kupili w Poznaniu mieszkanie i samochód. Bo gdzieś mieszkać musi. Pracować przecież w McDonaldzie nie będzie żeby do studiów dorobić, bo uczyć się ma a zresztą wtedy to jeszcze i McDonaldów dobrze nie było. Dostawał więc 2 koła na miesiąc. A dwa koła panowie wtedy to było nie wiem jak dziś z 6. Ależ on robił imprezy. Ja pierdolę. Co chłopak majtek z lasek pozdejmował to jego. - No i gdzie ta niewychowawcza część? – zapytał Marian. - Studiował dziewięć lat. W końcu skończył je zaocznie, ale na żadną aplikację się nie dostał. Wrócił do nas do rodzinnego miasta. Rodzice kupili mu dom i samochód. Uczy angielskiego w liceum. I dyma małolaty. Z jedną nawet zamieszkał to mu nóż w tyłek wbiła. - Za co? – zainteresowałem się. - Dowiedziała się, że ją zdradza z 17 latką. Powiedział jej zostaw ten nóż bo co z nim zrobisz? Jajka będziesz obierać? I nie zostawiła.  Share this:FacebookEmailTwitterDodaj do ulubionych:Lubię Wczytywanie...  Related   Tags: Gustaw, kopro, Marian 