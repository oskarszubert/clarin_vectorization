- Uwaga biorę purytana, będę czerwieniał – beznamiętnie poinformował Wielkie JO. - Ok. – reszta jednostek obecnych w pokoju pokiwała równie beznamiętnie głową. Purytan to witamina PP amerykańskiego producenta Puritan’s Pride. JO brał codziennie tabletkę 250 mg. Mniej więcej po 10 minutach od jej popicia czuł jak skóra zaczyna mu pulsować, serce bić szybciej a wielkie ciało się poci. Jeden purytan dawał JO – jak twierdził – skórę jak u nastolatki. Ale czerwieniał przez niego na twarzy. Uprzedzał że bierze pigułę po tym jak drugiego czy trzeciego dnia od momentu rozpoczęcia kuracji zobaczyła go Marlenka, która chciała wzywać pogotowie przekonana że właśnie dostał zawału. JO mocno zabrał się ostatnio za siebie. Zaczął nieco się ruszać, wszedł na delikatną dietę odstawiając colę i zaczął łykać różne dziwne pastylki. Efekt był taki że schudł 10 kilo. Zamiast 104 kilo ważył 94. I teraz każdy garnitur był na niego za duży. Czarny mu nawet proponował aby w szafie w domu zrobił sobie dwie części: gruby mecenas – prawa strona i chudy mecenas – lewa ale JO go wyśmiał. Bo jaka kobieta pozwoli ci zająć całą szafę? - Siedziała w pokoju obok i wysłała mi sms. Czujecie SMS: Misiu zrób mi herbatę!!!! Jak słabe to jest? – zapytał JO. - Słabe – Marian z Krzysztofem pokiwali zgodnie głowami. – A zrobiłeś? - A jak! Earl Grey Ahmad Tea liść mięty, liść melisy miód w oddzielnym naczyniu i cytryna. I co? - Dostałeś opierdol, że cytryna nie została wyciśnięta – strzelił Marian. - A jak! Jakbyś tam  był człowieku – zarechotał JO.   Share this:FacebookEmailTwitterDodaj do ulubionych:Lubię Wczytywanie...  Related   Tags: Krzysztof, Marian, Wielkie Jo 