Motto: Rzekł Mojżesz na górze Synaj: i zaprawdę powiadam wam: ćwiczcie. Nie żeby czuć się lepiej, ale żeby mieć mniejsze dupy. Idę korytarzem na salę i już słyszę że Chemik nadaje swym profesorskim tonem. Jak mentor. Jak opoka. Jak doświadczony neurochirurg do stażystów w trakcie operacji na otwartym mózgu. Chemik to krotko obcięty blondyn. Pryszczaty. Pod dwa metry wzrosty. Kupa mięcha. Na łapach żyły jak cumy okrętowe. Łapy jak u normalnego człowieka uda. Brzuch – tara do prania. Na ławeczce wyciska 240 kilo, w przysiadzie 280 kg. Normalny facet koło 30 – tki po roku treningu pociągnie 70 kg na ławce a w przysiadzie może doczłapie do setki. Chemik przywiązuje duża wagę do swego wyglądu, bo tańczy jako chipendales na dyskotekach, wieczorach panieńskich i imprezach integracyjnych. Jak wywinie biodrem i zdejmie podkoszulek słychać ino pisk. Chemik ma naprawdę na imię Tomasz ale ochrzciliśmy go w „Pytonie” Chemik. Bral już wszystko co współczesna chemia dała. Raz nawet wrzucił  w siebie ruskie sterydy dla koni wyścigowych. Cud, że przeżył.  A po tych ruskich sterydach mięśnie rosły mu tak szybko, że dostał krwawych wybroczyn pod skórą. Wyglądał jakby go ktoś solidnie obgotował w gorącej wodzie, a później podsmażył na patelni. „Pyton” to nie fitness club, tylko regularna siłownia. Kwiat polskiej młodzieży w garniturach tu nie chodzi. Za to za jednym razem poznasz wszystkie dresy z całej okolicy. I jak cię jakiś troglodyta na ulicy zaczepi, to nie po to aby dać w ryj tylko się kulturalnie z kolegą przywitać. Wygląda toto jak połączenie hali fabrycznej z wypaśnym hotelem z polowy lat 90. Dużo błyszczących rzeczy. Ten styl już minął. Ale jest sauna, sporo ławeczek i sztang (dobrze) oraz mało maszyn (mało maszyn dobrze, dużo maszyn – źle, dużo maszyn = fitness club dla gejów). Mam tu swoją szafkę, opłata jest w miarę przyzwoita a siłownia pięć minut jazdy samochodem od pracy. To czego chcieć więcej? - Strzała Chemik. - Strzała Czarny!!!! Chemik siedział rozparty na ławeczce i machał potężną żylastą nogą odzianą jak lokalny zwyczaj nakazuje w białe skarpetki i klapki adidasa. Podaliśmy sobie łapy, zgodnie z kolejną niepisaną regułą, która nakazuje aby wchodząc na siłownię podać ręce każdemu. Nawet początkujący frajer jeśli tylko chodził regularnie dostępował tego zaszczytu. - Czekaj chwilę pogadamy tylko, leszcza uświadomię   – Chemik spojrzał lekceważąco na stojącego w nabożnym skupieniu kolesia, jeśli mnie oko nie myliło koło 20 roku życia. W ręku notatnik i długopis. Bo jak bez notatnika i długopisu przyjść na wykład do guru? No, po prostu kurwa nie wypada. Leszcz na szczycie wielkiego nochala trzymał niewielkie okulary. Był lekko zgarbiony i wyglądał jakby przeszedł intensywna kuracją odtłuszczającą. Znając talent Chemika gość miał szansę przytyć w ciągu pól roku ze 20 kilo. Samych mięśni. I dostanie cycki Cameron Diaz. Co by nie mówić będzie chłopak samowystarczalny… - Na początek dianabol. Łykasz tablety po 10 miligramów przez cztery tygodnie. Jasne? Przybierasz dwa kilo na tydzień i rośnie ci siła – wyjaśnił leszczowi Chemik. – Kumasz? Frajer nabożnie pokiwał głową. – Notuj młody! Notuj! Do tego musisz brać Proviron po 25 mg dziennie. To żeby nie mieć fal gorąca i żeby cycki nie rosły. Później przechodzisz na testosteron. Na masę po 500 mg na tydzień. Mało bo to początek ale pamiętaj, że zawodowcy jak ja biorą po 2,5 tysiąca. Jasne? Frajer znów energicznie pokiwał łbem. - Notuj leszczu kurwa, żeby później problemów nie było. Od testosteronu kurczą ci się jaja więc bierzesz HCG dwa razy w tygodniu po 500. Equipoise przez 10 tygodni po 400 mg na tydzień żeby woda ci się w ciele nie zatrzymywała. Equipoise jest łagodny. Więc się nie martw jak ci włosy zaczną  wypadać włosy i dostaniesz pryszczy na plecach i ryju. A i Nolvadex koniecznie. Chyba, że chcesz mieć cycki? Frajer ruchem głowy zaprzeczył, że nie chce. - Tak myślałem. W zależności od cyklu od jednej do czterech tabletek dziennie. Maść na rozstępy….Masz maść na rozstępy? - Mam. - No to się smaruj i dobrze będzie. Chemik walnął frajera w plecy. – I pamiętaj bez rozstępu nie ma czego ???? -??? – Na twarzy leszcza widać było całkowity brak koceptu. - Postępu idioto!!! – dopowiedział Chemik. A frajer się skrzywił, bo go chyba plecy rozbolały. I na wszelki wypadek się zebrał kawałek dalej. - Co ja się mam z tymi leszczami – Chemik westchnął ciężko. – Nic słuchać nie chcą. Mówię smaruj, bierz tablety osłonowe a oni w dupie wszystko mają. Chcieliby mieć wszystko bez bólu i od razu. Jeden przyszedł do mnie z reklamacją. Mówi, że brał i chuj. Nic mu nie urosło. Mięsnie tak samo płaskie jak były. Pytam frajera – teścia brałeś? Brałem. To jak kurwa mogłeś nie urosnąć? Ile razy w tygodniu ćwiczyłeś? A wiesz co on mi na to? - No? - To, jak biorę sterydy to ja muszę jeszcze ćwiczyć? To mięsnie same nie rosną???? Chemik pokręcił głową a na twarzy miał wyraz w bezbrzeżnego zdumienia. – Kurwa co za debil! Wszystko by chcieli od razu. Żadnego wysiłku! Zdegenerowane pokolenie mówię ci… – pokiwał ze smutkiem głową. – Dzieci  sieci.  Nic tylko przed kompem siedzieć i red tuba oglądać. Co za ciecie!   Share this:FacebookEmailTwitterDodaj do ulubionych:Lubię Wczytywanie...  Related   Tags: Chemik 