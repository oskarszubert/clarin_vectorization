- Teraz  osiągnięcie sławy przez kobietę wymaga naprawdę niewiele – powiedział leniwie Marian i pociągnął łyk kawy. – Imaginuj JO jesteś ładną 25 – latką. JO imaginował ale po marsie, który wylazł mu na twarzy nie było łatwo. - Pakujesz się do łóżka jakiemuś celebrycie. - Wojewódzkiemu? – strzelił JO. - Może być i Wojewódzki – machnął ręką Marian. – To bez znaczenia. Najłatwiej będzie pewnie z jakimś aktorem koło 50 tki. Telefonem nagrywasz jak cię dupczy. Wrzucasz do sieci i jesteś sławny, przepraszam sławna. A potem to już jest banał. Rozpina ci się niby przypadkiem kiecka na imprezie i pokazujesz cycki. - A później? - To już nagrywasz płytę – Marian pociągnął kolejny łyk kawy. - A faceci? – zapytał JO. - Faceci to mają przejebane. Najłatwiej to jest się nauczyć grac na gitarze, ale i to nie daje pewności. Chociaż jak długie włosy zapuścisz to masz chociaż szansę przelecieć fanki. Zawsze się jakieś znajdą – skonkludował Marian. - JO, Marian? Dwie zmęczone twarze spojrzały niechętnie na Gustawa. - Jess ser! – zaraportował leniwie Marian. - Macie chwilę? - Co tam? – JO zaczął się zastanawiać i poczuł ukłucie niepokoju. Poważna mina Gustawa niczego nie wróżyła. Gustaw zawsze miał poważną minę. - Chodźcie do mnie z tą kawą. Marian usiadł na skórzanej kanapie. Lewą ręką pogładził skórę kanapy i pomyślał, że może by się tak zdrzemnąć. - JO, ten twój klient, Pani Joanna… – zaczął Gustaw. - Asia – poprawił JO – ewentualnie Dżołana… - Dżołana – powiedział Gustaw w zamyśleniu. – No dobra, Dżołana, nie Dżołana, ile masz spraw od nich? - Jakieś 30. - Mmmm…. Trudne? - Nie no, zwykłe proste sprawy o zapłatę, ciągną się jak guma w majtkach, kilka umów do napisania, parę tematów zamówień publicznych, generalnie nic trudnego – zrelacjonował JO - Taaaak – Gustaw dalej się zastanawiał. - No co jest? Coś nie tak? Skarżyła się czy co? – JO się zaniepokoił. - No dzwoniła do nas, w szczególe do mnie. - Iiiiii? – zapytali. - Dziwne. Mieli jakąś małą kancelarią, która robiła im większość spraw i teraz nagle z nich rezygnują. Bierzemy ich w całości do obsługi…, ale ona chce aby zajmował się tym na bieżąco Marian. -  Eeeeeee… – JO się zdziwił. - Jeszcze dodała, że warunek sine qua non jest taki, że Marian prowadzi same sporne, mają sporo takich, trzeba będzie pojeździć po Polsce i powalczyć – Gustaw przeciągle patrzył na Mariana – Powiedziała, że potrzebują do takich spraw kogoś naprawdę ekstra, pistoleta, kałasznikowa i Rumcajsa w jednym, i że to Maniek masz być ty. - Krzysztof nie mógłby? – zapytał Marian przełykając nerwowo ślinę. Wizja regularnego objeżdżania Polski w takich turnee niespecjalnie go bawiła. Wzdrygnął się dodatkowo, znając obyczaje niektórych sędziów, którzy wyznaczali rozprawy na 8.30, specjalnie dlatego, żeby pełnomocnik z Warszawy musiał albo się przespać w hotelu, albo podnieść rano o nieprzyzwoicie kurewskiej porze. - Wiesz kolego – Gustaw wskazał Mariana palcem – życzyła sobie wyraźnie ciebie, personalnie. Ona w tych sprawach też jeździ i często świadkuje, ma wszystko w małym palcu, w sumie to zapewnisz jej przede wszystkim dodatkowe wsparcie. - Widzisz Marian nie miałeś racji – stwierdził JO, kiedy wyszli już z gabinetu. - W sensie? - Mężczyźni też mogą stać się sławni nic nie potrafiąc. Patrz ty stałeś się znany bo masz dużego kutasa.   Share this:FacebookEmailTwitterDodaj do ulubionych:Lubię Wczytywanie...  Related   Tags: Gustaw, konsorcjum, kopro, Marian, Wielkie Jo 