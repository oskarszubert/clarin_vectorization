Zaczęło się tak, że w czwartek pomyślałem, że fajnie byłoby mieć koszulkę Pokolenia, którą mógłbym rozdawać przyjaciołom i znajomym królika. Najlepiej z seksownymi, mało ubranymi paniami, pokazującymi pończochy, zgrabne uda, szpilki, pełne usta, długie włosy i rzecz jasna duże cycki. Inaczej nie byłbym sobą. Normalni ludzie mówią fajnie, następnie odkładają sprawę na bok i czekają aż nabierze mocy, szukają w internecie sposobów jak ją wprowadzić w życie, kleją projekty z papieru toaletowego itp. Ponieważ nie chciałem czekać na święta w roku 2015 zapytałem po prostu koleżankę Natalię czy nie mogłaby mi pomóc. To jeden z plusów prowadzenia bloga i używania internetu. W sensie: poznajesz zdolnych ludzi. Zamówienie było proste: kobieta, duże cycki, długie nogi, napis  etc. Natalia, która nie mogła spać przez kota zrobiła kilka wzorów i załatwiła sklep, który zgodził się je zrobić i wprowadzić je do sprzedaży. Strasznie zdziwił mnie rozstrzał pomiędzy rysunkiem a rzeczywistością. Niestety okazało się, że jeśli narysuje się szczupłą laskę i da się jej duże cycki to wygląda strasznie nieproporcjonalnie. Zaskoczyło mnie to, bo znam kilka szczupłych kobiet które mają duże cycki i jakoś zachowują równowagę. Na dodatek jeśli rysowanej przedstawicielce płci pięknej zrobiło się duży dekolt wyglądała jak pani negocjowalnego afektu. W życiu zaś nie powiedziałbym tego o żywej kobiecie, która rozpina w restauracji kolejny guzik koszuli bo zrobiło się jej gorąco, przy czym pochyla się do przodu aby złapać trochę wiatru. Jedna z postaci wzorowana jest na Christinie Hendricks. Ale to już sami możecie się domyśleć która. Oczywiście część z was się oburzy, bo wszystko w necie powinno być za darmo, część wyśmieje bo się jej nie spodoba wzór, rysunek, tekst i całokształt, część uzna że się sprzedałem a część obieca że kupi aby nigdy tego nie zrobić. Oczywiście jeśli chodzi o sprzedawanie się, sprzedałem się już dawno. Tę nieliczną grupę, która ma ochotę faktycznie ochotę kupić komuś fajną koszulkę w prezencie zapraszam tu.    Tags: koszulki 