Autor:   Lee Carroll Tytuł:   Strażniczka Trylogia:   Królestwo Czarnego Łabędzia Oryginalny tytuł: The Watchtower Rok Wydania (świat):  2011r. Rok Wydania (Polska):  2012r.  Wydawnictwo: Prószyński i s-ka Moja ocena: 4/7   Mała, srebrna szkatułka. Duży sygnet z symbolem wieży. Srebrny pierścień z wygrawerowanym łabędziem. To trzy znane nam już z "Królestwa czarnego łabędzia przedmioty". Trzy rzeczy, które odgrywają bardzo ważną rolę w książce. Czy i tym razem świat Garet James jest w stanie oczarować czytelnika?  Lee Carroll to pseudonim literacki Carol Goodman - autorki popularnych kryminałów - i jej męża Lee Slonimsky'ego, poety i menadżera funduszu hedgingowego. Małżeństwo mieszka w Great Neck w Nowym Jorku. Strażniczka to druga część trylogii urban fantasy.   Garet James to kobieta, która zrobi wszystko, aby odzyskać ukochanego. Pokochała wampira, zabójczo przystojnego Will'a Hughesa. Garet, jako jedna ze strażnic zaczyna poznawać swoją historię oraz rzeczy, których nie chciałaby się dowiedzieć, przy okazji czekając na znak od swojego ukochanego, w Paryżu. Dziewczyna pozna wiele nowych osób, w tym: botanika zamienionego w najstarsze paryskie drzewo, driadę, która mieszka w Ogrodach Luksemburskich, czy gnoma mieszkającego pod Labiryntem w Jardin des Plantes.  W porównaniu do "Królestwa Czarnego Łabędzia" nowa książka wydana przez autorów nie wciągnęła mnie. Czytało się ją przyjemnie, a akcja się "nie wlokła", ale to nie jest to co po niej oczekiwałam. Powieść ma jednak także u mnie plusy. W "Strażniczce" poznajemy historię Will'a, czyli jak poznał Marguerite oraz jak stał się tym, kim teraz jest. Poza tym, pojawia się wiele wierszy, które umilają czytanie oraz francuskich zwrotów i nazw, które nadaja klimat powieści. Historia cały czas się przeplata, jeden rozdział poświęcony przeszłości wampira i trochę miejsca poświęconego Garet. Nie mogę powiedzieć, że książka jest nudna, bo zdecydowanie taka nie jest, ale mam nadzieję, że kolejna część będzie lepsza.    Królestwo Czarnego Łabędzia | Strażniczka 