Chciałam wszystkim z całego serca podziękować za oddane głosy, wsparcie, pomoc. Dzięki Wam udało mi się przejść do półfinału konkursu "Blog Roku 2013"!  W sumie otrzymałam 324 głosy i zajęłam drugie miejsce w rankingu kategorii "Kultura i Popkultura". To naprawdę niezwykłe. Nie spodziewałam się otrzymać tylu głosów. Dziękuję Wam bardzo! Bez Was nie udałoby mi się zajść tak daleko.   Kolejny etap będzie polegał na tym, że z dziesiątki blogów, które były najwyżej w rankingu, nasza jurorka, Novika, wybierze trójkę, która trafi do finału. Szczerze mówiąc trochę się boję wyników. W tej kategorii jest dużo świetnych blogów, niektóre z nich są bardzo znane i cenione. Jestem też najmłodszą osobą w rankingu i nie tak doświadczoną. Tak więc 18-tego wyniki i wtedy dowiemy się, czy znajdę się w finale, czy tez nie. Trzymajcie kciuki! :) Zdjęcie z http://www.tapeta-dalie-bukiet-kolorowych-kwiatow- bratki.na-pulpit.com" napisy dodane przeze mnie      Ogłoszenia "Parafialne" 1. Ostatnio (czwartek) byłam na koncercie Ellie Goulding i jestem wprost zachwycona. Szczerze to był pierwszy taki koncert na jakim byłam w życiu i możecie już niedługo spodziewać się mojej relacji, a może także jakiejś notki o samej wokalistce? 2. Kolejna recenzja która pojawi się na blogu będzie dotyczyć książki "Przypływ" Danieli Sacerdoti :) 3. Niedługo wyjeżdżam. 12-tego lutego wyjeżdżam na nieco przyspieszone ferie. Mam obiecany dostęp do internetu, więc pewno będę starała się co jakiś czas wrzucić  zdjęcia na funpage bloga. Mam nadzieję, że Wam się spodobają i będziecie komentować :3 Biorę też parę książek i mam nadzieję na publikację kilku kilka świeżych recenzji.  A aktualnie ... piszę posty, które będą cały czas publikowane, kiedy będę już na wyjeździe. Nie zostawię przecież tutaj tak wszystkiego, szczególnie, że ostatnio mam wenę twórczą, tak więc trzeba ja w pełni wykorzystać :D Proponujcie w komentarzach na jaki temat chcielibyście przeczytać post na tym blogu, a być może się pojawi? Na pewno postaram się coś zrobić w tym kierunki! :)    A tymczasem zostawiam Was z bardzo fajną piosenką, którą miałam okazję niedawno poznać. Mianowicie chodzi mi tutaj o Annę Kendrick, która śpiewa piosenkę "Cups". Osoby, które oglądały Pitch Perfect na pewno ją kojarzą :D Dzięki Karolina, że mi to pokazałaś! 3 