Autor:   Jennifer Echols Tytuł:   Dziewczyna, która chciała zbyt wiele Oryginalny tytuł:  Going Too Far Rok Wydania (świat): 2009r. Rok Wydania (Polska):  2012r. Wydawnictwo: Jaguar Moja ocena: 5,5/7   Kolejna z niedawno wydanych książek dla młodzieży to opowieść o nastolatkach. Po mimo narodowości, kultur, prawie niczym się nie różnimy. Wszyscy chcemy przeżyć dobrze okres młodości, czasami się zabawić. Różnią nas tylko zainteresowania. "Dziewczyna, która chciała zbyt wiele" to historia opowiadająca o zwykłej nastolatce, ale czy tak naprawdę jej opowieść jest taka zwykła?  Meg jest niewyżytą i zbuntowaną nastolatką. Niebieskie włosy, łamanie prawa, picie alkoholu... to u niej codzienność. Tyle, że tym razem posuwa się za daleko. Pijana wchodzi razem ze znajomymi na most, na którym wcześniej już zginęła para nastolatków potrąconych przez pociąg. Teraz, zostaje przyłapana. Kara jest dosyć dotkliwa, przez przerwę wiosenną trójka z nastolatków będzie jeździła każdy w innym pojeździe: karetce, straży pożarnej lub policyjnym radiowozie. Traf chce, że główna bohaterka trafia do policjanta, który ją złapał, ale jak potoczą się ich losy?   John ma dziewiętnaście lat. Z jakiegoś powodu postanowił dołączyć do policji. Chłopak nie może spojrzeć przez palce na wybryk Meg, chce jej dać nauczkę i szansę, żeby zmienić się zanim doprowadzi do swojego aresztowania. Ona wyśmiewa jego zasady, a on ją krytykuje. Jednak czy możliwe jest, że posuną się za daleko?  O Jennifer Echols ostatnio zaczęłam słyszeć coraz więcej. To jej pierwsza przetłumaczona na język polski książka, ale w zapowiedziach pojawiają się już dwie kolejne. Dobre opinie książek autorki sprawiły, że i ja bardzo chciałam poznać jej twórczość, bardzo się więc ucieszyłam, kiedy dostałam szansę przeczytania jednej z jej prac.  Czasami chcemy się upodobnić do innych lub być po prostu łamać zasady. Ten bunt przejawia się u dużej ilości z nas, w różny sposób, inaczej, ale prawie zawsze. Główna bohaterka właśnie taka jest, łamie reguły, ryzykuje życie, pije. Na początku można pomyśleć, że jedyna rzeczy, której tak właściwie nie robi to palenie. Można sądzić, że jest to rozbrykana, przesadzająca nastolatka, ale tak nie jest. Wszystko ma jakiś konkretny powód.  Narratorem akcji jest główna bohaterka, która opisuje całą historię ze swojego punktu widzenia. Na początku może nie byłam przekonana do lektury, ale po pewnym czasie to się zmieniło i zatraciłam się w książce bez reszty. Akcja była dosyć skomplikowana, często było widać najpierw skutki niektórych wydarzeń, a niektórych przyczyny czytelnik poznawał na samym końcu. Właściwie nie tego się spodziewałam. Książka pokazuje dzisiejsze realia. Co się z ludźmi dzieje od picia i palenia, relacje międzyludzkie, obsesje. Z jednak strony jest to zwykła książka dla młodzieży, jednak tyle wątków jest w niej zawartych, że pokazuje ona życie nastolatków. Polecam.    Za możliwość przeczytania książki serdecznie dziękuję wydawnictwu Jaguar! :) 