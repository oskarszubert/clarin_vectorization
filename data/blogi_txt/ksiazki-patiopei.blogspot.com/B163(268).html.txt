Tytuł: Saga "Zmierzch": Przed świtem. Część 2    W reżyserii: Bill Condon Scenariusz: Melissa Rosenberg Rok produkcji: 2012 Miejsce produkcji: USA Obsada: Kristin Stewart, Robert Pattinson, Taylor Lauter, Dakota Fanning, Anna Kendrick Na podstawie: "Przed Świtem" Stephenie Meyer Czas trwania: 117 min. Moja ocena: 6,5/7   Ostatnia ekranizacja sagi zmierzch szczerze mówiąc nie spodobała mi się. Była zbyt nudna i przewidująca. Po dobrze zrobionym "Zaćmieniu" oraz jeszcze wcześniejszym "Księżycu w Nowiu" spodziewałam się czegoś lepszego. Idąc jednak na premierę ostatniej części sagi, nie tylko miałam nadzieję, że przypadnie mi ona do gustu, ale także, że przebije wszystkie swoje poprzedniczki. Na szczęście, przeczucie mnie nie myliło. Akcja urwała się w momencie w którym Bella obudziła się jako zupełnie nowa osoba. I właśnie w tym samym momencie zaczyna się film. Główna bohaterka chce wziąć na swoje ręce córkę, ale jeszcze nie może, najpierw musi się nauczyć kontroli i uzupełnić swoje pragnienie. A tym czasem Volturi pragną dowodu, ze nowa pani Cullen jest już wampirem. Sprawy jednak przybiorą naprawdę zły obrót gdy jedna z kuzynek z północy zobaczy Reneesme i myśląc, że to "nieśmiertelne dziecko" zgłosi przestępstwo Volturim. Czas będzie uciekał, a z każdą chwilą będzie zbliżać się niebezpieczeństwo. Jak zakończy się ostatnia część sagi? Mówiąc szczerze od samego początku ostatnia z książek wchodzących w skład sagi, była moją ulubioną. Zdarzenia pojawiające się w niej i większa ilość akcji, nadawały zupełnie inny charakter powieści, w której wcześniej najważniejsze były uczucia pomiędzy Bellą i Edwardem, a teraz główna bohaterka musi dbać o swoją córkę i właśnie ją chronić, co jak dla mnie zupełnie zmienia postać rzeczy.  Każdej część sagi towarzyszyła dobrze skomponowana i relaksująca muzyka i tym razem także o to zadbano. Delikatne tony idealnie pasowały do filmu i go uzupełniały. Jeśli chodzi o efekty specjalne, były one stroszkę przesadzone. Za dużo tego "rozgłosu" i "bałaganu", to było takie specjalne powiększenie zamieszania pomiędzy zdarzeniami. Podsumowując jednak, niektóre wydarzenia, które uważała za bardziej istotne były bardzo pozmieniane filmie, jednak wydaje mi się, że w przypadku większości wyszło to na korzyść produkcji. Film zdecydowanie przebijał na głowę książkę. Zwieńczenie sagi wypadło rewelacyjnie i przebiło wszystkie swoje poprzedniczki. 