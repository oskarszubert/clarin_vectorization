Autor: Agnieszka Tyszka  Tytuł: Zasupłana Historia Seria: Niebieskie Migdały Rok Wydania:  2013r.  Wydawnictwo: Egmont Moja Ocena: 4/7   "Zasupłana Historia" to pierwsza książka autorki, jaką miałam okazję przeczytać. Opis zapowiadał zwykłą młodzieżową historię, jednak czułam, że będzie to coś więcej niż pierwsza lepsza powieść, jakich dużo.   Książka opowiada o Kaji. Pewnego dnia gimnazjalistkę los styka z małą dziewczynką, której opieki się podejmuje. Wcześniej nie lubiła dzieci, a teraz zaczyna odkrywać w sobie zrozumienie dla nich i sympatię. Czas poczuć smak pierwszej miłości, dorosłości i zrozumieć, że nie zawsze wszystko idzie po naszej myśli.   Początek książki nie zapowiadał się dosyć ciekawie. Akcja rozwijała się powoli, a ja nie mogłam się w czuć w historię. Mogłabym rzec, że powieść była nudna. Typowa bohaterka, zwyczajna historia. Dopiero po blisko pięćdziesięciu stronach historia zaczęła się rozwijać i z każdą stroną nabierając tempa.    Autorka zaskoczyła mnie swoimi pomysłami. Szczególnie akcją, która przeplata się z różnymi bajkami całkiem odbiegającymi od powszechnie znanych historyjek, którymi zostały zainspirowane. Poza tym jest to taka unowocześniona wersja niektórych baśni.   Głównym wątkiem jest pomoc i opieka nad Marysią. Reszta schodzi na dalszy plan. Warto wspomnieć też o wątku miłosnym, który zaczyna rozwijać się dopiero w połowie książki i to niezbyt szczegółowo, dopiero pod koniec powieści widać, że zaczyna on powoli rozkwitać.   Powieść jest napisana lekko, a słownictwo nieskomplikowane, dzięki czemu mogą je czytać zarówno młodsze czytelniczki, jak i starsze. Książka jest typowo dziewczęca i powinna spodobać się każdej nastolatce, która lubi bajki i marzyć.  Nie spodziewałam się, że lektura tak mi się spodoba i okaże się niesamowitą historią o dorastaniu i pierwszych miłosnych problemach. Może to głupio zabrzmi, ale najbardziej spodobały mi się ostatnie słowa, a mianowicie "ciąg dalszy nastąpi". Do tamtej chwili nawet nie myślałam, że będę mogła spotkać jeszcze raz tych samych bohaterów. Jestem ciekawa jak potoczą się niektóre wydarzenia i mam nadzieję, że będę miała okazję ją przeczytać.      Za możliwość poznania przygód Kaji, serdecznie dziękuję wydawnictwu Egmont :) 