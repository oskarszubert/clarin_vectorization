W ostatnim czasie pojawił się nowy zwiastun filmowej ekranizacji jednej z ostatnio bardziej znanych powieści. Chodzi tutaj oczywiście o pierwszą część serii  "Miasto Kości" Cassandry Clare.    Najpierw fani serii musieli dosyć długo czekać zarówno na wybór obsady i ciągłe zawirowania w dacie premiery. W końcu jest pewność, kiedy będzie można zobaczyć film na ekranach kin. Oficjalna premiera ma się odbyć 22 sierpnia 2013 roku.  Wczoraj jednak w zasadzie przez przypadek natrafiłam na najnowszy i w zasadzie chyba już ostatni zwiastun, który zobaczymy do premiery. Jak dla mnie jest dużo lepszy od tego poprzedniego, ale oceńcie to sami :)       Nie ukrywam, że na początku obsada mnie nie zachwyciła. Do tej pory nie spotkałam się z osobą, której przypadłby do gustu szczególnie wybór głównego bohatera. Nie oszukujmy się, ale większość dziewczyn, które czytały choć jedną z książek serii, no chyba nawet żadna nie tak wyobrażała sobie Jace'a.    Te tatuaże robią wrażenie, prawda?  Po części mnie to odstraszało i długo wahałam się, czy jednak pójść do kina na ten film. Zwiastun jednak, trzeba przyznać, że zachęca, a zaczyna mi się nawet wydawać, że myliłam się co do ekranizacji i może ona być naprawdę ciekawa i warta zobaczenia.  Myślę, że dużo fanów serii, jak i również wiele innych osób, pójdzie choćby przekonać się jak im to wyjdzie. Pewnie tak samo jak i ja, inaczej wyobrażaliście sobie zdarzenia, które rozgrywały się w książce, niż są przedstawione w zwiastunie, ale zdajmy się na reżysera i resztę ekipy. A nuż nas czymś zaskoczą? A przynajmniej mam taką nadzieję :)    A co wy myślicie? Spodziewacie się niewypału, czy też rewelacyjnej produkcji? A może jeszcze nie czytaliście "Darów Anioła"? 