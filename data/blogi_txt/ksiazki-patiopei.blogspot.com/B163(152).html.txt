Autor:   Sara Shepard Tytuł:   Bez Serca Seria:   Pretty Little Liars Tom: VII (7) Oryginalny tytuł: Heartless  Rok Wydania (świat): 2010r. Rok Wydania (Polska): 2012r. Wydawnictwo: Otwarte Moja Ocena: 4,5/7   Sara Shepard jako nastolatka chciała zostać gwiazdą oper mydlanych, projektantką klocków Lego lub genetykiem. Inspiracją bestsellerowych powieści z serii Pretty Little Liars oraz The Lying Game stały się jej wspomnienia z czasów szkolnych.  Alison? Dziewczyna, która wyglądała bardzo do niej podobnie znika, a Emily nie może się z tym pogodzić i ogłasza wszem i wobec, że ją widziały. Teraz "Kłamczuszki", przydomek jaki dziewczyny otrzymały przez reporterów, straciły już resztę wiarygodności. Tymczasem każda musi rozwiązać własny problem. Hanna trafia do specjalistycznego ośrodka, Emily zostaje wysłana do oddalonego miasta i ma udawać amiszkę, Aria zaczyna wierzyć, że duch Ali chce się z nią skontaktować, a Spencer zaczyna powoli odkrywać sekrety które zarówno dotyczą jej, jak i całej sprawy. Co odkryją podczas swoich poszukiwań? Co się tak na prawdę wydarzyło, trzy lata temu? Czy uda im się to odkryć?   Powiem szczerze, po mimo wszystko seria staje się "trochę" jednostajna. Z jednej strony naprawdę mocno wciąga i jest to świetna lektura, nie zaprzeczę, a najważniejsze oryginalny pomysł, ciekawie opisany, ale jednak brakuje powiewu świeżości, czegoś nowego. Może wyjawienia, kim jest tajemniczy prześladowca, a każdy fan serii, w tym ja, chętnie poznałby choć mały szczególik, odkrył jakąś inną tajemnice, niż głównych bohaterek.     Lektura utrzymuje poziom serii, jednak autorka już nie raz udowodniła, że potrafi w kluczowym momencie jeszcze bardziej zaskoczyć czytelnika i stworzyć jeszcze lepszą książkę. Bohaterki mocno się zmieniły, ale ich sytuacja nadal nie. Prześladowca przysyła do dziewczyn Sms-y, przed którymi nie mogą się w żaden sposób obronić. Często mówimy "Prawda zawsze wyjdzie na jaw", ale tak naprawdę są rzeczy, które każdy z nas chciałby zachować dla siebie, po części tak też rozumiem tą serię, choć tak naprawdę to tylko część przekazań umieszczonych "pomiędzy stronami książki".  Często wspominam bohaterki, cztery różne postaci, inne osobowości. Lubię mówić, że każda nastolatka odnajdzie się w chociażby jednej z nich, i taka właściwie chyba jest prawda, a przynajmniej ja tak uważam. Dla mnie historia Arii, Emily, Hanny i Spencer ostrzega także przed konsekwencjami niektórych czynów, czy też sytuacjami w jakich możemy się znaleźć. Dobra książka dla młodzieży. 