Autor:   Sophia Bennett Tytuł:   Look Seria:   Niebieskie Migdały Oryginalny tytuł:  The Look Rok Wydania (świat):  2012r. Rok Wydania (Polska):  2013r. Wydawnictwo: Egmont Moja Ocena: 6/7    Zanim sięgnęłam po książkę "Look" przez jakiś czas się wahałam. Z jednej strony bardzo ciekawiło mnie, jak autorka przedstawi w swojej powieści modeling, a z drugiej bałam się, że będzie to jakaś zwykła nic nie wnosząca młodzieżówka. Pewnie tak samo jak większość osób, w opisie najbardziej rzucił mi się wątek dotyczący zaproszenia na próbne zdjęcia. Dlatego bardzo się cieszę, że nie miałam racji, a książka Pani Bennett okazała się głęboką i wzruszającą lekturą, która pozwoliła mi przez te kilka godzin spędzić w świecie silnej i dobrej bohaterki, Ted. Powieść opowiada o losach niezwykłej dziewczyny, która zawsze uważała się za dziwadło i brzydotę, lecz tak naprawdę nie dostrzegała własnego piękna. Właśnie to coś, co w sobie kryje sprawiło, że została zaproszona na zdjęcia próbne do jednej z najlepszych agencji dla modelek w całej Anglii. Lecz tak na prawdę co jest ważniejsze? Kariera, czy wsparcie swojej chorej na raka siostry? Co jest w tym wszystkim naprawdę ważne?  "Look" to niesamowita opowieść, która pokazuje, co tak naprawdę jest ważne. Główną bohaterkę poznajemy jako nieśmiałą i dziwaczną dziewczynę, która nie ma własnego zdania i zawsze robi to co każe jej siostra. Towarzyszymy jej wzlotom i upadkom, zmianom i przeobrażeniu, a także momentowi, w którym tak naprawdę odkrywa to co jest dla niej ważne. Zmusza to do zastanowienia się, a co tak na prawdę ja sobie cenię? Czy postąpiłabym jak bohaterka książki "Look"?    Książka naprawdę mnie poruszyła. Autorka opisała wszystkie wydarzenia w sposób mocno realistyczny, dzięki czemu czytelnik może wyobrazić samego siebie na miejscu głównej bohaterki.  Warto jest zwrócić także uwagę na siostrę Ted, która jest chora na raka. Z jednej strony jest to wiadomość, która doprowadziłaby do załamania u wielu osób, a tymczasem bohaterki tej historii starają się jak tylko mogą nie tylko żyć normalnie, jak do tej pory, ale także pomagać osobom, którzy są na ich miejscu.  Autorka napisała naprawdę świetną powieść. Do samego końca nie mogłam się od niej oderwać i przez większość czasu z nią spędzonego, chciało mi się płakać ze wzruszenia. Dużo osób pewnie powiedziałoby "to tylko książka", ale dla mnie to była równie realistyczna historia, tak jakby wydarzyła się naprawdę. Gdyby jej bohaterki istniały mogę szczerze powiedzieć, że chciałabym je poznać. Powieść "Look" dała mi wiele do myślenia i mam nadzieję, że będę miała jeszcze okazję sięgnąć po jedną z książek napisanych przez Panią Bennett.    Za możliwość przeczytania książki, serdecznie dziękuję wydawnictwu Egmont :) 