Witam Was Bardzo Serdecznie! :) Bardzo przepraszam, że wcześniej nie wrzuciłam tutaj wyników, ale niestety nie miałam czasu i ogólnie ostatnio jestem "trochę" zabiegana.  Na początku zdziwiła mnie frekwencja, prawdopodobnie dlatego, że w poprzednich konkursach było dużo więcej zgłoszeń. Czy to ze względu na zadanie konkursowe? Czy nagrody? Zbyt krótki czas trwania konkursu? Jak myślicie?  Udział wzięło 15 osób z czego 4 wybrały książkę "Złamane Serca", a 11 "Piosenki dla Pauli". Piosenki dla Pauli wygrywa... Carvel!  Serdecznie Gratuluję:) Praca uczestniczki: "Dla mnie Walentynki to wspomnienie cudownej miłości. Szybszego bicia serca na Jego widok, Jego ukradkiem rzucanych spojrzeń, niestarannie wykonanej walentynki włożonej mi do ręki. Naszych rozmów, smsów, drobnych gestów. Spędzonego wspólnie wieczorku szóstoklasistów, wolnych i szybkich tańców. Uwielbiam te wspomnienia. Wiedziałam, że mogę zawsze na Niego liczyć, że Jego uśmiech poprawi mi humor nawet najgorszego dnia. Kochałam Go. I nadal kocham. Może z jego strony była to taka sama miłość, może zwykła przyjaźń... Jednak już nawet to nie wróci. Nasze drogi się rozeszły. Walentynki nigdy nie będą takie same... Pozostaną wspomnienia... I pomarańczowa kartka papieru z krótkim, ale jakże wymownym wierszykiem."      "Złamane Serca" wygrywa ... KaRo! Serdecznie gratuluję! ^^  Praca uczestniczki: "Uważam Walentynki za dosyć bezsensowne święto, ponieważ według mnie zakochani powinni obdarzać się miłością tak samo każdego dnia, a nie jakoś mocniej tylko 14 lutego. Te wszystkie serduszka, różowe kartki, słodkie misie w sklepach strasznie mnie denerwują każdego roku. Na razie jeszcze nie odnalazłam swojej drugiej połówki, więc może dlatego tak myślę o tym święcie, jednak mam nadzieję, że kiedyś będę mogła w ten dzień i każdy inny, przytulić się do bliskiej mojemu sercu osoby i powiedzieć "Kocham Cię" bez zbędnych ceregieli, kwiatków, lizaków itp. (: "   Jeszcze raz gratuluję zwyciężczyniom! 