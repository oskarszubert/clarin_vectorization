W dniach 16-19 maja odbywały się Warszawskie Targi Książki, impreza, której żaden miłośnik książek mieszkający w Warszawie lub okolicach, nie mógł przegapić. Było to wydarzenie niesamowite, a miejsce w którym się odbywało, czyli Stadion Narodowy, warto było zobaczyć. W tym roku nie tylko było więcej przestrzeni, nie było także takiego zaduchu. Przyjechało wiele wydawnictw i autorów, którzy nie pojawili się w ubiegłych latach.      Jest to podsumowanie WTK pod względem ilości kupionych, wygranych, wymienionych książek. Całość jest zbiorem trzech osób. Największa część należy oczywiście do mnie, a reszta do dwójki moich znajomych. Nie będę wymieniać co czyje, ale wszystko jest wymieszane :D Tak więc jest to dosyć imponujący zbiór i już się zastanawiam, kiedy swoją część przeczytam :D    Pierwsza część stosu to mangi oraz książki, które udało mi się wygrać i wymienić na wielkiej wymianie organizowanej przez portal lubimyczytac.pl, "Czyli z Półki na Półkę". Na początku bałam się, że większość ludzi przyniesie jakieś kiepskie książki z przeceny (podobno w tamtym roku pojawiły się takie przypadki), jednak okazało się, że było w czym przebierać. Wiele osób przyniosło naprawdę niesamowite tytuły. Sama także starałam się wybrać takie lektury, które spodobają się innym i otrzymają nowy dom. W ten sposób zawitała do mnie m. in. "Przędza", którą od bardzo dawna chciałam przeczytać, oraz Schmitt na którego twórczość jestem namawiana już od dłuższego czasu. Johna Greena natomiast udało mi się wygrać na stoisku "lubimyczytac.pl" z czego bardzo się cieszę, bo bardzo chcę przeczytać tą książkę już od dawna.    Ale Warszawskie Targi Książki to nie tylko konkursy i spotkania, to także wiele ofert wydawniczych i przecen. Ale to nie tylko rabaty i kupony, można przyjść chociażby po to, aby znaleźć książki, których nigdzie nie można znaleźć i kupić je prosto od przedstawicieli wydawnictwa, lub w antykwariatu. W tym roku moja lista powieści, które muszę przeczytać, naprawdę mocno urosła, także nie tylko długo się zastanawiałam, "kupić to czy tamto", ale także co najpierw odwiedzić, czy też ile książek wziąć do podpisania, bo przecież nie wszystkie, których autorów mam na półce. Mimo wszystko, kupiłam wiele powieści, których nie planowałam. M. in. biografię Amy Winehouse, której się nie spodziewałam znaleźć za 10zł, czy "Wizje", które zachęciły mnie nie tylko opisem, ale także przeceną. Zdecydowałam się także na "Wielkiego Gatsbiego", gdyż bardzo chce poznać twórczość Pana Fitzgeralda, jak i przeczytać książkę, przed pójściem do kina. "Tam, gdzie śpiewają drzewa", była moim priorytetem targowym, także od razu jak weszłam na targi, ruszyłam w kierunku wydawnictwa ;)    Jak to bywa na każdych targach książki, a przy najmniej większości, ostatniego dnia niektóre wydawnictwa przeceniają swoje towary jeszcze bardziej. Dzięki temu udało mi się upolować kilka - a nawet sporo tytułów. Pierwszym, który do tej pory był na mojej liście "Must Have" jest "Pomnik Cesarzowej Achai t.2.", czy też "Zaliczyć Czwórkę" i "Przybić Piątkę" Janet Evanovich, dzięki czemu do skompletowania serii brakuje mi tylko trzeciej i szóstej części :D Bardzo mnie ciekawi także "Informacjonistka" o której dużo słyszałam, oraz "Z innej bajki".    Ostatnim zdjęciem są nabytki pod względem zakładek, reklamówek, mojego biletu, kubka, który otrzymałam za zakup "Szkoły Żon" i reszty papierów :D Oczywiście nie mogło zabraknąć ulotki filmu "Miasto Kości", który ma się ukazać w sierpniu. Na zdjęciu pewnie nie widać, ale na bilecie napisane jest "Patiopea" :3 Niedługo planuje to wszystko przejrzeć, ale na razie zastanawiam się, gdzie umieścić te wszystkie książki, które udało mi się kupić na targach :D  O spotkaniach niestety nie będę nic pisać, przy najmniej na razie. Byłam tylko na "Z półki na półę", oraz na wykładzie "Kobiety w Powstaniu Styczniowym", który z resztą okazał się bardzo ciekawy i dał do myślenia, a także na zajęciach dowiedziałam się wielu nowych rzeczy. Udało mi się także pojawić na podpisywaniu książek przez Andrzeja Pilipiuka, z czego bardzo się cieszę. Ale mimo wcześniejszych nadziei, nie tylko późno wczoraj wstałam, ale także spóźniłam się na pociąg i nie zdąrzyłam na kilka interesujących mnie podpisów.  A wy? Widzicie coś dla siebie? Byliście na WTK? Udało Wam się znaleźć to, czego szukaliście? :) 