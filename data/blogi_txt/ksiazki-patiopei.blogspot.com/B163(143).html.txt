Autor: Sarah J. Maas Tytuł:   Szklany Tron Seria: Szklany Tron Tom: I Oryginalny tytuł:  Throne of Glass Rok Wydania (świat): 2012r.  Rok Wydania (Polska):  2013r.  Wydawnictwo: Uroboros Moja Ocena:  6/7   W ostatnim czasie staram się sięgać po książki, w których głównymi bohaterami są osoby silne lub po prostu mający charakterek. Popularne są teraz słabe bohaterki, które potrzebują silnego obrońcy, a to coraz bardziej zaczyna się przejadać. "Szklany Tron" to jedna z powieści wyróżniających się, w których znajdziemy coś nowego i niekonwencjonalnego. Bez wahania po nią sięgnęłam.   Książka opowiada o losach Celaeny, najsławniejszej zabójczyni na świecie, która pewnego dnia została zdradzona i za swoje zbrodnie trafiła do kopalni. Po roku ciężkiej pracy fizycznej, otrzymuje ofertę od księcia Doriana, który oferuje jej uwolnienie, jeżeli zostanie obrońcą jego ojca. A po czterech latach odzyskałaby całkowita wolność. Umowa ma jednak jeden warunek, zabójczyni musi wygrać   turniej, w którym biorą udział także najwięksi złodzieje, zbójnicy, mistrzowie walki i jeszcze wielu innych. Tymczasem ktoś zaczyna zabijać uczestników. Czy głównej bohaterce uda się znaleźć morderce, zanim on ją dopadnie?  Główna bohaterka jest ciekawą i oryginalną postacią, która wiele przeszła. Silny charakter, cięty język i umiejętność dostrzegania piękna w życiu, mimo tylu cierpień, są jej atutami. To właśnie Celaena nadaje książce ten charakter i bez niej historia potoczyłaby się całkowicie inaczej.   Można byłoby się na początku spodziewać zwykłej młodzieżówki z lekko odwróconymi rolami. Bałam się, że to będzie coś na zasadzie, niesamowita główna bohaterka, a tu nagle wszyscy się w niej zakochują, jakiś słaby, lekkomyślny książę pada jej do stóp, rozwiązują się ich wszystkie problemy i love for ever. Nie. Co prawda momentami pojawia się takie wrażenie, ale bardzo szybko przemija. Zabójczyni ma duży wpływ zarówno na wydarzenia, jak i postaci, ale autorka stworzyła świat w którym prawie każdy jest sprytny i inteligentny.    Fabuła jest dosyć skomplikowana i tak naprawdę przez całą lekturę nie wiadomo, kto stoi za tymi atakami, a z czasem pojawia is coraz więcej różnych wątków. Jedyny zgrzyt jaki czasami odczuwałam, to jeżeli chodzi o czasy, w których rozgrywa się akcja, czasami miałam wrażenie, że pojawiają się tam zbyt nowoczesne sposoby, zachowania i przedmioty, żeby było to bardzo wiarygodne, ale dodaje to tylko książce klimatu i inności. Pewnie mało osób zwróci uwagę na takie detale, jak częste mycie się, co w tamtych czasach rzadko występowało, ale wg. mnie robi to dość duża różnicę i uatrakcyjnia tamte czasy.   Książkę czyta się lekko i szybko. Z każdym rozdziałem akcja nabiera tempa i rozmachu, a nagłe zwroty akcji sprawiają, że jest jeszcze bardziej nieprzewidywalna i wciągająca. Głównym atutem są postacie, choć warto zwrócić także uwagę na bogato wykreowany świat pełen magii i różnych niewiarygodnych stworzeń. Całość dopełnia piękna, a zarazem pasująca oprawa graficzna. Lektura powinna spodobać się osobom, które szukają akcji, dużej ilości wydarzeń, świetnie wykreowanych postaci, oraz elementów fantasy.   Szklany Tron | Crown of Midnight | ? 