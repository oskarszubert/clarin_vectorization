Są czasami takie książki, na których widok ślinka napływa do ust. Czasami nawet nie wiemy, czego tak naprawdę dotyczy książka. Nie mamy o niej praktycznie żadnego pojęcia. W tych rozważaniach kierujemy się głównie okładką, opisem, czasami czymś zdaniem, albo po prostu mamy przeczucie, że "to jest to". Co miesiąc będę przedstawiać trzy (czasami może z wyjątkami) powieści, które mają (lub miały) w najbliższym czasie swoje premiery, a moim zdaniem zasługują na uwagę. (Zwykle z gatunku Young Adult i Fantastyki)  Dzisiaj wracam już z drugim takim postem i jestem ciekawa co myślicie. Czy wam również te tytuły wpadły w oko? A może macie jakieś inne propozycje, może coś bardziej zawróciło Wam w głowie?       1. Kiera Cass "Rywalki" Me: Czy jest jeszcze ktoś, kto nie słyszał o tej książce? Sama po raz pierwszy wzmiankę na jej temat przeczytałam około roku temu, kiedy planowano zrobić serial na podstawie powieści. Od tamtej pory temat "Rywalek" bardzo mnie zaintrygował i nie mogłam się doczekać kiedy książka zostanie wydana. Teraz leży na mojej półeczce i już nie mogę się powstrzymać, zaraz chyba zacznę ją czytać! :D  Opis książki: Dla trzydziestu pięciu dziewcząt Eliminacje są szansą ich życia. To dzięki nim mają szansę uciec z ponurej rzeczywistości. Ze świata, w którym panują kastowe podziały, wprost do pałacu, w którym będą spełniane ich życzenia. Z miejsca, gdzie głód i choroby są na porządku dziennym, do krainy jedwabi i klejnotów. Celem Eliminacji jest wyłonienie żony dla czarującego i przystojnego księcia Maxona.  Każda dziewczyna marzy o tym, by zostać Wybraną. Każda poza Ami Singer.  Dla Ami Eliminacje to koszmar. Oznaczają konieczność rozstania z Aspenem – jej sekretną miłością i opuszczenie domu. A wszystko tylko po to, by wziąć udział w morderczym wyścigu o koronę, której wcale nie pragnie. Jednak gdy spotyka Maxona, który naprawdę przypomina księcia z bajki, Ami zaczyna zadawać sobie pytanie, czy naprawdę chce za wszelką cenę opuścić pałac. Być może życie o jakim marzyła wcale nie jest lepsze niż to, którego nawet nie chciała sobie wyobrazić…      2. C. J. Daugherty "Zagrożeni"  Me: Kiedyś myślałam, że trzecia część jest finałową (głuptasek ze mnie), ale na szczęście tak nie jest :3  Już się nie mogę doczekać przeczytania jej, ponieważ nie ukrywam - jestem fanką serii. Dlatego książka musiała się znaleźć w tej trójce :)  Opis: Akademia Cimmeria stała się dla Allie czymś więcej niż szkołą – była jej schronieniem. Jednak grupa ludzi powiązanych z rodziną dziewczyny próbuje zniszczyć wszystko to, co dla Allie ważne. Co gorsza, ktoś blisko związany z uczniami Cimmerii dopuścił się zdrady i wszystkich opanowuje paranoja. W obawie przed atakiem Nathaniela wybuchają wewnętrzne walki. Jednak to nie uderzenia z zewnątrz należy się obawiać…      3. Jennifer A. Nielsen "Król Uciekinier"  Me: Nie wiem, jakie zdanie na temat książki mają inni. Sama uważam, że pierwsza część nie była pierwszą lepszą młodzieżówką, ale wiele opowiadała o odwadze, przyjaźni, wytrwaniu. Bardzo polubiłam głównego bohatera i dlatego ucieszyło mnie pojawienie się w zapowiedziach tego tytułu. Moim zdaniem wart jest uwagi i zastanowienia, czy może nie lepiej po niego sięgnąć? A już niedługo możeci spodziewać się recenzji drugiej części trylogii.   Opis: Drugi tom niezwykłej Trylogii władzy! Zaledwie chwilę temu Jaron zasiadł na tronie, a już zaczynają krążyć pogłoski o planowanym zamachu na króla. W dodatku najwyraźniej szykuje się wojna – piraci żądają zwrotu należących do nich kiedyś ziem, w przeciwnym razie napadną na Carthyę. Żeby uratować królestwo, Jaron będzie musiał je… opuścić. Ale czy będzie mógł do niego wrócić?   Na tym kończymy ten odcinek "W oczekiwaniu na książki". Ciekawa jestem Waszych opinii i może propozycji na co Waszym zdaniem warto zwrócić większą uwagę :) 