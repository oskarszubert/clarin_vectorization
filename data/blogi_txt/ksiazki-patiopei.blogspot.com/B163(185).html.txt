Autor:   Marie Lu Tytuł: Rebeliant Trylogia:   Legenda Oryginalny tytuł:  Legend Rok Wydania (świat):  2011r. Rok Wydania (Polska):  2012r. Wydawnictwo: Zielona Sowa Moja ocena: 6,5/7    "Legenda" nie należy do książek, które od razu przyciągnęły moją uwagę. Dopiero po jakimś czasie zaczęłam zastanawiać się nad jej przeczytaniem. Opis sprawił, że po prostu oniemiałam. Gdyby nie to, że było jeszcze przed premierą, nie powstrzymałabym się przed natychmiastowym pobiegnięciem i kupieniem książki. O razu chciałam poznać Day'a oraz June, ale trzeba było poczekać. I tak jak przewidywałam, nie mogłam się oderwać.  Marie Lu, niegdyś dyrektor artystyczny firmy zajmującej się tworzeniem gier komputerowych Online Alchemy, właścicielka marki Fuzz Academy, obecnie autorka dystopijnych powieści. Powieść "Rebeliant" to pierwszy tom trylogii, którą Marie Lu napisała pod wpływem Victora Hugo. Pewnego dnia oglądając ekranizacje "Nędzników", zaczęła zastanawiać się nad relacją ze znanym kryminalistą, a detektywem. W ten sposób narodziła się June i Day i ich historia oparta na tej relacji. June jest niesamowitym dzieckiem jako jedyna w kraju zdobyła maksymalną możliwą ilość punktów na próbie, która rozstrzygała wszystko na przykład jakie będzie czyjeś życie w przyszłości. Ma piętnaście lat, a już kończy studia. Jednak nadchodzi dzień, podczas którego ginie jej brat. Oskarżonym jest najbardziej poszukiwanym przestępcą, postanawia więc go złapać i stawić przed sądem.  Day nie przeszedł próby. Ledwo uszedł z życiem z laboratoriów. Od tamtej pory chowa się, ucieka i stara potajemnie ratować rodzinę, która zaczyna chorować i dołącza do epidemii. Jeszcze nigdy nikogo nie zabił. Małe kradzieże, tak, ale nigdy nic gorszego. Nie spodziewa się tylko, że ktoś stanie na jego drodze.  Po opisie wiedziałam tylko troszkę o świecie w którym żyją June i Day. Mogłam jedynie mieć nadzieję na coś oryginalnego i innego. I tak się stało. Nowy inny świat pełen niebezpieczeństw, intryg, kodów i tajemnic stanął przede mną otworem.  Dla obojga bohaterów najważniejsza jest rodzina. Oboje silni, walczą w zasadzie tylko dla innych. Jej pozostaje tylko zemsta za śmierć kogoś z rodziny. Jemu szukanie lekarstwa dla brata. Są to zdecydowanie bohaterowie o silnych charakterach. Jednak tak naprawdę, autorka nie przedstawiła nam tego unikalnego świata, pokazała nam tylko kilka reguł, którym się rządzi. Z lektury wiemy w zasadzie tylko fragmenty odbywające się w mieście, a poza tym wszystko kręciło się wokół June i Day'a.  Książka wciągnęła mnie bez reszty. Czytało się ją bardzo lekko i szybko. Jedynym co nie przypadło mi do gustu, była jedna, czy może dwie sytuacje, które wydawały się wręcz absurdalne, a postaci wychodziły tam na nieciekawe i może lekko ... głupie. Nie mam jednak jakiś większych zastrzeżeń. Marie Lu dobrze się spisała, chociaż mam Nadzieję, że w kontynuacji, bardziej rozbuduje ona świat w którym rozgrywa się akcja. Rebeliant | Prodigy | ? 