Autor:  Maggie Stiefvater   Tytuł: Drżenie  Trylogia: Wilki z Mercy Falls  Orginalny tytuł: Shiver Rok Wydania (świat): 2009r. Rok Wydania (Polska): 2011r. Wydawnictwo: Wilga Moja Ocena: 6/7 "Na dźwięk jego głosu musiałam jeszcze raz zamknąć oczy, bo nie powinien być znajomy, ale był, przemawiał do mnie na poziomie, tak jak to zawsze robiły jego oczy, gdy był wilkiem."  "Drżenie" to jeden z najgłośniejszych tytułów wydanych w 2011 roku. Maggie Stiefvater stworzyła świat w którym istnieje wilkołactwo. Książki o tej tematyce są rzadko spotykane w porównaniu do wampirów czy czarownic.    W świecie Grace, od dawna panuje chaos. Kiedyś z huśtawki ściągnęły ją wilki i pogryzły. Uratował ją wilk o złotych oczach, powstrzymał swoich przyjaciół od zabicia jej, a następnie bezpiecznie oddał w ręce rodziców.  Od tamtego czasu dziewczyna tęskni za wilkami, a jego samego widuje w zimie, stojącego na skraju lasu.   W tej wersji "wilkołactwa", ludzie zmieniają się w wilki pod wpływem zimna. Wystarczy, że temperatura spadnie i stają się zwierzętami...  Sam, chłopak o rok starszy od głównej bohaterki, został ugryziony gdy był małym dzieckiem, a jego życie rozpoczęło się na nowo, gdy został członkiem sfory. Chłopak jednak nienawidzi swojej drugiej części i najchętniej byłby tylko sobą, mógłby być z Grace, którą kocha, od kiedy uratował jej życie...  Książka od razu mnie wciągnęła, to nie było coś tylko dla odpoczynku. Musiałam wiedzieć co będzie dalej, następna strona, rozdział.  Przy każdym rozdziale pojawiała się temperatura, gdyż to od niej zależało czy chłopak stoi pod zagrożeniem zmiany w wilka. Cała powieść trzymała w mocnym napięciu, szczególnie koniec mocno mnie nie tyle wzruszył co bardzo przypadł do gustu. Zakończenie jest ciekawe i nie kończy się z dużą ilością pytań bez odpowiedzi, po prostu kończy się szczęśliwie.  Książka zasługuje na uwagę i naprawdę warto ją przeczytać chociażby, żeby poznać ten świat i wspaniałych bohaterów.     Drżenie | Niepokój | Ukojenie 