Autor:   Maria V. Snyder Tytuł:   Siła Trucizny Trylogia: Twierdza Magów Oryginalny tytuł:  Poison Study Rok Wydania (świat):  2005r.  Rok Wydania (Polska):  2012r.  Wydawnictwo: Mira Moja ocena: 5/7   "Siła Trucizny" wpadła mi w oko w zasadzie to jak tylko przeczytałam pierwszą recenzję o niej na jaką trafiłam. Zawsze jest jakieś jednak, i tutaj po mimo wszystko nie ciągnęło mnie do niej tak bardzo, żebym specjalnie się za nią uganiała. Jednak kiedy pojawiła się możliwość jej przeczytania, z chęcią sięgnęłam po lekturę.     Yelena jest morderczynią. Co z tego, że zabiła przez przypadek i to w obronie, nie tyle własnej ile innych? Prawo jest prawem, tak więc zawsze trzeba ponieść jego konsekwencje, nawet jeżeli nie ma się na nie wpływu i tak po prostu pojawiają się z jakiś innych powodów. Główna bohaterka czeka już prawie rok na wykonanie na niej wyroku śmierci. O dziwo wyrok zostaje odroczony, a dziewczyna dostaje propozycję nie do odrzucenia. Wybiera życie i testowanie żywności komendanta, ale szkolenie będzie bardzo niebezpieczne. Tymczasem ojciec zamordowanego przez bohaterkę chłopaka już planuje zemstę, a na horyzoncie zaczyna pojawiać się coraz więcej kłopotów, czy Yelena sobie poradzi? Jaką przeszłość skrywa?  Pani Snyder nie dość, że stworzyła oryginalny świat w którym magowie muszą się ukrywać, ale połączyła to także z historią, która mogłaby dotknąć każdego z nas. Yelena przetrwała tyle cierpień, bólu i krzywdy, a jednak się nie poddała. Pogodziła się z karą, która przez to na niej ciążyła, ale nigdy nie żałowała swoich czynów. Dziewczyna nie może pogodzić się ze wspomnieniami, kiedy ktoś tyle przetrwał, tyle razy nie mógł już wytrzymać, po prostu nie da się tego zapomnieć. A trzeba przyznać, że autorka, życie Yeleny przedstawiła bardzo realistycznie.  Jeżeli chodzi o bohaterów, to często miło mnie zaskakiwali. Na początku jak to bywa, traktowali dziewczynę z werwą i prawie wszyscy nią gardzili, ale potem znalazło się kilka osób, które po mimo, ciążących na dziewczynie zarzutów i jej przyznania się do winy, traktowali ją jak ... człowieka. Chyba w zasadzie najwięcej do myślenia dała mi właśnie historia Yeleny, która pokazuje, jak niektórzy ludzie potrafią być czasem bezwzględni i jak bardzo są w stanie skrzywdzić innych.  Jeżeli zaś chodzi o świat powieści, nie jest on także zbyt miłym  miejscem. Komendant pilnuje porządku, stara się być dobrym i sprawiedliwym rządzącym, z drugiej jednak strony, podczas przejęcia władzy wymordowano wszystkich magów, a osoby, które przychodzą na świat z mocą magiczną, od razu są skazani na śmierć, chyba że uciekną do Sycji, gdzie magia nadal istnieje. Główna bohaterka, nawet nie wie ile mocy w niej drzemie, ale kiedy nadejdzie czas, żeby nauczyć się nad nią panować, jeżeli tego nie zrobi nastąpi katastrofą. Muszę przyznać, że autorka wywarła na mnie naprawdę duże wrażenie i jeżeli będę tylko miała możliwość sięgnąć po resztę części trylogii, nie zawaham się.   W skład trylogii wchodzą: 1. Siła Trucizny --- Recenzja 2. Dotyk Magii 3. Prawda Ognia 