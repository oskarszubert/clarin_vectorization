Autor:  Melissa de la Cruz Tytuł:  Błękitnokrwiści Seria: Błękitnokrwiści Oryginalny tytuł: Blue Blood Rok Wydania (świat): 2006r. Rok Wydania (Polska): 2010r. Wydawnictwo: Jaguar Moja Ocena: 6/7    Współczesna powieść o wampirach, przedstawiająca ich w zupełnie nowym świetle, jako osoby żyjące w świetle reflektorów. Sława, pieniądze, bogactwo, wszystko to posiadają, a jednak, czy ich życie jest tak idealne jak mogłoby się wydawać? Czy warto byłoby żyć w ich świecie?   Melissa de la Cruz urodziła się w 1971 roku w Manili, Filipiny. Jest amerykańską autorką książek dla młodzieży i dorosłych oraz dziennikarką. Najpopularniejsze stworzone przez nią cykle powieściowe to „AU PAIR” oraz „BLUE BLOOD”. Malissa współpracuje również z czasopismami, m. in. Glamour, Cosmopolitan oraz The New York Times. Ukończyła Columbia University (New York) ze specjalizacją historia sztuki oraz język angielski. Obecnie dzieli swój czas między Nowy Jork i Los Angeles. Mieszka w Hollywood wraz z mężem i córką.    Schuyler to mądra i zabawna dziewczyna. Parę miesięcy po jej narodzinach, Allegra, jej matka zapadła w śpiączkę. Sky, jak jest nazywana przez swojego najlepszego przyjaciela, nigdy nie poznała także ojca, gdyż zginął on jeszcze przed narodzinami. Życie dziewczyny nie jest proste, szczególnie gdy z dnia na dzień dowiaduje się, że jest wampirem i zakochuje się w chłopaku, którego od dzieciństwa unikała, bo uważała go za pustego i nadętego nastolatka. Tymczasem coś zaczyna polować na innych błękitnokrwistych i tylko ona chce rozwiązać zagadkę tajemniczych morderstw. Pani de la Cruz stworzyła nowy obraz wampira i ich świata. Jest to rodzaj, którego praktycznie nie da się zabić. Skacząc z wieżowca, wpadając pod taksówkę nic im się nie stanie. Jest tylko mały wyjątek, a mianowicie srebrnokrwiści. Istoty te żywią się krwią wampirów zabierając im przy tym  wszystkie wspomnienia z każdego życia.   To interesujące stworzenia, w czasie gdy dojrzewają, wraca im pamięć i wszystko co przeżyli w całej swojej egzystencji. Są wtedy bardzo osłabieni i część ich duszy, przenoszona jest do psów, jako część odpowiedzialna za ochronę. W tym świecie, wampiry jako same sobie nie mogę mieć dzieci, kobiety rodzą osoby swojego rodzaju, ale te które powracają do życia i jest ich w sumie czterysta. Autorka stworzyła dosyć pogmatwaną historię, jednak, żeby ją w pełni zrozumieć trzeba przeczytać książkę.     Na początku miałam problem z przyzwyczajeniem się, że historia opisywana jest z perspektywy paru osób, jednak to się zmieniło, gdy książka już całkowicie mnie wciągnęła. Historię tą widzimy oczami Schuyler, Mimi oraz Bliss, jednak jeżeli mielibyśmy wybierać kto z nich odgrywa najważniejszą rolę i często ratuje sytuację, zdecydowanie powiedziałabym, że właśnie Schuyler.   Książkę miło się czytało, a pani de la Cruz szczegółowo opisała relację między postaciami, dzięki czemu rozumie się całkowicie niektóre ich poczynania. Jest to jednak książka, która jednym się spodoba, a innym nie, więc każdy musi sam zdecydować, czy naprawdę warto. A sądzę, że czasami przydałoby się przeczytać niektóre książki, żeby chociaż poznać twórczość ich autora, ale przede wszystkim coś nowego i oryginalniejszego.   Błękitnokrwiści | Maskarada | Objawienie | Dziedzictwo | Zbłąkany Anioł i Krwawe walentynki | Zagubieni w czasie | Zbiór Opowiadań: Klucze do repozytorium 