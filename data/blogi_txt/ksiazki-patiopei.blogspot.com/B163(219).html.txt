Autor:   C. J. Daugherty Tytuł:   Dziedzictwo Seria:   Wybrani Tom: II (2) Oryginalny tytuł:  Legacy Rok Wydania (świat): 2013r.  Rok Wydania (Polska):  2013r.  Wydawnictwo: Otwarte Moja Ocena:  7/7   "Wybrani" to seria, która poruszyła naprawdę wiele serc, przyciągnęła uwagę niezliczonej ilości osób i zachwyciła spore grono czytelników. Sama także znalazłam się w gronie osób, które pokochały tą powieść. Dlaczego? Po co? Co jest w niej takiego wyjątkowego? To tylko część pytań, które często pojawiają się w rozmowach dotyczących książki. Na początku zdradzę tylko, że jeżeli pokochacie już pierwszą część przygód Allie, obok drugiej na pewno nie przejdziecie obojętnie.  Lato się kończy i czas wrócić do szkoły na kolejny semestr wyczerpujących zajęć, treningów. Dla Allie będzie to wyjątkowa chwila. Czas zacząć naukę w nocnej szkole! Niebezpieczne rozgrywki, nowi wrogowie, stare potyczki, problemy miłosne i niesamowity klimat sprawią, że od lektury nie będzie się można oderwać!     Autorka stworzyła niesamowity, momentami mroczny klimat. Pisarka napisała lekturę pełną napięcia i niepewności co wydarzy się dalej. W jednej chwili bohaterka rozmawiała ze znajomymi, żeby w następnej pojawić się w mrocznym lesie. Taki obrót wydarzeń mocno działał na moją wyobraźnię i łapałam się na tym, że zamiast czytać dalej, szukałam wszystkich możliwych scenariuszy jak może potoczyć się historia.  Sięgając po pierwszą część serii, miałam lekkie obawy, że spotkam się z kolejną bezsensowną książką, która prawdopodobnie okaże się następnym paranormalem. Na szczęście nie miałam racji. Lektura ani trochę nie wiąże się z niemożliwymi zdarzeniami i istotami nie z tego świata, mimo, że czasami można mieć wrażenie, że zaraz pojawi się jakiś duch. Tutaj główne skrzypce gra to, że wszystkie wydarzenia byłyby możliwe.    Akcja już od samego początku nabiera tempa i nie zwalnia, aż do samego końca książki. Co chwile pojawiają się nowe zdarzenia, które odgrywają rolę w historii. Książka jest dopracowana i każdy, nawet drobny szczegół nadaje całości obrazu.  Wiele zmian nastąpiło także u bohaterów, których osobowości zostały bardziej rozwinięte, a większość z postaci możemy poznać od całkiem innej strony. W historii pojawia się dużo nowych charakterów, którzy biorą czynny udział w wydarzeniach rozgrywających się na kartach powieści, ale także niektórzy z nich przybliżają i odkrywają przed nami sekrety szkoły, oraz rodziny głównej bohaterki. "Dziedzictwo" to książka, która zaskakuje. Jest nie tylko wciągająca i lekko się ją czyta, ale jest także oryginalna, a sam pomysł moim zdaniem zasługuje na nagrodę. Wiele osób być może ma negatywne opinie na jej temat. Moim zdaniem jest to niesamowita historia i naprawdę warta poznania. Trudno powiedzieć, komu mogłaby się spodobać, myślę, że po prostu lepiej po nią sięgnąć i samemu się przekonać.    Za możliwość powtórnego spotkania z tymi niezwykłymi bohaterami, poznania dalszych losów Allie, a także jak się mają Sylvain i Carter, serdecznie dziękuję wydawnictwu Otwarte :) 