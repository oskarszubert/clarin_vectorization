Autor:  Rachel Hawkins    Tytuł: Dziewczyny z Hex Hall Seria: Dziewczyny z Hex Hall   Rok Wydania (świat): 2009r. Rok Wydania (Polska): 2010r. Wydawnictwo: Otwarte      Moja Ocena: 6/7 Istnieje wiele gatunków i rodzajów książek. Jedne są o wampirach, inne o wilkołakach, a reszta też równie różnorodna. Ta jest o czarownicach i demonach, z domieszką wików, wampirów i innych istot magicznych. Rachel Hawkins urodziła się w Anglii i jest nauczycielką literatury Angielskiej. Uważa ona nastolatków za najbardziej wymagających czytelników, a literaturę młodzieżową za jeden z najtrudniejszych gatunków literackich. Aktualnie pracuje nad kontynuacjami serii o Hex Hall.   Do przeczytania książki ciągnęło mnie chyba tylko z powodu "magii", dawno nie czytałam żadnej książki o czarownicach, więc czemu by nie przeczytać jaki świat wykreowała pani Hawkins?  A muszę przyznać, że stworzyła coś niesamowitego...   Wyspa, a na niej tylko jeden budynek pełen tajemnic. To właśnie szkoła z internatem dla niegrzecznych czarownic, elfów i wilkołaków, miejsce do którego dostaje się ... za karę. Tak właśnie trafia tutaj większość gromadki, jednak są tu też dzieci które trafiają aby się kształcić.   Grzeczne dziewczynki idą do szkoły, niegrzeczne - do Hex Hall  Główna bohaterka, Sophie Mercer tym razem przesadziła. Chciała pomóc wyśmianej i porzuconej na balu absolwentów dziewczynie, a tymczasem zdarzył się przez nią wypadek. Teraz i ona musi trafić do Hekate Hall, gdzie nauczy się kontrolować swoją moc.  Jednak już pierwszego dnia dziewczyna dowiaduje się o swoim pechu. Od teraz będzie dzieliła pokój z pierwszym wampirem w Hex Hall, jej poprzedniczka została zamordowana, jednak to wszystko nic, kiedy wszyscy Cię obserwują, bo najokropniejszy z przywódców świata magicznego, jest Twoim ojcem.  A do tego, najgorsze zło właśnie zostało wypuszczone na wolność.  Książka całkowicie mnie wciągnęła. Miło było czytać, coś nowego, trochę innego niż do tej pory. Autorka pisze wszystko z perspektywy głównej bohaterki. Pani Hawkins w przeciwieństwie do wielu autorów nie stara się przedłużać zbliżającej się końcówki i nie upycha na siłę dodatkowych wydarzeń. Wszystko łączy się logiczną całość. Można tylko żałować, że książka tak szybko się skończyła.    Dziewczyny z Hex Hall | Diable Szkło | Spell Bound | Raising Demons Pierwszy z filmów pokazuje jak powstała okładka do pierwszej z części cyklu "dziewczyny z Hex Hall" natomiast drugi to tak tradycyjnie zwiastun książki :) 