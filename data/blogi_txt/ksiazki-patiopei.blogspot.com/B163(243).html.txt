Co to? Są czasami takie książki, na których widok ślinka napływa do ust. Czasami nawet nie wiemy, czego tak naprawdę dotyczy książka. Nie mamy o niej praktycznie żadnego pojęcia. W tych rozważaniach kierujemy się głównie okładką, opisem, czasami czymś zdaniem, albo po prostu mamy przeczucie, że "to jest to". Co miesiąc będę przedstawiać trzy (czasami może z wyjątkami) dzisiaj wyjątkowo cztery (trudno mi było się zdecydować :D) powieści, które mają (lub miały) w najbliższym (lub ostatnim) czasie swoje premiery, a moim zdaniem zasługują na uwagę. (Zwykle należą do gatunku Young Adult i Fantastyki)  Tym razem wracam już z trzecią częścią "programu" i przedstawiam kolejną trójkę czwórkę książek, które najbardziej wpadły mi w oko i po które sama chętnie sięgnę.      1. Aneta Jadowska "Wszystko zostaje w rodzinie" Premiera:  14 marzec  Me: No dobrze, kocham całą serię i zapowiedziana kolejna część sprawia tylko, że coraz bardziej żałuję, że nie mam czasu sięgnąć po trzeci tom tej heksalogii. Pewnie nadrobię to dopiero po pojawieniu się "Wszystko zostaje w rodzinie" w księgarniach.  Opis: Rozlew krwi w rytmie Bad moon rising Dora Wilk udowadnia, że męska skleroza jest początkiem wszelkich kłopotów.  I tak – wampiry zapominają, że słońce im szkodzi; wilki zapominają, kto jest ich Alfą; Gajusz zapomina o dobrym wychowaniu; Miron zapomina o tym, co ważne; Baal zapomina, że nie może wpadać bez zaproszenia i robić jej śniadania; a nowy koleś zapomina, gdzie jest jego miejsce w szeregu.  Wiedźma Dora, z właściwym sobie wdziękiem, musi posprzątać cały ten bajzel, zanim ktoś przeprowadzi naprawdę morderczy test białej rękawiczki. A że od mopa woli glocka i miecz… nie obejdzie się bez przelania krwi, ale wszystko zostaje w rodzinie.     2. Katja Millay "Morze Spokoju" Premiera: 18 marzec  Me: Również książka o tragedii i mierzeniu się ze swoimi demonami. Tutaj jednak nie wiemy, co przytrafiło się głównej bohaterce i sprawiło, że zamknęła się w sobie. Ale wydaje mi się, że to na nią z całej czwórki czekam najbardziej. A już w środę/czwartek możecie spodziewać się jej recenzji! :)  Opis: Żyję w świecie, pozbawionym magii i cudów. W tym miejscu nie ma jasnowidzów ani zmiennokształtnych, nie przybędą ci na pomoc anioły ani chłopcy, obdarzeni ponadnaturalnymi mocami. W tym miejscu ludzie umierają, muzyka rozpada się i generalnie wszystko jest do dupy. Czasami rzeczywistość tak mocno przyciska mnie do ziemi, że dziwię się, jakim sposobem nadal jestem w stanie oderwać od niej stopy.  Dwa i pół roku - tyle minęło od tragedii, która zamieniła Nastyę w cień samej siebie. Dziewczyna właśnie przeprowadziła się do innego miasta i chce za wszelką cenę ukryć swoją przeszłość. Nastya jest mistrzynią w trzymaniu ludzi na dystans. Ale jej plan działa tylko do momentu, w którym spotyka kogoś równie odizolowanego jak ona.  Historia Josha nie jest tajemnicą. W wieku siedemnastu lat został zupełnie sam. Kiedy twoje imię wydaje się być synonimem śmierci, ludzie zazwyczaj dają ci święty spokój. Tylko Nastya przekracza niepisaną granicę i stara się za wszelką cenę poznać każdy aspekt jego życia. Gdy trudna przyjaźń powoli przeradza się w uczucie, Josh zaczyna się zastanawiać, czy kiedykolwiek pozna sekret dziewczyny - i czy w ogóle tego pragnie.  "Morze spokoju" to poruszająca i pięknie napisana historia o samotnym chłopaku, kruchej emocjonalnie dziewczynie i cudzie drugiej szansy. 3. J. Lynn "Zaczekaj na mnie" Premiera: 4 marzec  Me: Początkowo, jak spojrzałam na okładkę, przestraszyłam się, że będzie to kolejna opowieść o miłości, jakich wiele i które co jakiś czas mnie odpychają. Wyobraźcie sobie, jakie było moje zaskoczenie, kiedy przeczytałam opis. Po prostu od razu zmieniło się moje nastawienie. Nie mogę mieć 100%-towej pewności, ale wydaję mi się, że ta powieść może być inna i jestem ciekawa, czy tak się stanie.  Opis: Zgwałcona, upokorzona, zraniona na całe życie, odrzucona przez rodziców i napiętnowana szuka spokoju i zapomnienia. Znajduje je dzięki miłości. Lecz tragedia ma ciąg dalszy…  Dziewiętnastoletnia Aveny Morgansten ma nadzieję, że po wyjeździe do college’u ucieknie od tragedii sprzed pięciu lat, która odmieniła jej życie.  Czy miłość zdoła przezwyciężyć największy ból i żal? Avery szuka spokoju i nie wyobraża sobie już miłości. Ale przystojny i niebezpieczny Cameron budzi w niej uczucia, które dawno umarły…  Wtedy przeszłość powraca. Zaczynają się maile i telefony z pogróżkami…     4. Ben Aaronovich "Rzeki Londynu" Premiera: 18 marzec  Me: Dlaczego akurat ta książka wpadła mi w oko? Jest fantastyka, lekko mroczne klimaty i przede wszystkim akcja ma miejsce w Londynie. Detektyw, czarodziej i uczeń, czyli połączenie kilku z bardziej lubianych przeze mnie zajęć. A jak ma się jeszcze pojawić jakaś zagadka, wampiry, kopanie grobów? Po prostu muszę się dowiedzieć, co książka ma w środku! :D  Opis: Nazywam się Peter Grant. Jestem detektywem i uczę się na czarodzieja – jako pierwszy uczeń od pięćdziesięciu lat. Zajmuję się gniazdem wampirów w Purley, negocjuję rozejm między walczącymi ze sobą bogiem i boginią Tamizy, wykopuję groby w Covent Garden – a to tylko rutynowe działania. Duch rozruchów i rebelii obudził się w mieście i na mnie spada obowiązek przywrócenia porządku chaosie, który wywołał. Albo tego dokonam, albo umrę próbując…    Dobra, na początku napisałam, że chyba najbardziej, czekam na "Morze Spokoju" i chyba nawet tak jest, ale do tego "Must Have" muszę także doliczyć pierwszy tytuł, czyli "Wszystko Zostaje w Rodzinie". Obie książki bardzo chcę przeczytać i nie bardzo jestem w stanie ich między sobą porównywać. Przede wszystkim są inne, całkowicie od siebie odmienne, więc byłoby to troszkę nie fair zrobić zestawienie z nimi w roli głównej.   A może któryś z tytułów spadł także Wam w oko? Macie jeszcze jakieś propozycje książek, których premiery są w marcu, a po które warto sięgnąć Waszym zdaniem? 