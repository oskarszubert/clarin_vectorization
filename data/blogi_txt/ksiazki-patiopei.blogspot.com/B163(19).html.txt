Moi Drodzy!  Dziękuję Wam bardzo za głosy, które słaliście na mojego blog w konkursie "Blog Roku 2012" w kategorii TEEN. Dzięki wszystkim, którzy wysłali na mnie SMS-y podczas trwania drugiego etapu, zajęłam drugie miejsce i przeszłam do finałów. Kiedy zaczęłam prowadzić tego bloga, nawet nie przypuszczałam, że będzie tak popularny wśród osób kochających książki. Nie sądziłam, że ktoś będzie czytał moje posty. Jutro mija rok od tego czasu. Dlatego dziękuję Wam wszystkim, że tu jesteście, odwiedzacie tego bloga, czytacie, komentujecie. To naprawdę wiele dla mnie znaczy i z każdym dniem, kiedy patrzę na wiadomości od niektórych z Was, kiedy pojawia się jeden nowy obserwator, czy też polubienie na Facebook-u, wywołuje to uśmiech na mojej twarzy. Pamiętajcie, że ten blog istnieje dzięki Wam i mój sukces jest Waszym sukcesem. Pamiętajcie, to jeszcze nie koniec, przed nami finały.  Mam nadzieję, że z Waszą pomocą, będę nadal pisać, jeszcze przez długi, długi czas, a także nie zawiodę Was i będę recenzować coraz więcej i lepiej. Pamiętajcie, czy wygram, czy nie, ważne jest to, że blogi ludzi kochających książki też mogą być interesujące i zyskać duże poparcie.  Jeszcze raz BARDZO wszystkim dziękuję! :)   PS. Już niedługo pojawi się recenzja książki Jennifer A. Nielsen pt. "Fałszywy Książę", serdecznie zapraszam. 