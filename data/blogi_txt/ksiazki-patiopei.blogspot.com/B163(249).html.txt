Autor:   Olga Gromyko Tytuł:   Zawód: Wiedźma część 2 Seria: Obca Krew Cykl: Wolha Redna Rok Wydania (świat):  2003r. Rok Wydania (Polska):  2007r. Wydawnictwo: Fabryka Słów Moja ocena: 5,5/7   Czasami zdarza nam się, że sięgniemy po jakąś książkę zupełnie przypadkowo, a potem okaże się, że jest ona dużo lepsza, niż nam się na początku wydawało. Tak właśnie było z pierwszą częścią serii o wiedźmie W. Rednej. Szukałam czegoś innego i właśnie w tej książce to "coś" znalazłam. Po jej skończeniu, nie mogłam się powstrzymać i na moją półeczkę trafiła także kontynuacja "Zawód:Wiedźma. Część 2".  Olga Gromyko na świat przyszła 14 września 1978 roku w ukraińskiej Winnicy. Obecnie mieszka w białoruskim Mińsku. Absolwentka wydziału biologii Białoruskiego Państwowego Uniwersytetu, pracuje w Instytucie Naukowo- Badawczym epidemiologii i mikrobiologii. Jednak jej prawdziwą życiową pasją i miłością jest fantastyka. Jako pisarka zdobyła uznanie i uwielbienie rzesz fanów.   Minęło już trochę czasu od kiedy Wolha wróciła z Dogenewy. A tym czasem niespodziewanie w drzwiach akademii staje Len. Przy tej dwójce długo spokojnie nie będzie, jak zwykle odnajdą ich kłopoty. Tym razem będą musieli wziąć udział w turnieju łuczniczym i większej wyprawie. Co  tym razem będzie na nich czekać podczas tego wyjazdu?  Nie zaprzeczę, historia napisana przez Pania Gromyko pochłonęła mnie całkowicie. Język w książce był bardziej skomplikowany, słownictwo jak i miejsca nawiązywały do czasów podczas, których rozgrywała się akcja czyli X wieku. Główna postać nadawała powieści charakteru, dzięki niej nawet podczas czytania dłuższych opisów nie było nudno. To specyficzne poczucie humoru oraz sami bohaterowie sprawiali, że książkę czytało się w ekspresowym tempie i nawet nie zauważyłam, kiedy ją skończyłam.  W tej jak i poprzedniej części nie sposób było przewidzieć jak potoczy się akcja, to samo można powiedzieć o głównej bohaterce książki. Całość w zasadzie trudno opisać. Od czasu do czasu pojawia się coś na prawdę oryginalnego i nowego. Wydaję mi się, że właśnie do tego typu można ją zaliczyć. Jeszcze nigdy nie spotkałam się z książką podobną do powieści Pani Olgi. Oczywiście nie chodzi mi tu o występowanie wampirów i czarownic. Chodzi o przepiękne krainy w których rozgrywa się akcja, te niesamowite postacie, szkołę w której uczy się W. Redna i oczywiście całego tego świata. Jest to idealna lektura na długie i wolne wieczory. Zawód: Wiedźma Część 1 | Zawód: Wiedźma Część 2 | Wiedźma: Opiekunka Część 1 | WIedźma: Opiekunka Część 2 | Wiedźma: Naczelna 