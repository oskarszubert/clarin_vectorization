Autor:   Robin Bridges Tytuł:   Nadciąga Burza Trylogia: Trylogia o Katerinie Oryginalny tytuł:  The Gathering Storm Rok Wydania (świat):  2012r. Rok Wydania (Polska): 2012r. Wydawnictwo: Fabryka Słów Moja ocena: 7/7   Czasami pojawia się w zapowiedziach książka na którą tylko raz spojrzymy i od razu chcemy przeczytać. Właśnie jedną z takich książek w moim wypadku była "Nadciąga Burza" autorstwa Robin Bridges. Nie lubię stawiać poprzeczki wysoko, gdyż przez to czasami można się zawieść, w tym przypadku jednak wymagałam bardzo dużo i muszę przyznać, że się nie zawiodłam.  Robin Bridges, za dnia pisarka literatury fantastycznej dla młodzieży. Nocami pielęgniarka na oddziale dziecięcym. Robin mieszka nad brzegiem Zatoki Meksykańskiej razem z mężem i dzieckiem oraz dwoma wiecznie śliniącymi się mastiffami. Lubi grać w gry komputerowe i oglądać filmy na podstawie powieści Jane Austen.   Księżniczka Katerina Aleksandrowna od urodzenia posiada pewien szczególny dar. A mianowicie, dziewczyna mając siedem lat odkryła, że jest nekromantką i może ożywiać martwych. Teraz niektórzy zaczynają odkrywać jak  potężną ma moc, szczególnie Ci, których zainteresowania powinna unikać najbardziej. Księżniczka pozna niedługo przystojnego syna cara Jurija oraz mrocznego księcia z Czarnogóry Daniło, któremu odda swoje serce?  Bohaterka często łapana jest już w sytuacje bez wyjścia i kiedy wszystko ma już być stracone pojawia się nagły zwrot akcji, których zresztą jest bardzo dużo. Księżniczka jest uczuciowa, rozsądna i bardzo oddana swojemu krajowi. Ma swoje wielkie marzenie, które chcę spełnić w przyszłości, jednak musi o jego spełnienie walczyć. Katerina wydaje się także bardzo słaba i uległa, jednak później dopiero można zauważyć, że jest silna i zdeterminowana, żeby coś zrobić.  Muszę przyznać, że podczas czytania książki towarzyszyło mi wiele emocji. Gdy czyta się tą powieść, dopóki się od niej nie oderwie, jest to wrażenie utożsamiania się z bohaterką, z resztą nie jest to trudne, szczególnie, że autorka opisała wydarzenia tak, że po prostu można poczuć jakby tam się było. Nie można było się też do końca domyśleć jak historia potoczy się dalej, skończy. Cały czas zwroty akcji i kolejne szczegóły pojawiające się w historii udaremniały takie próby. Porównując do ostatnio czytanych książek, a większość była naprawdę niesamowita, muszę przyznać, że "Nadciąga Burza" zajęła u mnie bardzo wysoką pozycję i mam nadzieję, że reszta części trylogii będzie równie niesamowita i wciągająca.    Nadciąga Burza | The Unfailing Light | ?   Ps. A jeżeli chodzi o zwiastuny książek, ten jest zdecydowanie jednym z moich faworytów! 3 