Autor:   Kerstin Gier Tytuł:   Błękit Szafiru Trylogia:   Czasu Oryginalny tytuł:  Saphirblau Rok Wydania (świat):  2010r. Rok Wydania (Polska):  2011r.  Wydawnictwo: Egmont Moja ocena:   7/7 Szafir, taki piękny szlachetny kamień. Jak na niego patrzymy pod światłem, promienie słońca obijają się od niego, sprawiając, że jest jeszcze piękniejszy i bardziej wyrazisty. W książce Kerstin Gier skrywa on jedną wielką tajemnicę, a ten duży sekret nadaje smaku czytelnikowi. Czy i tym razem książka zachwyca swoją oryginalnością i wydarzeniami? Nie da się powiedzieć nie. Kerstin Gier znana jest z tego, że jako jedyna autorka niemiecka utrzymuje na listach bestsellerów wszystkie swoje książki. W Polsce Wydawnictwo Sonia Draga wydało jej powieść Z deszczu pod rynnę. Trylogia czasu pobiła wszystkie dotychczasowe wyniki sprzedaży i sprawiła, że Gier z dnia na dzień stała się jednym z najlepiej sprzedających się autorów niemieckich.   Gwendolyn już wie o swoim darze, wie co to chronograf, zna częściowo historię Lucy i Paula. No i oczywiście jakieś uczycie zaczyna w niej kiełkować za każdym razem, gdy w pobliżu pojawia się Gideon. Ale czy można być szczęśliwych, gdy osoba, którą się kocha zmienia swoje poglądy z dnia na dzień? Raz jest dla nas czuła i troskliwa, a innym razem zachowuje się jakbyśmy próbowali ją skrzywdzić? Gwen nie czuje się już pewnie, wie, że nie powinna ufać nikomu, poza sobą. Jest tylko jedna osoba, która pomoże jej, gdy będzie miała problem, tylko jedna dziewczyna która wyszuka dla niej potrzebne informacje, jedyna która jest jej bliska i nigdy jej nie zawiedzie, Leslie. Tymczasem główna bohaterka pozna dwójkę uciekinierów i zacznie wątpić w wersję, którą wszyscy w kółko powtarzają. Uwierzy, że Lucy i Paul musieli mieć jakiś konkretny powód, aby ukraść chronograf.  Czy "Błękit Szafiru" jest równie zachwycający co pierwsza część trylogii? Nie mogę odpowiedzieć na to pytanie inaczej niż: tak. To niesamowite, że niektórzy są w stanie napisać coś tak niezwykłego, historię tak zachwycającą, powieść, która na zawsze pozostanie w naszej pamięci. Taka właśnie jest moja opinia na temat "Trylogii Czasu". Kerstin Gier stworzyła coś nowego, książkę, której nie da się porównać z żadną inną. Do ostatniej strony nie mogłam się od niej oderwać, a jak tylko ją skończyłam, od razu musiałam sięgnąć po następny tom. To niezwykłe, że istnieje książka, która nie wypuści nas aż do końca i pozwoli znużyć się w świecie tak niewiarygodnych zdolności jak właśnie podróże w czasie. Nigdy nie zapomnę tej książki, a jedyną rzeczą jakiej żałuje po jej przeczytaniu, to to, że tak szybko się skończyła.    Czerwień Rubinu | Błękit Szafiru | Zieleń Szmaragdu 