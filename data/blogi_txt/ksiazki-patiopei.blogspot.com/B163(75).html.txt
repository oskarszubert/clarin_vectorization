PREMIERA: 11 WRZEŚNIA 2013 roku!  Autor:   Ewa Nowak Tytuł: Bransoletka Rok Wydania: 2013r.  Wydawnictwo: Literackie  Moja Ocena: 5/7   Ewa Nowak jest jedną z najczęściej czytanych polskich pisarek książek dla młodzieży. Z powieściami spod pióra pisarki, spotykałam się już niejednokrotnie i jak do tej pory, ani razu się nie zawiodłam. "Bransoletka" jest nową książką autorki, która już od pierwszej chwili wydała mi się obiecujacą lekturą. Zarówno opis, jak i okładka zachęcają, ale czy aby na pewno warto sięgnąć po tą historię?  Weronika jest nastolatką, która ma wiele problemów. Rodzice, którzy próbują jej uprzykrzyć życie, ciągłe obowiązki i nikogo, kogo obchodziłoby zdanie głównej bohaterki. Pewnym trafem dziewczyna daje się wplatać w wyjazd na obóz teatralny, który stopniowo zaczyna odmieniać jej życie i postrzeganie świata. Nowi znajomi, przygody, a także pierwsza miłość i nastoletnie problemy.   Początek rozwija się powoli, a autorka opisuje wszystko wraz z najdrobniejszymi szczegółami, żeby możnabyło poznać i zrozumieć zachowanie głównej bohaterki, oraz otoczenie w którym żyje. Przez pierwsze kilka rozdziałów nie mogłam się wczuć w historię i bałam się, że pomyliłam się co do książki. Dopiero z czasem akcja nabiera coraz szybszego tempa.  Autorka w swojej najnowszej powieści porusza wiele ważnych tematów począwszy od pierwszej miłości, nieakceptacji, walki o niezależność, niepełnosprawności, czy nawet w pewnych momencie homoseksualności. Książka daje wiele do myślenia i zastanowiowienia się nad pewnymi sprawami, ale także uczy. Lekcje teatru mogą dać do myślenia także czytelnikowi, szczególnie niektóre rady, które mogą pomóc w życiu codziennym. Bardzo spodobał mi się wątek miłosny, który stworzyła autorka. Nie jest ani przesłodzony, ani szczególnie wytłuszczony. Rozwija się miarowo i do samego końca nie wiadomo jak się potoczy. Dużym plusem jest też zakończenie powieści, które nie jest tak do końca dopowiedziane. Czytelnik może sobie fantazjować i wymyślać różne wersje, jak potoczą się losy bohaterów.  Ewa Nowak nadała swoim bohaterom wiele twarzy i głębie. Z każdym kolejnym rozdziałem możemy zauważyć, jak postaci się zmieniają, ewoluują. Dzięki temu książkę czyta się lekko i jest wciągająca. Nie jest to jednak powieść na jeden dzień, ani taka, którą można czytać tylko dla zabicia czasu. To lektura na dłuższą chwilę, która oprócz dobrej zabawy daje dużo do myślenia. "Bransoletka" to książka, którą warto poznać.    Za możliwość poznania historii Weroniki, serdecznie dziękuję Wydawnictwu Literackiemu :) 