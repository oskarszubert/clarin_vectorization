Autor:   C. W. Gortner Tytuł:   Ostatnia Królowa Oryginalny tytuł: The Last Queen  Rok Wydania (świat): 2006r.   Rok Wydania (Polska): 2013r.   Wydawnictwo: Książnica Moja Ocena: 5/7 Fabularyzowane biografie robią się coraz bardziej popularne i powstaje coraz więcej powieści tego typu. Ale jak z nich wszystkich wybrać naprawdę dobrą lekturę, po której sięgnięcie nie będzie zwykłym marnowaniem czasu? Nie ukrywam, powieści C. W. Gortnera robią a mnie naprawdę duże wrażenie. Każda historia spod jego pióra, którą miałam okazję przeczytać, pozwoliła mi przenieść się do całkiem innego czasu i poznać dzieje wielu niezwykłych kobiet z ich punktu widzenia.  "Ostatnia Królowa" to losy Joanny I Kastylijskiej, która otrzymała przydomek "Szalona". Hiszpańska księżniczka, wydana za księcia Lotaryńskiego godzi się na małżeństwo tylko ze względu na obowiązek wobec kraju. Zaaranżowane małżeństwo owocuje namiętnym związkiem, na który niedługo potem spada tragedia. Joanna będzie musiała wybrać między obowiązkiem i własnym szczęściem. Droga do władzy nie jest usłana różami, ale pełna niebezpieczeństw. Pierwszy raz usłyszałam o Joannie Szalonej. Mimo to od razu polubiłam tą silną i pomysłową kobietę. Bardzo poruszyły mnie jej losy, które przesycone są cierpieniem i determinacją władczyni.    Książkę czytało mi się lekko. Powieść wciągnęła mnie już od pierwszych stron. Akcja przez całą historię utrzymywała szybkie tempo i nie zwolniła nawet na samym końcu. Każdy rozdział zaskakiwał wydarzeniami, jakie towarzyszyły Joannie, a prawda w nich zawarta jeszcze bardziej potęgowała ten efekt.  Nie będę porównywać "Ostatniej Królowej" do innych książek autora. Każda z powieści pisarza, jest całkowicie odmienna od reszty nie wyłączając historii Joanny. To nie jest pierwsza lepsza książka. Lektura jest dopracowana i pełna niezwykłych zwrotów akcji. Momentami nie mogłam wprost uwierzyć, że jedna kobieta mogła przeżyć tak wiele.  Największym plusem powieści jest jej lekkość. Czyta się ją szybko i z przyjemnością. Ten charakterystyczny i lekki sposób w jaki pisze autor pozwala zagłębić się w historii i poczuć się, jakbyśmy to my byli na miejscu bohaterki. Myślę, że książka powinna spodobać się nie tylko osobom gustującym w tym gatunku, ale także tym, które chciałyby sięgnąć i poznać choć trochę fabularyzowanych biografii. Polecam.  Za możliwość przeczytania książki, serdecznie dziękuję Grupie Wydawniczej Publicat :) 