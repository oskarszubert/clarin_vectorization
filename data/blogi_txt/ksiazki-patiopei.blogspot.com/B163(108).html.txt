Autor:   Eva Völler Tytuł:   Magiczna Gondola Oryginalny tytuł: Zeiten Zauber. Die Magische Gondel Rok Wydania (świat):  2011r. Rok Wydania (Polska):  2012r. Wydawnictwo: Egmont Moja Ocena: 6,5/7   Już kiedy po raz pierwszy usłyszałam o tej książce, chciałam po nią sięgnąć. Potem jednak pojawiły się nowe powieści które również przykuły moją uwagę i w końcu pomysł, aby przeczytać "Magiczną Gondolę" poszedł w odstawkę. Lecz kiedy pojawiła się możliwość, nie zawahałam się ani przez chwilę i już nie mogłam się doczekać, kiedy do mnie trafi.  Eva Völler już jako dziecko lubiła wymyślać historie. W dorosłym życiu zarabiała na utrzymanie jako sędzia, później zaś jako adwokatka, zanim ostatecznie zrezygnowała z rozpraw i prawniczej togi. Jest znawczynią Wenecji, mieszka wraz ze swoimi dziećmi na przedmieściach Rhön w Hesji. "Magiczna Gondola" to jej pierwsza powieść dla młodzieży. *   Anna to dziewczyna jak każda inna. Kocha swoje czasy, chodzenie do kina, ipod'a, komputer i wiele innych rzeczy, ale teraz będzie musiała się nauczyć żyć bez tych przedmiotów. Pozna wartości i życie pochodzące z Wenecji 1499 roku. Wszystko się zaczęło od czerwonej gondoli. Wpadła do kanału przez przypadek, a wyciągnął ją przystojny chłopak. I wtedy nagle ocknęła się w przeszłości. Jak potoczą się jej losy? Czy uda jej się wrócić? Z jakiego powodu się tam znalazła?   Już na samym początku, książka wydała mi się bardzo ciekawa. Podróże w czasie to tematyka w której jak do tej pory żadna książka mnie nie zawiodła. I tym razem się tak nie stało. "Magiczna Gondola" to powieść zarówno romantyczna jak i ciekawy, świetnie wykreowany świat o wielu szczegółach, który pokazuje, że autorka faktycznie dużo wie na temat Wenecji, zarówno w teraźniejszości, jak i jej przeszłości. W powieści jest również pewna doza tajemniczości, która sprawia, że jest jeszcze ciekawsza. Bohaterowie, także zostali dopracowani. Ciekawe i oryginalne charaktery, nieustępliwość i dążenie do prawdy, a także ciekawość i spontaniczność tworzą z głównej bohaterki naprawdę intrygującą postać. W zasadzie polubiłam chyba każdą z nich. Jeżeli chodzi o inne walory książki, czyta się ją bardzo szybko, jest napisana zrozumiałym językiem, a tłumaczenia są bardzo szczegółowe, dzięki czemu czytelnik nigdy nie gubi wątku. Akcja wydawała rozgrywać się w idealnym tempie, nie za wolno, ani nie za szybko, w przeciwieństwie do ostatnio czytanych przeze mnie książek.  Podsumowując, "Magiczna Gondola" bardzo mi się spodobała i  mogę tylko żałować, że już ją przeczytałam. Mam tylko nadzieję, że jeszcze kiedyś przeczytam jakąś książkę napisaną przez autorkę. Jestem jednak pewna, że do tej powieści na pewno jeszcze nie raz wrócę. Polecam ją w zasadzie każdemu kto lubi podróże w czasie, czy też po prostu książkę, która oderwie od rzeczywistości, a także coś nowego, realistycznego lub po prostu fantastycznego.    Za możliwość przeczytania książki serdecznie dziękuję Pani Kasi z wydawnictwa        * Informacje dotyczące autorki z okładki książki.   Jeszcze coś od siebie: Przy okazji ostatnio poszukałam troszkę w internecie na temat autorki i zastanawiam się czy napisze ona kontynuację? Z tego co się dowiedziałam na stronie autorki (a było ciężko bo nie znam niemieckiego) to "Magiczna Gondola" jest pierwszą częścią trylogii! :) A właśnie coś mi się tak wydawało, że kończy się zapowiedzią kolejnej przygody ^^. Mam nadzieję, że dobrze wszystko zrozumiałam, a druga część trylogii to "Die goldene Brücke" czyli w dosłownym tłumaczeniu "Złoty Most". Jeżeli zostanie przetłumaczona, to ja na pewno się nie powstrzymam! :D 