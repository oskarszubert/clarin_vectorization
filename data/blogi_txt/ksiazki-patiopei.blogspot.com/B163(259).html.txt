Już niedługo, bo 7 marca premierę będzie miała kolejna książka Antonii Michaelis, którą znamy z powieści pt. "Baśniarz". Książka nosi tytuł "Dopóki Śpiewa Słowik" i tak, jak poprzednia powieść autorki, ta również zostanie wydana nakładem wydawnictwa Dreams.       Autor: Antonia Michaelis   Tytuł: Dopóki Śpiewa Słowik  L. Stron: 416 stron  Premiera: 7 marca    Opis: Jari ma osiemnaście lat i w porównaniu z najlepszym przyjacielem, Mattim, jest nieporadny w kontaktach z dziewczętami. Nic dziwnego. Żył dotąd w uporządkowanym świecie stałych norm i krochmalonych koszul – brakuje mu doświadczenia. To wszystko zmienia się, gdy spotyka Jaschę. Ta wywierająca niezwykłe wrażenie dziewczyna prowadzi go ze sobą do domu w samym środku leśnej pustelni. Tam Jari odkrywa świat piękna, finezyjnych ornamentów i zmysłowego upojenia. Ale wkrótce okazuje się, że Jascha skrywa pewną tajemnicę. I że za pięknymi złudzeniami kryje się porażająca prawda. Dom na odludziu. Błądzący wędrownik. Las, skrywający zbyt wiele grobów. I niebezpieczeństwo, które wychodzi poza granice wyobrażeń.   Poza tym wydawnictwo zapowiedziało także premierę dwóch innych książek, które skierowane są raczej do młodzieży młodszej i dzieci. Chodzi tutaj oczywiście Agatę Widzowską-Pasiako i jej powieść "Grzywą Malowane", oraz Bohdana Butenko i lekturę "Gapiszon i wędzone morze"         "Grzywą Malowane" - Kontynuacja powieści "Koń na receptę”. Kolejne przygody Jagody i grupy dzieci, spędzających wakacje w Dąbrówce, widziane oczami nowej bohaterki, Gai. W okolicy dzieją się niezwykłe rzeczy: inwazja królików, podejrzane ucieczki koni i innych zwierząt gospodarskich, dziwne malunki na murach Starego Młyna, muzyka dobiegająca z lasu i przemykająca postać Czarnego Maxa. To tylko niewielka część pasjonujących wydarzeń, które sprawiają, że dzieci ponownie jednoczą siły, aby rozwikłać tajemnicę białej klaczy i kolorowych koni.       "Gapiszon i wędzone morze" - Kolejne przygody Gapiszona, jednego z najsłynniejszych polskich bohaterów komiksowych, którego wiele perypetii adaptowanych było przez Telewizję Polską w paśmie Wieczorynki. Tym razem Gapiszon poszukuje wędzonego morza, marząc o wielkich połowach!  Wędzone morze? Gdzie to jest?... Spytaj Gapiszona!      Znaleźliście coś dla siebie? Mnie zainteresowała książka "Dopóki Śpiewa Słowik" :)     Follow my blog with Bloglovin 