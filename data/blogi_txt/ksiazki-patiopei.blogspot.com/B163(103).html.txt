Autor:  Lauren Oliver Tytuł:  Delirium Seria:  Delirium Orginalny tytuł: Delirium Rok Wydania (świat): 2011r. Rok Wydania (Polska):  1012r. Wydawnictwo: Moon Drive Moja ocena: 7/7   "Dawniej wierzono, że miłość jest najważniejszą rzeczą pod słońcem. W imię miłości ludzie byli w stanie zrobić wszystko, nawet zabić. Potem wynaleziono lekarstwo na miłość..."  Czym jest miłość? Uczuciem do drugiego człowieka? Czucie się bezpiecznym w ramionach najbliższej osoby? Próbą największego poświęcenia? Każdy rozumie to słowo inaczej, jedni chcą zaznać miłości i w końcu im się udaje, inni nie zostają dotknięci takim szczęściem. Autorka przedstawia nam nowy wymiar świata, miejsce w którym miłość jest zakazana i każdy dostaje lekarstwo, aby nie przeżyć tego uczucia...   Lauren Oliver zasłynęła swoją pierwszą wydaną książką "7 razy dziś". 'Delirium" jest jej nową serią o utopijnej krainie w której miłość jest zakazana. Aktualnie pisarka pracuje nad już ostatnią częścią trylogii, której wydanie przewidziane jest na Luty 2013 roku.  "Życie nie jest życiem, jeśli się przez nie tylko prześlizgniesz. Wiem, że jego istota polega na tym, by znaleźć rzeczy, które mają znaczenie, i trzymać się ich, walczyć o nie i nie odpuścić."  Lena, jest grzeczną podporządkowaną osobą, która wierz w to co mówią władze, a także ciotka i jej wujek. Wierzy, że miłość jest złem, że to jedyna choroba, która zabija nie tylko gdy Cię dopadnie, ale także jeśli Cię ominie. Z tego powodu naukowcy stworzyli lek, w wieku osiemnastych urodzin, młodzież idzie na operacje po której, nie mają już żadnych uczuć, żyją, a jednak zachowują się jakby nie byli w stanie okazywać żadnych emocji, jak roboty. Każdy się tego dnia boi, że będzie bolało, że straci część siebie. Lena jest jednym z wyjątków, które tego dnia nie mogą się doczekać i odliczają dni do zabiegu. Do czasu gdy dziewczyna poznaje chłopca imieniem Alex, który zawsze ją ratuje z opresji. Wkrótce jednak Lena zaczyna odkrywać wszystkie brudne karty rządu...  "Za wszystkich chorób najgorsze są te, które pozwalają człowiekowi wierzyć, że ma się dobrze."  Książka należy do gatunku z tych, które wciągają, nie da się od nich oderwać. Pani Oliver szczegółowo opisała uczucia głównej bohaterki, a także stara się pokazać, że miłość łączy się w parze z oddaniem. Na początku nie wiedziałam czego spodziewać się po "delirium", jednakże bardzo mi się spodobała i zmieniła trochę pogląd na miłość, a także resztę uczuć z którymi często się spotykamy. Książka jest niesamowita i pozwala zobaczyć coś czego jeszcze nie było, historia pełna miłości, przyjaźni i oddania połączona ze strachem, walką o własne przekonania, wiarą oraz marzeniami. Wierzę, że kontynuacja będzie równie niesamowita.    Delirium | Pandemonium | Requiem | 