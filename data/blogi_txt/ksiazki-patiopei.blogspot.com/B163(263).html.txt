Autor:   Veronica Roth Tytuł:   Zbuntowana Trylogia:   Niezgodna Oryginalny tytuł:  Insurgent Rok Wydania (świat):  2012r. Rok Wydania (Polska):  2012r. Wydawnictwo: Amber Moja Ocena:  6,5/7 Czasami zastanawiam się dlaczego sięgnęłam po "Niezgodną". W zasadzie to był taki impuls. Po wyjściu z kina, a byłam wtedy na "Igrzyskach Śmierci" nawiązanie na okładce do powieści Suzanne Collins sprawiło, że nie mogłam się powstrzymać i sięgnęłam po historię Tris. Ale informacja na książce jest błędna. Tych dwóch trylogii nie można porównywać na zasadzie, że jedna wykracza poza drugą. Tak naprawdę obie są zupełnie inne. Obie przedstawiają całkiem odmienne światy. I nie powinny być mierzone tą samą wiarą. Jednak Tris stała się jedną z moich ulubionych postaci, więc nie mogłam nie sięgnąć po kontynuację jej przygód.  Veronica Roth podbiła w 2011 roku świat powieścią "Niezgodna". Na największym portalu czytelniczym świata Goodreads została wybrana najlepszą książką roku (we wszystkich kategoriach) przed Harukim Murakamim. Napisały o niej najpoważniejsze dzienniki i magazyny, które zazwyczaj nie recenzują (i tak nie chwalą) powieści dla młodzieży. Wszyscy recenzenci podkreślają wartość literacką i dojrzałość powieści Roth, w połączeniu z pędzącą akcją i nieokiełznaną wyobraźnią autorki. Wytwórnia Summit Entertainment (producent "Zmierchu") realizuje film na podstawie powieści. Premiera w marcu 2013. Tris jest wykończona. Boi się spojrzeć w oczy Tobiasowi i powiedzieć mu co naprawdę zrobiła podczas symulacji. A teraz razem z nim, jego ojcem oraz swoim bratem, uciekają do siedziby jednej z frakcji, serdeczności. Muszą podporzątkować się zasadom dla uciekinierów, ale wiedzą, że po mimo wszystko zbliża się czas, kiedy będą musieli wrócić do miasta. Czeka tam na nich nie tylko dużo niebezpieczeństw i muszą odnaleźć pozostałych, nieustraszonych, którzy nie zdradzili. A Tris będzie musiała nadać być silną i wytrwałą, a także zmierzyć się ze swoimi demonami.  Często mam tak, że w jakiejś książce podoba mi się głównie wątek miłosny, albo charakter postaci, a może jeszcze indziej sam świat w którym rozgrywa się akcja. Jednak zarówno w "Niezgodnej" jak i "Zbuntowanej" wszystko to jest ze sobą w harmonii, dopracowane. Główna bohaterka nie jest idealna, ma swoje demony i często je widać jak na tacy, jej związek z Cztery także taki nie jest, sprzeczki i różne zdania, sprawiają, że jest bardziej rzeczywisty, bardziej realny.  Tym razem nie będę się wywodzić na temat wartości literackiej, bo jak dla mnie akurat przy tej książce się nie liczy. Może faktycznie coś daje, ale tutaj chodzi o ten niesamowity świat, który ma za zadanie odciągnąć od rzeczywistości i w moim przypadku mu się to udało. Te pięć frakcji stanowi fundament społeczności, ale co jeżeli powstanie między nimi konflikt, albo nie ta osoba co powinna dojdzie do władzy? Po części właśnie to przedstawia "Zbuntowana", tylko, że wydaje mi się, iż jest w niej dużo mniej okrucieństwa, które charakteryzowało dużą część jej poprzedniczki. Nie mniej jednak jest to jedna z powieści, które potrafią wprawić człowieka w osłupienie, zachwyt, momentami strach, a przede wszystkich fascynacje. Bo po mimo swojej okrutności jest to świat, który przyciąga uwagę zarówno swoją oryginalnością jak i opisem, na którego polu autorka spisała się bardzo dobrze.   Niezgodna | Zbuntowana | ? 