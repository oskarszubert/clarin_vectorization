Autor:   Patricia Briggs Tytuł:   Zew Księżyca Seria:   Seria z Mercedes Thompson Oryginalny tytuł:  Moon Called Rok Wydania (świat):  2006r.  Rok Wydania (Polska):  2010r. Wydawnictwo: Fabryka Słów Moja ocena: 6/7   Ostatnio staram się czytać różne gatunki, książki o których do tej pory nie wiedziałam. Próbuję poznać nowe serie, autorów, jednym słowem czegoś nowego. I właśnie podczas takiego szukania, co mogłabym tym razem przeczytać trafiłam na kilka recenzji pierwszej część serii o Mercedes Thompson. Potem jeszcze kilka przyjaciółek poleciło mi bardzo powieści autorki, więc postanowiłam się przekonać, czy i mi przypadną one do gustu.  Patricia Briggs urodziła się w 1965 roku. Znana jest przede wszystkim jako autorka serii urban fantasy o przygodach niezwykłej mechanik, Mercedes Thompson. Literacki debiut "Masques", wydana w 1990r. nie spotkała się z tak entuzjastycznym przyjęciem, jak seria o Mercy. Na szczęście autorka nie poddała  się - jej kolejne książki notowały coraz lepsze wyniki sprzedaży i coraz przychylniejsze opinie krytyków. Obecnie mieszka w Waszyngton, pracuje nad kolejnym tomem serii o Mercedes Thompson i niestrudzenie podąża za swoimi marzeniami. Mercedes jest zmiennokształtną. I co to znaczy? W dowolnym momencie może zmienić swoją postać w kojota. Dziewczyna jest także mechanikiem i prowadzi własny warsztat. Jej sąsiad jest wilkołakiem, przyjaciel tajniakiem, a także właśnie naprawia auto wampirowi. Gdyby tego było mało pod jej pracownie przybłąkał się dopiero co przemieniony wilkołak i przyniósł nowe kłopoty. Mercy wplącze się w nieswoje sprawy i stanie przed prawdziwym niebezpieczeństwem.  Mercedes to bardzo ciekawa postać. Na początku wydaje się zwykłą "szarą" postacią, jednak im bliżej ją poznajemy, odkrywamy jej przeszłość, sekreciki, okazuje się, że jej życie jest troszkę, a w zasadzie nawet bardzo złożone. Także samo bycie zmiennokształtną. Nie zna nikogo, kto jest taki jak ona i nie może poznać odpowiedzi na dręczące ją pytania. Mercy ma także charakterek, który sprawia, że książka jest jeszcze ciekawsza.  Książka jest pełna zwrotów akcji, z każdym rozdziałem coraz bardziej wciąga. Wolumin czyta się także szybko, gdyż jest napisana lekkim, docierającym do wszystkim językiem. Mercy po prostu oczarowała mnie swoim światem, pełnym niesamowitych stworzeń i walki o dominację. Mam nadzieję, że to nie moje ostatnie spotkanie z autorką, a także, że inne książki Patricii Briggs są równie wciągające i interesujące.    Zew Księżyca | Więzy Krwii |  Pocałunek żelaza | Znak Kości | Zrodzony ze srebra 