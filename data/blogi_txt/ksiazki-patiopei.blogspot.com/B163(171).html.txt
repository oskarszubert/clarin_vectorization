Autor:   Tara Hudson Tytuł:   Pomiędzy Seria: Pomiędzy Oryginalny tytuł:  Hereafter Rok Wydania (świat):  2011r. Rok Wydania (Polska):  2011r. Wydawnictwo: Jaguar Moja ocena: 5/7 "Pomiędzy" to jedna z historii, po które chciałam sięgnąć, jak tylko o nich usłyszałam, jednak z jakiś powodów ciągle trafiała, na listę "innym razem". Niedawno jednak, coraz częściej trafiałam na wzmianki o książce i coraz bardziej chciałam przekonać się czy mi się ona spodoba, czy też nie. Kiedy jednak nadarzyła się okazja, aby przeczytać "Pomiędzy" nie zawahałam się nawet przez chwilę.   Amelia jest duchem. Dziewczyna od bardzo dawna błąka się blisko miejsca w którym zginęła. Do pewnego dnia, nie czuła upływającego czasu, nie była w stanie się skupić, ani nadać sensu swojej egzystencji. Ale pewnego dnia to się zmieniło. Tamtego dnia zobaczyła, jak topi się chłopak w podobnym do niej wieku. Wtedy pierwszy raz od bardzo dawna coś poczuła, przez jedną chwilę, jakby nadal żyła. A Amelia go uratowała.    Autorka miała bardzo oryginalny pomysł na książkę. Stworzyła ona bardzo realną postać, która chce wszystkim pokazać, że się co do niej mylą. Chce udowodnić, że  wcale nie jest taka, jak o niej mówią stereotypy odnoszące się do duchów. Główna bohaterka, ma też dwa oblicza. Jest nieśmiałą nastolatką, a zarazem silną pełną empatii kobietą. Joshua natomiast także nie należy do zwykłych bohaterów. Można powiedzieć, że jest takim przeciętnym nastolatkiem, ale to też nie byłoby do końca prawdą. Oboje są całkiem ciekawymi i oryginalnymi postaciami. Jeżeli chodzi jednak o fabułę, nie była ona jednak taka skomplikowana, było dosyć dużo wydarzeń, których po prostu nie dało się nie przewidzieć. Książkę jednak czytało się szybko i była wciągająca. Wszystkie wydarzenia łączyły się w spójną i dosyć ciekawą całość, jednak jeżeli o mnie chodzi, samo zakończenie książki nie należało do najbardziej udanych. Prawdopodobnie, gdyby nie to, że wiedziałam już wtedy, że autorka pracuje już nad kontynuacją "Pomiędzy", uznałabym je za trochę dziwne.   Podsumowując jednak, muszę przyznać, że miło wspominam czas, podczas którego czytałam książkę. Powieść jest dobrą lekturą na długie wolne wieczory i odpoczynek przy czytaniu. Sądzę, jednak, że mogłaby być lepsza i mam nadzieję, że kontynuacja, będzie ciekawsza.   Za możliwość przeczytania książki serdecznie dziękuję Wydawnictwu Jaguar :) 