Autor:   Caitlin Kittredge Tytuł:   Ryzykowny Układ Seria: Black London Tom: I Oryginalny tytuł:  Street Magic Rok Wydania (świat):  2009r.  Rok Wydania (Polska):  2013r.  Wydawnictwo: Jaguar Moja Ocena:  5/7   "Ryzykowny Układ" jest pierwszą częścią serii "Black London", wstępem do Londynu przepełnionego magią, różnymi istotani nie z tego świata i przestępców. Miałam już okazję czytać inną z książek autorki, "Żelazny Cierń". Książka bardzo mi się spodobała, a świat w którym rozgrywała się akcja - pokochałam. Jak tylko usłyszałam o premierze pierwszego tomu innego cyklu autorki, od razu wiedziałam, że będę musiała poznać tą historię. Nie spodziewałam się tego co na mnie czekało.   Pete jest inspektorem Scootland Yardu i zajmuje się wielona różnymi sprawami. Ostatnio w Londynie zaczęto porywać małe dzieci. Jedyna wskazówka jaką ma Pete, pochodzi od chłopaka, który podobno nieżyje od dwunastu lat. Jack Winter mimo, że stoczył się na samo dno i z przystojniaka stał się dupkiem i ćpunem, jest jej jedyną szansą na rozwikłanie zagadni i złapanie sprawcy. Razem wkraczają do Londynu pełnego magii i własnych tajemnic.   Już na samym początku zaskoczyło mnie tempo akcji. Autorka nie zaniedbała żadnych szczegółów i klarownie opisała zdarzenia, które miały miejsce dwanaście lat temu, ale pozostawiła je w pewnym momencie niedopowiedziane. Z czasem ten wątek zaczął się rozwijać i pogłębiać, ale dopiero na końcu tak naprawdę dowiadujemy się, co takiego się wydarzyło w przeszłości, że tak bardzo wpłynęło na losy bohaterów. Ważnym elementem książki są bohaterowie, którzy prowadzą własną grę ze światem i wiele ryzykują. Zarówno Pete jak i Jack mają silne charaktery i nigdy się nie poddają. Dziewczyna jest uparta i nie boi się bić, ma o wszystkim własne zdanie i myśli, że zawsze da się wyjść z kiepskiej sytuacji. Natomiast Jack jest od niej diametralnie inny. Został pokonany przez życie i mimo, że zawsze ukrywa swoje myśli, szorstki w obyciu i wredny, jest złożonym bohaterem i dopiero później naprawdę go poznajemy. Bitwę toczą tutaj dwie całkowicie inne osobowości. Ale nie tylko bohaterowie są tutaj ważni. Istotnym elementem jest niezwykły świat, w którym toczy się historia. Londyn przepełniony magią wydaje się złowieszczy i mroczny, a do tego Czerń i różne wymiary, jakie dopełniają fabułę? Powstaje z tego wszystkiego wybuchowa mieszanka i niezwykłe tło do dalszych przygód bohaterów!  "Ryzykowny Układ" to naprawdę fajna i wciągająca lektura. Wielką zaletą książki jest całkowity brak seksu, który jest rzadki w powieściach tego gatunku. Historia jest fajna, mroczna i pełna licznych zagadek, które sprawiają, że nie można się przy niej nudzić. Powinna się spodobać przede wszystkim osobom, które lubią klimaty pełne magii, wiedźm i duchów. Polecam.   Za możliwość przeczytania ksiażki, serdecznie dziękuję wydawnictwu Jaguar :) 