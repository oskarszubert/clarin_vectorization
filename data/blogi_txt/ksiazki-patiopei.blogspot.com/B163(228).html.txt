Autor:   Colleen Houck Tytuł:   Wyprawa Seria:   Klątwa Tygrysa Oryginalny tytuł:  Voyage Rok Wydania (świat):  2011r. Rok Wydania (Polska):  2012r. Wydawnictwo: Moon Drive Moja ocena: 6,5/7   "Klątwy Tygrysa" w zasadzie pewnie nikomu nie trzeba przedstawiać. Pierwsza część nie tak od razu wpadła mi w oko, w zasadzie to trafiłam na nią przypadkowo. Tematyka, mimo, że oryginalna, na początku nie przekonała mnie do siebie, po mimo wszystko jednak postanowiłam przeczytać książkę i tak znalazłam się na liście moich ulubionych serii. Na kontynuację czekałam z niecierpliwością, a po niej nie mogłam się doczekać, kiedy tylko w moje łapki trafi już trzecia część historii Kelsey. Ale czy książka dorównuje swoim poprzedniczkom?  Colleen Houck urodziła się 3 października 1969 roku w Tucson, w Arizonie. Pisarka lubi czytać książki akcji, przygodowe, science-fiction i romans. Studentka uniwersytetu w Arizonie. Mieszka w Salem, w Oregonie z mężem i dużym  asortymentem pluszowych tygrysów. We wrześniu w USA ukazała się przedostatnia część "Klątwy Tygrysa", "Tiger's Destiny".   Kelsey doszła do wniosku, że może jeżeli zostanie przyjaciółką Rena coś się zmieni, że być może poprawią się ich stosunki między sobą. I tak się dzieje, same uczucia się odnawiają, jednak czy istnieje sposób, aby bliskość dziewczyny przestała robić mu krzywdę, żeby mógł znów być blisko niej? Na tygrysy czeka kolejna wyprawa, pełna niebezpieczeństw, tajemnic i napięcia pomiędzy bohaterami. Czy i tym razem wyjdą oni z opresji bez szwanku?  Muszę przyznać, że nie zawiodłam się. Książka w pełni dorównuje poprzedniczkom, a mogę nawet stwierdzić, że seria jest z tomu na tom coraz lepsza. "Wyprawa" praktycznie przez cały czas trzyma czytelnika w napięciu i równie szybko się ją czyta. Gdy kończyłam jej poprzedniczki, zostawiły ona po sobie duży niedosyt, tym razem jednak po mimo szokującego i mocno zachęcającego do przeczytania kolejnej części zakończenia, wydawało się ono wręcz idealne. Nie ma tego niedosytu, a zarówno już chce się sięgnąć po następny tom. A szczerze mówiąc, rzadko mi się coś takiego zdarza.  W "Wyprawie" jest oczywiście dużo zawirowań pomiędzy bohaterami. Już ze wcześniejszych części znamy napięcie, oraz uczucia kłębiące się między postaciami, jednak po mimo wszystko są one zaskoczeniem dla czytelnika. Ponadto poprzednia część, "Wezwanie" zostawiła po sobie wiele pytań, na które tutaj dostaniemy odpowiedzi, trzeba się jednak przygotować na dużą ilość zaskoczenia oraz niedowierzania, niektóre zdarzenia są tak nieprzewidywalne, że przez długi czas można nad książką siedzieć z otwartymi ustami. Mogę poradzić jedno, jeżeli zamierzacie sięgnąć po tą książkę zróbcie to kiedy macie dużo wolnego czasu, w innym wypadku możecie się spóźnić na jakieś potkanie, lub mieć nieprzespaną noc, wciąga tak, że nie można się oderwać.     Klątwa Tygrysa | Wezwanie | Wyprawa | Przeznaczenie | Tiger's Dream 