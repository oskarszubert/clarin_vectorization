Posty "CKZ: Ciekawe Kinowe Zapowiedzi" mają za zadanie przedstawienia ciekawszych filmów, które niedawno pojawiły się w kinach, czy też mają się ukazać dopiero w ciągu najbliższych kilku miesięcy. Mam nadzieję, że pomysł ten przypadnie Wam do gustu i piszcie co o tym sądzicie :)    Pierwszym z filmów, na które w ostatnim czasie czekam, jest "Iron Man 3". Poprzednie dwie części bardzo mi się spodobały i nie można filmom zarzucić, że brakowało w nich akcji.  Co o "Iron Man 3" można znaleźć w internecie: W filmie Iron Man 3 Marvela, Tony Stark/Iron Man staje do walki z przeciwnikiem, którego wpływy zdają się nie mieć granic. Gdy cały świat Starka wali się w wyniku działań jego wrogów, rozpoczyna on przerażającą misję w poszukiwaniu sprawiedliwości. Stanie się ona również wielkim sprawdzianem jego charakteru. Przyparty do muru Stark, polegając na swoim geniuszu i instynkcie, musi o własnych siłach walczyć o przetrwanie i chronić najbliższych.  Po obejrzeniu zwiastuna trzymam kciuki i liczę na to, że film przyćmi poprzednie części. Już sam plakat mówi wiele, tak więc ... do zobaczenia w kinie. Premiera: 10 maja 2013 roku.            "Niepamięć" o tym filmie chyba trudno nie usłyszeć w telewizji, cały czas pojawiają się jego reklamy. Poza tym można już go obejrzeć w kinach. W skład obsady wchodzą między innymi Morgan Freeman i Tom Cruise, fabuła też zapowiada się intrygująco, więc być może i ja pójdę na to do kina? :)  Co Internet mówi o fabule: Jest rok 2077: Jack Harper stacjonuje na ewakuowanej Ziemi, serwisując niesprawne drony. Jego misja, polegająca na zabezpieczaniu niezbędnych surowców pozostałych po dekadach wojen z obcymi, dobiega końca. Za dwa tygodnie dołączy do grupy ocalałych, przebywających w kolonii na Księżycu, z dala od zniszczonego wojną świata. Życie, patrolującego niebo z wysokości tysięcy metrów, Jacka całkowicie zmienia się, gdy ratuje z rozbitego statku kosmicznego piękną nieznajomą. Pojawienie się kobiety pociąga za sobą łańcuch zdarzeń, które zmuszają Jacka do poddania w wątpliwość wszystkiego, w co do tej pory wierzył. Premiera: 19 kwietnia 2013 roku         Ostatnim filmem, o którym usłyszałam dopiero niedawno, jest "Spring Breakers". Za granicą chyba więcej można usłyszeć o tym filmie, bo trafiłam na niego tak naprawdę przez przypadek, a wydaje mi się, że może być ciekawy. Poza tym sama obsada jest mniej czy więcej znana, przynajmniej część osób zna Ashley Benson, która gra w serialu "Pretty Little Liars" jedna z głównych bohaterek, Seleny Gomez i Vanessy Hudgens, chyba także nie trzeba przedstawiać. Niemniej jest to jeden z filmów, które mogą okazać się czymś lepszym, lub kiepskim.   O filmie: Wyobraź sobie tydzień, w którym nie obowiązują żadne zasady. Gdy bez hamulców możesz w końcu robić wszystko, co pragniesz. Tydzień, podczas którego złamiesz istniejące reguły, nie przejmując się zupełnie konsekwencjami. "Spring Breakers" to opowieść o wyzwolonych i szalonych dziewczynach, dla których głównym mottem życiowym jest dobra zabawa. Ciąg imprez, niewiarygodnych pomysłów i nieposkromionej fantazji sprowadzi cztery ślicznotki w bikini i w kominiarkach, na drogę bezprawia i totalnej rozpusty. Premiera: 5 kwietnia        Tak naprawdę wszystkie trzy filmy mogą być ciekawe, ale chyba najbardziej nie mogę się doczekać, kiedy obejrzę "Spring Breakers" oraz "Iron Man 3". A Wy? Czekacie na któryś z tych tytułów, czy może jednak na coś innego? 