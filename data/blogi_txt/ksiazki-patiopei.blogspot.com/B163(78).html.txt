Autor:   Dee Shulman Tytuł:   Gorączka 1 Trylogia:   Gorączka Oryginalny tytuł:  Fever Rok Wydania (świat):  2012r. Rok Wydania (Polska):  2012r. Wydawnictwo: Egmont Moja ocena: 5,5/7 "Gorączka" to książka, która urzekła mnie od razu chociażby swoja okładką i opisem. Gdy tylko o niej usłyszałam, od razu stwierdziłam, że muszę ją przeczytać. Gdy więc zobaczyłam ją w sprzedaży jeszcze przed premierą, nie byłam w stanie się pohamować i czym prędzej odłożyłam ją do jak najszybszego przeczytania. Ale czy ksiażka była tak świetna jak mi się na początku wydawało?  Dee Shulman od dziecka chciała zostać pisarką. Zaczęła tworzyć w wieku sześciu lat. Skończyła anglistykę na uniwersytecie w Yorku i rozpoczęła studia na wydziale ilustracji w Akademii Sztuk Pięknych w Harrow. Napisała i zilustrowała około pięćdziesięciu książek, ale "Gorączka" jest jej pierwszą powieścią dla nastolatków.     Ewa jest nastolatką sprawiającą duże kłopoty. Do tej pory robiła wszystko, żeby nie spotykać się z innymi, lubiła swoją samotność. Teraz jednak trafiła do szkoły elitarnej, dla geniuszy. Żeby się do niej dostać trzeba przejść wiele testów, mieć IQ ponad sto siedemdziesiąt. Jednak podczas jednego z wykładów, Ewa zaraża się niebezpiecznym wirusem nieznanym ludzkości, przez niego umiera, by po chwili powrócić do życia. Czy Ewie uda się rozwiązać zagadkę wirusa?  Sethos jest gladiatorem, a raczej był. W 152 roku naszej ery walczył na arenie i zdobył dziewięć złotych wieńców. Potem sprawy się strasznie pokomplikowały. Teraz, żeby rozwiązać zagadkę gorączki na którą umarło jego czasach dużo ludzi, przeniósł się w czasie do teraźniejszości. W Ewie rozpoznaje swoją ukochaną, dawno straconą Livię, lecz ona go nie pamięta...  Czasy gladiatorów, starożytnego Rzymu i teraźniejszość połączona w książce Pani Shulman, po prostu mnie zachwyciły. Szczerze mówiąc uwielbiam czytać książki, których akcja rozgrywa się w tamtych czasach i pomyślałam, że połączenie ich  ze współczesnością może być genialnym pomysłem. Historia jest opisana z perspektywy kilku osób. Główną rolę odgrywa Ewa, która opisuję historie własnymi słowami. Na początku rozdziały się przeplatają, raz opowieść rozgrywa się w teraźniejszości, potem jest fragment życia Sethosa i jest tak do momentu kiedy te dwie historie się połączą.  Muszę przyznać, że autorka bardzo wykreowała bardzo ciekawe postacie o silnym charakterze. Oboje w pewnych momentach chcą się przeciwstawiać planom innych wobec nich, czy też "przeznaczeniu", co szczerze mówiąc ostatnio dosyć często pojawia się w książkach. Lekturę przeczytałam w zasadzie jednym tchem, jednak nie dlatego, że tam mnie "pochłonęła", ale głównie ze względu na pomysł i dosyć ciekawe opisy. Pomysł co prawda był oryginalny i przypadł mi do gustu. Nie zawiodłam się też, ale niestety książka nie należy to najlepszych jakie czytałam. 