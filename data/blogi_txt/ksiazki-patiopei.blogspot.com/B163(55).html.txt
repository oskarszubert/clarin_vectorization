Autor:   Philippa Gregory Tytuł:   Córka Twórcy Królów Seria: Wojna Dwu Róż Oryginalny tytuł:  The Kingmaker's Daughter Rok Wydania (świat):  2012r. Rok Wydania (Polska):  2013r.  Grupa Wydawnicza: Publicat Moja Ocena:  5/7   Philippa Gregory jest znaną autorką fabularyzowanych biografii. Już od dłuższego czasu chciałam poznać jej twórczość i przekonać się, czy i mi spodobają się napisane przez nią powieści. "Córka Twórcy Królów" to pierwsza z opisanych przez nią historii, jaką miałam okazję przeczytać. Nie można mnie uznać za "smakosza" tego typu literatury, ale muszę przyznać, że jest to książka wtóra zrobiła na mnie niemałe wrażenie.     Anna Neville jest młodszą córką Ryszarda, zwanego także Twórcą Królów. To onLancester w tajemnicy bierze ślub z piękną wdową, Elżbietą Woodville, której chętniej słucha, niż swojego zaufanego doradcy. Pozbawiony wpływów, Ryszard Neville jawnie wystąpił przeciwko królowi, a swoje córki uczynił pionkami tej rozgrywce politycznej, planując dla obu małżeństwa z potomkami dwóch zwaśnionych rodów i tym samym licząc na to, że kiedyś jeden z jego wnuków osiądzie na tronie Anglii. obalił i schwytał poprzedniego króla, a potem osadził na tronie Edwarda IV, licząc na to, że od tej pory będzie kierował młodym królem.   Główną bohaterką książki jest Anna Neville, którą poznajemy jeszcze jako łatwowierną i nic nierozumiejącą dziewięciolatkę. Goszczona na dworze królewskim, jest zauroczona nową królową. Przyćmiona blaskiem siostry, skrywa się w cieniu matki. Jesteśmy świadkami, jak ta dziewczynka przemienia się w młodą kobietę pełną obaw, próbującą pokierować swoim losem. Autorka nadała postaci charakteru i głębi, tworząc trójwymiarową i złożoną postać.    Początkowo przygniotła mnie masa informacji. Już na samym początku autorka wyjaśnia, kto jest kim i nie sposób się w tym nie zgubić. Dopiero z czasem zaczęłam rozróżniać poszczególne poboczne postacie, których przez całą lekturę przewija się cała masa. Autorka nadała historii Anny lekkiego dramatyzmu, co nadaje powieści klimatu. Książka jest ciekawa i szybko się ją czyta. Do tej pory nie interesowałam się historią Anglii przed panowaniem Henryka VIII, ale autorka zaciekawiła mnie tym okresem czasu i teraz być może zacznę na ten temat szukać więcej informacji. Szczególnie polubiłam główną bohaterkę, która nie miała łatwego życia, a jednak walczyła nadal, nie tylko, żeby spełnić ambicje swojego ojca, ale także o własne szczęście i wolność.  "Córka Twórcy Królów" to dobra i warta poznania fabularyzowana biografia. Nie jest to moim zdaniem powieść, którą można zacząć przygodę z tego typu książkami. To raczej lektura dla osób bardziej rozeznanych w tej literaturze. Myślę, że powinna się spodobać nie tylko fanom autorki, ale także osobom, które lubią gatunek.    Za możliwość poznania przygód Anny, serdecznie dziękuję Grupie Wydawniczej Publicat :) 