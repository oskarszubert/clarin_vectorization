Autor:   Julie Cross Tytuł:   Burza Seria: Burza Oryginalny tytuł:  Tempest  Rok Wydania (świat):  2011r.  Rok Wydania (Polska):  2012r. Wydawnictwo: Bukowy Las Moja ocena:   5,5/7 Ostatnio dużo mamy do czynienia z książkami o podróżach w czasie. Często osoby te potrafią zmieniać przeszłość i czasami mocno namieszać. Pani Cross stworzyła już troszkę inną wersję tego co znamy, w tym świecie jeżeli się skoczy powstanie alternatywna rzeczywistość i te światy będą tak narastać. Ale czy tylko tym się różni? Zdecydowanie nie tylko.  Julie Cross mieszka w stanie Illinois z mężem i trójką dzieci. Burza jest jej debiutem powieściowym, wkrótce w USA pojawi się druga książka z cyklu. Dotychczas sprzedano 18 licencji zagranicznych, a prawa do ekranizacji Burzy kupił producent filmów z serii Zmierzch oraz Igrzyska Śmierci.   Dziewiętnastoletni Jackson to podróżnik w czasie, jednak jego podróże nie zmieniają przeszłości. Ponadto jego rekordowy skok w przeszłość to czterdzieści siedem minut. Do czasu. Pewnego dnia jego dziewczyna zostaje poważnie ranna, a on skacze. Jednak tym razem ten skok jest inny. Chłopak utknął w 2007 roku, w czasie kiedy nie poznał jeszcze Holly oraz swojego najlepszego przyjaciela, kiedy miał zupełnie inne życie. Jednak zaczyna odkrywać prawdę o swoim życiu.   Główny bohater jest bardzo interesującą postacią. Towarzysząc mu dostrzegamy jak niektóre wydarzenia go zmieniają, widzimy jak staje się coraz dojrzalszy, cierpliwszy. Mamy okazje zaobserwować tą przemianę człowieka na lepsze. Bohater staje się wytrwalszy, odwarzniejszy, jest coraz lepszym człowiekiem. Z czasem z lekkomyślnego nastolatka staje się osobą odpowiedzialną i to jest właśnie chyba ta część, która pokazuje nam część czegoś istotnego, podejście do życia.  "Burza" to książka, która samym tytułem może wprowadzać w lekki błąd. Początkowo nie wiem czego się spodziewałam, ale jestem pewna, że napewno nie czegoś takiego. Sądzę, że nie jest to tylko książka o przyszłości, ale także o dojrzewaniu, zmienianiu samego siebie. Już sam wpływ Holly zarówno z przeszłości jak i przyszłości może nam pokazać jak zmieniamy pod wpływem uczuć czy innych osób. Historia opisana przez Panią Cross wywarła na mnie naprawdę duże wrażenie i mam nadzieje, że kontynuacja będzie równie niesamowita. Burza | Vortex (planowane wydanie 13 stycznia 2013 roku w Ameryce) 