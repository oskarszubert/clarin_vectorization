Autor:   Sara Shepard Tytuł:   Zabójcze Seria:   Pretty Little Liars Oryginalny tytuł:  Killer Rok Wydania (świat):  2009r. Rok Wydania (Polska):  2012r. Wydawnictwo: Otwarte Moja Ocena:  5/7 Pretty Little Liars to w zasadzie nie tylko opowieść, jest to historia, która wciąga czytelnika, wręcz go pochłania. W jednej z czterech głównych bohaterek, czytelnik, może odnaleźć siebie. Przedstawiają one cztery typy osób, a jednak czasami są do siebie podobne. Ponadto sam temat jest intrygujący i pełen tajemniczości i po mimo innych zalet, to chyba właśnie ze względu na to sięgnęłam po serię i muszę przyznać, że stała się ona jedną z nie wielu młodzieżówek czy których naprawdę miło spędzić czas.   Sara Shepard jako nastolatka chciała zostać gwiazdą oper mydlanych, projektantką klocków Lego lub genetykiem. Inspiracją bestsellerowych powieści z serii Pretty Little Liars oraz The Lying Game stały się jej wspomnienia z czasów szkolnych.  Ian nie żyje? A może jednak żyje? A co jeśli nie? Ciało znika, dziewczyny wychodzą na kłamczuchy, a na jaw zaczynają wychodzić coraz to nowe sprawy, choć życie naszych bohaterek także zaczyna się coraz bardziej komplikować. W sercu Emily, coraz więcej miejsca zajmuje Isaac. Aria musi zrobić coś, żeby Xavier się do niej nie zbliżał, Hanna znajduje powód do kolejnego starcia z Kate, a Spencer ma szansę odnaleźć matkę. Tym czasem A. coraz bardziej naciska, Jason zachowuje się bardzo dziwnie, a inspektor Darren Wilden, także wydaje się coś ukrywać. Czy dziewczynom uda się odnaleźć brakujący fragment układanki?    Pretty Little Liars to seria, to jedna z niewielu serii, które po mimo swojej długości, nadal zadziwiają akcją, wydarzeniami, a przede wszystkim tym, że ich historia nigdy nie nudzi. Dla mnie jednak najważniejsze jest to, że każda nastolatka może postawić się na miejscu jednej z bohaterek i zastanowić się "a co ja na ich miejscu bym zrobiła?". Bo taka właśnie jest ta seria, skłania do myślenia, zadawania pytań. Szczerze mówiąc dla mnie najlepsze było zawsze zastanawianie się kim jest A., ale tak najbardziej, co tym razem napisze.  W "Zabójczych" akcja bardzo szybko się rozwija i rozgrywa się w szybkim tempie. Już z poprzednich tomów wiadomo, że historia opisywana jest z perspektywy czterech bohaterek, jednak tym razem każdy rozdział kończy się podczas jakiegoś ważnego odkrycia, więc czytelnik już sam nie wie na co czekać, co odkryje Emily, o czym dowie się Spencer, czy jeszcze co innego. Cała książka jest po prostu wielką zagadką.  Zaskoczyły mnie także bohaterki, które pokazały tutaj swoje inne oblicze, nowe cechy. Do tej pory jednak uważałam Emily za jedna z ciekawszych postaci w książce, teraz jednak wydaje mi się ona dosyć uległa i słaba, przynajmniej na razie mam o niej takie zdanie, które mam nadzieję z czasem się zmieni. Podsumowując, "Zabójcze" to dobra lektura dla każdej nastolatki, która wciąga od pierwszych stron. Historia ciekawa i oryginalna, idealna aby oderwać się od rzeczywistości i znaleźć bohaterkę choć trochę do siebie podobną.   Dla tych którzy nie mogą się doczekać: 10-ta część Pretty Little Liars jest dostępna w Empiku do 9 stycznia na zasadzie przedsprzedaży.    Kłamczuchy | Bez Skazy | Doskonałe | Niewiarygodne | Zepsute | Zabójcze | Bez Serca | Pożądane | Uwikłane | Bezlitosne | ????? 