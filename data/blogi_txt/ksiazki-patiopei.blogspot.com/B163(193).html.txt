Autor:   Jennifer A. Nielsen Tytuł:   Fałszywy Książę Trylogia: Władzy Tom: I (1) Oryginalny tytuł:  The False Prince Rok Wydania (świat):  2012r. Rok Wydania (Polska):  2013r. Wydawnictwo: Egmont Moja Ocena:  6,5/7   Ostatnio na rynku wydawniczym, aż roi się od nowości. Coraz więcej osób pisze książki, jest coraz więcej czytelników. Dużo z nich jest pomysłowych, ale coraz trudniej znaleźć historię, która będzie miała to "coś" co sprawi, że będzie naprawdę niesamowita i trzeba będzie po nią sięgnąć. Prawda jest taka, że jak usłyszałam o książce "Fałszywy Książę" nie byłam taka pewna czy powieść ta przypadłaby mi do gustu. Dopiero jak przeczytałam kilkakrotnie opis, zaintrygował mnie i po mimo, że fabuła na początku wydawała się łatwa do przejrzenia, autorka pokazała, że stworzyła coś wartego uwagi.     W odległym państwie, Cathyi zanosi się na wojnę domową. Z tego powodu jeden z arystokratów, pragnie posadzić na tronie mistyfikatora, który będzie miał za zadanie udawać dawno zaginionego księcia. Wybiera więc czterech chłopców. Tylko jeden z nich może zostać księciem. Jeden z nich, imieniem Sage nie chce brać udziału w tym zdradzieckim planie, ale wie, że zostanie fałszywym księciem, to jego jedyna szansa na przeżycie.   Opowieść pełna intryg, o bardzo skomplikowanej fabule. Już na początku główny bohater pokazuje nam swój spryt i wielowarstwową osobowość. Akcja jednak wydaje się bardzo prosta, z czasem jednak można dostrzec "nie dokończenie pewnych scen", a potem dowiadujemy się, że był to zamierzony efekt autorki i te wszystkie wyjaśnienia i rozwiązania, a także prawda spadają na nas w najmniej spodziewanych momentach.    Akcja rozgrywa się z punktu widzenia głównego bohatera, Sage'a. Rzadko czytam książki tego gatunku, w których narratorem jest chłopiec. Do tej pory prawie wszystkie z nich nie wypadały zbyt dobrze i interesująco. Jednak w "Fałszywym Księciu" wyszło wręcz przeciwnie, ciekawie. Jest to rola, którą może odegrać tylko mężczyzna, więc to także potęguje efekt.  Zdecydowanie nie jest to jakaś pierwsza lepsza powieść. Nie sposób przewidzieć jak potoczy się akcja, ani zachowania poszczególnych postaci. Poza tym opisy bardzo dobrze przedstawiają czasy i wydarzenia rozgrywające się w książce, a zarówno nie są przesadnie długie. Poza tym nawet o naszym przewodniku i narratorze, nie wiemy wszystkiego, zaczynamy niektóre rzeczy rozumieć powoli, po kolei każdy szczegół w końcu tworzy niespodziewany obraz całości. Jest to po prostu, niezapomniana historia.  Fałszywy Książe | Król Uciekinier | The Shadow Throne     Za możliwość przeczytania książki, serdecznie dziękuję wydawnictwu Egmont :) 