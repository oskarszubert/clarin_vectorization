Autor:   Kerstin Gier Tytuł:   Zieleń Szmaragdu Trylogia: Czasu Oryginalny tytuł:  Smaragdgrun Rok Wydania (świat): 2010r. Rok Wydania (Polska):  2011r. Wydawnictwo: Egmont Moja ocena:   7/7   Szmaragd, ostatni z kamieni zdobiących okładki trylogii czasu. Czy i tym razem Gwendolyn i Gideon zachwycą swoich czytelników? Czy końcówka da na mam odpowiedzi na pytania zadane w poprzednich częściach? Da światło na kilka tajemnic, sekretów? Niewątpliwie, jest to historia, która będzie trzymać w napięciu aż do ostatniej strony, a jej finał zaskoczy wszystkich.  Kerstin Gier znana jest z tego, że jako jedyna autorka niemiecka utrzymuje na listach bestsellerów wszystkie swoje książki. W Polsce Wydawnictwo Sonia Draga wydało jej powieść Z deszczu pod rynnę. Trylogia czasu pobiła wszystkie dotychczasowe wyniki sprzedaży i sprawiła, że Gier z dnia na dzień stała się jednym z najlepiej sprzedających się autorów niemieckich.   Gideon złamał serce Gwendolyn. Dziewczyna pragnie teraz tylko jednego, wypłakać się i gadać przez telefon ze swoją najlepszą przyjaciółką. Jednak główna bohaterka trylogii czasu nie może tego zrobić. Musi stanąć do walki i rozszyfrować plany hrabiego de Saint Germain. Podczas, gdy Gwen zajmuje się opóźnianiem balu na którym ma pojawić się obydwójka podróźników i szukaniem odpowiedzi na swoje pytania, Gideon również bierze się do roboty, aby odkryć o czym mówił Paul. Co osoba przedstawiająca szmaragd ukryła przed strażnikami? Czy Rubin będzie w stanie wybaczyć Diamentowi?  Kiedy zaczęłam czytać "Zieleń szmaragdu" naszła mnie już tylko jedna myśl. To już koniec przygód z Gwendolyn i Gideonem. Dla mnie to szkoda, że nie nie spotkam się już z naszą ulubioną parą podróżników, zabawną Lessi, z wredną Charlottą i resztą rodziny, z wszystkimi postaciami. Ostatnią częścią Pani Gier oczarowała mnie całkowicie. Nie mogłam się oderwać i z prędkością strusia pędziwiatra spijałam każde słowo zawarte na kartkach. Pisałam już wiele razy, że trylogia mnie zachwyciła i jest jedną z najlepszych jakie przeczytałam w życiu, dlatego szkoda, że to już koniec, ale jestem pewna, że napewno będę wracać do wszystkich części i nigdy o nich nie zapomnę.     Czerwień Rubinu | Błękit Szafiru | Zieleń Szmaragdu 