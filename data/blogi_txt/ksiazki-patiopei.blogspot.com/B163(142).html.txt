Autor:   Sara Shepard Tytuł:   Olśniewające Seria:   Pretty Little Liars Tom: XI (11) Oryginalny tytuł:  Stunning Rok Wydania (świat):  2012r.  Rok Wydania (Polska):  2013r. Wydawnictwo: Otwarte Moja Ocena:  6/7 Premiera: 3 Kwietnia 2013r.    Kiedy sięgałam po pierwsze tomy Pretty Little Liars, nie spodziewałam się, że seria rozrośnie się do tak dużego zbioru książek. Od tamtej pory dużo się wydarzyło zarówno w powieści, jak i w moim życiu. Wydawać by się mogło, że seria powinna już nudzić po takim czasie spędzonym w świecie tych samych postaci i ich tajemniczego prześladowcy. Ale to nie prawda. Z każdym kolejnym tomem jest tak, jakby czytało się o tych osobach po raz pierwszy.  Książka opowiada o losach czterech nastolatek: Arii, Hanny, Spencer i Emily. Są one prześladowane przez tajemniczą postać, która zna wszystkie ich tajemnice i potrafi w najmniej oczekiwanych momencie wynieść je na światło dzienne. Tymczasem do Rosewood przyjeżdża Gayle, milionerka, która ma wiele powodów, aby zemścić się na dziewczętach. Niepokojących wiadomości jest coraz więcej. Kolejne sekrety w każdej chwili mogą wyjść na jaw. Czy dziewczynom uda się wyjść cało z opresji?      Tak samo jak w poprzedniej części przygód bohaterek, także tym razem pojawia się wiele nowych postaci i wraca kilku bohaterów, którzy odegrali istne role w tej historii. Opisane są także wydarzenia, które do tej pory pozostały dla czytelników tajemnicami i dzięki temu ukazuje się całkiem ciekawy obraz rzeczywistości w jakiej rozgrywa się akcja.  Seria opowiada o problemach nastolatek, część z nich jest co prawda niecodzienna, jednak inne wyrażają kłopoty z którymi w tych czasach prawie każdy się boryka. Pierwsza miłość, chłopcy, kłótnie z najlepszymi przyjaciółkami, wybór następnej szkoły, problemy z rodzeństwem czy też jeszcze wiele innych wydarzeń.  Autorka przedstawiła to w sposób ciekawy i oryginalny, umieszczając ważniejsze wartości w dosyć zwariowanej, niecodziennej historii. Nękająca główne bohaterki przeszłość oraz tajemniczy prześladowca nadają odrobiny dreszczyku, sprawiając, że książka staje się nieprzewidywalna i wciąga już od pierwszych stron, do czego przyczynia się także lekkie pióro autorki.   Gdybym miała porównać "Olśniewające" do poprzednich części serii, na pewno znalazłaby się w tej trójce ulubionych. Mimo, że na początku miałam kilka wątpliwości co do rozwoju wydarzeń związanych z jedną z bohaterek, podczas lektury, wszystkie się rozwiały. Zakończenie książki zapowiada, że kolejna część będzie równie zaskakująca i już nie mogę się doczekać jak potoczą się losy bohaterek. Czy ich wspólny sekret wyjdzie na jaw? Niestety na odpowiedź, trzeba będzie jeszcze poczekać.     Kłamczuchy | Bez Skazy | Doskonałe | Niewiarygodne | Zepsute | Zabójcze | Bez Serca | Pożądane | Uwikłane | Bezlitosne | Olśniewające | Burned | Crushed | Deadly | ? Za możliwość przeczytania książki, serdecznie dziękuję Wydawnictwu Otwarte :) 