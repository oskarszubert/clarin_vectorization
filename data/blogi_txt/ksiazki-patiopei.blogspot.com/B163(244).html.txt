W styczniu wyjdzie wiele fajnych książek. Kilka z nich zapowiada się naprawdę dobrze i z chęcią sama po nie sięgnę. Dlatego raz w miesiącu będę przedstawiać trzy moim zdaniem najlepiej zapowiadające się lektury na które warto zwrócić uwagę. Autor: Daniela Sacerdoti  Tytuł: Przypływ  Trylogia: Sara Midnight  Część: Druga  Ilość stron: 392  Wydawnictwo: Dreams Data premiery: 31 stycznia    Z okładki:   Sara Midnight nie jest zwyczajną nastolatką. To łowczyni demonów, która znalazła się w samym środku krwawej wojny. Osierocona w wieku szesnastu lat zmuszona jest nauczyć się śmiercionośnej profesji swojego rodu. Harry Midnight, który zaoferował pomoc jako daleki kuzyn, nie jest tym za kogo się podaje. To Sean Hannay. Chłopak z czasem staje się jej najlepszym przyjacielem i w mgnieniu oka życie Sary zmienia się nie do poznania. Walka trwa. Sean i Sara wygrali pierwszą bitwę, lecz wojna szaleje i demony stają się coraz silniejsze. Dziewczyna pragnie się dowiedzieć, kto jest jej wrogiem, nim świat pogrąży się w chaosie. Misja doprowadza ją do posiadłości od pokoleń należącej do rodziny. Nidnight Hall na wyspie Islay skrywa mroczne sekrety przodków oraz władcy demonów, który poprzysiągł zniszczyć Sarę. Kiedy wokół niej zaczyna wirować nowy świat, dziewczyna musi uporać się z niełatwą przeszłością Midnightów i ich dziedzictwem, aby przebić się przez falę demonów i dotrzeć do ich władcy.     Mój Komentarz:   Mam wrażenie, że dawno nie pojawiała się tematyka demonów. Szczerze mówiąc już od dawna chciałam sięgnąć po pierwszą część trylogii i zapowiedź kontynuacji tylko bardziej motywuje mnie, aby znaleźć czas i poznać przygody Sary. A poza tym zachęca mnie także cudna okładka! ^^           Autor: Tamora Pierce  Tytuł: Magia Złota  Trylogia: Kroniki Tortallu  Część: Druga  Ilość Stron: 576  Wydawnictwo: Jaguar  Data premiery: 15 stycznia    Opis:   Becca Cooper nie jest już szczenięciem - jest jednym z psów, pełnoprawnym członkiem Gwardii. Jej zadaniem jest strzec porządku w Corus. Jednak obowiązki psów nie ograniczają się tylko do patrolowania ulic. Nieczekiwanie problemem stają się nie przestępcy, ale fałszywe monety, które zalewają miasto. Becca i Goodwin wyruszają do Coynn, portowego miasta, skąd pochodzi fałszywe złoto. Tak, wśród szulerów, łajdaków i handlarz, spotykają czarującego Dale'a Rowana, mężczyznę zdolnego zawrócić w głowie każdej kobiecie. Choć Becca nie jest odporna na urok Rowana, nie pozwoli, by uczucia przeszkodziły jej w wykonaniu zadania.     Mój Komentarz: Sięgając po pierwszy tom trylogii wahałam się, czy aby na pewno mi się spodoba. Klimaty wydawały mi się nie w moim stylu, ale mimo wszystko przemogłam się i ... już od samego początku pokochałam tą trylogię! 3 Z zapartym tchem śledziłam losy Becki, a po przeczytaniu ostatniej strony żałowałam, że nie mogę pobiec do księgarni i od razu kupić kontynuacji. Jaka była więc moja radość, kiedy w końcu zobaczyłam ją w zapowiedziach -- zdecydowanie muszę przeczytać! :)          Autor: Alexandra Monir  Tytuł: Poza Czasem  Seria: Poza Czasem  Część: Pierwsza Ilość Stron: 320   Wydawnictwo: Jaguar  Data premiery: 15 stycznia       Opis:   Kiedy rodzinę Michele Windsor dotyka tragedia, dziewczyna zmuszona jest przeprowadzić się z Los Angeles do Nowego Jorku, gdzie mieszkają jej bogaci i arystokratyczni dziadkowie, których nie poznała nigdy wcześniej. W ich starym, pełnym rodzinnych sekretów domu przy Fifth Avenue, Michele odkrywa największą tajemnicę: dziennik jednej z jej przodkiń, który ma niesamowitą moc: przenosi ją w czasie do 1910 roku, kiedy to zostął napisany. Tam, na wytwornym balu maskowym, Michele poznaje młodego mężczyznę o intensywnie niebiskich oczach, który przez całe życie nawiedzał ją w snach. Zakochuje się w nim i rozpoczyna romans nie z tego świata.     Michele zaczyna prowadzić podwójne życie, próbując zachować równowagę między swoim wczesnym, szkolnym życiem, a ucieczkami w przeszłość. Kiedy jednak dokonuje straszliwego odkrycia, musi udać się w podróż w czasie, by uratować chłopaka, którego pokochała i zakończyć poszukiwania, które zdecydują o jej losie. Mój Komentarz:   Mimo, że do niedawna nie zwracałam uwagi na ten tytuł, opis zapowiada się bardzo ciekawie i wydaje mi się, że "Poza Czasem" może okazać się ciekawą lekturą. 