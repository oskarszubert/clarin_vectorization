Autor:   Caitlin Kittredge Tytuł:   Sekretny Układ Seria: Black London Tom: II (2) Oryginalny tytuł: Demon Bound  Rok Wydania (świat): 2009r.   Rok Wydania (Polska): 2013r. Wydawnictwo: Jaguar  Moja Ocena: 4,5/7    "Sekretyny Układ" jest drugim tomem nowej serii Caitlin Kittredge. Seria opowiadająca o mrocznej stronie Londynu, gdzie rządzi magia i każdy krok postawiony w tym świecie, może być ostatnim w życiu. Po przeczytaniu pierwszej części można się spodziewać podobnej opowieści, nie można jednak przewidzieć, jak bardzo różnią się te dwie lektury.  Jack Winter powinien był zginąć trzynaście lat temu, a żeby przeżyć zapłacił naprawdę duża cenę. Poszedł na układ z kimś, z kim nie powinien. Teraz wracają wspomnienia, a kontrahent upomina się o swoją zapłatę. Od kiedy w jego życiu pojawiła się Pete, mężczyzna ma po co żyć i już nie podda się bez walki. Ale czy jest dla niego jeszcze jakiś ratunek? "Sekretny Układ" całkowicie różni się od poprzedniej części serii. Bohaterowie bardzo się zmieniają i poznajemy ich od zupełnie innej strony, w szczególności Jack, który tym razem przejmuję rolę głównej postaci. Wszystkie wydarzenia dotyczą jego przeszłości i sposobu, który może uratować mu życie, a Pete tylko mu towarzyszy, dodaje odwagi i wspiera go.  Rozwinięty zostaje wątek miłosny, co tak naprawdę moim zdaniem nie wpływa za bardzo na akcję, mogę jednak powiedzieć o nim, że jest bardzo przewidywalny. Już tak naprawdę od początku można było się domyśleć, jak się potoczy.  Bardzo dużym plusem książki jest akcja, która potrafi zaskoczyć czytelnika. Zarówno sprawa jaką tym razem prowadzą bohaterowie, jak i losy postaci, są nieprzewidywalne. Autorka pokazała, że nie można rozwiązać wszystkich swoich kłopotów jak za dotknięciem różdżki. One nie znikną tak same z siebie, a jak już naprawdę robi się ciężko, można się tylko chwytać nadziei, że uda nam się jakoś z nich wybrnąć.  "Sekretny Układ" co prawda nie wciągnęła mnie tak bardzo jak pierwsza część serii, ale mimo wszystko przyjemnie mi się ją czytało i zapowiada się naprawdę dobra kontynuacja. W przeciwieństwie do poprzedniczki, w tym tomie akcja zostaje przerwana w ważnym momencie, który będzie kontynuowany w następnej powieści. Myślę, że książka jest warta poznania i powinna spodobać się osobom lubiącym takie mroczniejsze klimaty. Ryzykowny Układ | Sekretny Układ | Bone Gods | Devil's Business | Soul Trade | Dark Days      Za możliwość poznania książki "Sekretny Układ", serdecznie dziękuję wydawnictwu Jaguar :) 