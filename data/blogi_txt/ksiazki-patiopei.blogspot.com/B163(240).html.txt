W ten przedświąteczny poranek życzę Wam Wesołych Świąt. Wigilii w miłej, ciepłej atmosferze i gronie najbliższych. Spełnienia marzeń, wymarzonych prezentów i przede wszystkim szczęścia. Życzę Wam, abyście przez te dni Świąt dali radę odpocząć i może sięgnęli po jakąś dobrą książkę? :) I oczywiście życzę szampańskiego sylwestra! Świetnej zabawy, niespania całą noc i spędzenia jej w jak największym gronie! (lub kameralnie - co, kto woli) :D  Tak więc muszę jeszcze wyznać, że od jakiegoś czasu głowię się nad akcjami, postami, które chcę wprowadzić i niespodziankami. Tak więc w podziękowaniu za Wasze wejścia (mimo, że ostatnio strasznie rzadko mam okazję napisać i opublikować jakiś post) i komentarze, za to, że cały czas jesteście i dajecie mi siłę, żeby pisać. (a od początku roku naprawdę się za siebie biorę!). Postanowiłam, że opublikuję trochę zapowiedzi, które być może Was zainteresują - a przynajmniej mam taką nadzieję.     Wyzwanie! Kiedyś brałam udział w wyzwaniach - no cóż nadal to robię, ale tylko w jednym. Do tej pory spotkałam się tylko z takimi w których nie wykracza się poza jedną tematykę lub gatunek literacki. Chcę wprowadzić coś nowego. Wyzwanie w którym zadaniem będzie spróbować czegoś innego, odmiennego niż się czyta, żeby po prostu to poznać, a nie oceniać z daleka, jak to robi wiele osób. Czy to gatunek, czy motyw postaci, a może  schematyczność. Chodzi mi oto, aby w tym wyzwaniu, co miesiąc było coś innego, co pozwoli poznać więcej rodzaju literatury. Nie będzie tutaj ważna ilość książek przeczytanych, ale sama chęć poznania czegoś nowego.    Konkurs! 11 Grudnia miałam urodziny i mimo, że chciałam z tej okazji zrobić jakiś konkurs w końcu zdecydowawałam, że lepiej będzie go zoorganizować z początkiem roku :)   Posty! Na razie mam wstępne pomysły na kilka akcji i postów tematycznych. Na pewno przy wyzwaniu pojawią się dodatkowe wpisy opisujące jakieś gatunki, czy elementy związane z tym wyzwaniem, ale to muszę jeszcze trochę dopracować.    Jeszcze raz: WSZYSTKIEGO NAJLEPSZEGO! 3 