Autor: Dee Shulman Tytuł: Gorączka 2 Seria: Gorączka Tom: II (2) Oryginalny tytuł: Delirium Rok Wydania (świat): 2013r. Rok Wydania (Polska): 2013r. Wydawnictwo: Egmont Moja Ocena: 5/7 Pierwsza część serii wywołała u czytelników różne emocje. Począwszy od pozytywnego przyjęcia tej pozycji, aż do negatywnych opinii. Sama nie do końca byłam pewna co sądzić o książce, ale mimo to byłam ciekawa, jak potoczą się dalsze losy bohaterów. Teraz spoglądając na przeczytaną już lekturę, pierwsze zdanie jakie przychodzi mi namyśl, to to, że kontynuacja jest całkowicie odmienna od swojej poprzedniczki. Stan Ewy nadal się pogarsza. Z dnia na dzień dziewczyna słabnie w oczach. Tymczasem ofiarami wirusa padają kolejni ludzie. Seth musi wyruszyć w niebezpieczną podróż w czasie, jeżeli chce powstrzymać działanie wirusa i znaleźć odpowiedzi na dręczące go pytania.     W drugiej części serii "Gorączka" akcja zaczyna nabierać tempa, a autorka zadbała o nagłe zwroty akcji, które sprawiają, że nie książka nie tylko bardziej wciąga, ale jest także nieprzewidywalna. Sam pomysł na historię jest oryginalny i ciekawy. Tymczasem, gdybyśmy mieli porównywać ten tom do poprzedniego, kontynuacja jest zdecydowanie lepsza. Przede wszystkim poznajemy wielu nowych bohaterów, którzy zaczynają brać czynny udział w historii i stają się jej częścią. Wcześniej akcja toczyła się głównie wokół Setha i Ewy, to ich dzieje były tu najważniejsze. Teraz skupiamy uwagę głównie na wirusie. Historia rozgrywająca się w książce rozszczepia się. Wiele wydarzeń dzieje się w tym samym czasie, ale w różnych miejscach. W jednej chwili obserwujemy zdarzenia w Parallonie, a w następnej jesteśmy w czasach współczesnych w akademiku Ewy, a jeszcze później w odległej przyszłości. Czasy przeplatają się między sobą i może czasami miałam wrażenie, że zaczynam się gubić w tej historii, ale mimo wszystko łatwo się w niej odnajdywałam.  "Gorączka 2" to książka, która pozytywnie mnie zaskoczyła. Poprzednio, w pierwszej części narzekałam na brak akcji i uważałam, że powieść jest nudna. Tutaj natomiast autorka nadrobiła wszystkie braki i stworzyła naprawdę dobrą lekturę. Książka na wiele wątków, a historia, która rozgrywa się na jej kartach jest skomplikowana. Myślę, że nawet jeżeli zawiedliście się na pierwszej części, a chcecie dać szansę drugiej, to naprawdę warto, bo możecie zostać mile zaskoczeni. Moim znaniem jest bardzo dobra.     Za możliwość poznania kontynuacji przygód Setha i Ewy, serdecznie dziękuję wydawnictwu Egmont :) 