Autor:   Kerstin Gier Tytuł:   Czerwień Rubinu  Trylogia: Czasu Oryginalny tytuł:  Rubinrot Rok Wydania (świat):  2009r. Rok Wydania (Polska): 2011r.  Wydawnictwo: Egmont Moja ocena: 7/7   Trylogia czasu. Każdemu pewnie obiło się to choć raz o uszy. Sama wyjątkowość tytułu pierwszej części, jak i kolejnych. Czerwień Rubinu, Błękit Szafiru, Zieleń Szmaragdu. Trzy szlachetne kamienie, które tajemniczo zdobią okładki swoimi nazwami, jednak czy można zawierzyć okładce? Często trafiamy tak, że widzimy wspaniałą oprawę powieści, ale po przeczytaniu jej, nasza opinia drastycznie spadnie. Czy i w tym przypadku tego można się spodziewać? Zdecydowanie nie!  Kerstin Gier znana jest z tego, że jako jedyna autorka niemiecka utrzymuje na listach bestsellerów wszystkie swoje książki. W Polsce Wydawnictwo Sonia Draga wydało jej powieść Z deszczu pod rynnę. Trylogia czasu pobiła wszystkie dotychczasowe wyniki sprzedaży i sprawiła, że Gier z dnia na dzień stała się jednym z najlepiej sprzedających się autorów niemieckich.   Gwendolyn jest dosyć zwykłą nastolatką, kocha pisać sms'y, oglądać filmy z przyjaciółką i rozmawiać o chłopcach. Jest taka, jak prawie każda z nas, nastolatek. A jednak skrywa pewien sekret. W jej rodzinie narodziła się podróżniczka w czasie i jest nią jej kuzynka, Charlotta. Od roku rodzina pyta się ją czy dobrze się czuje wyczekując objawów, które pozwolą im potwierdzić, że niedługo przeniesie się ona w czasie. Jednak okazuje się, że to nie Charlotta ma ten dar, tylko Gwen. Dziewczyna jest ostatnią podróżniczką, która zamyka krąg dwanaściorga, jest rubinem. Niedługo po zapoznaniu się z przyszłością jaką dziewczynę czeka, Gwen poznaje przystojnego Gideona, który pochodzi z męskiej linii, która także posiada dar podróży w czasie. Wspólnie muszą sobie pomóc, aby wypełnić powierzoną im misję, jednak sprawy mogą stać się przez ten czas troszkę bardziej skomplikowane. Już od dawna chciałam sięgnąć po tę serię. Sama okładka zachęca, jednak także i oryginalność pomysłu Pani Gier. Bo czy często się widzi książki o podróży w czasie? Kiedyś być może i tak było, możemy na to dać sobie wiele przykładów wspaniałych książek, filmów. Na pewno każdy słyszał o "Powrót do przyszłości". Czytając jednak "Czerwień Rubinu" możemy, a nawet musimy stwierdzić, że z niczym podobnym się nie spotkaliśmy. Tutaj nie chodzi o jakiś wynalazek, który umożliwi nam pojawienie się w dowolnym momencie historii. W tym miejscu poznajemy coś oryginalnego, historię pewnego daru, który oczaruje każdego. Czego się spodziewać po książce? Nie miałam pewności. Nigdy nie spotkałam się z negatywną recenzją tej trylogii i sama także nigdy bym jej takiej nie dała. Kerstin Gier wyimaginowała wspaniałą historię, która na pewno nigdy mi się nie znudzi. Czytając książkę nie można było używać żadnego schematu, nie miało się pewności co nastąpi, a co nie. Autorka zmuszała do myślenia, tworzenia własnego zakończenia, które co chwilę się zmieniało, gdy pojawiały się nowe informacje, zdarzenia. Prawda jest taka, że to jedna z najlepszych trylogii jakie czytałam, o ile nie najlepsza. "Czerwień Rubinu" to książka, która zostawiła mi po sobie niedosyt, to powieść, która jeżeli się spodoba, to nie da się już od niej odciągnąć.    Czerwień Rubinu | Błękit Szafiru | Zieleń Szmaragdu 