Autor:   Cornelia Funke Tytuł:   Kamienne Ciało Trylogia: Reckless Oryginalny tytuł:  Reckless Rok Wydania (świat): 2010r. Rok Wydania (Polska):  2012r.  Wydawnictwo: Egmont Moja ocena: 6,5/7     Śpiąca królewna, Jaś i Małgosia, królewna Śnieżka, te właśnie postaci znamy od dziecka. Bajki, które opowiada się swoim pociechom, historie, które są znane na całym świecie, parę z nich można spotkać właśnie w niedawno wydanej książce Cornelii Funke, Reckles: Kamienne ciało. Co dla nas jest bajką, tam może zaistnieć.      Cornelia Funke to najsłynniejsza niemiecka pisarka dla młodzieży, sama w dzieciństwie uwielbiała Opowieści z Narni, Przygody Tomka Sawyera i książki Michaela Ende. Skończyła studia pedagogiczne i graficzne. Pracowała jako nauczycielka i ilustratorka. Uwielbia swoje dzieci, przyjaciół, psy, czekoladę, pisanie i wiele innych rzeczy. Na stałe mieszka w USA. Napisała ponad 50 książek przetłumaczonych na 40 języków. Jej Król Złodziei stał się bestsellerem jeszcze przed swoją premierą. Międzynarodową sławę przyniosła jej Atramentowa Trylogia.     Jakub Reckless to poszukiwacz przygód. Poznajemy go, gdy jest jeszcze dzieckiem, po zaginięciu jego ojca i towarzyszymy mu podczas pierwszej wyprawy na drugą stronę lustra. Następnie autorka wprowadza nas w to co wydarzyło się 12 lat później. Jakub nigdy nie chciał dzielić się kraina którą odkrył, była jego małym sekretem. Ale potem przestał uważać, coraz dłużej przebywał po drugiej stronie lustra, wracał na chwilę do rodziny, ale nie zostawał tam długo, prawie cały czas spędzał wśród magicznych stworzeń oraz swojej przyjaciółki Lisicy - dziewczyny, która za sprawą czarodziejskiej sukienki może zmieniać się w Lisa. Pewnego dnia za Jakubem na drugą stronę trafia jego młodszy brat, Will. Nowo przybyły zostaje objęty zaklęciem, które z czasem zmienia jego ciało w nefryt. Teraz Jakub zrobi co tylko w jego mocy, żeby uratować brata. "Chrupu, chrupu, chrupki, kto wszedł do chałupki?"     Cornelia Funke, zręcznie wplata dobrze już nam znane baśnie. W opowieści możemy się spotkać z dawno już zapomnianymi postaciami, ale także z nowymi mrocznymi istotami. Poza tym cała opowieść wciąga od pierwszych stron i szybko się ją czyta. Pani Funke stworzyła książkę, którą warto poznać, opowieść, której nie da się zapomnieć. Ale najcenniejsze jest to, że wracają po niej wspomnienia z dzieciństwa. Czarownice, baba jaga, Królewna Śnieżka i inni, to postaci, które na pewno dadzą o sobie znać. To była pierwsza książka Pani Funke, którą przeczytałam, ale na pewno nie ostatnia.           Za możliwość przeczytania książki, serdecznie dziękuję przedstawicielom wydawnictwa na Warszawskich Targach Książki 