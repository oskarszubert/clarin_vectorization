Autor: C. W. Gortner Tytuł:   Wyznania Katarzyny Medycejskiej Oryginalny tytuł:  The Confessions of Catherine de Medici Rok Wydania (świat):  2010r. Rok Wydania (Polska):  2011r.; 2013r. Grupa Wydawnicza: Publicat Moja Ocena:  7/7   Katarzyna Medycejska to kobieta, która przeżyła bardzo dużo i jest często wspominana do dzisiaj. Imię dobrze znane, ale co takiego zrobiła za życia? Szczerze mówiąc, przed przeczytaniem tej lektury nie wiedziałam o niej nic, ale bardzo chciałam się dowiedzieć, poznać jej portret. Byłam ciekawa wizji autora i głodna intrygującej, wciągającej powieści.    "Wyznania Katarzyny Medycejskiej" to portret niezwykłej władczyni, która musiała wiele poświęcić i wycierpieć, w imię pokoju, za Francję. Poznajemy ją w wieku szesnastu lat, kiedy w jej życiu zaczyna powstawać zament, a już niedługo potem towarzyszymy młodej dziewczynie na całkiem obcym dworze. Katarzyna była inteligentną kobietą, ale także zdradzaną żoną, niespełnioną kochanką i matką królów. Autor pokazuje jej wiarygodne oblicze i istotną część historii Francji do której przybyła jako nastolatka, którą pokochała, jakby spędziła tam całe życie.    Większa część opowieści to historia, o czym na samym końcu książki informujewystarczająco skomplikowane. Daję za to duży plus, gdyż dzięki temu nie tylko wszystko jest klarowniejsze, ale dzięki temu, czytając nie gubiłam się w akcji i cały czas wiedziałam o kogo chodzi w danym momencie, a postaci było naprawdę wiele. nas autor. Pisarz zmienił tylko kilka mniej znaczących faktów, aby nie powstało większe zamieszanie, szczególnie, że wydarzenia są same w sobie   Główną bohaterką jest Katarzyna Medycejska, która opisuje swoje wspomnienia, wzloty i upadki. Dowiadujemy się, jak ciężkie życie miały w tamtych czasach kobiety i że nawet królowe nie były wolne, a większość z nich była uznawana za jedynie klacze rozpłodowe. Z jednej strony lekko przerażający świat, z drugiej silna dziewczyna, która pokonała wszystkie przeciwności losu i samodzielnie rządziła do samej śmierci.    Na razie pisałam głównie o bohaterce, ale ona jest tutaj najważniejsza, nie akcja, ale głównie bohaterowie. Książka jest fabularyzowaną biografią, a autor opisał wszystkie wydarzenia nie tylko szczegółowo, ale także w ciekawy sposób. Intrygi nadają lekturze charakteru. Powieść czyta się bardzo szybko, ale nie jest "na jeden dzień". Książka jest nie tylko spora, ale także pełna wielu informacji. Dlatego moim zdaniem warto odłożyć sobie na jej przeczytanie więcej czasu.  Powieść bardzo mi się spodobała. Nie tylko dlatego, że bardzo polubiłam Katarzynę Medycejską, ale także dlatego, że poznałam wiele faktów, przybliżona została mi historia Francji, a przede wszystkim odprężyłam się przy ciekawej lekturze. Myślę, że warto sięgnąć po "Wyznania Katarzyny Medycejskiej" i to lektura nie tylko dla tych, którzy chcą poznać bliżej rozegrane wydarzenia, ale także po prostu dobrą powieść. Natomiast swoich fanów, autor na pewno nie zawiedzie.   Za możliwość poznania Katarzyny Medycejskiej, jej historii, a przde wszystkim ciekawej lektury, serdecznie dizękuję Grupie Wydawniczej Publicat :) 