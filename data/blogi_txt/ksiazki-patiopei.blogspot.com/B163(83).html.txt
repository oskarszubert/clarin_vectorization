Autor:   Catherine McKenzie Tytuł:   Idealnie Dobrani Oryginalny tytuł:  Arranged Rok Wydania (świat):  2011r. Rok Wydania (Polska):  2013r.  Wydawnictwo: Otwarte Moja Ocena:  5,5/7 "Idealnie Dobrani" to książka, która stawia pod znakiem zapytania wiele kwestii. Autorka zadaje tutaj masę pytań, dotyczących zarówno samych związków, jak i przyjaźni, miłości. Przedstawia historię, która z jednej strony może wydawać się absurdalna, a z czasem wydarzenia te stają się realne, a ich powody, zrozumiałe.  Annie, wyglądem, jak i cechami bardzo przypomina Anię z Zielonego Wzgórza. Marzy o miłości i szczęściu, ale, kiedy znów rozpada się jej związek, ma tego wszystkiego dosyć. Przez przypadek znajduję wizytówkę pewnej tajemniczej firmy kojarzącej pary. Z czasem postanawia zadzwonić tam i zaryzykować skorzystanie z jej usług. Nie spodziewa się tylko, że odważy się na najbardziej szalony krok w swoim życiu i trafi prosto przed ołtarz.      Przede wszystkim główna bohaterka. Anne jest silną i niezależną kobietą, która chce stworzyć z kimś związek, chce znaleźć oparcie w drugiej osobie, ma już dosyć samotności i zawodów. To właśnie determinacja tej postaci sprawia, że podejmuje ona decyzje, których prawdopodobnie jej rodzina, ani znajomi nie pochwalaliby, gdyby je wcześniej poznali.  Małżeństwa aranżowane wyszły już praktycznie z użycia. Za szukanie partnerów nie odpowiadają już rodzice, czy swaci. Teraz te dwie połówki szukają się nawzajem sami. Poznają się w różnych miejscach, ale powrót do "tradycyjnej metody", jak się żenili nasi przodkowie budzi wiele kontrowersji. Niemniej jednak są jeszcze osoby, które sięgają po pomoc w sytuacji, kiedy nie mogą stworzyć udanego związku, do różnych biur. Właśnie jedno z takich wydarzeń opisuje autorka. Catherine McKenzie przedstawia historię pełną optymizmu i marzenia o prawdziwej, szczerej miłości. To nie jest zwykłe romansidło, ale szczera i zabawna opowieść która wciąga od pierwszych stron. Nie należy się po niej spodziewać literatury "wysokich lotów", ale jest to po prostu przyjemnie czytająca się powieść, która odciąga od realnego świata i wciąga w opowieść głównej bohaterki.  Poza tym pisarka pozostawia luźne zakończenie, do którego możemy sami sobie dopisać końcówkę i co dalej może się wydarzyć. Podczas czytania lektury, warto sobie zadać także pytanie "Czy istnieją idealnie dobrane pary?" i zastanowić się nad własną odpowiedzią.  Autorka potrafi przedstawić perypetie głównej bohaterki w pełen humoru, błyskotliwy sposób. Dzięki temu historia Anne staje się realniejszcza i ciekawsza. Zdecydowanie jest to książka, która nadaje się na czytanie w każdy dzień roku, sprawiając, że czas spędzony z lekturą będzie, jak takie małe walentynki.      Za możliwość przeczytania książki, serdecznie dziękuję wydawnictwu Otwarte: 