Autor:   Lauren Barnholdt Tytuł:   Nie mogę powiedzieć Ci prawdy Oryginalny tytuł:  The Thing About the Truth Rok Wydania (świat):  2012r. Rok Wydania (Polska):  2012r. Wydawnictwo: Jaguar Moja ocena: 5/7   Często czytam fantastykę. W zasadzie każdy ma chyba jakiś gatunek literacki, który jest jego ulubionym. Ja na przykład lubię naprawdę wiele różnych rodzajów książek, opowieści, czasami coś nowego, innego, ale na pewno większość osób co jakiś czas chce wrócić i przeczytać coś po części związanego ze swoim wiekiem, w moim przypadku historię jakiś zwykłych nastolatków, ich przygody, sytuacje w których się znaleźli. Między innymi dlatego zaintrygowała mnie książka "Nie mogę powiedzieć Ci prawdy", opis też mocno mnie zachęcił, ale czy historia ta spełniła oczekiwania jakie jej postawiłam? Kelsey to nastolatka która popełniła jeden błąd. Jeden jedyny zły wybór i to na co pracowała tyle czasu prawie legło w gruzach. Wydalenie ze szkoły. A teraz co? Musi chodzić do państwówki, z której przez większość życia się wyśmiewała, czy i tutaj zawali? Już pierwszego dnia poznaje drugiego nowego ucznia. Chłopak ją denerwuje, coraz bardziej ją wkurza, ale przecież niechęć może się przerodzić także w fascynację.   Isaac jest synem senatora. Mogłoby się wydawać, że powinien być gburowaty, chamski, powinno go nic nie obchodzić i oczywiście powinien przysparzać wiele kłopotów. On jednak jest przeciwieństwem tego opisu. Co prawda wyrzucono go z wielu szkół, a ta jest jego ostatnia deską ratunku, ale przecież tym razem zrobi wszystko żeby nie zawalić. Już pierwszego dnia poznaje ją. Podchodzi do niego z dystansem, jest niemiła, jednak jego zaczyna coraz bardziej fascynować, podobać mu się. Czy jednak dadzą sobie szansę?  Już na samym początku książka zapowiadała się nieźle. Ale mówiąc szczerze nie spodziewałam się czegoś takiego. Autorka przeplata wydarzenia z przeszłości z teraźniejszością. Na początku czytelnik nie wie o co chodzi, gdyż w książce rozegrało się jakieś ważne wydarzenie, którego światkami nie byliśmy. I tak wprowadza nas w historię którą opowiadają zarówno Kelsey i Isaac, ze swoich punktów widzenia. Co jakiś czas jest powrót do teraźniejszości, gdzie bohaterowie się konfrontują. Po nitce do kłębka poznajemy prawdę, która do tego wszystkiego doprowadziła.  Książki dosłownie nie mogłam przestać czytać, jak już usiadłam z nią w ręku, nie przerwałam lektury do ostatniej strony. Przez większość czasu towarzyszyły mi również odczucia wobec lektury, nie wiedziałam czasami czy mam się śmiać, czy płakać. Zdecydowanie historia mnie poruszyła, często z obu punktu widzenia sytuacji musiałam racje przyznać obu bohaterom, a też główny wątek czyli tego jednego kłamstwa, z jednej strony straszna bzdura, a z innej naprawdę ważna sprawa, pokazuje, do czego takie "niewinne kłamstewko" może doprowadzić. Autorka pokazała w książce sytuacje, które w zasadzie mogłyby dotknąć każdą nastolatkę. Idealna lektura do rozmyślań nad tym co jest ważne i że prawda "zawsze wyjdzie na jaw".    Za możliwość przeczytania książki serdecznie dziękuję wydawnictwu Jaguar :) 