Autor:   Jakub Ćwiek Tytuł:   Kłamca Seria: Kłamca    Tom: I (1) Rok Wydania:   Wydawnictwo: Fabryka Słów Moja Ocena: 6/7   Jakub Ćwiek to autor wielu znanych i cenionych książek z gatunku polskiej fantastyki. Do najbardziej poczytnych dzieł autora zaliczana jest seria „Kłamca”, po której pierwszy tom sięgnęłam z niekłamaną fascynacją i ciekawością. Od razu zaczytałam się w świecie tych niesamowitych postaci.  Książka opowiada o losach Lokiego, boga znanego z Nordyckiej Mitologii, brat Thora, syn Odyna. Znany też, jako „Kłamca” jest bogiem oszustów, który został skazany za swoje zbrodnie na bardzo srogą karę. Wykupiła go ukochana żona. W ramach zapłaty pomogła też zniszczyć Asgard, żeby ratować męża. Od tamtej pory Loki jest chłopcem na posyłki Archaniołów, którzy myślą, że jest im posłuszny, jednak Kłamca ma własne plany.   Lektura składa się z kilku rozdziałów, a każdy jest inną historią, wydarzeniem z życia głównego bohatera. Przygody opisane są w kolejności chronologicznej, ale czytając je miałam wrażenie, jakby od poprzednich zdarzeń minęły miesiące, czasem nawet lata.  Poza tym między aktualne wydarzenia, autor wplótł sytuacje z przed wielu wieków, kiedy to Loki został uwolniony ze swojego więzienia.  Nietuzinkowi bohaterowie, ciekawe i oryginalne sytuacje napędzają tępo akcji. Autor nadał Kłamcy silny charakter i dużą dawkę sprytu, dzięki czemu każdej stronie towarzyszy napięcie i ciekawość, co też wydarzy się dalej.  Akcja powieści rozgrywa się w świecie współczesnym między innymi w Chicago, Pradze, Los Angeles, Nowym Jorku, Wrocławiu, w Alpach itd... W książce pojawiają się też nawiązania dotyczące mitologii Nordyckiej, czy Chrześcijaństwa, ale także wierzenia ze starożytnego Egiptu, mitologii Grackiej oraz kilka innych legend i wyznań. Wszystko to stworzyło oryginalny obraz świata i należących do niego postaci. „Kłamca” to książka warta uwagi. Historia wciągająca i wnosząca coś nowego do polskiej Fantastyki. Historia Loki’ ego i wizja tej postaci, jaką przedstawił w powieści pisarz, jest wręcz idealna i wpasowuje się w gusta młodych miłośników tego gatunku. W trakcie czytania często nie mogłam się powstrzymać od śmiechu. Miło wspominam czas spędzony przy tej powieści i już nie mogę się doczekać, przeczytania kolejnej części.      Kłamca | Bóg Marnotrawny | Ochłap Sztandaru | Kill'em 