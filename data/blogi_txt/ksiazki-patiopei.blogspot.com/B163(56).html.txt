Autor:   Becca Fitzpatrick Tytuł:   Crescendo Sega:   Szeptem Oryginalny tytuł:  Crescendo Rok Wydania (świat):  2010r. Rok Wydania (Polska):  2011r. Wydawnictwo: Moondrive Moja Ocena: 6,5/7   Nie wiem, czy sięgnęłabym po książkę, gdyby nie namowa przyjaciółki, oraz zbliżające się spotkanie z autorką. Już dawno chciałam sięgnąć po książkę, ale nie mogłam się przełamać i tak to się ciągnęło do niedawna. Mimo, że pierwszą część sagi uważam za bardzo dobrą, myślałam, że jej kontynuacja, "Crescendo" mnie zawiedzie. Na szczęście było to bezpodstawne.  Becca Fitzpatrick od zawsze marzyła o pisaniu (choć jako licealistka chciała zostać agentką CIA). Gdy jej marzenie się spełniło i wydała pierwszą powieść, "Szeptem", od razu zdobyła rzesze oddanych czytelników. Książka została przetłumaczona na kilkadziesiąt języków i zaraz po premierze trafiła na listę bestsellerów "New York Timesa".    Nora myśli, że kocha Patcha. Ale... coś zaczyna się dziać. Patch skrywa przed nią tajemnice. Dziewczyna czuje się z tym źle, szczególnie, że jej chłopak powoli się od niej odsuwa, co bardzo ją rani. ostatnio również na wierzch wypływa sprawa śmierci ojca głównej bohaterki, nowe tropy podejrzenia. Rozwiązanie zagadki jest coraz bliżej, ale co jeżeli w tajemnicze morderstwo możliwe, że wmieszany, jest ktoś kogo kocha? Czas ucieka...  Nie powiem, książka bardzo mi się spodobała. Idealna równowaga pomiędzy opisami i dialogami. Autorka nie przesadziła ani z jednym ani z drugim, nie miałam także wrażenia całego tego "przeciągania" akcji, co jest bardzo dużym plusem. Język także był zrozumiały, lekki i bardzo szybko czytało się książkę. Okładka także wygląda zachęcająca i to samo można powiedzieć o objętości książki, która nie jest ani za duża, ani za mała.  Jedynym minusem, jaki znalazłam w książce, było to czasami zachowanie Nory, które wydawało mi się momentami zbyt przesadzone. Jednak jakiś większych zastrzeżeń nie mam. Poza tym postać Patcha owiana jest tajemniczością, co działa na korzyść opowieści, sprawiając, że jest jeszcze bardziej ciekawa. Podsumowując, nie spodziewałam się, że książka tak bardzo mi się spodoba.    Szeptem | Crescendo | Cisza | Finale 