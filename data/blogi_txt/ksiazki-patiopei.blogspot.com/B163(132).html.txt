Autor: Julianna Baggott  Tytuł: Nowa Ziemia  Trylogia: Świat po Wybuchu  Oryginalny tytuł: Pure  Rok Wydania (świat): 2012r. Rok Wydania (Polska): 2012r.  Wydawnictwo: Egmont  Moja ocena: 6/7      A co jeżeli pewnego dnia nastąpił by wybuch, po którym ocalałaby tylko mała garstka ludzi? Co jeżeli większość z nich stopiłaby się z przedmiotami, podłogą? Taki świat tutaj panuje, dziewięć lat temu nastąpiła wielka eksplozja, która była wynikiem wojny. Przeżyła garstka ludzi, wszyscy zostali zdeformowani, jednak istnieją także osoby, którym udało się przetrwać, bez ani jednego uszczerbku na zdrowiu, mieszkają w Kopule, a żyjących poza nią nazywają nieszczęśnikami... Julianna Baggott jest uznaną przez krytyków autorką bestsellerów. W ciągu ostatnich dziesięciu lat wydała siedemnaście książek - dla dzieci, młodzieży i dorosłych. Wykłada na Uniwersytecie Stanowym Florydy, gdzie prowadzi zajęcia z twórczego pisania. Działa też w założonej wraz z mężem fundacji Kids in Need - Books in Deed, której celem jest przekazywanie darmowych książek dzieciom z ubogich rodzin. Pressia to szesnastoletnia dziewczyna, która wiele przeszła. Gdy nastąpił wybuch jej ręka stopiła się z głową lalki, którą wtedy trzymała w ręce. Każdy został jakoś zdeformowany, jedni na zawsze zespolili się z przedmiotami codziennego użytku, niektórzy stali się częścią ziemi, jeszcze inni połączyli się z metalami i szkłem. Pressia ma tylko jedną osobę na świecie, dziadka. Gdy jednak dziewczyna kończy szesnasty rok życia, musi uciekać. Elitarna organizacja OPR porywa wszystkich w jej wieku, aby zrobić z nich żołnierzy, tkórzy przejmą w przyszłości kopułę, ona jednak nie chce brać w tym udziału.    Partridge to nastolatek, który mieszka w kopule. Jego matka umarła jak bohaterka, ratując osoby, które miał dotknąć wybuch, a przynajmniej tak się mówi. Pewnego dnia jego tata popełnił błąd i powiedział o swojej żonie w czasie teraźniejszym, jakby nadal żyła. Partridge posiadł wtedy wiarę, że ona żyje, dlatego postanowił uciec z kopuły i ją odnaleźć. Nie miał już nikogo, rok wcześniej został powiadomiony, że jego brat popełnił samobójstwo i został mu tylko ojciec, który jest tyranem. Dlatego właśnie postanowił uciec.    "Nasi bracia i siostry, wiemy, że tu jesteście. Pewnego dnia wyjdziemy z Kopuły i przyłączymy się do Was w pokoju. A na razie przyglądamy się wam życzliwie z oddali."    Nowy świat, nowy pomysł na przyszłość rodzaju ludzkiego, coś nowego. Sam tytuł i okładka przyciągają, więc nie mogłam nie sięgnąć po książkę. I ten świat naprawdę mnie wciągnął. Autorka pisze lekko i z rozmachem historię nowej odrodzonej ziemi. Akcję opisują cztery osoby: Pressia, Partridge, Lyda oraz El Capitan, jednak najczęściej towarzyszą nam myśli Pressi.  Najważniejszym elementem jest akcja oraz zwroty akcji, które sprawiają, że nie wiemy co jeszcze może się wydarzyć. Właściwie chyba najbardziej zachęca do niej to, że książka jest nieprzewidywalna. Naprawdę warto poznać tą historię, gdyż jest niesamowita.   Nowa Ziemia | Nowy Przywódca | ? 