Autor:   Sara Shepard Tytuł:   Pożądane Seria:   Pretty Little Liars Tom: VIII (8) Oryginalny tytuł: Wanted  Rok Wydania (świat): 2010r.  Rok Wydania (Polska): 2012r.  Wydawnictwo: Otwarte Moja Ocena: 5,5/7   Sara Shepard jako nastolatka chciała zostać gwiazdą oper mydlanych, projektantką klocków Lego lub genetykiem. Inspiracją bestsellerowych powieści z serii Pretty Little Liars oraz The Lying Game stały się jej wspomnienia z czasów szkolnych.   W końcu oczekiwany tom, który wyjawia sekrety i tajemnice na które tylko czekali fani Pretty Little Liars. Można by pomyśleć, że to już koniec, że prześladowca dziewczyn i morderca ich najlepszej przyjaciółki jest już za kratkami. Teraz jednak matka Alison zwołuje konferencje, na której zostaje wyjawiony największy sekret rodziny, a zarazem coś co może ujawnić, że ich historia jeszcze się nie skończyła. Teraz tak naprawdę dopiero się zacznie.   Ostatnio wspomniałam, że przydałaby się odrobina świeżości, czegoś nowego, jakiegoś wydarzenia, które odmieniłyby losy czterech bohaterek i właśnie tego dostarcza nam autorka w "Pożądanych". Ten moment, wygłoszenie przez matkę Alison oświadczenia, sprawia, że świat zaczyna walić im się na głowę. Dlaczego, nic o tym nie wiedziały? Zaczęło się od ostatniego zdania poprzedniej części, to ono sprawiło, że akcja nabrała tępa i stała się dużo ciekawsza.    Książka skrywa także moment, w którym okaże się nie tylko, kim jest ich prześladowca, ale także, kto tak naprawdę zabił Alison. Nadejdzie mocna dawka zaskoczenia, niedowierzania, a przede wszystkim, napięcia. Na to właśnie czekali wszyscy fani serii i po mimo, że nie jest to ostatnia część "Pretty Little Liars", napawa ona optymizmem, że może kolejne przygody bohaterek, będą równie dobre.  W tej serii nigdy nie faworyzowałam, żadnej z bohaterek, po prostu wszystkie lubiłam, ale tym razem, jedna z nich mnie zawiodła. Emily wyszła na słabą, łatwowierną, wierzącą w każde nawet najbardziej oczywiste kłamstwo paniusią. Rozumiem sytuacje w jakich się znalazła, co musiała przejść i, że to ona najbardziej ucierpiała na zniknięciu Alison, jednak we wcześniejszych częściach zdawało się, że sprawiły one tylko, że jest silniejsza, a tutaj niestety taka niespodzianka.  Podsumowując, "Pożądane" dają w końcu upragnione odpowiedzi na wiele pytań, autorka dodała to czego brakowało i seria od razu odżyła. Lektura wciąga od pierwszych stron, pokazuje dalsze losy bohaterek i ich lepszych, jak i gorszych decyzji, a przede wszystkim konsekwencji niektórych czynów. Historia, warta poznania.    Kłamczuchy | Bez Skazy | Doskonałe | Niewiarygodne | Zepsute | Zabójcze | Bez Serca | Pożądane | Uwikłane | Bezlitosne | ????? 