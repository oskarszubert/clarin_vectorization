Autor:   A. R. Reystone Tytuł:   Dziewiąty Mag Trylogia: Dziewiąty Mag Rok Wydania (świat):  2012r. Rok Wydania (Polska): 2012r. Wydawnictwo: Nasza Księgarnia Moja ocena: 6/7   Po "Dziewiątego Maga" sięgnęłam głównie z ciekawości. Prawda jest taka, że gdyby moja koleżanka nie kupiła jej i nie czytała w drodze powrotnej ze szkolnej wycieczki, na książkę pewnie nie zwróciłabym większej uwagi. Sama tematyka wydawała się dla mnie miłą odmiennością, gdyż muszę przyznać, że nie czytałam jeszcze książki w której tak ważną rolę odgrywają smoki.   Ariel jest weterynarzem. Kobieta ciężko pracuje, stara się utrzymać swoją córkę, a także zakończyć już sprawy rozwodowe z byłym mężem. I nagle zaczynają się dziać niesamowite rzeczy. Niewiarygodne stworzenia, dziwne zdarzenia, a wszystko to dzieje się od poznania tajemniczego Fabiena.   Tymczasem główna bohaterka poznaje Croya, wielkiego, lecz bardzo przyjacielskiego smoka, który zaprasza ją do swojego świata.  Świat w którym żyją smoki, elfy i jeszcze wiele innych, w książce dużo różni się od naszego. Można powiedzieć, że przydałaby się tam rewolucja. Nie ma czegoś takiego, że para się w sobie zakochuje, miłość jest zakazana, a po stworzeniu potomstwa trzeba wypić eliksir niepamięci. Kobiety traktowane są jako gorsze. Można powiedzieć, że cały tamten świat to takie nasze średniowiecze.  Książką wywarła na mnie naprawdę duże wrażenie. Autorka stworzyła bardzo realistyczny świat, historia Ariel jest bardzo wciągająca i czyta się ją szybko, a potem długo nie można przestać myśleć o przygodach bohaterów. Często jest tak, że jeżeli książka jest bardzo długa, to po jakimś czasie robi się nudna, jednak podczas czytania tej lektury, wcale tak nie było. Całą książkę przeczytałam jednym tchem.  Co się tyczy bohaterów, to na początku są bardzo zasadowi i trzymają się reguł swojego świata, jednak z czasem zrodzą się wątpliwości w których ważną rolę odgrywają zdarzenia związane z nowoprzybyłą Ariel. Postaci ogółnie są przyjacielsko nastawieni, ale są także bohaterowie, którzy mają także inne plany co do pani weterynarz. Szczerze mówiąc nie spodziewałam się aż tak interesującej książki i na pewno jeżeli będę miała możliwość, sięgnę po kolejne tomy trylogii.    Dziewiąty Mag | Zdrada | Dziedzictwo 