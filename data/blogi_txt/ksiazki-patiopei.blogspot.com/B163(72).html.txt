Autor:   Liz Braswell  Tytuł:   Upadła Trylogia:   Dziewięć Żyć Chloe King Tom: I (1) Oryginalny tytuł:  The Nine Lives of Chloe King. The Fallen Rok Wydania (świat):  2004r.  Rok Wydania (Polska):  2013r.  Wydawnictwo: Filia Moja Ocena:  5,5/7   O Chloe King po raz pierwszy usłyszałam w zasadzie przez przypadek. Akurat w tamtym czasie w Ameryce powstał serial i obiło mi się o uszy kilka opinii na jego temat. Dzięki temu, gdy w zapowiedziach pojawiła się pierwsza część trylogii, nie tylko wiedziałam już co nieco o tych książkach, ale obrałam sobie także za cel przeczytanie przygód tej niezwykłej dziewczyny. I się na tej powieści nie zawiodłam.  Książka opowiada o szesnastoletniej Chloe, która w przeddzień swoich szesnastych urodzin odkrywa, że nie jest zwykłym człowiekiem. Zaczynając od tego, że przeżywa upadek z ponad siedemdziesięciu metrów, po kolei odkrywa także swoje inne zdolności. Jej życie zaczyna bardzo szybko się zmieniać, nagle staje się odważniejsza, silniejsza, ponadto w między czasie zaczyna stawać się kobietą, ale to jeszcze nie koniec zawirowań w jej życiu, bo ktoś na nią poluje i ta osoba, najchętniej zobaczyłaby Chloe martwą. Pierwsze co się rzuca w oczy, czytając książkę, jest sam motyw, czyli połączenie mitologii o starożytnych kotach, oraz współczesnego świata w którym toczy się akcja. Chloe można także porównywać do superbohaterki, która dopiero poznaje   swoje możliwości. Obie te elementy dodają historii nutki tajemniczości, oraz oryginalności.  Moim zdaniem, autorka bardzo dobrze przedstawiła w książce zachowania pomiędzy przyjaciółmi i uczucia głównej bohaterki. Bardzo realistycznie pokazała, jak niektóre wydarzenia mogą wpłynąć na ludzi, a także problemy z dorastaniem, oraz spory z mamami. Poza tym bardzo spodobało mi się jak Pani Braswell to wszystko opisała, choć czasami miałam wrażenie, że Chloe jest zbyt "zadziorna", momentami była trochę dziwna, co działa na minus powieści.  Ostatnio czytając książki, w których główni bohaterowie są w tym samym wieku co ja, miałam wrażenie, że ich zachowania są dziecinne i to było tak, jakbym czytała o postaciach dużo młodszych. Natomiast podczas tej opowieści, czułam tą nić porozumienia z główną bohaterką i po prostu wiedziałam, że na jej miejscu postąpiłabym tak samo. Dzięki temu książka była dużo bardziej wciągająca i mogłam sobie wyobrazić siebie na miejscu Chloe.  Nie będę kłamać i powiem, że pierwsza część przygód głównej bohaterki, bardzo mi się spodobała. Czas spędzony z lekturą, był naprawdę miłym wytchnieniem i bardzo się cieszę, że sięgnęłam po tą powieść. Co jak co, ale autorka miała oryginalny i warty poznania pomysł, który zapowiada, że kontynuacja będzie równie dobra, albo nawet jeszcze lepsza. Zdecydowanie książka warta polecenia. 