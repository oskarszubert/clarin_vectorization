Prawdopodobnie już wszyscy wiedzą, ale w dniach 25-28 października odbywały się targi książek w Krakowie. Osobiście nie mogłam się powstrzymać i na weekend wyjechałam, żeby odwiedzić targi, a przy okazji znajomą i jedno z moich ulubionych miast :)   Przy okazji, pojawiłam się na podpisywaniu książek Katarzyny Bereniki Miszczuk, czyli oczywiście "Ja, Diablica"; "Ja, Anielica" oraz "Ja, Potępiona". Jak dotąd pierwsza i jedyna część trylogii, którą czytałam, bardzo przypadła mi do gustu i mam nadzieję, że tak się stanie również w przypadku dwóch pozostałych :)      Z czasem z kupionych książek powstał dosyć spory stosik, który przynajmniej częściowo, mam nadzieję, przeczytam i zrecenzuję jeszcze w tym miesiącu. Na zdjęciu przedstawiam tylko część tego zbioru tak na przystawkę :D A reszta pojawi się z czasem, być może w comiesięcznym stosiku ;) Od góry: Andrzej Ziemiański "Pomnik Cesarzowej Achai. Tom 1" - już od dawna miałam na nią chrapkę, dzisiaj rano nawet skończyłam czytać, aż chce mi się przeczytać poprzednią trylogię autora pt. "Achaja". Susan Wiggs "Zanim nadejdzie ciemność" - wygrana w konkursie przy stoisku granice.pl na targach :) Marissa Meyer "Saga Księżycowa. Cinder." - ostatnio pojawia się wiele recenzji,  mnie także zaintrygowała, z targów. Dee Shulman "Gorączka 1" - z targów :) Kolejną rzeczą jest .. kolejny stosik. Są to pozycje do recenzji, które wczoraj dostałam. Muszę przyznać, że nie spodziewałam się i na prawdę bardzo się cieszę, że mogę je wszystkie przeczytać. Cała paczuszka jest od wydawnictwa Jaguar :) Od Góry: Kelly Creagh "Nevermore. Cienie" - już zaczęłam czytać i muszę przyznać, że jak na razie świetna, od wyd. Jaguar :) Jennifer Echols "Dziewczyna, która chciała zbyt wiele" - zarówno tytuł jak i opis mnie zaintrygowały, od wyd. Jaguar. Lauren Barnholdt "Nie mogę powiedzieć Ci prawdy" - j.w.   Mam teraz długi weekend więc mam nadzieję, że uda mi się jak najwięcej książek przeczytać :) Zdecydowanie miesiąc zapowiada się bardzo dobrze, a co u Was? 