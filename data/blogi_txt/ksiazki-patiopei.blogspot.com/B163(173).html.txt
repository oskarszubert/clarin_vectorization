Autor:   Janet Evanovich Tytuł:   Po pierwsze dla pieniędzy Seria:   Dziewczyny nie płaczą Tom: I (1) Oryginalny tytuł:  One for the Money Rok Wydania (świat):  1994r.  Rok Wydania (Polska):  2012r.  Wydawnictwo: Fabryka Słów Moja Ocena:  5,5/7 Zanim sięgnęłam po "Po pierwsze dla pieniędzy", książka nie należała do tych, które chciałabym przeczytać. Tak naprawdę był to czysty przypadek. Najpierw ją zobaczyłam, przeczytałam opis i pomyślałam sobie "hmmm... to może mi się spodobać". Nie spodziewałam się niczego wielkiego, liczyłam po prostu na przyjemną lekturę, która na chwile pozwoli mi się oderwać od rzeczywistości. Myślałam, że znalazłam coś przeciętnego, trafiłam na coś zdecydowanie lepszego.  Stephanie Plum jest spłukana. Nie ma pieniędzy na zapłacenie rachunków, rat za samochód i na jedzenie. Pod wpływem tego wszystkiego szantażuje swojego  kuzyna, który w końcu zatrudnia ją jako łowcę nagród w swojej firmie poręczycielskiej. Jej pierwszym zleceniem ma być mężczyzna, który niegdyś podbił jej serce.   Bohaterką jest kobieta o silnym charakterze. Mimo, że momentami może wydawać się słaba, są także chwile, w których większość osób by wymiękła, a Stephanie zachowuje zimną krew. Poza tym jest wytrwała i uparta, a także ma ciekawe pomysły, dzięki czemu podczas czytania powieści nie można się nudzić.    Powieść jest zbiorem wielu wątków. Głównym z nich jest szukanie i odstawienie do aresztu Joego Marelliego, ale są także wydarzenia poboczne, zarówno z życia  głównej bohaterki, jak i mniejsze zlecenia, na których uczy się fachu i postępowania z niektórymi uciekinierami. Powoli możemy zauważyć, jak pod  wpływem nowej pracy się zmienia, staje się twardsza i wytrwalsza.  Autorka pisze lekko i z rozmachem, a niektóre zdarzenia, oraz teksty, są pełne humoru i kobiecego sprytu, dzięki czemu książkę czyta się szybko i z uśmiechem na ustach. Poza tym pisarka perfekcyjnie buduje napięcie, które ciągnie się, aż do rozwiązania zagadki tajemniczego zniknięcia i w momencie w którym czytelnik jest właściwie pewny, co się zaraz wydarzy, następuje nagły zwrot akcji, po którym wszystko okazuje się zupełnie odmienne od rzeczywistości.  "Po pierwsze dla pieniędzy" to lekka i przyjemna powieść, która odciągnie od trudów rzeczywistości i pozwoli się odprężyć. Jest to także książka dla osób, które tak jak ja lubią komedie czy też po prostu dobry humor. W skład serii wchodzi dużo tomów, ale mam nadzieję, że będę miała okazje przeczytać je  wszystkie.    Po pierwsze dla pieniędzy | Po drugie dla Kasy | Po trzecie dla Zasady | Zaliczyć Czwórkę | Przybić Piątkę | Po szóste: Nie odpuszczaj | Seven Up | Hard Eighte | To the Nines | Ten Big Ones | Eleven on Top | Twelve Sharp | Lean Mean Thirteen | Fearless Fourteen | Finger Lickin' Fifteen | Sizzling Sixteen | Smokin' Seventeen | Explosive Eighteen | Notorious Nineteen | Plum 20 