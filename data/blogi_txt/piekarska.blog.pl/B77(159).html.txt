Prawdziwych przyjaciół poznaje się nie w biedzie, ale wtedy kiedy odnosimy sukcesy. Czy potrafią cieszyć się nimi wraz z nami? Klasę człowieka w ogóle poznaje się po tym jak radzi sobie z zazdrością. Czy potrafi cieszyć się sukcesem innych? Od rana czytam portale i to co internauci wypisują o Oskarze za Najlepszy Krótkometrażowy Film Animowany, którego otrzymał film Piotruś i Wilk.  Tylko dwa z wielu komentarzy tu zacytuję: „To tak jakbysmy nakrecili film w Albanii (bo tanio) i Albanczycy zaczeli krzyczeć: to nasz film, to nasz!!! prawda jest taka ze reżyserka jest Angielka, ona tez jest autorka scenariusza, pieniadze tez sa angielskie. Podnajeli studio z Polski bo tanio i dobrze. I ekipa byla mieszana, ale to rezyser jest najwazniejszy, to on reprezentuje film, on zbiera laury. I na Boga przestanmy bredzic ze to polski Oskar! Bo sie afiszujemy z naszymi kompleksami.” albo: „Przecież to angielka jest laureatką, chyba że traktujemy się wszyscy jako obywatele świata, wtedy owszem mamy oskary i to wszystkie!!!” Juz więcej cytować internautów nie będę. Zajmę się faktami. Piotruś i Wilk (ang. Peter   the Wolf) − to brytyjsko-polski krótkometrażowy film lalkowy z 2006 roku w reżyserii Suzie Templeton. Jest adaptacją baletu pod tym samym tytułem autorstwa Sergiusza Prokofiewa. Realizacją filmu w całości zajął się łódzki SE-MA- FOR wraz z brytyjskim studiem BreakThru Films przy współpracy norweskiego studia Storm, a sfinansował go między innymi Polski Instytut Sztuki Filmowej i brytyjska telewizja Channel 4.  Ekipa Reżyseria: Suzie Templeton Scenariusz: Marianela Maldonado, Suzie Templeton Zdjęcia: Hugh Gordon, Mikołaj Jaroszewicz Scenografia: Marek Skrobecki Animacja: Adam Wyrwas, Krzysztof Brzozowski Muzyka: Sergiusz Prokofiew, Dyrygent: Mark Stephenson Montaż: Tony Fish, Suzie Templeton Efekty wizualne: Kamil Polak, Artur Zicz Produkcja: Alan Dewhurst, Hugh Welchman Kierownictwo produkcji: Elżbieta Stankiewicz Koproducent: Zbigniew Żmudzki Ja się cieszę, bo to szansa dla zapomnianego studia małych form. I z tej radosci popełniłam wierszyk    Szansa jest dla SE-MA-FO- RA i nie jest to metafora byla pora na Telesfora teraz na łódzkie studio jest pora Gdy Piotruś i Wilk wygrywa polska dziatwa jest szczęśliwa a oliwa (jak to zwykle bywa) Sprawiedliwa na wierzch wypływa. Może łodzka fabryka dziecięcych snów wróci do dawnej świetności? Do czasów Misia Uszatka i Coralogla? PS. A ja? Czy jestem zazdrosna? Nie wiem. Staram się… nie być. Dziś załatwiłam spotkania w mediach dwóm autorom dwóch książek. Wszystko to przyjaciele… A przecież mogłabym powiedzieć, że swiat zaczyna się i kończy na mnie.   Powiązane notki: Beats of freedom Obejrzałam dziś z synem „Beats of freedom”. Przed oczami stanęły... Mamma Mia! Czas przemija! Dawno tak nie zaniemówiłam jak po filmie „Mamma Mia”. Dlaczego?... Los figlarz, czyli nie wiem jak zginął Kazio Bardzo lubię, kiedy los pcha mnie w objęcia filmu lub... Metropolis jest wszędzie Miałam kiedyś znajomego, który uważał, że nie ma, co oglądać... Jeden ze stu Poszłam wczoraj na przedpremierowy pokaz filmu „Rękopis znaleziony w Saragossie”... 