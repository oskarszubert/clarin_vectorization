Trafiłam wczoraj na raport o polskiej blogosferze. Ponieważ nie jestem o niej najlepszego zdania, więc nie chciałam czytać, ale… zerknęłam na ranking wpływowych blogerów i oniemiałam. Którzy blogerzy są znani ze słyszenia? Na pierwszym miejscy Martyna Wojciechowska. Nie wiedziałam, że bloguje, ale ok. Przecież człowiek nigdy nie wie wszystkiego. Zajrzałam więc na tego bloga. Okazało się, że jest to Videoblog, na którym ostatni wpis dokonany został ponad… cztery miesiące temu. No trochę dziwne, ale właśnie dlatego postanowiłam podrążyć ten temat dalej. Na drugim miejscu znalazła się Anna Mucha. Wpisy są wprawdzie częste, ale treść… pominę milczeniem. No dobrze. Jeden zdradzę. Rocznice powstania w getcie załatwiła jednym zdjęciem i poleceniem lektury książki „Rozmowy z Katem” Kazimierza Moczarskiego. Dobre i to, ale po co? Byleby było? Na trzecim miejscu znalazła się blog Mai Sablewskiej. Zajrzałam, a tam… jak u Anny Muchy. Zdjęcia autorki bloga i króciutkie teksty po trzy zdania… Treść? Nie wiem, jak to skomentować. Na czwartym miejscu Kasia Tusk. Wpisy częste. Moda. Nie znam się. Odpadłam. Na piątym miejscu Maria Czubaszek. Wreszcie cos naprawdę do czytania. Coś do myślenia. Ale to dopiero piąte miejsce. Potem Poletko Pana P., czyli blog Janusza Palikota. Znam, czasem podczytuję. Podobnie, jak w przypadku Marii Czubaszek to rzeczywiście blog! Na siódmym miejscu Artur Andrus. Tu podobnie, jak w przypadku Marii Czubaszek i Janusza Palikota jest, co poczytać, jest się nad czym pozastanawiać. Natomiast ósme miejsce to… „Moja bajka” Hanny Lis. Blog, którego autorka ostatni raz napisała coś trzy miesiące temu!!! Odniosła się wtedy do plotek na swój temat. Dziewiąte zajęła Barbara Kwarc, czyli Baska z klatki B. Ta, która tak zgrabnie opowiadała, jak to „pies sra w windzie”. Co jest na blogu? No sama nie wiem jak to skomentować… Wreszcie dziesiąte miejsce to Honorata Skarbek zwana Honey. Jej blog to głównie zdjęcia. Podsumujmy: Jak dla mnie 3 blogi (Marii Czubaszek, Artura Andrusa i Janusza Palikota), na których jest treść i siedem takich, na których treści właściwie prawie nie ma. (Blogi o modzie to w ogóle osobny gatunek.) W tym dwa z nich z wpisami sprzed ponad trzech miesięcy, to jakiś dziwny ranking. Zwłaszcza, że na pierwszym miejscu blogów czytanych regularnie znalazł się ten Martyny Wojciechowskiej, którego autorka ostatni wpis (nagranie) zrobiła w ubiegłym roku! Kto zrobił badania? Dr. Tomasz Baran z Uniwersytetu Warszawskiego i GG Network SA oraz dr Anna Miotk z Newspoint. Zrealizowano je w lutym br. na ogólnopolskim panelu badawczym 988 osób, internautów w wieku 15 lat i więcej. Poziom nauki polskiej sięgnął chyba dna.  Powiązane notki: Czy nie jesteśmy przypadkiem społeczeństwem prymitywnym? Skąd taka myśl? Otóż nie dalej jak wczoraj, zamieszczając wpis... Po wielu przygodach Jest taka stara historyjka o pewnym dziennikarzu, który przez wiele... Najlepszy mój pomysł Pomysłów mam wiele. Właściwie jest ich tyle, że nie ma... Największe uszy, czyli jak mnie znaleźć w sieci Mój strona domowa piekarska.net umieszczona jest na płatnym serwerze. Wybrałam... Wielka zmiana, czyli męska decyzja Tak to już jest, że mam w życiu pod górę.... 