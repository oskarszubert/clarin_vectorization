Jeżeli jest coś, czego bardziej nie lubię niż zimy, to dziś nie wiem, jak się to coś nazywa. (Może wątróbka?) Przed oczami od wielu dni (zbyt wielu) mam tylko zimę i mróz. A w związku z tym ogłaszam oficjalnie, że zimy mam dość. Najbardziej nienawidzę: Skrobania szyb w samochodzie; Tego, że po uruchomieniu silnika (jedyne co dobre, to fakt, że zapala od razu), w aucie jest nadal zimno, jak w psiarni, a ciepło robi się dopiero po 20 minutach; Strasznego mrozu, który uniemożliwia spacerowanie; Ubierania się na cebulkę; Zamarzniętych na kamień zasp śniegu i świadomości, że jak będzie odwilż zamienią się w błoto pośniegowe, którego też nienawidzę; Tego, że w sypialni muszę spać pod dwiema kołdrami i pledem i nawet pies w nogach słabo mi je ogrzewa; Dogrzewania się w sypialni piecykiem elektrycznym; Namawiania psa, by poszedł siusiu, bo nie chce wychodzić z domu. Więcej grzechów zimy nie pamiętam, ale wszystkich serdecznie nienawidzę. Domagam się lata. Wręcz marzę o nim! No… satysfakcjonowałoby mnie jeszcze wygranie w totka czy coś innego i wyjazd do Egiptu, choć na dwa tygodnie, ale to przy moim szczęściu raczej mało prawdopodobne.  Powiązane notki: Na przystawkę wnuczek Chyba od zawsze umiałam sama pójść do kina, teatru i... Pan Hilary pod opieką rodziców Pisałam kiedyś, że nie specjalnie lubię nosić szkła kontaktowe. Zdecydowanie... Jak to z hymnem bywa, czyli może kawały też kształcą? O mały włos, a zeszłabym wczoraj na zawał. Wszystko przez... Znacie? To posłuchajcie. A to Polska właśnie… Zmęczona ostatnim tygodniem i spaniem po cztery godziny na dobę... Szczyt szczytów, czyli tupet taki, że szok! Wydawać, by się mogło, że kiedy już tu na blogu... 