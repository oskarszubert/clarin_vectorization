Moja pycha też została ukarana, a mnie chciałoby się powiedzieć „Oj losie, losie!” O co chodzi? Dopiero co pisałam, jak to grzecznie sprzątam w redakcji a tu… zostawiam pokój wydania Kuriera Mazowieckiego z rzygami na dywanie. No dobrze. Przesadzam. Rzygi wytarłam. Ale… A może napiszę od początku? W ubiegłym tygodniu zgłosiła się do mnie drużyna zuchowa z Pragi Pólnoc. Robią sprawność dziennikarza i chcieliby zaprosić mnie do siebie. Zaproponowałam… wizytę u mnie, czyli zwiedzanie redakcji. Ponieważ zuchy są małe (6-7 lat) dlatego ustaliliśmy porę zwiedzania na godzinę 19. Chodziło o to, bym była po emisji programu, a koleżeństwo po stresujących chwilach, czyli w nastroju do pokazywania zuchom ciekawostek. Zwiedziliśmy charakteryzatornię, newsroomy, a także… studio, montaże, pokój z kamerami. Na koniec w newsroomie Kuriera Mazowieckiego obejrzeliśmy materiał naszej ciechanowskiej reporterki Edyty Szewczyk o jaju z Żuromina. Co to za jajo? Ano kurze, ale ważące 175 gramów. (Średnia norma to 65 gramów.) I w newsroomie, tuż przed „jajecznym seansem” jedna zuchenka narzygała na siebie, krzesło kierowniczki produkcji i wykładzinę! Wraz z dwiema druhnami rzuciłyśmy się czyścić, ale… o tej porze na terenie telewizji nie ma sprzątaczek. Miałyśmy jedynie papierowe ręczniki i wodę. zakupiony przeze mnie „Ludwik” jest tu na nic. Rzygi zebrane, ale… zostały plamy. Musiałam pójść do koleżanki, ktora wydawcą będzie jutro i poprosić, by rano w moim imieniu uprosiła panie sprzątające o umycie wykładziny i fotela. Jutro nie będzie mnie w redakcji. Mam siedzieć w domu i grzecznie pisać dalej LO-terię. A tu taka historia! O zarzygany złośliwy losie! Chyba mój wpis odebrałeś jako pyszenie się. Musiałeś ukarać. Będę teraz miała wyrzuty sumienia, że tak ostro oceniłam Kamila Duyrczoka, a sama zostawiam rzygi w wydaniu. Ale dlaczego karzesz też innych? Przecież jutro próg zarzyganego newsroomu przekroczą bogu ducha winni ludzie z zespołu Kuriera Mazowieckiego. Czym oni zawinili? Co zrobili, by musieli to wdychać? No naprawdę losie twoje koleje są nioeodgadnione. Powiązane notki: Jaki pan, taki kram… Od wielu tygodni w redakcji Kuriera Mazowieckiego trwają przygotowania do... Połowiczne remonty są okropne W redakcji Kuriera Mazowieckiego zrobiono remont. Niestety połowiczny. Co to... Kochani turyści? Czyli rzecz o uśmiechu Tak się złożyło, że pojechałam do Tatralandii. To bardzo fajnie miejsce... Jak żyć bez zegarka, czyli szanuj czas przyjacielu! Tak się jakoś złożyło, że od kilku lat nie noszę... By podnieść, trzeba spuścić, czyli skansen PRL Tak się ostatnio złożyło, że zrobiłam dla „Telewizyjnego Kuriera Warszawskiego”... 