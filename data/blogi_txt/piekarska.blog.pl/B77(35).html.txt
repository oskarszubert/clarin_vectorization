Wprawdzie tytuł sugeruje, że coś robi się samo, ale… nie da się ukryć, że samo nic się nie pisze. Ja piszę. Wyłączyłam komórkę i piszę. Ostatni tydzień zaowocował dwoma skończonymi rozdziałami i dwoma zaczętymi. Tu fragmencik… Malutki… (…) Zanim kelnerka przyniosła zamówione przez Kubę dwie kawy i dwie szarlotki Małgosia zdążyła wysłuchać opowieści o tym, że prawdziwy eksperyment, który przeprowadzono w Stanfordzie w 1971 roku zakończył się już po 6 dniach, kiedy w odgrywających role strażników obudzili się sadyści, a w odgrywających role więźniów załamani ludzie wpadający w depresje. - Jaki z tego wniosek? – spytała. - Ba! Jest ich kilka –  odparł Kuba. – Jeden z psychologów stwierdził, że odgrywanie ról społecznych wpływa na kształtowanie się osobowości człowieka. Dzieje się tak szczególnie wtedy, gdy nie ma możliwości odrzucić roli jaką odgrywa, a tak jest w przypadku więźnia. - No, ale w przypadku strażnika…- No owszem… bycie strażnikiem więziennym to wybór, ale… W przypadku eksperymentu w Stanford ludzie nie wiedzieli, czy zostaną strażnikami czy więźniami. - Może wszyscy liczyli na to, że zostaną strażnikami?- Wiesz… o tym nie pomyślałem. Ciekawa koncepcja. - No bo po co się zgłaszali? Chyba nie po to, by ich poniżano.- Umysł ludzki cały czas pozostaje zagadką, choć sporo o nim wiemy. Ja ci podam przykład. Wiesz, że wiedziałem, że pójdziesz ze mną do kina?- A skąd?- Jak cię zapraszałem to powiedziałem takie zdanie: „Byłbym bardzo niepocieszony, gdybyś nie chciała mi towarzyszyć.”- Powiedziałeś… nawet pomyślałam sobie, że zabrzmiało to strasznie staroświecko. - Owszem. Ale, czy jak to usłyszałaś nie pomyślałaś też przypadkiem, że nie możesz mi odmówić, bo będzie mi przykro?- Tak właśnie pomyślałam – szepnęła Małgosia i zaczerwieniła się. - No widzisz – Kuba pokiwał głowa i nie patrząc na nią mieszał swoją kawę. – I to właśnie wiadomo o człowieku. Jak się zachowa w pewnych sytuacjach. No coś ty… – urwał patrząc na minę dziewczyny. Wydawało mu się, że nawet widzi jak zaszkliły jej się oczy. Wziął ją delikatnie za rękę i przysunął do ust. – Małgosia! Nie chciałem cię urazić. Po prostu chciałem, byś poszła ze mną do kina. - Akurat na ten film?- Na ten, bo wiedziałem, że zrobi na tobie wrażenie i potem sobie podyskutujemy. Na mnie zresztą też zrobił. Czułem narastającą we mnie agresję wobec strażników. Choć nie ja byłem więźniem. Czułem, że i mnie dopada ta machina. - A nie mogłeś z koleżankami ze studiów? - Ale one są mało odkrywcze… Myślę, że żadna z nich by nie powiedziała, że może wszyscy, którzy szli do eksperymentu szli z myślą, że będą strażnikami. - A skąd wiedziałeś, że ja będę? – spytała Małgosia patrząc Kubie prosto w oczy. (…) Oczywiście, jak znam siebie, będę w tym fragmencie jeszcze grzebać… tak, jak i we wszystkich innych i w całej powieści. Publikuję jednak kawałeczek, by pokazać czytelnikom, że prace nabrały tempa. Mam oczywiście świadomość, że ten fragmencik mówi niewiele tym, którzy nie czytali „LO-terii” na łamach Cogito, a nie mówi zupełnie nic tym, ktorzy nie czytali „Klasy pani Czajki”. zapewniam jednak, że „LO-teria” będzie mogła istnieć samodzielnie.  Powiązane notki: Uchylam rąbka tajemnicy Podpisałam dziś umowę na książkę „Sisiorek i Miamol, czyli jak... Piszę, piszę i ledwie dyszę W związku z powtarzającymi się pytaniami: „Czy naprawdę pani pisze... Nie piszę na żądanie Pisać chciałam od… zawsze. Miałam 4 lata, gdy napisałam na... W punkcie wyjścia, czyli sobie piszę Wielokrotnie pisałam, że w życiu na wszystko muszę zapracować trzy... LO-teria nadchodzi Uchylam rąbka tajemnicy. Nie tylko zdradzam, że można się ze... 