Tak właściwie mogę streścić zachowanie niektórych uczestniczących w pogrzebie Violetty Villas. Nigdy nie lubiłam tłumów, a z tym miałam do czynienia dziś na Starych Powązkach gdzie z kamerą pojechałam pochować artystkę. Ludzie czytają gazety, słuchają radia i oglądają telewizję, ale gdy spotykają dziennikarzy nie są im przychylni. Poniekąd to rozumiem, więc pominę milczeniem odzywki do mnie czy moich koleżanek i kolegów po fachu. Jednak to, jak ludzie odzywali się do siebie (sic!) podczas ostatniej drogi, bądź co bądź gwiazdy sprawiło, że żałowałam, że pada mi bateria w telefonie i nie mogę nagrać tych „cudownych” rozmów na dyktafon. Przy nich teksty ze starego kawału… - Pan się nie pcha tak na chama. - A bo to człowiek wie, na kogo się pcha? … to przysłowiowy pikuś! - Pani to jest głupia! – jedna pani do drugiej tuż przed kościołem! - Cicho moherze! – odparł pan będący z „głupią” panią. - Wypierdalaj! Ja tu stałam! – inna pani do innego pana. - Kultury stara małpo! – jeszcze inny pan do tej pani. - Pani to tu nie powinna być! Nad grobem nie było lepiej. - Proszę mnie przepuścić. - Gdzie? Po grobie chce pani chdozić? - Przecież ten grób ma ze sto lat i tam już nic w nim nie ma! - Nic to pani w głowie nie ma! - Czy mogę stanąć koło pana na tym grobie? - Na głowę niech pani jeszcze komuś wlezie! Obok kłótni rozmowa fanów: - A ta opiekunka będzie? - Opiekunka to się opiekowała do śmierci, a teraz jest już po śmierci i ona tu już nie ma nic do roboty! - A pan skąd to wie? - Nikt jej tu przyjść nie zabroni. Może będzie. - Nie będzie, bo nie ma prawa tu być! - Głupi pan jesteś! Ma prawo! Każdy ma prawo! - Sama pani jest głupia! Kłótnię przerwało donośne, bo powiedziane przez mikrofon: - W imię Ojca… - … i syna i Ducha świętego – odpowiedzieli wszyscy, którzy przed chwilą się kłocili i wyzywali od ostatnich.   A to Polska właśnie!  Powiązane notki: Znacie? To posłuchajcie. A to Polska właśnie… Zmęczona ostatnim tygodniem i spaniem po cztery godziny na dobę... Głupi biedny, a bogaty mądry? Myślę o tym od kilku dni. Dokładnie od chwili, gdy... No właśnie dlatego Często, gdy jeżdżę na spotkania autorskie, czytelnicy dowiedziawszy się, jak... Właśnie zaniżam średnią Mam wiele tak zwanych „literackich miłości”. Mam na myśli książki,... Jeszcze Polska, czy już Matrix?, czyli moja Mama i Ruskie Moja Matka tak nie lubiła Ruskich, że czasem śmialiśmy się... 