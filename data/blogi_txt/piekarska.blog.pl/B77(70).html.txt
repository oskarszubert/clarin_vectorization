Przygotowywany wspólnie z Ulubionym i reżyserką Małgorzatą Szyszką monodram „Listy do Skręcipitki”, będzie miał swoją premierę podczas Święta Saskiej Kępy, czyli 8 czerwca o 22:00. Zanim jednak dojdzie do premiery przygotowujemy próbę medialną, czyli specjalny pokaz wybranych scen dla mediów. Musiałam w związku z tym kupić czyste płyty DVD i nagrać na nie materiały prasowe, te same materiały wydrukować w kilkudziesięciu egzemplarzach, powkładać w osobne koperty itd. W sumie pół dnia roboty. Jednocześnie drugie pół dnia słałam e-mailem zaproszenia do dziennikarzy. Nie mogę powiedzieć, bym była zaskoczona ani nie mogę powiedzieć, by było mi przyjemnie, gdy znajomi dziennikarze usuwali maile przed przeczytaniem. Tak jednak się działo. Przyszło do mnie co najmniej dwadzieścia listów z tekstem: „nie dostarczono: Listy do Skręcipitki – próba medialna”, a w treści była informacja, że list został skasowany bez czytania. „Jak żyć panie premierze?”, że tak zacytuję klasyka… Do tej pory myślałam, że powiedzonko „przed przeczytaniem spalić” dotyczy jedynie akt tajnych agencji wywiadowczych… Że też ja bez czytania kasuję tylko e-maile pod tytułem „Enlarge your penis”… No i tak przy okazji… chętnych podczytujących mnie dziennikarzy zapraszam.  Konferencja prasowa połączona z próbą medialną spektaklu:  „Listy do Skręcipitki” odbędzie się w piątek 31 maja br. o g. 14:00 na scenie teatru „Scena Lubelska” – Praga Południe, ul. Lubelska 30/32. III piętro.   http://www.scenalubelska.art.pl/30_32.swf  Spektakl przygotowywany jest z prywatnych środków. Wszyscy sponsorzy wsparli nas na zasadzie barteru. To czego nam się nie udało załatwić w ramach wymiany barterowej musimy opłacać z prywatnej kieszeni. Jedną z tych rzeczy jest sala do prób. Teatr Scena Lubelska udostępnił nam swoje podwoje za minimalne stawki, ale w tzw. dni wolne od pracy. Mamy jednak nadzieję, że uda się nam zainteresować Państwa naszym przedsięwzięciem i zaszczycą nas Państwo swoją obecnością.   Będzie można porozmawiać z twórcami. Przygotujemy też dla Państwa pakiet materiałów prasowych do wykorzystania.    Powiązane notki: Telefon, czyli osobiście pójdę po prośbie Jedna z moich ulubionych sentencji łacińskich brzmi: „Tempora mutantur et... Black is black, czyli z Nowym Rokiem „Black is black” śpiewali kiedyś panowie z zespołu Los Bravos, a... Szukamy sponsora, czyli w szponach księdza Wujka Pisałam jakiś czas temu, że Ulubiony dostał stypendium Ministra Kultury... 