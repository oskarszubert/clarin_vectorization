Każdy sądzi według siebie. To stara prawda. Dlatego złodzieje każdego podejrzewają o kradzież. Niewierni mężowie śledzą żony w obawie przed zdradą. Z kolei intelektualiści podejrzewają, że każdy ma w głowie to samo co on. Ja też tak czasem grzeszę. Zadaję pytanie, na które odpowiedź wydaje mi się oczywista. I jest oczywista. Niestety tylko dla mnie i moich najbliższych przyjaciół oraz znacznej mniejszości napotkanych przeze mnie osób. Rok temu w Wielkanoc pytałam ludzi na ulicy co to jest Wielkanoc. Pytanie wydawało mi się banalne. Przecież żyjemy w kraju katolickim. Niestety. Słyszałam tak bzdurne odpowiedzi, że przeżywałam to ponad miesiąc. - Wielkanoc to wielka noc. - A o jaką noc chodzi? - O wielką. - Czyli jaką? - Najwiekszą w roku. - Największą, czyli jaką? - Najdłuższą. Wczoraj pytałam co to jest haiku. Sama pierwszy raz o haiku słyszałam ponad 20 lat temu w liceum. Pewnie dlatego myślałam, że wszyscy znają to słowo. Tymczasem dowiedziałam się, że haiku to…  nazwa japońskiej firmy chińskie jedzenie coś po hawajsku japońska sztuka walki inna nazwa harakiri  Najczęściej jednak padała odpowiedź: Nie wiem. Nie. Nie podam tu definicji haiku. Niech czytelnik tego bloga sam szuka w sieci. Może po drodze coś jednak przyjdzie mu do głowy? A moze ktoś? Np. Darek Brzózka Brzózkiewicz? Sza! Więcej nie podpowiadam.  Powiązane notki: Chamstwo jest wszędzie, bo przykład idzie z góry Od dobrych dwóch lat udzielam porad w magazynie dla nastolatek... Nie jest złodziejem? Nussbaum podał do sądu rabinackiego Rosenfelda za to, że nazwał... Jaki mały jest ten świat! Jakieś dwa miesiące temu w jednej z knajpek, w których... Lokalne jest fajne Ilekroć jadę poza Warszawę tylekroć dochodzę do tego wniosku, bo... Co to jest faks? Kilka lat temu robiłam dla TVP reportaż „Misjonarze z innej... 