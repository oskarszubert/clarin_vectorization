Witam serdecznie, Piszę w imieniu rodziców mojej 8 miesięcznej bratanicy  Antosi Wieczorek. Urodziła się ona z obustronnym brakiem kości strzałkowych oraz  poważnymi ubytkami i deformacjami stóp. (wada, z którą urodził się Oscar  Pistorius) Ma też problem z lewą rączką. Schorzenia z jakimi zmaga się Antosia są bardzo rzadkie, a najlepsi lekarze specjaliści w Polsce stwierdzali,  że mieli bardzo mało podobnych przypadków w swojej karierze i że przypadek  Antosi jest bardzo trudny. Rokowania są niepewne (amputacja nóg). Walczymy o to  żeby tak właśnie się nie stało. Rodzice dla swojej córeczki znaleźli lekarza ze Stanów Zjednoczonych – dr Paley’a (http://www.paleyinstitute.org),  który miał 1200 przypadków i z powodzeniem leczy takie schorzenia jakie ma  Antosia. Jest to dla niej wielka szansa – dr Paley uważa, że postawi Antosię na nogi i że będzie mogła nawet rekreacyjnie uprawiać sport. Konieczna jest  operacja, której koszty nas przerażają. Po konsultacji w Monachium dr Paley  określił koszty na ok. 300 000 $. Czynnikiem ograniczającym jest też  czas. Na zebranie w/w kwoty mamy niecały rok. Dla młodego małżeństwa są to niewyobrażalne koszty, dlatego zwracam się z dużą prośbą. Zależy nam aby  dotrzeć z historią tej cudownej dziewczynki do jak największej liczby ludzi,  stąd prośba o JEDEN POST na blogu. To tak niewiele, a może pomóc. Wierzymy w to,  że jeśli wiele osób wspomogłoby nas, nawet niewielką kwotą to uda się nam  uratować Antosię przed amputacją. Więcej informacji o Antosi na stronie: www.AntoninaWieczorek.pl (nowa  akcja dla Antosi z okazji Mikołaja – www.facebook.com/events/439444842778257/ ) Z poważaniem Monika Wieczorek, ciocia Antosi  Powiązane notki: Pomóżmy „Kontratekstom” Drodzy Czytelnicy „Kontratekstów”. Nasz internetowy magazyn jest w sieci od... Pomóżmy Klaudii Klaudia Pająk urodziła się w grudniu 2006 roku. Pochodzi z... 