Władysław Frasyniuk: Nie mogę już słuchać o  IPN, o lustracji. To żałosna debata, pokazująca jakim zaściankiem  jesteśmy. Młodzi ludzie przestają czytać i oglądać polskie media. Jest szczyt G20, gdzie podejmuje się kluczowe decyzje dla świata, a u nas  co? Żenujące zachowanie kancelarii prezydenta, żenujące zachowanie  kancelarii premiera. Dość tego, dość kompromitowania Polski. Powinniśmy  wyjść na ulicę, protestować i powiedzieć "dość tego szmatłastwa"Starzeje  nam się Frasyniuk, coraz łagodniejszy się robi. A przecież jeszcze  niedawno - w nie tak znowu zamierzchłych czasach kiedy nie stawiał  Jaruzelskiemu pomników a współpracę z nim uważał za kompromitującą (przynajmniej starego Giertycha) - był dużo bardziej radykalny i ciekawsze formy protestu postulował. W powietrze się chciał wysadzać,  terrorystów i zorganizowaną przestępczość rozumiał. A wszystko przez te  potworne teczki. Władysław Frasyniuk: Jestem przerażony. Co można zrobić? Bohaterów narodowych jest tak dużo, tak  dużo ludzi cierpiało, zwłaszcza polityków; co można zrobić w sytuacji,  gdy kandydat na prezydenta Maciej Giertych uzyskał status  pokrzywdzonego za to, że współpracował z gen. Jaruzelskim. A co zrobić  w sprawie Lecha Wałęsy, który nie współpracował z gen. Jaruzelskim.  Władysław Frasyniuk: Co zrobić z tym szaleństwem? Psychiatra? Czy  lepiej wysadzić się w powietrze? Ja zaczynam rozumieć terrorystów i  zaczynam rozumieć zorganizowaną przestępczość.A skoro już  jesteśmy przy tej strrrrrasznej lustracji, to nie żebym Frasyniukowi  wypominała (znana jestem z niewypominania) ale on sam ma mały grzeszek pomówieniowy na sumieniu. Pamiętam jak nie zrozumiawszy do końca wypowiedzi Lityńskiego oskarżył publicznie Jadwigę Staniszkis o to, że  to przez jej zeznania Lityński poszedł siedzieć.Władysław Frasyniuk: Dla  mnie znamienny był artykuł Jana Lityńskiego, który mówił, że nie jest  prawdą to co mówi profesor Staniszkis, jakoby mówiła tylko i wyłącznie  to, co Służba Bezpieczeństwa już wiedziała. Bo na podstawie tego, co mówiła Staniszkis, Jan Lityński poszedł do więzienia. To znowu jest  pytanie - głupstwo czy świństwo powiedziała. Może pani Staniszkis  opublikuje kiedyś swoje zeznania i wtedy będziemy mogli dokonać oceny,  co to było.Gdy słucham Frasyniuka, zwłaszcza jak wskakuje  na swojego lustracyjnego konika, muszę przyznać rację tym, którzy  mówią, że IPN niszczy ludzi a lustracja im rozum odbiera. Frasyniukowi  odebrała dość skutecznie, podobnie jak Wałęsie stawiającemu ultimatum  "albo ja, albo Kurtyka", Tuskowi wysyłającemu kontrolę na UJ, czy Życińskiemu tradycyjnie już poświęcającemu kolejne kazanie z okazji  ważnego święta kościelnego swojej lustracyjnej obsesji, tym razem  porównując prześladowanego książką Wałęsę do Chrystusa. Zdaje się, że  wszyscy zwęszyli realną szansę na ostateczne rozwalenie IPNu i stąd ta  nagła nadaktywność. Bo wierzyć się nie chce, że to przez jedną, jedyną  książczynę.A Friszke, sądząc po wypowiedziach "po linii" to się  już chyba do stołka po Kurtyce przymierza. Zakład, że będzie poważnym kandydatem? Trzeba będzie wrócić do pytania czy to prawda, że to on był  tą anonimową babiną co ostrzegła Niezabitowską... 