W dzisiejszej Wyborczej w artykule "Wokół spotkania Kulczyk- Ałganow" pojawia się całkiem nowa data - 25 lipca, kiedy to rzekomo Kulczyk powiedział o sprawie Millerowi. Sam autor jakby nie zauważa, że ta informacja sporo zmienia bo ani słowem nie wyjaśnia skąd tę datę wziął i jak zmienia ona obraz całej sprawy. Bo jeśli Miller rzeczywiście wiedział 25 lipca, to dlaczego Barcikowski i Siemiątkowski dopiero 31 lipca, skoro sam Miller mówi Monice Olejnik "natychmiast poprosiłem o przyjazd szefa ABW, pana Barcikowskiego", wygląda więc na to, że Barcikowski blisko tydzień jechał, bo z tego co pamiętam on też mówił o rozmowie 31 lipca. Jeśli Kulczyk powiedział Millerowi już 25 lipca, a oficjalne zawiadomienie złożył w Agencji Wywiadu dopiero 31 lipca, to co się działo przez te 6 dni? Ustalanie wersji? A może sprawdzanie ile wywiad już wie, i w związku z tym do czego trzeba się oficjalnie przyznać? Nie wiem dlaczego ta nowa data w ogóle Czuchnowskiego nie zainteresowała i dlaczego myśli, że dla czytelników będzie ona na tyle nieistotna, że nie trzeba im nawet mówić skąd się wzięła i wyjaśnić co z tego wynika. Mam zresztą wrażenie, że Czuchnowski spisał dość bezrefleksyjnie to co mu ktoś podsunął i dlatego ten artykuł się nie klei. Ciekawa jestem czy autor byłby w stanie obronić swoje tezy, czy tylko je za kimś powtarza, tak jak niedawno te o rosyjskiej prowokacji. Bo na przykład wspomina o Dochnalu, pisze nawet, że w Wiedniu polscy agenci zjawili się właśnie tropem Dochnala, ale nie wyjaśnia co Dochnal robił w tle wiedeńskiej rozmowy. Bo ja z artykułu Czuchnowskiego wcale tego nie wyczytałam a chętnie bym się dowiedziała, skoro za to został aresztowany a agenci fatygowali się na spotkanie Ałganow- Kulczyk, z którym to spotkaniem związki Dochnala wcale nie są u Czuchnowskiego takie oczywiste. Tak na marginesie, potwierdza się chyba moja wersja, że Kulczyk nie poszedł do Siemiątkowskiego jako zatroskany obywatel, tylko jako przestraszony obiekt zainteresowania służb, wiedząc, że wiedzą, powiedział im, żeby móc mówić, że wiedzeli od niego. A przy okazji dla odwrócenia uwagi rzucić podejrzenia na Kaczmarka. Ciekawa jestem czy ta "twarda męska rozmowa" jaką prezydent odbył z Kulczykiem nie była czasami opieprzaniem Kulczyka za to, że nie dochował należytej ostrożności i dał się rozszyfrowa, skoro agenci pokapowali, że "Pierwszy" i "kierownik zakładu" to prezydent (być może przed wyjazdem ostrzegano Kulczyka, że nie mogą paść nazwiska bo Ałganow jest na celowniku i może być podsłuch). I Kulczyk wymyślił, że jak będzie mówił aluzjam (jak u Rywina "ja ci to muszę inaczej powiedzieć"), to nikt się potem nie przyczepi. Ale agenci się przyczepili i sprawę opisali. A swoją drogą, ciekawa musiała być ta kolacja, skoro Kulczyk się tak jej wypierał. 