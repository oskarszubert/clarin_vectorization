A ja po konferencji MAK coraz mniej rozumiem z tego śledztwa, ustalenia   rosyjskiej komisji wydają mi się wewnętrznie sprzeczne. Bo jak to jest   możliwe, że pilot po otrzymaniu z wieży prawidłowych danych   określających jego wysokość i położenie względem pasa startowego, mając   wszystkie urządzenia sprawne, po ustawieniu również sprawnego autopilota   tak, żeby go w odpowiednim tempie sprowadził nad lotnisko, rozbija się ponad kilometr przed nim, i 15 metrów poniżej jego poziomu? Czy to jest w   ogóle technicznie możliwe jeśli wszystkie urządzenia były sprawne a   wieża podała właściwe do określenia położenia dane? Nie jestem pilotem,   ale na czuja wydaje mi się, że po wprowadzeniu poprawnych danych sprawny   autopilot w działającym bez zarzutu samolocie nie miałby prawa znaleźć   się tak daleko od lotniska i poniżej jego poziomu.    Ciekawa jest w tym kontekście wypowiedź pilota JAK-a, który wylądował w   Smoleńsku tego samego dnia i do końca miał łączność z Tu, zwłaszcza w zestawieniu z wypowiedzią - tym razem anonimową - innego pilota. ***   Artur Wosztyl: Tupolew   wcale nie lądował. Robił podejście do lądowania i w jego trakcie   doszło do katastrofy. Podejście wygląda tak, że samolot zniża się do   swojej minimalnej wysokości i wykonuje lot w kierunku lotniska. Jeżeli na tej wysokości w odpowiedniej odległości od drogi startowej ma kontakt   wzrokowy z ziemią, może się zniżyć i kontynuować, nawet gdyby wieża   podała mu gorsze warunki.   Gazeta Wyborcza: Wieża może zabronić lądowania?   Artur Wosztyl: Kontroler zawsze może zabronić, w   każdym momencie. Kieruje ruchem na lotnisku. Jest panem i władcą.     Gazeta Wyborcza:  10 kwietnia wieża powinna była zabronić   Tu-154 lądowania?  Artur Wosztyl: Nie chcę spekulować.  Gazeta Wyborcza: Ale skoro warunki pogodowe były poniżej   minimum dla tupolewa, to znaczy, że on nie mógł lądować, czyli wieża   powinna była mu tego zabronić.  Artur Wosztyl: Kontroler   powinien dać jednoznaczną informację. Gazeta Wyborcza: Jednoznaczną?  Artur Wosztyl: Podać: "zabraniam podejścia".   Gazeta Wyborcza: Czemu Tu-154 myślał, że jest wyżej, niż był?  Artur Wosztyl: Sytuacja musiała ich zaskoczyć. Czym, nie   mam pojęcia i nie będę spekulował. Gdybyście rozmawiali z 10 pilotami,   mielibyście 10 logicznych hipotez.   Gazeta Wyborcza: Ile jest wysokościomierzy w samolocie?  Artur Wosztyl: W jaku cztery: trzy barometryczne i jeden   radiowy. Wskazania barycznego zależą od ciśnienia, jakie podaje wieża.  Gazeta Wyborcza: Czy to możliwe, by wieża podała błędne   ciśnienie i dlatego piloci nie wiedzieli, na jakiej są faktycznie   wysokości?  Artur Wosztyl: Nie pamiętam, jakie ciśnienie podała wieża.  ***   Gazeta Wyborcza: Niektórzy eksperci sugerują, że dezorientację pilotów mogła wywołać błędnie   podana informacja o ciśnieniu panującym na lotnisku, co jest kluczowe   dla ustawienia wysokościomierza barycznego. Czy to możliwe?  Anonimowy pilot: W   informacjach ujawnionych przez komisję brak jest na razie danych o   ciśnieniu, które kontroler ze Smoleńska przekazywał załodze. Nie ma też informacji, jakie ciśnienie ustawiła załoga na wysokościomierzu barycznym. Oczywiście to może mieć wpływ na wypadek - źle ustawiony wysokościomierz może   wskazywać np. większy pułap, niż samolot ma w rzeczywistości.   Niezależnie jednak od tego załoga dysponowała jeszcze   radiowysokościomierzem i systemem TAWS ostrzegającym przed   niebezpiecznym zbliżaniem się do ziemi.  Gazeta Wyborcza: Jak działa lotniskowy radiolokator, jaki był   w Smoleńsku? Czy tu mogło kryć się źródło błędu? Anonimowy pilot: Dzięki radiolokatorowi kontroler obserwuje położenie oraz   wysokość samolotu względem pasa i wydając przez radio komendy pilotowi,   prowadzi go w kierunku lotniska. To starszy system niż ILS,   obecnie coraz rzadziej występujący. Trudno powiedzieć, jak działał 10   kwietnia, wciąż nie mam precyzyjnych informacji, czy piloci korzystali z dwóch radiolatarni, czy   byli prowadzeni przez kontrolera obsługującego radar precyzyjnego   podejścia. Mogli też korzystać zarówno z radiolatarni, jak i z   komend kontrolera. ***    Tyle piloci. Jak widać mnóstwo znaków   zapytania można znaleźć nawet w Gazecie Wyborczej, jeśli więc ktoś w   sprawie katastrofy nie ma żadnych wątpliwości, to wcale nie dlatego, że nie ma do nich powodu, ale dlatego, że zdecydował się je ignorować.   Ciągle przecież nie wiemy nic, niewiele wie nawet Klich, któremu   Rosjanie skąpią najważniejszych informacji i o tym, że w kokpicie minutę   przed katastrofą była piąta osoba a jej obecność może mieć znaczenie   dla oceny przyczyn, raczyli go poinformować dopiero po tym, jak zrobił   sobie z gęby cholewę zapewniając opinię publiczną, że rozmowa miała   miejsce 16-20 minut przed i była bez znaczenia. Po półtora miesiąca od katastrofy nie wiemy wiele ponad to, o której się wydarzyła (to i tak   spory sukces, zważywszy na to ile trwało ustalanie tego drobiazgu z   dokładnością większą niż 10 minut). I raczej nie dlatego, że tylko tyle   ustalono. Po prostu tylko tyle zdecydowano się nam ujawnić. Na razie. Bo   pewnie w miarę zbliżania się wyborów prezydenckich będziemy się   dowiadywać więcej, a za każdym razem będą to wyłącznie interpretacje niemożliwe do zweryfikowania. Jakiś tydzień przed wyborami dowiemy się pewnie czegoś sensacyjnego o   rozmowie prezydenta z bratem, a może tylko usłyszymy, że jeszcze trzeba   wykluczyć ponad wszelką wątpliwość, że to Jarosław namówił brata, aby ten naciskał na lądowanie. Spin doktor Platformy na swoim blogu już   wskazuje kierunek w którym pójdzie narracja. Nawet jeśli nie uda się   ludzi przekonać do współsprawstwa Jarosława, to może się przynajmniej   uda go wreszcie sprowokować. Niepozorna Tatiana Anodina może się stać kluczową osobą w tej kampanii   wyborczej. Niestety, za naszym pełnym przyzwoleniem bo sami się dajemy   tak upokarzać.  Gazeta   Wyborcza: Tupolew wcale nie lądował  Gazeta   Wyborcza: Pytania i odpowiedzi ws. lotu TU-154 