Opublikowane na blogu Janusza  Palikota pozwy jakie złożył przeciwko Dziennikowi i jego dziennikarzom  to bardzo pouczająca lektura. Dużo ciekawsze od tego za co pozywa  dziennikarzy Janusz Palikot, jest to co się w żadnym z trzech pozwów  nie pojawia, a mianowicie ten fragment artykułu "Pieniądze  Palikota z  cypryjskiej skrzynki" z 30 maja.Dziennik: Ustaliliśmy,  że poseł PO w ostatnich tygodniach sprzedał spółkę, której jest winny  ponad 2 mln euro. Komu? Firmie, której adres to skrzynka pocztowa na  Cyprze. Ustaliliśmy, że w ostatnich tygodniach Janusz Palikot wykonał  zaskakujący ruch biznesowy. Poseł ma ponad 2 mln euro długu w  luksemburskiej firmie CEPI, którą sam założył. Ale Palikot  właśnie sprzedał CEPI. Akt notarialny - dostępny dla każdego, kto chce  skorzystać z rejestrów sądu w Luksemburgu - ma datę 9 kwietnia.Przeczytajcie  pozwy Palikota, powyższa informacja nie znalazła się na długiej liście pretensji Palikota do Dziennika, choć wśród "nieprawdziwych informacji  i sugestii", którymi skrzywdzili go dziennikarze a on tę krzywdę  wycenił na okrągłe 10 milionów złotych, znalazły się nawet tak  niepodlegające dyskusji sformułowania jak to, że "Janusz Palikot prowadzi nieprzejrzyste operacje finansowe na dużą skalę". Dlaczego  Janusz Palikot w żadnym z pozwów nie odnosi się do informacji podanej w  zacytowanym przeze mnie fragmencie? Na pewno nie dlatego, że jej nie  zauważył bo w pozwie nie tylko wymienia artykuł, w którym się znalazła  ale nawet cytuje jego inny obszerny fragment, jako przykład "nieprawdziwej informacji i sugestii". I z pewnością nie dlatego, że  uznał ją za nieistotną, a tym samym niewartą włączenia do pozwów, bo  jeśli Dziennik napisał prawdę i Palikot sprzedał CEPI dopiero 9  kwietnia 2009 roku to znaczy, że w marcowym wpisie "Samolustracja  majątkowa" okłamał opinię publiczną. Janusz Palikot: Spółki: Central Europe Private Investments i Towarzystwo Inwestycyjne Janusza Palikota sprzedałem w 2008 roku i nie zasiadam w ich organach. Jednoznaczne  ustalenie daty sprzedaży CEPI ma, z różnych względów, ogromne znaczenie  dla oceny wiarygodności Janusza Palikota. Jeśli więc obietnica złożona  opinii publicznej nie jest wystarczającą motywacją do ujawnienia umów,  których ujawnienie obiecał, może będzie nią potrzeba obrony własnego dobrego imienia. Czas najwyższy aby także inne osoby, które publicznie  zadeklarowały wolę wyjaśnienia wszystkich wątpliwości wokół posła  Palikota, dotrzymały słowa.Janusz Palikot: Wszystkie  umowy sprzedaży, w których jestem stroną, są zarejestrowane i  opodatkowane. W Polsce. Po otrzymaniu kompletu wyjaśnień z biura  rachunkowego przekażę je opinii publicznej do wiadomości.Donald Tusk: Nie  ma tu żadnego problemu, żeby nie [upublicznić wyjaśnień przekazanych mi  przez Palikota]. To nie są materiały, które mają charakter poufny.Julia Pitera: Poproszę premiera o wgląd w dokumenty, które przekazał mu Janusz Palikot w związku z publikacjami Dziennika.***Jak  już pisałam, w sporze między Palikotem a dziennikarzami, trzymam kciuki  za dziennikarzy, zwłaszcza, że w naszym dziwnym kraju dziennikarze, którzy swoją rolę wolą widzieć w patrzeniu Palikotowi na ręce niż  medialnym obsługiwaniu jego coraz bardziej żenujących happeningów są w  zdecydowanej mniejszości. Jeśli jednak Majewski i Cieśla liczą, że będą  mieli okazję dowieść swoich racji w sądzie to są bardzo naiwni, o czym  się pewnie wkrótce przekonają jak Dziennik w ramach ugody opublikuje na  pierwszych stronach pokorne przeprosiny za wyskoki swoich dziennikarzy. Jedyna szansa na uniknięcie upokarzającej porażki z Palikotem to pozwanie Palikota i zagranie z nim w jego grę. W opublikowanych pozwach  i oświadczeniach dla prasy Palikot dostarczył mnóstwo materiału  wystarczającego nie tylko do wytoczenia mu sprawy z powództwa cywilnego  o naruszenie dóbr osobistych ale nawet do ścigania go z art. 212. Janusz Palikot: Pozwani sukcesywnie realizują plan „zniszczenia” posła Janusza Palikota i zamiast pełnić rolę „public watchdog” właściwą i należną prasie, aktywnie włączają się w walkę polityczną na jej polskiej scenie. (...) Intencją pozwanych opublikowania spornych artykułów nie było dociekanie prawdy, lecz realizowane na zamówienie polityczne zadanie „zniszczenia Palikota”,  albowiem nie nastąpiła żadna reakcja nie tylko ze strony Redaktora Naczelnego, ale przede wszystkim ze strony Wydawcy, co oczywiście  potwierdza tezę o działaniu pozwanych na określone zamówienie polityczne. (...) Nie mam najmniejszej wątpliwości, że artykuły  Dziennika są elementem ataku politycznego, mającego na celu podważenie  mojej pozycji w partii oraz wiarygodności Platformy Obywatelskiej RP w  czasie trwającej kampanii wyborczej. Mają na celu doprowadzenie do  kryzysu wewnątrz mojej formacji.O ile to co ma  Palikot przeciwko dziennikarzom jest słabiutkie i trudno będzie tym  wygrać w sądzie, o tyle dziennikarze wygraną mieliby raczej w kieszeni  bo Palikot nie będzie w stanie udowodnić niczego z tego co  dziennikarzom zarzuca, a naruszenie ich dóbr osobistych jest oczywiste.  Jeśli się ze mną zgodzicie, że pozwy Palikota są słabe, obliczone nie na wygraną w sądzie ale na postraszenie i ugodę, a ogromna kwota roszczenia i obecna sytuacja Springera sprawiają, że taka ugoda jest  prawie pewna, to dziennikarze wytaczając Palikotowi pozew o naruszenie  dóbr osobistych wygrywają na kilku frontach. Mając w perspektywie  nieuchronną ugodę za ich plecami i ich kosztem, powinni zaplanować  kontrofensywę i nie dać się ośmieszyć. Axel Springer za nich nie  powalczy, jeśli nie powalczą sami to już przegrali.Blog Palikota: Pozwy cywilne przeciwko DziennikowiBlog Palikota: Pozew karny przeciwko dziennikarzom DziennikaBlog Palikota: Samolustracja majątkowaDziennik: Pieniądze Palikota z cypryjskiej skrzynki 