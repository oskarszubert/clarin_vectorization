Agnieszka Kublik pyta Andrzeja Friszke:"Kolegium IPN jednogłośnie doradziło w środę Kieresowi w jednej sekundzie ogłosić akt oskarżenia i wyrok na o. Hejmę”"To zdumiewające - mimo że tych materiałów nie znaliście, mimo że Kieres nie potrafił wyjaśnić, dlaczego teczka o. Hejmy wypłynęła, podjęliście decyzję skazania o. Hejmy?""Czy o. Maciej Zięba nie miał żadnych wątpliwości, gdy decydował o wydaniu wyroku na o. Hejmę?"Akt oskarżenia, wyrok, skazanie. Mocne słowa. To naprawdę wzruszające, że się pani Kublik tak przejęła, szkoda, że przy okazji nie zdobyła się na odrobinę autorefleksji na temat tego co zrobiła księdzu Malińskiemu. Nie doczekaliśmy się wyjaśnień co nią kierowało, przeprosin też nie było. Kieres przynajmniej opierał się na materiałach IPN-u a nie na anonimowych plotkach. Tajemniczy "W" tropi spisek:"Odkrycie tych dokumentów nie było przypadkowe. Uważam, że ktoś te materiały celowo podsunął prezesowi Kieresowi. Ta sprawa powinna zostać wyjaśniona - powiedział "Gazecie" proszący o zachowanie anonimowości członek Kolegium IPN (...) Z informacji uzyskanych przez "Gazetę" wynika, że teczkę przekazała Kieresowi szefowa archiwum IPN Bernadetta Gronek. Gronek do 9 maja jest na urlopie, dlatego nie mogła odpowiedzieć na pytanie, kto wskazał jej materiał."Nie wiem kim jest kryjący się skromnie za literką "W" autor tego artykułu ale obstawiam Wojciecha Czuchnowskiego bo artykuł jest skonstruowany podobnie do tego, którym rozpętał awanturę o Wildsteina. Oto "proszący o zachowanie anonimowości członek kolegium IPN" sugeruje, że ktoś celowo Kieresowi podrzucił teczkę Hejmo, "z informacji uzyskanych przez Gazetę"  wynika, że teczkę Kieres dostał od Gronek, a sama Gronek nie może tego skomentować bo jest na urlopie (pytanie za sto punktów - czy autor próbował złapać Gronek, czy uznał, że skoro jest na urlopie to nie będzie jej niepokoił ale o niej napisze, ja obstawiam to drugie bo gdyby się skontaktowali z Gronek to informacja brzmiałaby raczej "odmówiła komentarza" lub coś w tym stylu). Dziennikarza nie interesuje dlaczego członek kolegium IPN uważa, że dokumenty Kieresowi podrzucono, bezmyślnie powtarza sensacyjnego newsa, na dodatek rzucając podejrzenia na Gronek, która się nie może bronić. Dzieje się coś bardzo obrzydliwego. Brygada majstra Czuchnowskiego 