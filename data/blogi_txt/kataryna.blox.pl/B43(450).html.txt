Media donoszą o politycznych planach Rydzyka w dość alarmistycznym tonie, trochę tego nie rozumiem, ja wiążę z Partią Maryja pewne nadzieje. Będzie to zapewne partia skrajnie oszołomska i bardzo dobrze, bo to tylko przyspieszy stabilizowanie się naszej sceny politycznej. Zmarnowanie oszołomskich głosów. Partia Rydzyka nie zmobilizuje jakichś oszołomów do tej pory niegłosujących, bo wielbiciele Rydzyka zawsze karnie głosowali na tych, których im wskazywał. Wskazywał LPR. Dzisiaj LPR ma w sondażach poparcie rzędu 12%, z czego jakąś część stanowią rydzykowcy, można zatem założyć, że partia Rydzyka odbierze Giertychowi co u niego rydzykowe. Giertych i Rydzyk podzielą się głosami, a mają ich do spółki 12%, wystarczy, jeśli więc podział nie będzie po równo to któraś z partii nie przekroczy progu. Moim zdaniem po równo nie będzie, Partia Maryja wyląduje gdzieś pod progiem z głosami ukradzionymi Giertychowi, który dzięki temu skończy na 7,86%. Zmarnowanymi głosami oddanymi na Rydzyka podzielą się ci co do sejmu wejdą. To chyba nie tak tragicznie. Ucywilizowanie LPR. Jeśli Rydzyk wyprowadzi z elektoratu Giertycha wszystkich oszołomów, których tam do tej pory zagnał, uwolni LPR od balastu wymuszającego radykalizowanie się, co być może przyspieszy proces ewoluowania LPR w kierunku budowania sensownej partii konserwatywnej w stylu zachodnim. Giertych pozbawiony wyborców w "moherowych beretach" nie będzie musiał uwzględniać ich potrzeb w swoim programie i retoryce, więc może się trochę uspokoi.Mobilizacja apatycznych wyborców. Wizja partii Rydzyka zapewne mocno wystraszy wszystkich, co może bardzo pozytywnie wpłynąć na frekwencję wyborczą, może te 75%, które nie zamierza iść do wyborów ruszy się z domu, żeby dać odpór rydzykowcom. A ponieważ w domu zostaje zazwyczaj wyborca umiarkowany (beton lewicowy i prawicowy zawsze jest wyjątkowo zdyscyplinowany), jeśli uda się tego umiarkowanego wyborcę do urn zagnać strasząc Rydzykiem, na podwyższonej frekwencji stracą partie skrajne na prawicy i złodziejskie SLD, co daj nam Boże.Czy to bardzo naiwne rozumowanie?PS. Czytelnicy Gazety potrafią być okrutni. W sondażu na portalu aż 50% odpowiedziało, że sami zagłosują na Partię Maryja :) 