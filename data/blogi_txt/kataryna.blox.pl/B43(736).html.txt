Tylko kilka minut wisiał na portalu Gazety najnowszy sondaż PGB a szkoda bo wyniki ciekawe i chyba dość zaskakujące. PiS - 32%, PO - 27%, SLD-SdPl - 18%, SO - 11%. Wbrew nadziejom jednych i obawom drugich, powstanie koalicji z Lepperem i Giertychem nie zaszkodziło PiSowi, któremu urosło o 3 punkty procentowe, tyle samo ile spadło Platformie. Przyznam, że jestem zaskoczona bo myślałam, że po wprowadzeniu Leppera i Giertycha do rządu, a raczej po kilkudniowej histerii jaką to wywołało, PiS poleci w sondażach na łeb na szyję. A tu niespodzianka. Wyborcy chyba zrozumieli motywy Jarosława Kaczyńskiego i docenili jego niesamowitą determinację. W wywiadzie dla Ozonu Kaczyński tak się tłumaczy z koalicji:"Mieliśmy wybór: albo stworzyć dającą szansę na reformy koalicję, wiedząc, że to będzie wykorzystywane przeciwko nam, albo ogłosić odwrót - bo dymisja rządu Marcinkiewicza byłaby odwrotem. Postanowiliśmy nacierać mimo wszystko, bo być może następna szansa nadarzy się znów po kilkunastu latach, tak jak było z rządem Jana Olszewskiego. Naszym obowiązkiem było wykorzystać szansę, nawet jeśli z tego powodu spadnie na nas burza, a część naszych zwolenników przynajmniej na początku tego kroku nie zrozumie."Na razie wyborcy zachowują spokój, duża w tym zasługa mediów, kilkumiesięczna regularna nagonka na Kaczyńskich zrobiła swoje - ludzie się uodpornili i zobojętnieli. Najbardziej mnie interesuje reakcja Platformy na ten sondaż (jeśli takie tendencje się utrzymają). Nawet niezbyt bystry Tusk musiał już zrozumieć, że o samodzielnych rządach nie ma co marzyć - ani teraz, ani w przyszłości - i Platforma będzie musiała wybierać z kim jej bardziej po drodze, z PiSem czy z powstającym Centrolewem. Lada dzień wybory w Platformie, mają chłopaki do pogadania. Jak można tak przegrywać? Kaczyński zalicza wpadki ale on o coś gra. Platforma tylko trwa ale nawet to trwanie nieszczególnie jej wychodzi. Tu był sondaż 