Oficer BOR-u ochraniający Sobotkę popełnił samobójstwo. A mówiąc precyzyjnie, został znaleziony martwy a wersja o samobójstwie niewątpliwie jest najwygodniejsza. Osobisty ochroniarz Sobotki byłby zapewne ciekawym świadkiem w aferze starachowickiej. Ale nie będzie bo go dopadła depresja i wziął i się zastrzelił. Dużo wiedzący są wyjątkowo podatni na złe nastroje. I na tajemnicze wypadki.Marek Papała, komendant główny policji zastrzelony pod własnym domem. Ireneusz Sekuła, prezes GUC i poseł SLD, popełnił samobójstwo strzelając sobie dwukrotnie w brzuch z odległości ok. metra (kryminolodzy do dziś zachodzą w głowę dlaczego wybrał tak dziwaczny sposób). Jacek Dębski, minister sportu, zastrzelony pod knajpą wkrótce po udzieleniu sensacyjnego wywiadu "Zanim mnie załatwią". Marek Karp, założyciel Ośrodka Studiów Wschodnich, wepchnięty pod ciężarówkę przez białoruskiego TIR-a. Michał Falzmann, kontroler NIK-u badający sprawę FOZZ, umiera "na serce". Walerian Pańko, prezes NIK i szef Falzmanna, ginie wkrótce po nim w tajemniczym wypadku samochodowym. Szofer Waleriana Pańki oraz kilku policjantów, którzy byli na miejscu wypadku Pańki (nie pamiętam ale wierzę na słowo Ziemkiewiczowi). 