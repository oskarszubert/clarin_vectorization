Naiwny kto liczył, że po takiej  kompromitacji Agnieszka Pochrzęst zapadnie się pod ziemię ze wstydu a  jej pracodawca przeprosi czytelników za ordynarną manipulację. Nic z  tych rzeczy, na ideologicznej wojnie nie ma czegoś takiego jak wstyd czy honor, Agnieszka Pochrzęst walczy dalej, choć niestety amunicji  coraz mniej. Dzisiaj z sobotniego artykułu Pochrzęst nie ostało się nic. Nie wiem czy nagroda Hieny Roku jeszcze jest przyznawana, jeśli tak, to Pochrzęst jest murowaną faworytką. Agacie nie odmówiono aborcji, odmówiła jej sobie sama wycofując zgodę na zabieg.Agata nie została zgwałcona,  a o tym, że ojcem jest jej rówieśnik wiedziała jej matka, a od niej  nauczyciele, także policja i prokuratura, czyli chyba każdy kto się ze sprawą Agaty zetknął i chciał wiedzieć. Nowicka i Pochrzęst najwyraźniej nie chciały. Agata nie jest zdecydowana na aborcję, policja w Lublinie wie od nauczyciela Agaty, że dziewczynka chciała  urodzić, sama Agata wycofała zgodę na aborcję w rozmowie z ordynatorem.  Dlaczego tych informacji nie przeczytaliśmy w sobotę? Widać Pochrzęst  uznała ją za nieistotną, skupiając się na spisywaniu (lub wysysaniu z  palca) anonimowych zeznań o tym jakie to rzekomo piekło urządził Agacie ksiądz. Ksiądz raczej nie prześladował Agaty, tylko ją wspierał skoro - jak pisze dzisiaj Pochrzęst - Agata była z nim w stałym kontakcie telefonicznym nawet w szpitalu. Gdyby faktycznie ksiądz robił jej "piekło" i "zaszczuwał" to nie dzwoniłaby do niego i/lub nie odbierała jego telefonów. Kto zatem urządził Agacie piekło? Się okaże. W sobotę mieliśmy zgwałconą czternastolatkę, która chce aborcji ale ją mohery zaszczuwają. Dzisiaj mamy czternastolatkę w ciąży z rówieśnikiem, która mówi nauczycielowi, że chce urodzić a w szpitalu wycofuje zgodę na aborcję. Miało być zmuszanie do urodzenia dziecka, jest - być może - zmuszanie do aborcji. Trochę zmienia postać rzeczy, prawda? Choć pewnie nie dla Nowickiej, Pochrzęst, Napieralskiego, Millera i im podobnych, którzy na dramacie Agaty chcą zbić polityczny kapitał.  Artykuły Pochrzęst, które dzielą tylko dwa dni różnią się właściwie wszystkim choć przecież przez te dwa dni nic się nie zmieniło, nie doszły żadne nowe fakty i wszystko co Pochrzęst napisała dzisiaj miała obowiązek napisać w sobotę jeśli swój zawód i czytelnika traktuje poważnie. Takie "dziennikarstwo" jest potrzebne wyłącznie politykom. Czytelnik nie ma z niego żadnego pożytku.Pochrzęst w sobotę: Odmówili aborcji zgwałconej 14-latcePochrzęst w poniedziałek: Wojna o ciążę 14-latki 