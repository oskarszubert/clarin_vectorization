(dokończenie poprzedniego wpisu)Jedno mnie tylko zastanawia. Nowa ustawa została zmiażdżona przez Biuro  Analiza Sejmowych, które zwraca uwagę na możliwą niezgodność z  Konstytucją kilku ważnych zapisów, zaś Ministerstwo Gospodarki zgłasza konieczność notyfikacji ustawy w Komisji Europejskiej, ostrzegając, że  niedopełnienie tego obowiązku może skutkować nieważnością ustawy i wydanych na jej podstawie decyzji.  Ani jednym, ani drugim rząd się nie przejmuje, choć to będzie nie tylko  wstyd wizerunkowy, ale także prestiżowa porażka w "wojnie z hazardem", zwłaszcza jeśli posypią się pozwy o odszkodowania. Nawet biorąc pod uwagę PR-owe korzyści, ryzyko jest ogromne i niewarte  podejmowania. A jednak rząd je podejmuje, choć gorączkowego pośpiechu  nie tłumaczą żadne merytoryczne względy, nie wierzę, że jest on  spowodowany tylko chęcią ucieczki od "afery hazardowej". Nawet w takiej sytuacji, jest to brawura samobójcza. Myślę, że Tusk  liczy na weto Kaczyńskiego, albo przynajmniej na skierowanie ustawy do  Trybunału Konstytucyjnego, co pozwoli zwalać prawie pewną porażkę na prezydenta, a  nie na własne legislacyjne niechlujstwo. Na miejscu Kaczyńskiego  podpisałabym ustawę, wydając przy tym jasny komunikat w stylu "Widzę  poważne wady tej ustawy, ale skoro rządowi tak zależy i jest przekonany o jej konstytucyjności, to  ja ją podpiszę, jednak odpowiedzialność za nią  spoczywa wyłącznie na Platformie, która narzuciła tryb pracy  uniemożliwiający rzetelną analizę samej ustawy i jej skutków, i to ona  bierze na siebie wszystkie tego konsekwencje, zarówno te pozytywne, jak  i negatywne". Tym  razem nie ma co się bawić w  merytoryczne analizowanie ustawy, w poczuciu odpowiedzialności za  własny podpis, trzeba zacisnąć zęby, podpisać i czekać co będzie. Jeden  raz zagrać w grę Tuska, bo tylko jak się powie "sprawdzam", będzie  można  zobaczyć w co naprawdę gra. Sama jestem ciekawa. Trzeba pozwolić  Tuskowi zjeść tę żabę. Biuro Analiz Sejmowych o ustawie hazardowej 