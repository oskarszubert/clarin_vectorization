Tydzień potrwał głośno zapowiadany rozbrat Nałęcza z polityką. Odszedł ale już wrócił. Nasz złotousty marszałek wykonał woltę sezonu i w jedne wakacje zaliczył dwóch kandydatów na prezydenta. Niestandardowo uczciwy i nieprzesadnie lojalny Nałęcz został właśnie rzecznikiem Cimoszewicza, dzięki czemu jesteśmy właśnie świadkami kolejnego w tym roku wielkiego narodowego pojednania - oto śledczy Nałęcz pojednał się z Czarzastym, Nikolskim i Kwiatkowskim, których jeszcze niedawno uważał za głównych aktorów w aferze Rywina. Do tej pory spotykali się głównie na procesach sądowych ale teraz to się chyba zmieni bo przecież nie można się kłócić między sobą - i tak mają dość problemów z Jaruckimi i resztą siepactwa. W sztabie musi być zgoda więc Czarzasty, Nikolski i Kwiatkowski pewnie wycofają pozwy przeciwko Nałęczowi i Kutzowi, żeby nie było gorszącego sądowego pieniactwa w rodzinie. Nałęczowi gratulujemy nowych kolegów.  Pięknie dziękuję Uczennicom VII Liceum za grafikę :) 