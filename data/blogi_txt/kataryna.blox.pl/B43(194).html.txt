Henryka Bochniarz: "Widzę Polskę odnowionych domów, optymistycznych ludzi, nawet równych chodników"Tak swoje wrażenia z licznych podróży po kraju opisuje Henryka Bochniarz a ja się zastanawiam gdzie trzeba jeździć, żeby taką Polskę znaleźć. Bo ja też jeżdżę ale niestety jeszcze chyba do tej Polski równych chodników nie trafiłam. Gdzie jest ta Polska Henryki Bochniarz? Szczęściarz ten, kto tam trafił. Nie trafili niestety ankieterzy CBOS-u, bo według czerwcowych badań nastrojów społecznych aż 65% Polaków uważa, że sytuacja w kraju zmierza w złym kierunku. Pani Bochniarz musi mieć nieliche szczęście, że trafia akurat na tę nieliczną optymistyczną mniejszość. Pod każdym względem jesteśmy pesymistami i żadne zaklęcia tego nie zmienią. Nawet jeśli ten nasz pesymizm jest w jakimś stopniu przesadny, to on jest i nie można wygrać wyborów zamykając nań oczy i wmawiając, że chodniki równe a ludzie uśmiechnięci. A jak się chce takie bajki o kraju-raju opowiadać to trzeba uważać, żeby się przynajmniej nie zbiegły w czasie z informacjami o zamykaniu szpitali i braku pieniędzy na leczenie. Pani Bochniarz albo kompletnie nie "czuje" społeczeństwa, albo próbuje zagadać rzeczywistość. Nie rozumiem dlaczego akurat ją PeDe sobie wybrała na kandydatkę. Jeśli jednak Bochniarz zamierza całą kampanię prowadzić w tym hurraoptymistycznym stylu to odradzałabym ilustrowanie tego jakimiś dołującymi hip- hopowymi kawałkami (podobno są takie plany), przecież T.Love już dawno nagrał coś w sam raz na hymn kampanii pani Henryki:Popatrz na wspaniałe autostradyNa drogi, na których nie znajdziesz wybojówRosną nowe bloki i nie ma wypadkówW czystych szpitalach ludzie umierają rzadkoMamy extra rząd i super prezydentaCi wszyscy ludzie to wspaniali fachowcyUfam im i wiem, że wybrałem swoją przyszłośćZa rękę poprowadzą mnie do EuropyJest superJest superWięc o co Ci chodzi? Nie czepiałabym się pani Bochniarz, niech sobie snuje swoje odlotowe opowieści o radosnych Polakach ale zirytował mnie apel do kobiet:   "Bądźcie solidarne. Idźcie do wyborów i głosujcie na mnie, nie głosujcie na przystojnych" Śmieszny seksistowski argument i apel o solidarność płciową. Jakby płeć miała znaczenie. Błochowiak jest kobietą ale czy to powód, żeby na nią głosować? "Nie głosujcie na urodę, głosujcie na płeć". Tak kobieco solidarna Bochniarz widzi kobiety - durne gąski kierujące się w swoich politycznych wyborach urodą kandydata. A już deklaracji "Chcę być kobiecym prezydentem" zupełnie nie rozumiem, nie wiem co oznacza "prezydentura kobieca". Czy ktoś sobie wyobraża, że Kaczyński lub Borowski mówi "Chcę być prezydentem męskim" i apeluje do panów, żeby w imię męskiej solidarności głosowali na niego a nie na kobietę? Śmiechu byłoby co niemiara. Korepetycje z optymizmu Polaków - czerwiec 2005Belka ściemnia dzieciom 