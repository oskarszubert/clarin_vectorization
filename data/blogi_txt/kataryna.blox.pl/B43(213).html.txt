Nikt nie mówi o mediach tak krytycznie jak  sami dziennikarze, jeśli ktoś nie wierzy, niech przeczyta najnowszy  wpis Jana Osieckiego. Oto jak widzi on światek medialny: Jan Osiecki: Powiedzmy sobie szczerze TVN24 nie jest telewizją skierowaną do przeciętnego Kowalskiego. W złośliwym żargonie mówimy o tej stacji  „telewizja zakładowa". Bo jej głównymi odbiorcami są dziennikarze. W  każdej redakcji jest przynajmniej jeden telewizor non stop nastawiony  na TVN24. I kiedy na antenie pojawi się jakaś „wstrząsająca" wypowiedź polityka. Czy nawet najbardziej absurdalny „czerwony pasek" to wszystkie stacje radiowe,  portale i stacje telewizyjne (TVP Info - np.) grzeją temat do bólu. Zatem jeśli czegoś nie ma w TVN24 to temat po prostu nie istnieje.Co  nam Jan Osiecki powiedział o sobie i kolegach? Że podejmują tylko te  tematy, które im podrzuci "telewizja zakładowa". Że jeśli temat pojawi  się w TVN24 to choćby był "najbardziej absurdalny", jeśli jest na  czerwonym pasku, reszta bezmyślnie go podejmuje i "grzeje do bólu". Ostro pojechał po kolegach.Nie  będę udawać, że mam o mediach lepsze zdanie niż Osiecki i mnie to co  napisał zaskakuje. Nie zaskakuje, coś podobnego opisał kiedyś Tomasz  Lis w swojej książce, pisałam o tym w notce "Tomasza Lisa opowieść o mediach".  Tomasz Lis: "Stół  [dziennikarski w sejmie] ma średnicę trzech metrów, wokół stoi kilka  krzeseł. Jedni siedzą, inni stoją, czasem plotkują, czasem ustalają.  "Czy to ważne? Robisz to? Myślisz, że warto? Co idzie u was na  jedynce?" - to kluczowe pytania. Niejeden  dziennikarz po konsultacjach z koleżankami i kolegami zaczynał pracę  nad tematem, którego wcześniej nie chciał robić, albo porzucał pracę  nad czymś, co "przez pomyłkę" wydawało mu się ważne. Stąd stolik czasem odgrywał rolę uniformizującą. Kto miał twarde zdanie i potrafił je narzucić innym, miał wpływ nie tylko na swój materiał, ale i na to,  co ukazywało się u konkurencji." Nawiasem mówiąc, poglądy Tomasza Lisa tak bardzo ewoluują w  zależności od koniunktury, że swoje książki powinien wydawać w  segregatorach z wymiennymi wkładami, dzisiaj mógłby na przykład wyjąć z "Nie tylko fakty" to co jeszcze dwa lata temu napisał o sobie i Kaczyńskim, bo jestem pewna,  że już by tego nie powtórzył ale to tak na marginesie. Wróćmy do Jana Osieckiego.Najfajniejsze jest to co Jan Osiecki pisze o samym TVN-ie, telewizji, która - jak sam twierdzi - ma zasadniczy wpływ na to co i jak się ukazuje w  innych mediach. Jaki jest ten medialny trend-setter? Ta telewizja  "młodych i wykształconych"? Według Osieckiego raczej żałosna.Jan Osiecki: Zatem  bojkot może wyjść TVN24 tylko na dobre. Stacja wreszcie zacznie szukać  jakichś fajnych tematów, za to przestanie transmitować kolejne  konferencje prasowe. Tego już się nie dało oglądać (...) Trzeba  będzie wydać trochę pieniędzy na inteligentnych reporterów, bo głupawo uśmiechnięci reporterzy (nie mam na myśli ogółu, ale niestety dużą  część lajfujących), którzy bez własnych głębszych przemyśleń  streszczali konferencje i przepytywali na temat briefingu kolejnych  posłów przestana być potrzebni. Trzeba będzie postawić na tych z nieco bardziej pofałdowana kora mózgowa, którzy znajdą fajne własne tematy na materiały.Fajne, co? Kto kształtuje nasz medialny światek w Polsce, po kim wszystkie  inne media małpują tematy i "grzeją do bólu" nawet te "najbardziej  absurdalne" jeśli tylko pojawiły się na czerwonym pasku? Kto decyduje o  tym jakie tematy i jak podane dostaną do przetrawienia mityczni "młodzi  i wykształceni"? W dużym stopniu decydują jacyś "głupawo  uśmiechnięci reporterzy, którzy bez własnych głębszych przemyśleń  streszczali konferencje i przepytywali na briefingu kolejnych posłów".   No  no, takiego uderzenia we własne środowisko to się po Janie Osieckim nie spodziewałam :) Nie rozumiem tylko dlaczego swój wpis zatytułował  "Samobójstwo medialne PiS" skoro cały jest o tym, jakich głupich dziennikarzy ma TVN24, jakie  puszcza badziewie TVN24 i jak bezmyślnie małpują je inni dziennikarze. Czy  może źle zrozumiałam? 