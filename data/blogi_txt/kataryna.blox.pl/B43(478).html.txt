Prezydent nazwał prace komisji śledczej "ewidentnym polowaniem" i zapowiedział, że się  nie da, nie precyzując jednak na czym to niedawanie się będzie polegało. "To jest ewidentne polowanie i wobec tego będziemy podejmować wszelkie możliwe działania, żeby się nie poddać tego rodzaju nagonce, bo nie ma żadnego powodu do tego". Na ile znam prezydenta, te "wszelkie możliwe działania" to odmowa obiecanych komisji zeznań (taka pałacowa wersja "co mi zrobisz jak mnie złapiesz?") i dalsza obstrukcja w wykonaniu Jolanty Szymanek-Deresz. Idę o zakład, że prezydent już pracuje nad argumentami, którymi uzasadni wycofanie się z własnej deklaracji stawienia się przed komisją. Ale najbardziej rozbawiło mnie oświadczenie prezydenta, że fundacja Kwaśniewskiej jest "całkowicie przezroczysta". Nawet jeśli w fundacji wszystko jest w najlepszym porządku, "calkowicie przezroczysta" na pewno nie jest. Nawet organizacje pozarządowe mają z panią prezydentową pewien problem ("Pierwsza Dama non profitów" - dyskusja na portalu organizacji pozarządowych) 