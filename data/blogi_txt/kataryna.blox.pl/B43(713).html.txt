Urban został skazany na 20 tysięcy złotych grzywny za znieważenie Papieża. "Obwoźne sado-maso" jest tekstem obrzydliwym, tak jak obrzydliwy jest sam Urban ale ciąganie go za to po sądach to jakieś nieporozumienie. Jeśli Urban Papieża znieważył, to jest to sprawa między znieważającym i znieważonym, samozwańczy obrońcy papieskiej czci powinni się trzymać z daleka od tej sprawy. Zwłaszcza, że Papież by sobie na pewno nie życzył egzekwowania szacunku dla siebie sądowymi wyrokami. Nie rozumiem skąd to wzywanie wymiaru sprawiedliwości przy każdej bzdurze. Urbana nie czytać, Nieznalskiej nie oglądać, sądom głowy nie zawracać. 