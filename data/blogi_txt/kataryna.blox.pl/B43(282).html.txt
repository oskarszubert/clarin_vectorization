Zabawnie wygląda tytuł mojej ostatniej notki w kontekście tego co się dzieje w PiSie. Rokita nie ma po co odchodzić, a niedługo może nie mieć gdzie bo jeszcze parę mądrych decyzji kadrowych Kaczyńskiego i z PiSu niewiele zostanie. I wypełni się wreszcie jego wielki plan - dwubiegunowa scena polityczna. Na jednym biegunie Platforma, na drugim postkomuna. A między nimi przycupnięte to maleńkie coś co zostanie z PiSu - nieduże, głośne ale pozbawione znaczenia bo Kaczyński robi wszystko, żeby w przyszłości nie było powodu się z nim liczyć. Dzisiaj notka wyjątkowo krótka bo muszę poczekać aż mi złość przejdzie, nie mogę patrzeć jak Kaczyński marnuje szansę, której już więcej nie będzie. Nie będzie już więcej szansy na ostateczne zerwanie z postkomuną. I wcale nie jestem pewna czy ta jedna jedyna szansa która była już nie przepadła bezpowrotnie. Jeśli rząd Kaczyńskiego upadnie to nie zostanie po nim nic trwałego. Wszystko wróci na swoje miejsce, na zawsze. Szkoda, że Kaczyński tego nie rozumie. Komentarz Roberta Krasowskiego 