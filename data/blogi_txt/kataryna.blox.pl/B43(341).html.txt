"Dziennikarze! Bojkotujcie Leppera i Giertycha. Odmawiajcie relacjonowania ich wystąpień i konferencji. Nie dopuszczajcie przed kamery i mikrofony. Nie cytujcie w prasie. Unikajcie tytułowania ich ministrem i wicepremierem. Ratujcie godność Rzeczpospolitej."SMS takiej treści krąży w środowisku mediów (informacja ze strony Sylwestra Latkowskiego). Ręce opadają. Myślałam, że tytuł Świra Dnia jest niezagrożony i powędruje do tego gościa z Łodzi, co się z rozpaczy obywatelstwa zrzeka ale to co się dzieje w światku medialnym przekracza już wszelkie granice i zaczyna być naprawdę niebezpieczne. Tym bardziej, że jest duża szansa, że apel chwyci bo nasi "niezależni" dziennikarze mają dużą wprawę w przemilczaniu (w imię obrony godności Rzeczpospolitej, rzecz jasna), by wymienić choćby skuteczne zamilczenie charkowskiej niedyspozycji Kwaśniewskiego (że o solidarnym półrocznym milczeniu w sprawie afery Rywina nie wspomnę). Polska szkoła dziennikarstwa. Wraca klimat z początku lat 90-tych, kiedy zniesmaczeni ostrymi sporami w OKP dziennikarze Gazety oficjalnie ogłosili, że Gazeta nie będzie w ogóle tego relacjonować. I nie relacjonowała. Jak obserwuję co wyprawiają media po wyborach, przypomina mi się co mówił Kieres o dziennikarskich teczkach.  Ilu z nich dzisiaj nakręca antypisowską histerię? Bo przecież ci o których mówi Kieres nie zniknęli, oni też się udzielają. Kieres o dziennikarzach 