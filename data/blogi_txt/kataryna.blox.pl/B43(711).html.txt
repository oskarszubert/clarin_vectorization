W piśmie Enter w artykule o blogach ukazała się taka oto wypowiedź "eksperta" od mediów, internetu i blogów:W pierwszej chwili mnie to nawet rozbawiło, nie mam dobrego zdania o mediach ale żeby nawet komputerowe kłamały? Odechciało mi się  śmiać jak się przekonałam ile osób bezkrytycznie kupiło tego newsa. Nie ma oczywiście powodu mi wierzyć, w końcu "przecieki" o tym, że jestem Iwoną Śledzińską-Katarasińską, Mikołajem Lizutem czy Rafałem Ziemkiewiczem pojawiały się już dawno, tym bardziej więc nie mam żadnych szans w starciu z plotką opublikowaną w fachowym (zdawałoby się) czasopiśmie. Pewnie nie powinnam się przejmować bo w końcu jakie znaczenie ma to co sobie kilka anonimowych osób pomyśli o równie anonimowej Katarynie. Ale jakoś się przejmuję. Bo ten blog był od początku do końca tylko  mój, nikt nigdy w niego nie ingerował, nikt za niego nie płacił, nikt nie miał wpływu na to co tu wypisywałam. Pod niektórymi swoimi komentarzami bym się dzisiaj nie podpisała ale ani jeden przecinek w tym blogu nie był sponsorowany. Jedyne co nakręcało tego bloga to jego Czytelnicy i fantastyczne dyskusje jakie tu razem prowadziliśmy i jedynym powodem dla którego w ogóle tłumaczę się z kłamstw jakiegoś faceta jest obawa, że ktoś tu może poczuć się oszukany i manipulowany. A to naprawdę tylko ja, i całkowicie za darmo. Pan Urbanowicz nakłamał, nic z tego co powiedział o mnie nie jest prawdą, można się tylko zastanawiać czy sam to wymyślił, czy ktoś mu te "rewelacje" podsunął. W końcu mam sporo wrogów a to dziecinnie prosty sposób załatwienia mnie na amen. Pozdrawiam choć bez nadzieiKaśka 