14 września   Rzeszowska prokuratura przesyła Kancelarii Premiera informację o zamiarze postawienia zarzutów Mariuszowi Kamińskiemu.   16 września   Premier spotyka się z Kamińskim. Według notatki Jacka Cichockiego z 18 września, premier "zaznaczył  również, że w najbliższych dniach przeprowadzona zostanie analiza  prawna, jakie działania powinien podjąć Premier w związku z sytuacją  kiedy Szef CBA będzie miał postawione zarzuty karne. Na jej podstawie  zostanie podjęta decyzja o dalszych losach M. Kamińskiego na zajmowanym stanowisku".   17 września   Premier ma już wstępną analizę prawną. Dwustronicowe pismo, zatytułowane "Notatka dla Prezesa Rady  Ministrów Pana Donalda Tuska ws. przesłanek odwołania Szefa Centralnego  Biura Antykorupcyjnego", jest podpisana przez Macieja Berka, szefa  Rządowego Centrum Legislacji.   Notatka Macieja Berka z 17 września: Bezsporne  jest, że osoba powołana na stanowisko Szefa CBA nie jest  funkcjonariuszem CBA w rozumieniu art. 62 ustawy. Oznacza to, że do Szefa CBA nie mają zastosowania  regulacje określające zasady i tryb zawieszania funkcjonariusza w czynnościach służbowych w przypadku wszczęcia przeciwko niemu postępowania karnego.  (...)  Art. 7 ust 1 punkt 3 ustawy statuuje wykazywanie nieskazitelnej  postawy moralnej jako jeden z warunków, jakie musi spełniać Szef CBA.  Na mocy art. 8 punkt 2 ustawy odwołanie Szefa CBA z zajmowanego stanowiska następuje w przypadku "niespełnienia któregokolwiek z warunków określonych w art. 7". (...) Określenie zamkniętego katalogu  przypadków, w których następuje odwołanie Szefa CBA z zajmowanego  stanowiska, przy jednoczesnym sformułowaniu w art. 6 ust. 1 ustawy  zasady jego kadencyjności, służyć ma zapewnieniu podstaw prawnych  uniezależnienia działania tego organu od bieżącej sytuacji politycznej.  Uwzględniając przedstawiony wyżej stan prawny, należy stwierdzić, iż wszczęcie przeciwko Szefowi CBA postępowania karnego, postępowania w sprawie o  wykroczenie (wykroczenie skarbowe) lub postępowania dyscyplinarnego nie  skutkuje w każdym przypadku obowiązkiem jego odwołania z zajmowanego  stanowiska przez Prezesa Rady Ministrów.   Notatka Macieja Berka do Donalda Tuska z 17 września (strona 1) Notatka Macieja Berka do Donalda Tuska z 17 września (strona 2)  6 października   Rzeszowska prokuratura stawia Mariuszowi Kamińskiemu zarzuty.  7 października  Premier wszczyna procedurę odwołania  Mariusza Kamińskiego, zgodnie z wymogiem ustawy, zwraca się do  prezydenta o wyrażenie opinii w tej sprawie. Tego lub następnego dnia  premier wypowiada jakże zaskakującą w kontekście tego co właśnie z  Kamińskim robił opinię o nim.  Donald Tusk: Nie  miałem i nie mam żadnych zastrzeżeń o charakterze etycznym czy  politycznym wobec pana Kamińskiego za to, że doszedł do tej wiedzy [a  aferze hazardowej] i mi ją przedstawił.   9 października   Premier dostaje drugą opinię Macieja  Barka, o takim samym tytule i bardzo podobnej treści. Berek powtarza,  że samo postawienie zarzutów nie skutkuje koniecznością odwołania,  wskazuje co należy brać pod uwagę.  Notatka Macieja Berka z 9 października: Należy  stwierdzić, iż wszczęcie przeciwko Szefowi CBA postępowania karnego  może skutkować jego odwołaniem z zajmowanego stanowiska przez Prezesa  Rady Ministrów w takim stanie faktycznym, którego analiza wskazywać  będzie przede wszystkim na: 1) prawdopodobieństwo popełnienia czynu zabronionego, adekwatne do aktualnego etapu wszczętego postępowania karnego; 2) "wagę" czynu zabronionego, stanowiącego podstawę wszczęcia postępowania karnego, stanowiącego podstawę wszczęcia postępowania karnego; 3) wysoki stopień uszczerbku w dobrach chronionych prawem albo rozmiar zagrożenia tych dóbr wywołany czynem, stanowiącym podstawę wszczęcia postępowania. Notatka Macieja Berka do Donalda Tuska z 9 października (strona 1) Notatka Macieja Berka do Donalda Tuska z 9 października (strona 2)   13 października  Premier nie czekając na opinię prezydenta odwołuje Mariusza Kamińskiego. Tego samego dnia dostaje też  kolejną opinię prawną, tym razem przygotowaną przez Departament Prawny  Kancelarii Prezesa Rady Ministrów na polecenia Tomasza Arabskiego.  Jednym z punktów opinii jest "Analiza przepisów prawnych w zakresie  konsekwencji nie wyrażenia opinii przez Prezydenta Rzeczypospolitej  Polskiej na temat odwołania Szefa CBA dla jego skuteczności".  Pismo Biura Prawnego Kancelarii Premiera: Za  wskazówkę interpretacyjną per analogiam dla określenia maksymalnego  terminu dla wydania odpowiedniej opinii uznać w tym zakresie można  treść art. 106 kpa, który w paragrafie 3 stwierdza, iż organ, do  którego zwrócono się o zajęcie stanowiska, obowiązany jest przedstawić je niezwłocznie, jednak nie później niż w terminie dwóch tygodni od dnia doręczenia mu żądania, chyba, że przepis prawa przewiduje inny  termin. (...) Z istniejących w tym zakresie norm prawnych nie wynika  możliwość odwołania bez wyrażenia oficjalnej opinii przez Prezydenta  RP. (...) Departament Prawny stwierdza, że nie należy wykluczyć  odwołania Szefa CBA bez wyrażenia opinii Prezydenta, w czasie - jak  wyżej wskazano - najwyżej dwóch tygodni, z tym zastrzeżeniem, że może  to powodować zarzut naruszenia przepisów prawa przez organ odwołujący.   Pismo Departamentu Prawnego Kancelarii Premiera z 13 października (strona 1) Pismo Departamentu Prawnego Kancelarii Premiera z 13 października (strona 2) Pismo Departamentu Prawnego Kancelarii Premiera z 13 października (strona 3) Pismo Departamentu Prawnego Kancelarii Premiera z 13 października (strona 4)  Chyba nie trzeba nic dodawać, bo daty i pisma mówią same za siebie. Tusk nie musiał odwoływać Kamińskiego,  musiał za to czekać na opinię prezydenta. I choć to wszystko wiedział  od swoich własnych prawników, bardzo chciał zrobić to, czego wcale nie  musiał, i bardzo nie chciał zrobić tego, co miał obowiązek. Co takiego  się zatem stało, że nie można było poczekać z czyszczeniem CBA, a  premier nawet nie zadbał o pozory normalności całej procedury? Zupełnie  tego nie rozumiem, tym bardziej, że - jak sam zadeklarował obalając  przy okazji narrację własnej partii o zastawionej na siebie pułapce - nie miał do Kamińskiego żadnych zastrzeżeń o charakterze etycznym czy  politycznym za to, że go poinformował o ustaleniach CBA (może posłowie  z komisji przypomną Tuskowi tę jego wypowiedź i spytają kiedy i po czym  zorientował się, że Kamiński na niego zastawił pułapkę, skoro jeszcze  odwołując go zapewniał, że jego zachowanie nie budzi tu jego  zastrzeżeń). Po takiej publicznej egzekucji Kamińskiego za ujawnienie "afery hazardowej" nieprędko się ktoś odważy ujawnić jakiekolwiek machlojki  partii rządzącej, bo jej zemsta jest ekspresowa i bezwzględna. Ale  sądząc po tym jak się następca Kamińskiego uwija z szukaniem i  dostarczaniem dziennikarzom kolejnych sensacji na temat Kamińskiego,  jemu raczej gniew Tuska nie grozi. Choć tylko dwa dęte doniesienia do  prokuratury po czterech miesiącach szukania trochę rozczarowują. 