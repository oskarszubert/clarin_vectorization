Podobno ślady w notatce, którą tak uparcie kisi Siemiątkowski mogą prowadzić do Pałacu Prezydenckiego. Podobno oprócz tego co już o treści tej notatki wiemy (czyli, że Ałganow skarżył się Kulczykowi, że Kaczmarek się nie odpłacił za łapówkę), znajduje się tam jeszcze ciekawszy wątek, mianowicie wskazówki kto to spotkanie w Wiedniu umawiał. Czyżby miało się okazać, że to ktoś z otoczenia prezydenta umówił wiedeńskie spotkanie Kulczyka z Ałganowem? Osobiście stawiam na Ungiera. I na to, że prezydenta przed komisją śledczą nie zobaczymy. No i sprawa fundacji Kwaśniewskiej jeszcze wróci.Najbardziej mnie interesuje co Siemiątkowski zrobił po wysłuchaniu rewelacji Kulczyka o rosyjskiej łapówce dla Kaczmarka. Czy w ogóle coś zrobił, poza "biernym monitoringiem" a la Barcikowski. Mój typ jest taki, że nie zrobił nic, poza notatką i poinformowaniem kumpli, że są haki na Kaczmarka. I tak sobie te haki trzymał na czarną godzinę, a potem Kaczmarek zaczął bruździć za kulisami więc mu dyskretnie przypomniano, że są kwity, no i Kaczmarek zastosował uderzenie wyprzedzające udzielając słynnego wywiadu od którego się wszystko zaczęło. 