Chyba rysuje się scenariusz dalszej walki z lustracją. Zdrojewski (ten od "walcie się") wezwał Kieresa do dymisji, wkrótce pewnie żądać głowy Kieresa zaczną inni. Nawet jeśli Kieres to przetrzyma (a wcale nie jestem pewna), na pewno nie wystartuje na kolejną kadencję bo od dłuższego czasu jest najbardziej zaszczutym urzędnikiem w Polsce (choć nie wiem czy znalazłby się równie uczciwy i rzetelny). Teraz jedyny ratunek dla antylustratorów to wymienić Kieresa na kogoś kim da się sterować a to da się zrobić bo rysuje się wyjątkowo szeroki front. Teraz pewnie zacznie się nagłaśnianie możliwości składania pozwów przeciwko IPN-owi (uczynny Żakowski nawet publicznie reklamował w "Summie zdarzeń" adwokata, który by się tego podjął), kto by nie chciał wyszarpać paru groszy za nic? A jak już pozwy zaczną płynąć, będzie można epatować społeczeństwo wizją odszkodowań, "patrzcie ile z naszych podatków idzie na tę głupią lustrację". Jolanta Szymanek-Deresz już dzisiaj mówi, że ludzie złożyli pozwy (skąd wie? przesyłają kopie do kancelarii prezydenta?). To jest zbyt poważna walka, żeby ją odpuścili. I znowu przegramy :( 