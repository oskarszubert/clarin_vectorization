Roman Giertych żąda zakazu sprzedaży tytułu "Wprost" oraz 30 milionów zadośćuczynienia za krzywdę jaką ministrowi Nowakowi wyrządził Michał Majewski pamiętnym i niesłusznie zlekceważonym artykułem o zegarkach. Tekst Majewskiego miał ok. 10 000 znaków, Nowak żąda więc ok. 3 000 zł za każdy znak. To chyba rekord. Poprzedni rekord należał do Janusza Palikota, który cztery lata temu za tekst - żeby było zabawniej również autorstwa Michała Majewskiego - żądał 10 milionów. "Palikot jest spanikowany, wpadł w popłoch, strzela absolutnie na oślep﻿" - komentował wtedy informację o wysokości roszczenia Majewski i dość szybko okazało się, że miał rację bo Palikot swój z hukiem ogłoszony pozew obliczony na zastraszenie i zakneblowanie dziennikarza wkrótce cichcem wycofał.  Wytoczenie Majewskiemu procesu i wycofanie się z niego kosztowało Palikota - jak obliczyło Polskie Radio - ok. 150 000 zł, tyle bowiem musiał zapłacić za wpis sądowy i koszty. Polskie Radio: Jacek Kondracki oświadczył w Sądzie Okręgowym w Warszawie, że cofa oba pozwy. "Nie wierzę" - powiedział w pierwszej chwili sędzia Paweł Pyzio. Potem umorzył postępowanie. Przyznał też stronie przeciwnej - wydawnictwu Axel Springer Polska i b. naczelnemu "Dziennika Polska Europa Świat" Robertowi Krasowskiemu zwrot kosztów procesu - łącznie ok. 47 tys. zł. Konsekwencją cofnięcia pozwów jest także utrata przez Palikota 102,5 tys. zł wpisu sądowego za dwa procesy, który opłacił kilka miesięcy temu. Mec. Kondracki, który jest zobowiązany wykonywać wolę swego mocodawcy, w żaden sposób tego nie skomentował. Pytany, czy jest zaskoczony decyzją swego klienta odparł, że był nią zaskoczony w sobotę, gdy się o tym dowiedział. 10 mln zł żądanego przez Palikota zadośćuczynienia byłoby rekordem - dotychczas żaden polski sąd nigdy nie zasądził takich pieniędzy w procesie o ochronę dóbr osobistych.﻿ Palikot zablefował, zagrał wysoko licząc, że ogromna kwota wystraszy dziennikarzy i wydawcę, zmuszając ich do ugody i zamykających sprawę przeprosin, a innych skutecznie zniechęci do gmerania w kieszeni Palikota. Nie wyszło, redakcja nie spękała i blef Palikota drogo go kosztował.  Dzisiejsze zagranie tandemu Nowak-Giertych wygląda na podobną taktykę i mam nadzieję, że przyniesie podobnie żałosny efekt. Nowak liczy, że 30 milionów skutecznie zniechęci dziennikarzy (a jeśli nie ich samych, to naczelnego lub wydawcę) do naruszania dobrego imienia Sławomir. Trzymam mocno kciuki za odwagę dziennikarzy i wydawcy, liczę, że i tym razem powiedzą "sprawdzam". Nie tylko dlatego, że nie znalazłam w artykule Majewskiego nic zasługującego na taką karę, i nie tylko dlatego, że chciałabym aby adwokaci dziennikarzy zmusili Nowaka i jego kolegów do zeznawania pod przysięgą w sprawach będących przedmiotem artykułu. Także dlatego, że państwo w którym władza uważa, że nie musi się z niczego tłumaczyć bo w razie czego postraszy patrzących jej na ręce wizją bankructwa, nigdy nie będzie nornalne.  A tak na marginesie, ciekawa jestem jak Nowak sfinansuje koszty procesu, sam wpis sądowy będzie go kosztował dużo więcej niż ma - jeśli wierzyć jego oświadczeniu majątkowemu - zgromadzone w gotówce. Palikot pozywa Dziennik za tekst Majewskiego  Palikot wycofuje pozew przeciwko Dziennikowi Oświadczenie majątkowe ministra Nowaka 