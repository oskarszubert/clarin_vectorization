Aleksander Smolar: "To jest normalna gra, która ma też pewne zalety, żeby uskromnić prezydenturę, ale powiedzmy rzeczy bez porównania ważniejsze, tzn. wokół czego koncentrowała się kampania przez długi czas Platformy, tzn. wypytania w referendum, na temat likwidacji Senatu, na temat małych okręgów, nie mówiąc już o całej kampanii przeciwko finansowaniu przez państwo, kiedy równocześnie Platforma jest częściowo finansowana, zwracane są koszty kampanii wyborczej. To wszystko przyciągało i widzimy tego skutki, przyciągało elektorat populistyczny, tzn. widzimy zanikanie Leppera i zanikanie częściowo Ligi, to jest skutkiem tego, że część tych głosów przenosi się na Platformę." Platforma odbiera głosy Samoobronie i Lidze przeciągając ich elektorat obietnicami likwidacji Senatu, małych okręgów i zlikwidowania finansowania partii z budżetu? Ciekawe czy są jakieś badania przepływu elektoratu pokazujące takie trendy, czy Smolar wróży z fusów. Moim zdaniem wróży z fusów i jest to niestety przykład, że nie warto ze śmiertelną powagą traktować ani sondaży, ani komentarzy do nich. Już widzę jak wyborca Samoobrony przerzuca się na Platformę bo obiecała likwidację Senatu, a wyborca Ligi zdradza Giertycha dla Tuska bo nic mu tak nie leży na sercu jak mniejsze okręgi. To sobie Smolar zaszalał. Wywiad ze Smolarem 