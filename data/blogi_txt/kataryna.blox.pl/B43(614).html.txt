Włodzimierz Cimoszewicz: "Jeden egzemplarz trafia do Kancelarii Premiera, drugi powinien pozostać w teczce personalnej Włodzimierza Cimoszewicza w Ministerstwie Spraw Zagranicznych. Nie ma go. To oznacza, że ta osoba wyniosła bezprawnie dokument poufny z MSZ. Popełniła przestępstwo i ta osoba dzisiaj stawia jakieś zarzuty wobec mnie."Jakim cudem osoba, która podobno była odsunięta od ważnych spraw miała dostęp do teczki personalnej ministra??? Jakim cudem mogła tam sobie zajrzeć, wyjąć opatrzony klauzulą "poufne" dokument i wynieść go z ministerstwa??? Przecież to się kupy nie trzyma. Włodzmierz Cimoszewicz: "Do 2002 r włącznie jednym z obowiązków pani Jaruckiej było przypominanie mi o tym, żebym ja broń Boże nie przekroczył terminów składania oświadczeń majątkowych w Sejmie, a potem w Sejmie i w rządzie."I mam uwierzyć, że osoba, której obowiązkiem było przypominanie o terminie złożenia oświdczeń majątkowych nie przypomniałaby na jaki dzień należy je składać? Nie wierzę. Nie wierzę też, że wypełniając oświadczenie (Cimoszewicz przyznał, że to ona wypełniała) nie pytała o akcje Orlenu, które były w oświadczeniu sprzed kilku miesięcy. Z tego powodu obecna nagonka na Jarucką jest całkowicie zrozumiała w świetle tego, że komisja chce ją przesłuchać. Przecież wystarczy, że Jarucka zezna, że przypominała Cimoszewiczowi, że oświadczenie jest na stan z 31 grudnia i że pytała "a co z akcjami Orlenu z poprzedniego oświadczenia?" lub coś w tym stylu. To by pogrążyło Cimoszewicza, dlatego tak ważne jest znieszczenie Jaruckiej przed przesłuchaniem, żeby nikt jej w nic nie uwierzył. Można tylko pogratulować Cimoszewiczowi "szczęścia" bo oczyszczające go oświadczenie rzeczniczki ABW akurat poprzedziło jego konferencję prasową dzięki czemu nikt nie śmiał pytać. Oraz "intuicji", która mu podpowiedziała, że zaraz po jego konferencji oficjalne oświadczenie na temat pani Jaruckiej wyda prokuratura (Cimoszewicz: "Mam wrażenie, że dzisiaj zostaną wydane oficjalne komunikaty zawierające szczegółowe informacje na ten temat") co też się stało. Jaka szczęśliwa koincydencja. Całkowicie przypadkowa oczywiście. Szkoda, że żaden dziennikarz nie zapytał dlaczego tak nieuczciwa i skompromitowana osoba nie została zwolniona i jeszcze pod koniec zeszłego roku osoba, którą się dzisiaj przedstawia jako oszustkę i złodziejkę obsługiwała ministerialne przetargi (!). I jak to jest możliwe, że mogła wynieść tajne dokumenty z teczki personalnej ministra. Ja tego nie kupuję. Nawet w eseldowskim ministerstwie nie ma chyba takiego bałaganu. 