Afera z Giertychem. Na posiedzeniu komisji ds. służb specjalnych posypały się na niego gromy za ujawnienie - wbrew ostrzeżeniom Ananicza - że Kulczyk miał ponownie spotkać się z Ałganowem, tym razem w Moskwie. Zachowanie Giertycha jest karygodne, bez dwóch zdań, bo taka informacja to nie byle "chuje precz", które ujawnił Rokita. Trochę mnie jednak dziwi histeryczna reakcja Miodowicza ("Giertych podjął grę z obcym wywiadem" - mocno powiedziane, szkoda, że Miodowicz nie bierze pod uwagę tak prozaicznej przyczyny jak bezmyslność Giertycha) i niezbyt logiczne tłumaczenia równie oburzonego anonimowego pracownika Agencji Wywiadu ("Jeżeli Kulczyk miał się z Ałganowem spotkać po raz drugi, to znaczy, że zrobił to już za wiedzą wywiadu, czyli podjął współpracę. Ujawnienie tego to zbrodnia") bo przecież z planów ponownego spotkania wcale nie wynika, że Kulczyk "podjął wspołpracę" a jedynie, że służby dowiedziały się o możliwym drugim spotkaniu, do którego zresztą nie doszło właśnie z winy Kulczyka więc chyba kiepski z niego wspołpracownik wywiadu. A jeśli ktoś zdradził, że Kulczyk poszedł na współpracę to zrobił to własnie ów oburzony i anonimowy. Bo nawet jeśli ktoś się do tej pory domyślał, to teraz ma pewność, bo domysły zostały potwierdzone przez najlepiej poinformowane, choć anonimowe, źródło.PS. Zrobiło się śmiesznie bo szef Agencji Wywiadu właśnie zdementowal informacje, że Giertych zdradził to czego nie powinien. Okazało się, że informacja o planowanym drugim spotkaniu Kulczyk-Ałganow nie była tajna i Giertych prawa nie złamał. Ale dzięki nerwowej reakcji Miodowicza, gorliwie podchwyconej przez tych, którzy woleliby, żeby się ta afera rozeszła po kościach, w czym bardzo pomoże skompromitowanie opozycji w ogóle, a komisji śledczej w szczególności, w swiat poszło, że Giertych robi dobrze rosyjskim służbom specjalnym. 