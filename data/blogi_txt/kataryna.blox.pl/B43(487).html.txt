W dzisiejszym Dzienniku list Jarosława Potasza (członek zarządu TVN), który dementuje - a raczej "dementuje" - to co powiedział wczoraj Gawlikowski na temat jego wiedzy o mrocznej przeszłości Subotića. List zatytułowany "Nic nie wiem o rzekomo agenturalnej przeszłości Subotića". Pod poprzednim wpisem na temat spawy Subotića ktoś pytał dlaczego piszę, że TVN idzie w zaparte. A nie idzie? Proszę uważnie przeczytać co powiedział Gawlikowski, a czemu zaprzecza Potasz.Gawlikowski: "Kiedy robiłem reportaż o ubekach dla "SuperWizjera" o dowiedziałem się, że w komisji kolaudacyjnej ma być Subotić, to się wkurzyłem. Wtedy nie było wesoło. Powiedziałem, że nie życzę sobie, by ten facet zgłaszał uwagi do mojego materiału bo ma opinię człowieka związanego z "tamtymi" [Rozmawiałem] z Jarosławem Potaszem ze ścisłego kierownictwa TVN. Powiedział: nie, Milan nie będzie się czepiał bo sam rozumie, że jest w dwuznacznej sytuacji. Świetnie znał jego przeszłość."Potasz: "Znam przeszłość zawodową Milana Subotića związaną z pracą w telewizji, te dane są w dziale kadr TVN. Nie znałem natomiast i do dzisiaj nie znam żadnych faktów potwierdzających jego rzekomą agenturalną przeszłość. (...) Nasza [z Gawlikowskim] rozmowa miała miejsce jesienią ubiegłego roku, kiedy Maciej Gawlikowski jako producent zewnętrzny realizował na nasze zamówienie reportaż telewizyjny o historii pobicia ks. Tadeusza Zaleskiego. Reportaż ten był kolaudowany przez dyrektora programowego TVN Edwarda Miszczaka i kilka innych osób, w tym Milana Subotića. Został zatwierdzony i wemitowany w programie "Superwizjer". Maciej Gawlikowski faktycznie opowiadał mi wówczas z dużym rozbawieniem, jak przy okazji jakiejś imprezy czytał z kolegami teczki personalne niektórych pracowników TVP." Mamy więc potwierdzenie, że już rok temu członek zarządu TVN usłyszał od Gawlikowskiego o tym co Gawlikowski widział w teczce Subotića. Trzeba być bardzo nawinym, żeby wierzyć, że Potasz tę informację zachował dla siebie, nie rozmawiał o tym z nikim w TVN a tym bardziej z samym Subotićem. No ale kto chce niech wierzy. W kolejnym zdaniu Potasz pisze, że bagatelizował rewelacje Gawlikowskiego i tłumaczy dlaczego:Potasz: "Bagatelizowałem i do dzisiaj bagatelizuję takie opowieści, bowiem Maciek opowiada różne historie o ubeckiej przeszłości różnych ludzi. Przykro mi to mówić, bo znam go od wielu lat (jeszcze z czasów opozycyjnych), że niestety należy on do grona osób, które od 17 lat wciąż nie wyszły z podziemia i wszędzie widzą spisek i agentów."Przypomnijmy zatem moment w którym Potasz "bagatelizował" bo przecież Gawlikowski "wszędzie widzi agentów". Rozmowa ma miejsce zaraz po tym jak Gawlikowski nakręcił wstrząsający film "Zastraszyć księdza", co oczywiście czyni z niego osobę zupełnie niewiarygodną w sprawach bezpieki, opowieści kogoś takiego można spokojnie ignorować i uznać za przejaw spiskowej mentalności, nieprawdaż? Co ciekawe, Potasz opowieści Gawlikowskiego bagatelizuje do dzisiaj i w tym bagatelizowaniu nie przeszkodziły mu nawet przejścia jakie Gawlikowski miał z esbekami po nakręceniu reportażu o księdzu Zaleskim, choć w sprawie zastraszania Gawlikowskiego środowisko dziennikarskie wystosowało nawet apel do ministra sprawiedliwości a sprawa trafiła do sądu. Ale twardziel Potasz nadal bagatelizuje - Gawlikowski ma obsesję i tyle, wszędzie węszy agentów a przecież ich nie ma. Przytaczam te obszerne cytaty z Potasza nie dlatego, że są jakimś dowodem na agenturalną przeszłość Subotića, ale dlatego, że ilustrują zakłamanie TVN-uw tej sprawie. Wiemy - od dzisiaj już w pierwszej ręki - że już rok temu członek zarządu TVN usłyszał o teczce Subotića i zapewne opowiedział o tym reszcie kierownictwa stacji.  TVN miał rok na wyjaśnienie sprawy. Zasadne jest zatem pytanie czy próbował to robić. Jeśli tak, to z jakim skutkiem? Jeśli nie, to dlaczego? Widzom chyba należy się wyjaśnienie, nawet jeśli ma brzmieć "Tak, słyszeliśmy o tym dawno ale przeszłość naszych pracowników nas nie obchodzi więc tego nie sprawdzaliśmy". I nie ma co grać zaskoczonych i święcie oburzonych na nagły atak. A jak już się chce grać, to trzeba bardzo uważać, żeby jakiś nadgorliwy członek zarządu nie strzelił stacji samobója. Co chyba to właśnie zrobił Potasz. Przecież zaraz po wybuchu "sprawy Subotića" zarząd TVN, którego członkiem jest Potasz wydał oświadczenie, w którym czytamy "TVN nie posiadał wcześniej żadnych informacji świadczących o rzekomej współpracy Milana Suboticia ze służbami specjalnymi. Przed podjęciem jakichkolwiek decyzji w tej sprawie stacja musi mieć  dowody na rzekomą działalność Milana Suboticia mogącą godzić w interesy  TVN i jej wiarygodność". Powiększa się grono kandydatów do wariografu. Trudno o wiarygodność jeśli się zatrudnia osoby o niejasnej przeszłości i jeszcze kręci w ich sprawie. Jeśli media mają stać na straży przyzwoitości w życiu publicznym to muszą umieć pilnować jej także u siebie. TVN oświadcza, że nie miał pojęcia, Esbecy zastraszają Gawlikowskiego, Ksiądz Zaleski zeznaje w sprawie zastraszania Gawlikowskiego, Dość z "D" 