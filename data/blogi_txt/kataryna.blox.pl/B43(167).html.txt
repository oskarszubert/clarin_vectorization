Plartforma chce wprowadzenia głosowania w internecie. To bardzo niedobry pomysł choć brzmi atrakcyjnie. Amerykańskie doświadczenia z głosowaniem wspomaganym elektronicznie powinny ostudzić zapał informatyzowania demokracji bo ewentualne korzyści nie są warte ryzyka związanego z powierzeniem maszynom liczenia naszych wyborczych głosów. Dla kilkuprocentowej (maksymalnie) zwyżki frekwencji wyborczej nie warto ryzykować bezpieczeństwa, uczciwości i tajności wyborów.  "W wyborach samorządowych w Boone County (Indiana, USA) gdzie  wykorzystano oprogramowanie MicroVote by wybrać lokalnych  przedstawicieli, wyniki były zadziwiające: oddano 144 tys. głosów na 19  tys. uprawnionych do głosowania. Czary. Próbowano następnie zweryfikować ten wynik, sprawdzając działanie programu i uzyskano wynik  nieco ponad 5 tys. oddanych głosów." (za stroną Vagla.pl)Nie zamierzam się wymądrzać na tematy informatyczne bo się na tym nie znam ale kto ciekaw może sobie obejrzeć poczytać o eksperymencie z maszyną do głosowania przeprowadzonym na prestiżowym Uniwersytecie Princeton, jest tam też krótki filmik pokazujący krok po kroku elektroniczne oszustwo wyborcze. Eksperyment Uniwersystetu PrincetonJeśli ktoś swojego prawa głosu nie ceni na tyle, żeby się ruszyć z domu to nie warto stawać na głowie, żeby mu głosowanie ułatwić jeśli ma się to wiązać z ogromnym ryzykiem dla uczciwości wyborów. Nie oszukujmy się, jeśli Ameryka ma problem z głosowaniem elektronicznym to strach pomyśleć co się będzie działo u nas, w kraju gdzie wybory przedłuża się o pół godziny bo w Pcimiu Dolnym przewodnicząca komisji zaspała i nie zdążyła z otwarciem lokalu na czas. Nie widzę możliwości przeprowadzenia w Polsce taniego, uczciwego i bezpiecznego głosowania przez internet. Niestety, obawiam się, że normalnej dyskusji na ten temat nie będzie bo Platforma zapowiedziała, że zmiana prawa wyborczego będzie jej "okrętem flagowym", a to oznacza, że zamiast rzetelnej debaty uwzględniającej wszystkie "za" i "przeciw" będziemy mieć kolejne polityczne starcie w którym stosunek do głosowania przez internet będzie wyznaczony przez stosunek do partii je proponującej i jej przeciwników. Szkoda bo naprawdę jest o czym dyskutować a medialnie atrakcyjna propozycja Platformy jest niebezpieczna, powiedziałabym nawet, że w polskich warunkach skrajnie nieodpowiedzialna. Stanowisko Internet Society PolandStrona Vagla.pl How e-voting threatens democracyWszystkim moim Czytelnikom i Komentatorom życzę radosnych Świąt :))) 