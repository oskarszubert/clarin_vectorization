Mariusz Kamiński: Nikt  nie zwrócił się do CBA o kontrolowanie tego przetargu. Mnie do głowy by  nie przyszło, że tam może dojść do przestępstwa. Absolutnie nie miałem  stanowić żadnej tarczy antykorupcyjnej" (...) [Tarcza antykorupcyjna  była mitem] Nie ma żadnego rządowego dokumentu na ten temat. Dziennik: Kamiński  mija się z prawdą? Mamy dokumenty. Słowo przeciwko dokumentowi. Były  szef CBA Mariusz Kamiński stwierdził, że jego służba nie miała  rządowego polecenia objęcia tzw. tarczą antykorupcyjną przetargu na  prywatyzację stoczni w Gdyni i Szczecinie. Tymczasem przeczą temu  dokumenty, które są w posiadaniu "Dziennika Gazety Prawnej". (...) Ale zupełnie co innego wynika z pisma ministra Jacka Cichockiego skierowanego 1 grudnia 2008 r. właśnie do Kamińskiego, które poleca CBA  obserwować m.in. sprzedaż stoczni.   Skoro dokumenty są w posiadaniu Dziennika, szkoda, że  dziennikarze ich  nie pokazali. Bo chyba nie chcą nam wcisnąć w charakterze dowodu tego  listu Jacka Cichockiego z 1 grudnia 2008. Opublikowane na stronach  Dziennika pismo Cichockiego pochodzi sprzed uchwalenia stoczniowej  specustawy, na mocy której dopiero kilka miesięcy później ogłoszono  przetarg. Mamy wierzyć, że na kilka miesięcy przed decyzją o przetargu,  która nawet nie była decyzją rządu, CBA dostało polecenie osłaniania  go? W takim razie gdzie to polecenie jest? Bo przecież nie w tym  piśmie, próżno w nim szukać jakiejkolwiek wzmianki o stoczniach. Może  więc jest w załączniku? Też raczej nie, bo załącznikiem było zdaje się równie ogólne pismo z 21 października, opublikowane przez Dziennik już  wcześniej.  Pismo Jacka Cichockiego z 1 grudnia 2008, cz. 1 Pismo Jacka Cichockiego z 1 grudnia 2008, cz. 2 Załącznik do tego pisma, dokument z 21 października 2008, cz. 1 Załącznik do tego pisma, dokument z 21 października 2008, cz. 2 Jeśli więc Dziennik twierdzi, że Kamiński kłamie mówiąc, że nie dostał  polecenia osłaniania tego przetargu, niech przedstawi dowody. Jakiś  papier gdzie mowa jest o tym konkretnym przetargu, gdzie pada nazwa  "stocznia", a sam dokument pochodzi z okresu gdy już było wiadomo, że  jakiś przetarg na stocznie w ogóle będzie. Bo 1 grudnia nawet  umożliwiającej go ustawy jeszcze nie było. Kamiński powiedział też, że  cała "tarcza antykorupcyjna" była fikcją, nic się w tej sprawie nie  działo. Może przy kolejnej rozmowie z Cichockim dziennikarze poprosiliby go o kalendarium działań podjętych w ramach owej mitycznej  "tarczy". Chyba nie ograniczyła się do dwóch krótkich listów. CBA  zawiodło, ale pozostałe służby na pewno się wykazały. Chyba, że tarcza  to taki sam mit jak katarski inwestor.   Ale skoro już jesteśmy przy kłamstwach...  Mariusz Kamiński: O analizę w tej sprawie [stoczni] poprosiłem we wrześniu.  Dziennik: Jednak  zamiast natychmiast poinformować o tym fakcie premiera, Mariusz  Kamiński wybrał inną drogę. Choć od wiosny jego analitycy podejrzewali,  że nie ma żadnego katarskiego inwestora, wiedzą nie podzielił się z  premierem. Wydaje mi się, że uważnie słuchałam Kamińskiego, który mówił, że macherzy od przetargu nagrali mu się przypadkiem, gdy CBA przyglądało  się im zupełnie innej sprawie, a o analizę sprzedaży stoczni poprosił  dopiero po jej spektakularnej klapie. Ale może coś mi umknęło, Dziennik  twierdzi bowiem, że ludzie Kamińskiego wiedzieli od wiosny. Ciekawe  skąd dziennikarze to wzięli, bo raczej nie występu Kamińskiego u Rymanowskiego.  Wypadałoby się czymś podeprzeć, niechby to nawet było  jakieś stare i nijak nie związanane z niczym pismo Cichockiego. Bo  jeszcze ktoś pomyśli, że dziennikarze manipulują. 