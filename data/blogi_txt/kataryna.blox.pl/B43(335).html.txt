W dzisiejszym Newsweeku jest fragment rozmowy Ałganow-Kulczyk, tak jak ją w swojej notatce (tej w którą nie wierzy Kwaśniewski bo jest niepodpisana) zreferował agent wywiadu obserwujący Ałganowa (a może Kulczyka?):Ałganow: "Co jest, do cholery, zapłaciliśmy pieniądze, a rafinerii dalej nie ma?"Kulczyk: "Bo rozmawialiście z niewłaściwymi osobami, z niekompetentnymi. Ja reprezentuję pierwszego, my to załatwimy. A ten, z kim rozmawialiście, nic już nie może, jest poza grą"Kim jest "ten z kim rozmawiali"? Wydaje mi się, że może to być Gudzowaty, zaś tajemniczym "zewnętrznym doradcą", o którym mówił Kulczyk u Olejnikowej jest Marek Dochnal, niedawno aresztowany, co grałoby z dzisiejszą wypowiedzią prokuratora Olejnika, o "śledztwach toczących się także w sprawie wątków korupcyjnych wiążących się ze spotkaniem Kulczyk-Ałganow." w których "były już aresztowania i postawiono już zarzuty", to też tłumaczy dlaczego u Olejnikowej Kulczyk się tak od niego odcinał. Jeśli prokurator Olejnik miał na myśli Dochnala, byłaby to prawdziwa sensacja, bo oficjalny powód aresztowania Dochnala był dotychczas inny, wyjątkowo błahy i niezrozumiały. Być może więc Dochnal siedzi właśnie za to co Olejnik nazwał "wątkim korupcyjnym wiążącym się ze spotkaniem A.-K.". Dochnal jest bardzo wpływową postacią, jego firma Larchmont Capital (wspólnikiem jest ruski agent Siergiej Gawriłow - być może zresztą to on a nie Dochnal towarzyszyli Kulczykowi w Wiedniu) doradzała LNM gdy ten zdobywał PHS, decyzję podejmował rząd Millera a Dochnal w tym czasie wpłacał kasę na fundację Millera (podobnie jak wcześniej Gudzowaty). W firmie Dochnala doradcą jest Antoni Styrczula, były rzecznik Kwaśniewskiego.  Ponieważ nazwisko Dochnala, ani żadne informacje dotyczące tych wspomnianych przez Olejnika aresztowań nie wyciekły wcześniej do mediów, można przypuszczać, że nie będzie ich w żadnej z dwóch notatek jakie wkrótce zostaną odtajnione, bo informacje te pochodzą być może z innych fragmentów rozmów wiedeńskich (może w czasie kolacji, w której jak twierdzi Kulczyk, nie brał udziału) i znalazły się w innych notatkach, których komisja jeszcze nie zna.  cdn 