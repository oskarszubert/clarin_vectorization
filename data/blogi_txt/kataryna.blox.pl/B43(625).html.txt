Czy woli aby mówili:  "Jarosław   Kaczyński nie cofnął się przed niczym, nawet pogrążoną w żałobie   bratanicę cynicznie wykorzystał dla swoich politycznych celów,   zmuszając ją do udziału w kampanii wyborczej."    czy może:  "Jarosław Kaczyński nie ma nawet wsparcia najbliższej rodziny, mimo szumnych   zapowiedzi nie udało mu się cynicznie wykorzystać dla swoich politycznych celów   pogrążonej w żałobie bratanicy i zmusić jej do udziału w kampanii   wyborczej."   Bo tylko taki ma wybór. Niech się nie   łudzi, że może zrobić coś, co nie zostanie wykorzystane do ataku na jej   stryja. Śmierć jej rodziców bardzo utrudniła (ale przecież nie   uniemożliwiła, trwają usilne zabiegi, żeby to Lech Kaczyński został   głównym sprawcą smoleńskiej tragedii, a przez to, że dał się potem pogrzebać na Wawelu także jedynym winnym dzielenia Polaków), ale stryj   jeszcze żyje i niestety się nie poddaje. A dopóki on się nie podda, nie   poddadzą się i oni. I jeśli uznają, że aby go zranić, osłabić lub   zniszczyć trzeba uderzać w jego bratanicę, to będą uderzać. W bratanicę,   wnuczki brata, matkę - redaktor Kuźniar obiecał wojnę bez zasad i   sentymentów i w spełnienie akurat tej obietnicy niestety wierzę.    Marta Kaczyńska jest w tej wojnie   nikim, wyłącznie dodatkiem do swojego stryja, atutem, którego trzeba go   pozbawić. Nie powinna więc niczego brać do siebie, bo tylko o niego tu   chodzi. I cokolwiek ona postanowi, znajdą sposób, żeby to wykorzystać do   ataku na niego. Zero złudzeń.   Nie radźmy więc Marcie co powinna zrobić, aby uniknąć ciosów, bo ich nie uniknie, taka już cena tego   przeklętego nazwiska. Jedyne co możemy dla niej zrobić, to dokumentować,   nagłaśniać i pokazywać jak "pojednańcy" umieją ukarać opłakującą   rodziców córkę za stanie przy stryju, tym wszystkim, którzy po 10   kwietnia zaczęli się budzić. Trzymaj się Marta! Wszystko co będziesz musiała teraz znieść to cena za   to jakiego miałaś ojca. 