Jolanta Kwaśniewska: "Domaganie się od fundacji innych dokumentów, niemających związku z celami działania komisji określonymi w uchwale Sejmu o powołaniu komisji, jest bezzasadne, co stwierdzone zostało w piśmie marszałka Sejmu z dnia 22 czerwca 2005 r., a mianowicie, cytuję: „Żądanie Komisji Śledczej do okazania wszelkich, od rozpoczęcia działalności do chwili obecnej, informacji o funkcjonowaniu fundacji uznane być musi za żądanie ekscesywne w świetle brzmienia art. 7 ust. 2 ustawy o sejmowej komisji śledczej. Przepis ten ogranicza korzystanie przez komisję z przysługujących jej uprawnień do zakresu niezbędnego dla wyjaśnienia sprawy będącej przedmiotem jej działania oraz nakazuje korzystanie z nich w sposób, który nie będzie prowadził do naruszenia dóbr osobistych osób trzecich”. Koniec cytatu."Andrzej Aumiller: "Chciałbym tylko powiedzieć, a mianowicie w pani wystąpieniu było cytowane pismo pana marszałka, chcę oświadczyć, że tej treści i takiego pisma komisja nie otrzymała od pana marszałka. Widocznie wpłynęło do pani, ale do wiadomości komisji również też nie wpłynął odpis tego pisma. Tak że komisja o tym piśmie pierwszy raz usłyszała z ust pani."Cimoszewicz w tajemnicy przed komisją Sejmu, którego jest marszałkiem, podrzuca świadkowi argumenty pozwalające sabotować prace komisji a kilka dni później świadek zostaje szefową jego komitetu wyborczego. Sytuacja co najmniej dwuznaczna. A może całkiem jednoznaczna. Przecież pisząc list do Kwaśniewskiej wiedział już, że chce ją mieć w sztabie, być może miał już nawet jej zgodę. Towarzystwo ubezpieczeń wzajemnych. 