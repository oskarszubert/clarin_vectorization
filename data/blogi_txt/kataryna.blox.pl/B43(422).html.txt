"Życie Warszawy" dotarło do kilki tajnych notatek UOP-u sporządzonych dla jego szefa,  Zbigniewa Siemiątkowskiego. Koniec 2001 roku. UOP donosi, że w styczniu 2002 podczas wizyty Putina w Polsce, Rosjanie zażądają odsunięcia J   S od dostaw ropy dla Orlenu. Równocześnie firmy rosyjskie - głównie pośrednicy Łukoilu - intensywnie (i bezskutecznie) namawiają Modrzejewskiego do skorzystania z ich usług, jednak Modrzejewski się upiera przy J   S. Styczeń 2002. UOP alarmuje prezydenta, premiera i ministra skarbu, że podpisanie kontraktu z J   S zagraża bezpieczeństwu energetycznemu państwa. 15 stycznia 2002. Przyjeżdża Putin.7 lutego 2002. Siemiątkowski przekazuje Piwnik notatkę o zagrożeniu bezpieczeństwa energetycznego państwa w przypadku podpisania kontraktu z J   S. Nazajutrz, pod niezwiązanym z Orlenem pretekstem UOP zatrzymuje Modrzejewskiego.O wadze tych notatek i ich znaczeniu dla wyjaśnienia afery najlepiej świadczy fakt, że UOP odmówił komisji śledczej udostępnienia ich, argumentując to bezpieczeństwem państwa. Wygląda na to, że wokół tej afery kręciły się rosyjskie służby specjalne, za wiedzą Putina. Ciekawe jakich argumentów użyto wobec UOP, że ten zdecydował się na taką akcję z Modrzejewskim. I na czyich kontach te argumenty ostatecznie wylądowały.   PS. A propos Łukoilu, były kiedyś jakieś plotki o łapówce jaką Kaczmarek dostał od Łukoilu za wprowadzenie na polski rynek. Plotki przywiózł do Polski Jan Kulczyk, który dowiedział się ponoć od...Ałganowa. Sam zaś Kaczmarek usłyszał o tym od Marka Ungiera (specjalny pełnomocnik prezydenta ds. afer? w aferze Rywina też jego nazwisko się przewijało).  Plotki pewnie miały zniechęcić Kaczmarka do stawiania oporu, miały go ostrzec o co zostanie pomówiony jeśli będzie towarzyszom ubijającym interes bruździł. 