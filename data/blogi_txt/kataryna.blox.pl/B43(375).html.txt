Borówki apelują do Gruszki, żeby dał się Nałęczowi zastąpić na stanowisku szefa komisji śledczej. "Żaden z obecnych członków komisji nie byłby dobrym szefem komisji śledczej" - zawyrokował Borowski na konferencji prasowej, co pewnie nie bardzo cieszy Celińskiego, bo to on musiałby zrobić miejsce dla Nałęcza (widać się "borówki" zorientowały, że na eksponowaniu Celińskiego kiepsko wychodzą). Spryciarz Borowski składa propozycję pozornie konstruktywną na dzień przed przesłuchaniem Kulczyka, dobrze wiedząc, że żadne podmiany na tym etapie nie są ani możliwe, ani sensowne, zresztą swojego Celińskiego "borówki" mogły wymienić na Nałęcza już dawno jeśli chciały, nie rozumiem dlaczego akurat teraz się Borowski ocknął. Ale temat zastępczy rzucony, dzisiaj pewnie Borowski z Nałęczem przelecą się po wszystkich programach, przy okazji przypominając publiczności przed jutrzejszym przesłuchaniem jaka to komisja głupia i brzydka, bo bez Nałęcza.Jeśli zaś chodzi o samego Nałęcza, to co prawda prace komisji rywinowej pod koniec (po długim okresie lizusostwa i blokowania najważniejszych wniosków dowodowych) prowadził sprawnie a sprawny przewodniczący jest obecnej komisji bardzo potrzebny, dla dobra jednak samego Nałęcza lepiej żeby się trzymał z daleka od śledztwa zahaczającego o duży pałac, przy jego ogromnym przywiązaniu do prezydenta mógłby tego psychicznie nie wytrzymać. 