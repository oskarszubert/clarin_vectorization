Na chwilę. Niech usunie się w cień, zniknie z ekranów telewizorów, zamilknie. Ciekawe co wtedy zrobią wszyscy ci, którzy swoją polityczną przyszłość budują wyłącznie na straszeniu przyszłymi zamordystycznymi rządami Rokity. Dość mam słuchania o bolszewiźmie, faszyźmie, staliniźmie, przed chwilą Krzysztof Dołowy (UW) straszył porównaniami z marcem 68, co - jeśli przeciwnicy Rokity będą się konsekwentnie poruszać po kalendarium wydarzeń historycznych - niechybnie zwiastuje rychłe oskarżenia o chęć powtórki masakry na Wybrzeżu i plany wprowadzenia stanu wojennego. Może już dość. Najwyższy czas, żeby Rokita się na chwilę wycofał i dał się rywalom sprawdzić także w innych niż plucie na odległość konkurencjach. Wyobrażam sobie rozczarowanie antyrokiciego stronnictwa gdyby nagle Rokity zabrakło, bo przecież jak tu ubrać w brunatny mundurek Tuska, Gilowską czy Komorowskiego? A wróg pilnie potrzebny. Na razie więc wszyscy zgodnie udają, że wierzą w dyktatorskie zapędy Rokity. Oraz w to, że jeśli je rzeczywiście ma, będzie je w stanie wcielić w życie. Nie dajmy się zwariować :))) Tutaj Rokitą wyciera sobie gębę Leszek MillerTutaj dzięki Rokicie znów głośno o Unii Wolności 