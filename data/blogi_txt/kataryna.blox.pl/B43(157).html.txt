Paweł Reszka, Michał Majewski (Dziennik, piątek): Jak się jednak okazuje, niedocenienie roli Kryszyńskiego było błędem. Informacje, które zdobyliśmy o tym 41-letnim prawniku z Warszawy, mogą być punktem zwrotnym w całej aferze. (...) Jedno jest pewne. Centralne Biuro Antykorupcyjne musiało wiedzieć, że Kryszyński jest człowiekiem służb. CBA ma dostęp do archiwów i powinno sprawdzić takie elementarne rzeczy przed rozpoczęciem operacji. A skoro wiedziało, to dlaczego ten fakt jest do tej pory utrzymywany w tajemnicy przed opinią publiczną? (...) Nasz rozmówca, który brał udział w wielu operacjach specjalnych, nie ma wątpliwości, że Kryszyński od początku działał w tej sprawie wspólnie z CBA. (...) To na razie hipoteza, ale jeśli potwierdziłby się ten scenariusz, to Centralne Biuro Antykorupcyjne byłoby skompromitowane. I na tym się nie skończy. Na trudne pytania będzie musiał odpowiedzieć szef rządu i prokurator generalny, który pozwolił na operację specjalną. Czy służby wymknęły się spod kontroli? Jeśli tak, to kto powinien ponieść konsekwencje? (...) Załóżmy, że najważniejsze osoby w państwie zdawały sobie sprawę z prawdziwej roli Kryszyńskiego, który był motorem afery. Tomasz Frątczak (CBA, piątek): Człowiek ten [Andrzej Kryszyński] nigdy także nie współpracował z CBA. Sugestie gazety "Dziennik", że Andrzej K. współpracował z CBA są kłamstwem.Paweł Reszka, Michał Majewski (Dziennik, sobota): Władze potwierdziły, że Kryszyński przeszedł przeszkolenie wywiadowcze. Jednak twierdzą, że CBA o tym nie wiedziało! CBA stwierdziło w dodatku, że że sugestie "Dziennika" o podwójnej roli Kryszyńskiego są kłamliwe. To jawna kpina.  Po pierwsze, od kiedy zadawanie trudnych pytań przez dziennikarzy można określać mianem kłamliwych sugestii? ***Zawsze mi się wydawało, że dziennikarz ma obowiązek weryfikować informacje w co najmniej dwóch niezależnych od siebie źródłach a oskarżając powinien dać oskarżanemu możliwość odniesienia się do zarzutów. Nie w Dzienniku. Jakiś dziennikarski żółtodziób poważnie traktujący czytelnika i swój zawód przed opublikowaniem dużego materiału o takim ciężarze stawianych zarzutów pewnie chciałby poznać stanowisko tych, których w artykule oskarża i zwróciłby się do CBA z pytaniem czy Kryszyński dla niej pracował, czy jego tajnosłużbowa przeszłość była znana. Tyle, że taki kariery w mediach by nie zrobił bo odpowiedź z CBA dostałby pewnie taką jak wyżej i z wierszówek za duży demaskatorski tekst nici. A przecież, jak tłumaczył niedawno guru polskiego dziennikarstwa śledczego Bertold Kittel, każdy ma dzisiaj hipotekę do spłacania. Więc się na wszelki wypadek nie pyta, nie sprawdza, nie prosi o komentarz. Mógłby nie pasować do tego co się z palca wyssało. Albo co informatorzy ze służb podrzucili. Bawi mnie święte oburzenie Reszki i Majewskiego na CBA za nazwanie ich rewelacji "kłamliwymi sugestiami", przecież cały ten artykuł to kłamliwe sugestie i nie da się udawać, że to tylko zadawanie trudnych pytań. Z pewnością nie jest "trudnym pytaniem" kategoryczne stwierdzenie "Jedno jest pewne. Centralne Biuro Antykorupcyjne musiało wiedzieć, że Kryszyński jest człowiekiem służb.", nie jest nim też przytoczone bezkrytycznie i niepotwierdzone w żadnym źródle stwierdzenie anonimowego informatora "Nasz rozmówca, który brał udział w  wielu operacjach specjalnych, nie ma wątpliwości, że Kryszyński od początku działał w tej sprawie wspólnie z CBA", cały artykuł - jeśli jakimś cudem nie potwierdzi się hipoteza o współpracy Kryszyńskiego z CBA - jest kłamliwą instynuacją albo dziennikarskim bublem. Na pewno natomiast nie jest to rzetelne dziennikarstwo śledcze. Można się zastanawiać dlaczego takie coś trafia na czołówkę szanującej się gazety, dlaczego nikt w redakcji nie podpowiedział dziennikarzom, że rzucając ciężkie oskarżenia wypadałoby dać szansę wypowiedzenia się oskarżonemu, no i spróbować sprawdzić informacje, które mogą wstrząsnąć sceną polityczną. Niechlujstwo czy świadome pominięcie ważnego źródła informacji? A jeśli świadome publikowanie niesprawdzonych informacji to czym motywowane? Szkoda, że takimi naciąganymi tekstami dziennikarze sami pozbawiają się tego co jest w ich zawodzie niezbędne - zaufania czytelnika, który w takich razach przypomina sobie wypowiedź Kittela "Naprawdę jesteśmy dobrze opłacanymi marionetkami, które wiedzą, w  co grają i się na to godzą"  i chcąc nie chcąc zaczyna się zastanawiać kto tym razem pociągnął za sznurki. Maciej Gawlikowski o imprezach dziennikarzy śledczych***Wczorajsza Rzepa donosi, że Andrzej Kryszyński był w latach 2006-07  członkiem Platformy Obywatelskiej. Mam nadzieję, że i z tej informacji Reszka i Majewski zechcą wycisnąć tyle ile wycisnęli z samego faktu, że 16 lat temu Kryszyński był w UOP-ie. Do dzieła, panowie śledczy, na pewno znajdą się jacyś anonimowi informatorzy z kół zbliżonych do służb, którzy "nie będą mieć wątpliwości". ***Sama jestem raczej przywiązana do hipotezy najprostszej, czyli takiej, że ludzie Leppera faktycznie obiecali załatwienie odrolnienia i działo się to za jego przyzwoleniem (wspominane już w poprzednim wpisie przedstawianie Ryby Jabłońskiemu jako pełnomocnika gminy - ten wątek nadal chyba nie interesuje dziennikarzy a także to co dzisiaj w "Loży prasowej" powiedział Janecki o nagraniu Ryba-Kryszyński oraz dziwnym zachowaniu Leppera). Hipoteza co prawda najmniej atrakcyjna ale za to najbardziej prawdopodobna, mówimy przecież o Lepperze, a jakoś łatwiej mi uwierzyć w nieuczciwość Leppera niż Kamińskiego, na niekorzyść Leppera przemawia także jego zachowanie i chaotyczne, niespójne i niekonsekwentne tłumaczenia. Mało kto zwrócił na przykład uwagę, że na początku całej afery Lepper miał hipotezę, że jest ona wynikiem ataku starych służb III RP na CBA. Lepper: "Być może mamy tu do czynienia z walką służb specjalnych III RP przeciw CBA, czyli IV RP". Szybko się oczywiście zorientował, że trzymanie się tej hipotezy bardzo utrudni "obrońcom demokracji" bronienie go więc przerzucił się na kreowanie się na ofiarę kaczyzmu. Czy jednak ta zarzucona hipoteza nie jest warta rozważenia? Nie mówię, żeby zaraz przez Reszkę i Majewskiego bo oni swoją już ustalili z anonimowymi informatorami ze służb, ale w sieci różne scenariusze są rozważane: Komentarz Free Your MindNic nie jest niemożliwe. Nawet to, że stare służby wykorzystując "śpiocha" Kryszyńskiego faktycznie zastawiły pułapkę na Leppera (żeby skompromitować rząd lub zdobyć haki), Lepper w nią wpadł, zgodził się na odrolnienie za kasę (wprowadził Rybę ddo ministerstwa, przedstawił jako pełnomocnika gminy) ale we wszystko wmieszało się CBA, które sprawę wykryło choć przez zdrajcę ze swojego grona nie mogło jej doprowadzić do końca. Nie wykluczam takiego scenariusza, zwłaszcza jak widzę co się dzieje w opozycji i mediach. 