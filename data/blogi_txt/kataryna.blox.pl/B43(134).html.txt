Wprost: „Wprost”  dotarł do osoby, która czytała zeznania złożone przez Marcina Rosoła w  październiku 2009 roku w CBA. Były szef gabinetu politycznego Mirosława  Drzewieckiego – według naszego informatora - twierdzi w nich, że  powodem wycofania Magdaleny Sobiesiak z konkursu na członka zarządu Totalizatora Sportowego nie był przeciek o akcji CBA ale zwyczajny  donos przysłany do Ministerstwa Sportu. (...) Tyle tylko, że Marcin  Rosół twierdzi, że, mówiąc o „donosach", miał na myśli coś zupełnie  innego. „Wprost” dotarł do osoby, która czytała jego zeznania złożone w  centrali CBA w październiku, zaraz po wybuchu afery. Rosół miał  powiedzieć agentom Biura, że powodem całego zamieszania był donos, jaki  10 lipca 2009 r. trafił do dyrektor generalnej Ministerstwa Sportu  Moniki Rolnik. Napisał go Marek Przybyłowicz, były doradca Totalizatora. Mowa w nim m.in. o „zjawisku nepotyzmu” panującym w  spółce. Rosół utrzymuje, że o oskarżeniach Przybyłowicza dowiedział się  pod koniec lipca od Andrzeja Kawy z Centralnego Ośrodka Sportu.  Twierdzi, że zbagatelizował tę informację. Kilkanaście dni później (w  jego zeznaniach jest mowa o okolicy 10 sierpnia) spytał jednak o  Przybyłowicza Monikę Rolnik, która właśnie wróciła do ministerstwa z  urlopu. Rolnik powiedziała, że wie o oskarżeniach Przybyłowicza. Miała  także pokazać mu donos z 10 lipca. Według informatora „Wprost", Rosół w  swoich zeznaniach opowiada też o swojej rozmowie z Drzewieckim z 17 sierpnia. Miał go wtedy poinformować o dwóch sprawach: o tym, że Sobiesiakówna złożyła papiery w konkursie na członka zarządu Totalizatora, oraz o donosie.    Donos, o którym mówił Rosół publikuję w linku poniżej.   Zeznania Rosoła dobrze pokazują klimat panujący w tej ekipie. Nie wiem czy Przybyłowicz otrzymał odpowiedź na swoje pismo - to i inne rozsyłane w tej sprawie w tamtym  okresie do "wszystkich świętych" z Julią Piterą włącznie (a nie były to  anonimowe donosy i chyba w trybie administracyjnym powinien na każde  otrzymać odpowiedź) ale jak widać jego pismo wzbudziło ogromne  zainteresowanie i krążyło wśród kolejnych osób, wciągniętych w  kompleksowe obsługiwanie Sobiesiaka. Nawet dyrektor COS-u je widział,  choć nie wiadomo z jakiej racji. To powinna być przestroga dla  wszystkich chcących poinformować obecną władzę o jakichś  nieprawidłowościach w podlegających jej instytucjach. Efekt takich  alarmów będzie żaden, za to korespondencja "whistleblowerów"  (zawierająca przecież pełne dane osobowe) będzie sobie swobodnie krążyć pomiędzy różnymi osobami, a nazwisko trafi też do mediów. Tak jak za sprawą ministra Arabskiego wszyscy dowiedzieli się o jego spotkaniu z Przybyłowiczem w Kancelarii Premiera, na którym ten podobno prosił o ochronę dla siebie i dla rodziny w związku z wagą przekazywanych informacji. W ramach tejże ochrony, minister Arabski poinformował dziennikarzy, a zatem cały świat, o tym kto i z czym do niego przyszedł. Jestem ciekawa zeznań Rosoła, tych złożonych przed CBA, i tych, które złoży w tym tygodniu przed komisją  śledczą (jeśli nic nie stanie na przeszkodzie, a to jest chyba coraz  bardziej prawdopodobne bo Rosół to słabe ogniwo tak precyzyjnie  budowanej narracji). Temu co zeznał w CBA trochę przeczą jego  rozmowy  nagrane przez CBA, z których wynika, że jeszcze 22 sierpnia Sobiesiak  rozmawiał o córce z Rosołem, i ten mu mówił, że jest z nią umówiony na  spotkanie, następnego dnia Sobiesiakówna mówiła ojcu, że się  przygotowuje do rozmowy kwalifikacyjnej i opracowuje strategię, a 24 sierpnia wyjechała do Warszawy na rozmowę kwalifikacyjną. Wszystko  wskazuje więc, że jeszcze 24 sierpnia, gdy jechała do Warszawy,  wszystko było na dobrej drodze, a pismo Przybyłowicza, o którym  Rosół  wiedział od dwóch tygodni, i rozmowa z Drzewieckim sprzed tygodnia nie  zaniepokoiły go na tyle, żeby poinformować Sobiesiakównę, że nie ma się  po co fatygować do Warszawy bo z planu nici. A jeśli tak, to także telefony do Leszkiewicza w dniach 20-24 sierpnia nie mogły raczej  dotyczyć wycofania Sobiesiakówny, bo do 24 sierpnia ani ona, ani Rosół  nie wiedzieli jeszcze, że ono nastąpi.  To co ostatecznie odwróciło bieg  wydarzeń musiało się zatem zdarzyć już po tym jak Magdalena Sobiesiak  wyruszyła do Warszawy na rozmowę kwalifikacyjną, której ostatecznie  miało nie być. Pismo Przybyłowicza do Rolnik z 10 lipca 2009Pismo Przybyłowicza do Arabskiego z 19 października 2009   Wprost: Rosół: donosy to nie akcja CBA Notatka Kamińskiego z 10 września 2009 