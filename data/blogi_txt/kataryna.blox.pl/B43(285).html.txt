Kto jest autorem hasła "IV Rzeczpospolita"? Czy na pewno Paweł Śpiewak, jak chce większość dziennikarzy i publicystów? Dzisiaj w programie Skowrońskiego kolejny raz przypisano ojcostwo terminu "IV Rzeczpospolita" Śpiewakowi, tym razem ustami Cezarego Michalskiego, może czas wreszcie ustalić kto tę IV Rzeczpospolitą wymyślił. I raz na zawsze uwolnić posła Śpiewaka od poczucia winy za przyłożenie do tego ręki. Jarosław Kaczyński:"Można powiedzieć: III Rzeczypospolita nie wypełnia swojego elementarnego obowiązku i jeżeli to będzie trwało nadal, to z całą pewnością prędzej czy później przyjdzie czas, w którym będzie potrzebna Rzeczypospolita IV" (wystąpienie sejmowe, 18 lutego 1998)W tym samym roku powstał Krajowy Komitet Konserwatywny pod wodzą Rafała Matyji, członkowie Komitetu wprost mówili o budowie IV Rzeczypospolitej a w "Manifeście konserwatystów" pisali:"Polska potrzebuje zmian ustrojowych usuwających patologię instytucji  PRL - dawnych służb specjalnych, dominacji układów  branżowo-resortowych, marnotrawnych funduszy państwowych czy wreszcie  rozwijających się po roku 1989 korupcyjnych powiązań  gospodarczo- politycznych"Dziwne, że Cezary Michalski tego nie pamięta, był przecież członkiem Komitetu. A Śpiewak? Śpiewak zaczął mówić o IV Rzeczypospolitej dopiero 5 lat później, po wybuchu afery Rywina: Paweł Śpiewak: "Wiele wskazuje na to, że III Rzeczpospolita wyczerpała swoje możliwości samonaprawy. Czas zacząć myśleć o IV Rzeczypospolitej" ("Koniec złudzeń", Rzeczpospolita, 23 stycznia 2003)Oczywiście to kto wymyślił takie czy inne hasło a kto je tylko podchwycił nie jest jakoś specjalnie istotne ale skoro już się o tym mówi, to dobrze wiedzieć "kto zaczął" i nie wprowadzać niechcący czytelnika w błąd. Hasło "IV Rzeczpospolita" pada po raz pierwszy 