Monika Olejnik: Panie profesorze, czy premier Marek Belka powinien skłamać przed komisją śledczą? Oświadczył, że nigdy nie podpisywał dokumentów o współpracy z SB, a tymczasem podpisał taki dokument, instrukcję wyjazdową. Andrzej Zoll: To jest oczywiste pytanie, na które odpowiedź jest stosunkowo łatwa jeśli się porówna treść instrukcji, którą podpisał premier i jego oświadczenie przed komisją. Monika Olejnik: I jaka jest ta łatwa odpowiedź?Andrzej Zoll: Nie mamy tutaj zgodności między odpowiedzią premiera, a treścią tej instrukcji, pod którą znajduje się podpis premiera.Monika Olejnik: Czyli odpowiedź, panie profesorze, nie jest jednak łatwa.***Urocze. Najbardziej podoba mi się pytanie "Czy premier powinien skłamać przed komisją", oraz wniosek jaki wyciągnęła z jednoznacznej - choć wyrażonej bardzo oględnie - opinii Zolla. Moje rozczarowanie Moniką Olejnik narasta od dłuższego czasu, zwłaszcza tematy teczkowe jej nie służą i zdarza jej się mocno wygłupić, jak w tym wywiadzie. Być może wyjaśnienie kryje się w innym jego fragmencie, gdzie Monika Olejnik mówi:"Czy prof. Kieres nie popełnił błędu, bo wczoraj odtajnił teczkę premiera Marka Belki, ale wgląd do tej teczki będzie dopiero dzisiaj, w związku z czym, od wczoraj trwają spekulacje, co tak naprawdę w tej teczce jest i przewagę nad nami, dziennikarzami, mają członkowie sejmowej komisji śledczej, którym nie możemy dać odporu." "Mają przewagę", "nie możemy dać odporu". Naiwnie myślałam, że dziennikarz ma przede wszystkim informować, wydzierać informacje i nam je przekazywać. Okazuje się, że nie - on ma "dawać odpór". Tak postrzega swoją rolę Monika Olejnik. I dzielnie "daje odpór", udając, że nie wie jak brzmi jedyna możliwa odpowiedź na pytanie "Czy premier powinien skłamać przed komisją".Monika Olejnik przepytuje Zolla 