Bardzo się Gazeta ekscytuje teczką starego Giertycha, przedrukowuje obszerne fragmenty i cieszy się chyba jak dziecko, że Giertych taki nieładny się z tej teczki wyłania. I w tym podnieceniu nawet nie zauważa, że strzela sobie w stopę, bo sam fakt, że tyle miejsca poświęca na przedruki z esbeckiej teczki polityka świadczy, że sama nie wierzy w żaden z głównych antyteczkowych argumentów - że teczki niewiarygodne i że nie mają znaczenia po tylu latach. Bo jak widać kiedy jest Gazecie wygodnie, wierzy teczkom i uważa, że są ważne dla oceny polityka. Z tego miejsca będzie jej już bardzo trudno wrócić na antyteczkowe pozycje jak zajdzie potrzeba (a zajdzie pewnie wkrótce bo los lubi być złośliwy). Gazeta powinna się zdecydować, albo przeszłość jest ważna, ale wtedy jest ważna tak samo u Giertycha, jak i u Hausnera i innych, albo nie jest ważna i rozliczamy wyłącznie za to co dzisiaj. Gazeta ma dziwacznie wybiórczy stosunek do przeszłości. A, no i teczka Giertycha jest najlepszym dowodem na to, że sam kwit o przyznaniu statusu pokrzywdzonego jest niewiele wart bo jak widać można być pokrzywdzonym nawet jeśli się kolaborowało. W sumie Gazeta prowadzi właśnie całkiem sensowną kampanię na rzecz powszechnego dostępu do zawartości teczek polityków :-) 