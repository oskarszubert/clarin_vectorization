Gazeta Wyborcza: Mariusz Kamiński  ujawniając szczegóły "rozpracowań operacyjnych Yeti i Black Jack"  najważniejszym osobom w państwie, a po ich odtajnieniu, w praktyce  wszystkim - zdradzał tajemnicę  państwową, naraził powodzenie tajnych operacji, otarł się o  dekonspirację źródeł informacji a nawet funkcjonariuszy. I zrobił to  dla osobistych celów, świadomie nadużywając uprawnień -  analizuje Bogdan Wróblewski. (...) [Publicyści] przypominają, że skoro  śledztwo przeciwko Ziobrze spełzło na niczym, to i sprawa Kamińskiego  wygląda na polityczną hucpę. To porównanie - uważam - nie jest trafne,  a sprawa Kamińskiego - nie przesądzając jak oceni ją prokuratura - wygląda poważniej. (...) Kamiński ujawniając szczegóły "rozpracowań  operacyjnych Yeti i Black Jack" najważniejszym osobom w państwie, a po  ich odtajnieniu w praktyce wszystkim - zdradzał tajemnicę państwową  (metody pracy, a może też informatorów CBA). (...) Nowy szef CBA uważa,  że Kamiński naraził w ten sposób powodzenie tajnych operacji biura,  otarł się o dekonspirację źródeł informacji a nawet funkcjonariuszy.(...) Zwłaszcza, że Kamiński - i to jest cięższego  kalibru zarzut - 5 października odtajnił te materiały. "Proszę o  sporządzenie kopii dla potrzeb szefa CBA. Kamiński" - zanotował  polecenie dla tajnej kancelarii na analizie z 12 sierpnia i kolejnej z  10 września. Tego samego dnia oba dokumenty decyzją szefa CBA (bo tylko  szef służby ma takie uprawnienia) zostały odtajnione. Kamiński zdjął  więc klauzulę sam dla siebie. Ma to ma kapitalne znaczenie dla zarzutu  przekroczenia uprawnień, jaki stawia mu nowy szef Biura. (...)  Zestawienie notatki "proszę o sporządzenie kopii...", odtajnienia  dokumentów i ich wykorzystania dla osobistych celów, pokazuje, że  Kamiński chciał to zrobić. Świadomie nadużył swoich uprawnień. A w  konsekwencji - i to jest drugi zarzut - ujawnił kuchnię służb. (Bogdan Wróblewski "Dlaczego Kamiński powinien się bać?")   Urocze, jak media patrzą władzy na  ręce i ją rozliczają. Ze zbyt niemrawego rozprawiania się  z opozycją.  Podobnie jak Wróblewski, mam nadzieję, że prokuratorzy szybko się uwiną  z tak potrzebnymi władzy w trudnym dla niej momencie zarzutami dla  Kamińskiego. Nawet gdyby trzeba było po drodze poświęcić kilka zacnych  osób, z prezydentem, premierem i ministrem sprawiedliwości na czele. Andrzej Czuma: Co do mnie ja zwracam się do pana premiera żeby odtajnić ten dokument. Bo rzecz polega na tym, nasi słuchacze tego nie wiedzą, że klauzulę tajności nakłada twórca dokumentu. Pan Mariusz Kamiński jest twórcą dokumentu, nałożył klauzulę tajności. Tą klauzulę może zdjąć jego szef albo on sam. Oświadczenie CBA: Szef  Centralnego Biura Antykorupcyjnego, biorąc pod uwagę wniosek Pana  Prezydenta RP oraz oświadczenie Prezesa Rady Ministrów, wyraża gotowość  ujawnienia wszelkich materiałów sprawy ,,afery hazardowej” przekazanych Prokuraturze, o ile Prokuratura, która jest obecnie gospodarzem sprawy,  wyrazi na to zgodę.    Gazeta Wyborcza: Decyzja  o zdjęciu klauzuli tajności ma związek z wnioskiem prezydenta i czwartkowym apelem premiera Donalda Tuska - wyjaśnił rzecznik CBA  Temistokles Brodowski.    Przed prokuratorami, Wojtunikiem, i Wróblewskim trudne zadanie. Trzeba  będzie wykazać w jaki sposób odtajnienie obu notatek - a już je znamy i  będziemy mogli każdą narrację na swoje potrzeby zweryfikować -  zagroziło śledztwom i zdekonspirowało metody operacyjne, a może nawet informatorów. Wydaje mi się, że podsłuch jako metoda operacyjna jest  już dość znany, podobnie jak obserwacja. No ale Wojtunik dwa miesiące  analizował, więc na pewno wie co robi. I kogo wrabia. Bo jeśli Kamiński  ma odpowiadać za zniesienie klauzuli tajności, to nie tylko razem z  Cichockim i Wojtunikiem, którzy nie dopełnili obowiązków i mając  bezpośredni wpływ na to co się dzieje z dokumentami, nie powstrzymali  Kamińskiego  przed ich odtajnieniem (Cichocki), a gdy już odtajnił, nie  nałożyli ponownie klauzuli tajności i dopuścili aby dokumenty poznała opinia publiczna (Wojtunik). Prokuratorzy będą się musieli zająć także  prezydentem, premierem i swoim byłym szefem, którzy ipodżegali Kamińskiego do przestępstwa   i bezpośrednio przyczynili się do tego, że odtajnił te dokumenty, choć świetnie wiedzieli co w nich jest, i że odtajniać ich nie można. A  jeśli nie wiedzieli, że nie można, to naprawdę mieli się kogo poradzić,  i nie da się ich dzisiaj zwolnić od współodpowiedzialności  za to co się stało.    Kamiński zrobił to o co go dzisiaj oskarża powtarzający za Wojtunikiem Wróblewski, za wiedzą, zgodą i namową Tuska, Kaczyńskiego i Czumy. Za wiedzą i  przyzwoleniem Cichockiego. A Wojtunik nie zrobił nic - choć mógł zrobić  dużo - aby zminimalizować rozmiar zniszczeń. Dla zachowania pozorów, że  chodzi o coś innego niż polityczna rozprawa z opozycją, prokuratorzy  powinni więc rozszerzyć śledztwo i objąć nim także pozostałą czwórkę współwinnych.   To chyba i tak niezbyt wygórowana cena za ustrzelenie Kamińskiego.    Bogdan Wróblewski "Dlaczego Kamiński powinien się bać?" 