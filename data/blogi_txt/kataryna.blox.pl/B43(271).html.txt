Anna Jarucka, była asystentka społeczna Włodzimierza Cimoszewicza: "We wcześniejszym oświadczeniu majątkowym pana marszałka znajdowała się informacja o akcjach PKN Orlen, która potem została usunięta"Jeśli to wszystko prawda i asystentka Cimoszewicza rzeczywiście na jego prośbę zmieniła oświadczenie majątkowe to nasz ponadpartyjny kandydat jest skończony i powinien zacząć się modlić o łagodny wyrok (fałszywe oświadczenie majątkowe i krzywoprzysięstwo). Podobno oryginał oświadczenia jest w depozycie ABW, która kilka miesięcy temu przeszukała mieszkanie pani Jaruckiej. Włos się jeży na głowie, jeśli to się potwierdzi, cały misterny plan Prezia diabli wezmą. Było zadzierać z Millerem? Miller nie daje sobą pomiatać i można było przewidzieć, że upokorzenie go zsyłką do Senatu źle się skończy. Dla zsyłającego. Pięknie rozegrane, przecież nie przypadkiem takie rewelacje akurat dzień po "wyjaśniającej" konferencji Cimoszewicza, kiedy nie da się już nic odkręcić :))) Nawet odpowiedzieć nie może bo wczoraj zadeklarował: "Dlatego proszę się nie dziwić, że tę konferencję traktuję jako pierwszy i ostatni przypadek polemizowania z tymi, którzy chcą podważyć w oczach obywateli to co dla mnie jest szczególnie ważne: uczciwość" a przecież znany jest z tego, że nigdy nie zmienia zdania. Tchórz zasłonił się kobietą i zamiast reakcji samego zainteresowanego mamy histeryczne oświadczenie szefowej jego sztabu. Żałosne to wszystko. Oświadczenie szefowej sztabu Cimoszewicza 