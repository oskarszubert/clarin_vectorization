Na blogu Brygidy Grysiak znalazłam pełny tekst analizy CBA, jest dokładnie tak jak myślałam. Dokument nie jest opatrzony żadnym gryfem tajności i jest zwykłą prasówką, zatytutowaną "Analiza materiałów przekazanych [w tym miejscu tekst jest zamazany, w oryginale pewnie pojawia się nazwa instytucji, już dzisiaj przyjmuję zakłady, że po przesłuchaniu szefa CBA okaże się, że czarny marker ukrywa nazwę jednej z organizacji lobbującej za automatami]. Na mojego nosa było tak. Między 30 maja 2007 (data ostatniego omawianego w analizie dokumentu) a 4 czerwca 2007 (data wytworzenia samego dokumentu), CBA otrzymało od jednego z automatowych lobbystów komplet materiałów dotyczących prac nad ustawą o grach losowych. W materiałach były anonimowe (!) analizy prac nad ustawą oraz biznesplanu Totalizatora, a także kilka wycinków prasowych. Materiał trafił do pracownicy dość niskiego szczebla, która miała opracować jego streszczenie, i to właśnie zrobiła.To co media przedstawiały jako analizę CBA jest właśnie streszczeniem tego, co pracownica CBA wyczytała w dostarczonych jej anonimowych materiałach i artykułach prasowych. Wszystko co nam wczoraj podano jako sensacyjne ustalenia CBA, było tylko dokonanym przez CBA streszczeniem cudzych zarzutów. Jeśli ktoś ma jakieś wątpliwości, niech zwróci uwagę, że analityczka CBA dokładnie w taki sam sposób streszcza artykuły prasowe. Czy to jej streszczenie też można uznać za "analizę CBA"? Szkoda się rozwodzić, bo kto przeczyta cały materiał, nie będzie miał wątpliwości co do jego charakteru. Nie jest to żadna analiza CBA, tylko prasówka, ktoś dostał do streszczenia cudze anonimowe materiały i je streścił, miejscami nawet takimi samymi słowami (na przykład to o "zamykaniu ust" jest w podsumowaniu powtórzone wprost za anonimowym zewnętrznym materiałem).Czytając ten materiał ze zrozumieniem nie można się nabrać, że jest to własna, poważna analiza CBA bo sam autor nie pozostawia wątpliwości, że tylko streścił przesłane do CBA anonimowe "ekspertyzy" i kilka wycinków prasowych. Polecam lekturę, a potem porównanie z tym jak to wczoraj przedstawiły media. Wyższa szkoła manipulacji kwitami. Analiza CBA 