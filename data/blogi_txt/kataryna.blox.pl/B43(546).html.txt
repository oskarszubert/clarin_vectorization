Jan Rokita: "To nie jest już psucie demokracji. Obawiam się, że mamy do czynienia ze zjawiskami z granicy zbrodni z kodeksu karnego, a w każdym razie warto to zbadać"Zadowoleni, że nareszcie Rokita dostrzegł w aferze inwigilacji prawicy to czym była? Niesłusznie, nie o tej sprawie grzmi Rokita. Tamtą już wyjaśnił - inwigilacja była uzasadniona i tyle. A co jest na granicy "zbrodni z kodeksu karnego" i wymaga zbadania? Króciutka notka Piotra Lisiewicza z jego mało poważnej rubryki w Gazecie Polskiej. Oto zbrodniczy tekst (który pewnie już wszyscy znają bo od ładnych paru dni pochylają się nad nim z troską rozmaici obrońcy dobrego smaku), przytaczam w całości:"Platfusy i ich popychadła z mediów straszyły nas w ubiegłym tygodniu Budapesztem. Amatorstwo! Przecież na Węgrzech zadyma była cienka - tylu rannych to u nas w Poznaniu bywało po meczu z Legią za dawnych czasów. Mam dla was, chłopaki, odpowiedź. Wy nam Budapeszt? A my wam Bukareszt! (1989). Pierwsi pod ścianę pójdą Schetynescu i Tusku." Szkoda, że Rokity już nikt nie traktuje poważnie, naprawdę wielka szkoda, bo bardzo bym sobie życzyła, żeby siepacze Ziobry uczynili zadość życzeniu Rokity i wzięli pod lupę felieton Lisiewicza. Na każdym kroku podkreślając oczywiście, że czynią to na wyraźne życzenie "premiera z Krakowa". "Miliony Polaków" miałyby okazję bliżej poznać rokitowe rozumienie wolności słowa i roli aparatu ścigania w demokratycznym państwie. Bo o tym jak niedoszły-ale-być-może- przyszły premier wyobraża sobie rolę służb specjalnych dowiadujemy się właśnie przy okazji otwierania szafy Lesiaka i kolejnych komentarzy Rokity do niej. I niestety to co Rokita z władzą robił wtedy kiedy ją miał mówi o nim więcej niż jego deklaracje wtedy, kiedy się o nią stara :(Czego jeszcze nie wiecie o Rokicie (i pewnie nie chcielibyście wiedzieć) 