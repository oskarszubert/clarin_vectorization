Aleksander Kwaśniewski: "Z punktu widzenia kampanii wyborczej, która toczy się w Polsce, lepiej, żeby tych gorących punktów, które wywołują emocje na ulicach, nie było za dużo.""Z punktu widzenia kampanii wyborczej"! Prezydent nawet nie próbuje udawać, że zdecydowały względy merytoryczne. Chodzi o kampanię wyborczą, konkretnie o kampanię wyborczą Cimoszewicza, a jeszcze konkretniej o to, że się sypie. Na dodatek Kwaśniewski dobrze wie, że ustawa się nie utrzyma bo w swoim komentarzu odnosi się wyłącznie do "tu i teraz" gdy mówi, że "na tym etapie będzie więcej pożytku, jeżeli nie będzie dodatkowo komplikować sytuacji i rozniecać niepokoju". "Na tym etapie". A potem Trybunał Konstytucyjny i tak ustawę utrąci ale na szczęście będzie już po wyborach więc protegowany Kwaśniewskiego te kilka dodatkowych głosów wdzięcznych górników zgarnie. Co za cynik, po prostu ręce opadają. I nawet nie próbuje udawać, zresztą nikt się nie dał nabrać a nerwy puściły nawet Markowi Belce. Marek Belka: "Interes SLD i Cimoszewicza okazał się ważniejszy od interesu państwa."Władysław Frasyniuk: "Należałoby zapytać Państwową Komisję Wyborczą, czy kampania Cimoszewicza nie jest finansowana z budżetu państwa na kwotę 94 mld zł."Kwaśniewski o emeryturach górniczych, Ostry i celny komentarz Frasyniuka 