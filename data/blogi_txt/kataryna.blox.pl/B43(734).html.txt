Awantury o telewizję ciąg dalszy. Okazuje się, że Pospieszalski nie jest jedynym problemem TVP, cała telewizja publiczna jest opanowana przez siły ciemnogrodu, nad czym ubolewają w dzisiejszej Trybunie dwie intelektualne podpory lewicy - Waniek i Szyszkowska. Szyszkowska znowu tropi totalitaryzm, a Wańkowa przestrzega przed prawicowym odchyleniem w rozrywce."Według niej [Szyszkowskiej], do instytucji demokratycznych w Polsce wkrada się totalitaryzm pod postacią lansowania jednego poglądu. – Coraz częściej media prezentują postawę jednoświatopoglądową, która nie daje możliwości ukształtowania opinii ludziom o niewyrobionym na dany temat zdaniu.""Podzieliła się [Waniek] z nami zasłyszanymi pogłoskami, że kierownictwo TVP przymierza się do prawicowego ukierunkowania programów rozrywkowych. – To oznacza, że do głosu w TVP dochodzą fundamentaliści."Opłacana z naszych podatków szefowa przeżerającej ogromną kasę instytucji lata po niskonakładowych pisemkach i powtarza "zasłyszane pogłoski". Fajnie. Tylko po co jest ta Rada jeśli nie jest w stanie nic zrobić poza narzekaniem? I w jakim trybie Waniek stawia te swoje diagnozy - czy to oficjalne stanowisko Rady, czy takie sobie ple-ple? 