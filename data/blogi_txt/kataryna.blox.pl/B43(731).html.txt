Dziennik:  Przyglądaliśmy się jednak osobie Lichockiego. Znaleźliśmy jednego z bohaterów pierwszego raportu Macierewicza, do  którego dotarł Lichocki. "Zgłosił się do mnie jeszcze przed publikacją  raportu. Proponował kupno dokumentu. Żeby się uwiarygodnić, opowiadał,  co w nim będzie na mój temat. Nie skorzystałem z oferty, ale po  opublikowaniu raportu okazało się, że Lichocki miał prawdziwe  informacje z tajnego dokumentu". Historia nieoczekiwanie  wróciła do nas dwa tygodnie temu. Szef komisji ds. służb specjalnych  Janusz Zemke opowiedział nam, że dostał sygnał o handlu aneksem. "W  lipcu ub.r. przyszedł do mnie pewien przedsiębiorca spoza Warszawy, który chciał się poradzić. Powiedział, że ktoś oferuje mu kupno fragmentów aneksu, w którym jest wymieniony" - mówi polityk SLD. Zemke  poradził przedsiębiorcy, żeby w żadnym wypadku nie wchodził w  "śmierdzącą transakcję". (...)  Mając te informacje, postanowiliśmy odbyć  zasadniczą rozmowę z Lichockim. Do spotkania doszło w ostatni czwartek.  "Wiemy, że oferował pan aneks jednemu z biznesmenów. W co pan gra? Jest  pan prowokatorem?" - spytaliśmy. Pułkownik był wyraźnie przestraszony. "Biznesmen mówicie? Chodzi o Heńka Grobelnego, kumpla  Janusza Zemkego z Bydgoszczy. Znamy się z Agencji Mienia Wojskowego.  Jestem wrabiany" - tłumaczył. Wersja Lichockiego jest taka: we wrześniu  2007 Zemke wysyła do niego Grobelnego, Grobelny prowokuje rozmowę o  aneksie i ją nagrywa, taśmę ma przekazać dziennikarzom. (...) Co na to Grobelny? - Lichockiego widziałem ostatnio 2 - 3 lata temu. O aneksie nie rozmawiałem z nim nigdy. Co na to Zemke? - To jakieś bzdury! Nic nie wiem o rozmowach Grobelnego z Lichockim na temat aneksu. Zapewniam, że człowiek, który przyszedł do mnie w lipcu po poradę to nie był Grobelny.I co, nie jest ciekawie? Zemke już w lipcu 2007 - a jest wtedy członkiem sejmowej komisji ds. służb specjalnych - dostaje informację o próbie sprzedazy aneksu i co z tą informacją robi? Składa zawiadomienie do prokuratury? Zwołuje nadzwyczajne posiedzenie sejmowej komisji służb specjalnych? Alarmuje media? Nic z tych rzeczy. Janusz Zemke, poseł, członek sejmowej komisji ds. służb specjalnych i generalnie wujek dobra rada po przyjacielsku radzi potencjalnemu nabywcy aneksu, żeby go nie kupował. I już po dziesięciu miesiącach zawiadamia za pośrednictwem dziennikarzy opinię publiczną o próbie handlu aneksem. Czy to nie zabawne? Mam nadzieję, że prokuratorzy Ćwiąkalskiego tak gorliwie sprawdzający czy Ziobro miał prawo użyczyć laptopa Koteckiej znajdą chwilę na zainteresowanie się superdyskretnym posłem Zemke i przesłuchają go na okoliczność niepowiadomienia o poważnym przestępstwie. Jako poseł i członek sejmowej komisji służb specjalnych niewątpliwie miał obowiązek złożyć zawiadomienie o podejrzeniu popełnienia przestępstwa. Dociekliwi dziennikarze powinni go zapytać dlaczego tyle czasu milczał. No i dlaczego akurat teraz postanowił to milczenie przerwać. Lichocki nie jest osobą specjalnie wiarygodną i to jest wielkie szczęście Zemkego. Gdyby bowiem okazało się, że warto słuchać co Lichocki ma do powiedzenia, wokół Zemkego dopiero zrobiłoby się gorąco. Lichocki zarzuca mu przecież osobiste reżyserowanie jakiejś dziwnej prowokacji wymierzonej w komisję Macierewicza.Dziennik: Wersja Lichockiego jest taka: we wrześniu  2007 Zemke wysyła do niego Grobelnego, Grobelny prowokuje rozmowę o  aneksie i ją nagrywa, taśmę ma przekazać dziennikarzom.Przytaczam te ciekawostki bo być może w natłoku informacji umknęły a szkoda by było bo jeśli mamy się zastanawiać co się działo wokół komisji Macierewicza nie sposób pominąć takich pozornie nieistotnych informacji. One pokazują klimat i szczerość intencji. Bo czy gdyby faktycznie był choć cień prawdopodobieństwa, że ktoś od Macierewicza handluje aneksem Zemke zachowałby się tak jak się zachował? Przecież taką informacją odpowiednio rozdmuchaną można było komisję Macierewicza unieszkodliwić już wtedy i sparaliżować prace nad aneksem, nie mówiąc już o efekcie propagandowym do wykorzystania w walkach z kaczyzmem a potem w kampanii wyborczej.  Zachowanie Zemke to temat dla prokuratora, może nawet tego samego nadgorliwca, któremu plotki Lichockiego wystarczyły do przeszukania kilku mieszkań. Niech sprawdzi co wiedział Zemke w lipcu 2007, co wie dzisiaj, no i dlaczego tę wiedzę zachował dla siebie. Dla dziennikarzy to także powinien być wdzięczny temat, aż się prosi sprawdzić kto tu kłamie - Zemke czy Lichocki. Kto do kogo przyszedł, Grobelny do Zemkego w sprawie Lichockiego czy Grobelny do Lichockiego z podpuszczenia Zemkego. No i czy była jakaś taśma. Sprawa śmierdzi na kilometr.Dziennik: Tak handlowano aneksem Macierewicza 