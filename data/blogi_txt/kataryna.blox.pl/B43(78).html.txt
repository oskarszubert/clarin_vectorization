Okazuje się, że senator Chronowski podsłuchiwał się sam :-) Chronowski poprosił gdańską Prokuraturę Apelacyjną o założenie podsłuchu bo wiedział, że będzie rozmawiał o sprawie PZU z ważnymi osobami, prokuratura dostarczyła mu sprzęt do podsłuchu ale Chronowski nie był zadowolony więc przeszedł na własny. A jak stenogramy wypłynęły, udał święte oburzenie na bezprawne podsłuchiwanie i słał do ministra sprawiedliwości żądania wyjaśnienia. Ci awuesowcy są jednak pocieszni :-) I ten człowiek jest senatorem RP i byłym ministrem skarbu. A ja się tak dałam nabrać, do głowy mi nie przyszło, że poważni ludzie mogą sobie takie szopki urządzać. Mam nadzieję, że teraz i prokuratura, i komisja się mu bliżej przyjrzą bo ktoś kto tak kręci na potęgę nie robi tego bez powodu. Ciekawe czy kryje tylko siebie, czy kogoś jeszcze. Ale mi wstyd. 