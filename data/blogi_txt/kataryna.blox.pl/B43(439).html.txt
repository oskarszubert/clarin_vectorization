Janusz Palikot: Moi Drodzy, Właśnie oddałem legitymację poselską. Ta książeczka, która służyła mi przez ostatnie lata, zostanie zlicytowania na aukcji Wielkiej Orkiestry Świątecznej Pomocy.Zanim dziennikarze zaczną się podniecać pańskim gestem Palikota, zadam nieśmiało pytanie o jego legalność. Nie jestem prawniczką, ale czy Palikot czasem nie łamie prawa oddając swoją legitymację poselską? I czy prawa nie złamie Owsiak wystawiając ją na sprzedaż? Kodeks karny nie pozostawia wątpliwości.Art. 274. Kto zbywa własny lub cudzy dokument stwierdzający tożsamość podlega grzywnie, karze ograniczenia wolności albo pozbawienia wolności do lat 2.I proszę mi nie tłumaczyć, że szczytny cel, bo na następną akcję Owsiaka celebryci będą masowo oddawać dowody osobiste i paszporty (najtańszy sposób na zaistnienie w mediach, wyrobienie duplikatu kosztuje niewiele, a wartość sentymentalną też ma żadną, w przeciwieństwie do statuetek i medali). Od posła oczekuję poszanowania dla prawa i nie łamanie go tylko dlatego, że cel jest szczytny, a gest da szansę na zaistnienie w mediach. Czekam więc na jakąś pokrętną interpretację, że legitymacja poselska nie jest dokumentem stwierdzającym tożsamość w rozumieniu kodeksu karnego i można nią bezkarnie handlować. I czym jeszcze nietykalni III RP mogą handlować? A może jakaś posłanka ma na zbyciu legitymację poselską, kupiłabym, bo to i do Sejmu można wejść, i koleją za darmo pojeździć, i przed policjantem się wylegitymować, żeby mandatu uniknąć.Co na to marszałek? A prokuratura? Pytanie jest oczywiście retoryczne, nielegalną zbiórką publiczną prowadzoną przez Palikota nikt się nie zainteresował (poza Naszym Dziennikiem, który potwierdził w samym Ruchu Poparcia, że zbiórka jest bez zezwolenia), choć Rydzyk za to samo ma właśnie proces. Może jednak są jakieś granice tego co wolno świętym krowom III RP? 