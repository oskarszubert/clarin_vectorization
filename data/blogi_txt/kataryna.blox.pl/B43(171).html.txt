Władysław Frasyniuk (dla Przekroju): "Dla mnie znamienny był artykuł Jana Lityńskiego, który mówił, że nie jest prawdą to co mówi profesor Staniszkis, jakoby mówiła tylko i wyłącznie to, co Służba Bezpieczeństwa już wiedziała. Bo na podstawie tego, co mówiła Staniszkis, Jan Lityński poszedł do więzienia. To znowu jest pytanie - głupstwo czy świństwo powiedziała. Może pani Staniszkis opublikuje kiedyś swoje zeznania i wtedy będziemy mogli dokonać oceny, co to było."A tu tekst, który przywołuje Frasyniuk:Jan Lityński (dla Rzepy): "Mniej więcej w połowie kwietnia charakter pytań zmienił się. Od słów: - Cytuję podejrzanemu fragment wyjaśnień... - zaczynał swe pytania kapitan Niewiara. Zawieszał głos, odczekiwał chwilę, wymieniał nazwisko, po czym czytał wyjaśnienia kogoś z moich przyjaciół czy znajomych. Na ogół był to opis spotkania czy dyskusji, stwierdzenie, kto przygotowywał ulotkę, informacja o zorganizowanych przez nas akcjach, wymienienie ludzi uczestniczących w zebraniu. Moja odpowiedź była podobna jak poprzednio, niekiedy dodawałem, że opis jest nieprawdziwy, a jak wyglądała prawda, odmawiam odpowiedzi. Z czasem przesłuchania stały się coraz częstsze, cytaty bardziej obszerne. Można było sobie ułożyć obraz, kto "sypie", kto potwierdza, kto mówi według ubeckiego schematu. I nie jest prawdą, jak mówi dziś Jadwiga Staniszkis, że te wyjaśnienia, a później zeznania tych samych ludzi jako świadków nie miały znaczenia, bo potwierdzały tylko znane ubekom fakty. "Oni" znali je, ponieważ ludzie im to mówili. Na tej podstawie pisali akty oskarżeń i konstruowali składy ław oskarżonych."Frasyniuk rzucił bardzo poważne oskarżenie, a ponieważ oparł je na wypowiedzi Lityńskiego, mam nadzieję, że sam Lityński też się wypowie na temat tych zarzutów, czy tak właśnie chciał być zrozumiany - że siedział przez profesor Staniszkis. Frasyniuk niestety robi się coraz bardziej żałosny, zwłaszcza przeplatając gorące apele o niezaglądanie do teczek z publicznymi oskarżeniami tego rodzaju (choć i dla Staniszkis jest jakaś nadzieja - "Może pani Staniszkis opublikuje kiedyś swoje zeznania i wtedy będziemy mogli dokonać oceny, co to było"). Grzebmy w teczkach Giertychowi i Staniszkis ale od nas i naszych kolegów wara. 