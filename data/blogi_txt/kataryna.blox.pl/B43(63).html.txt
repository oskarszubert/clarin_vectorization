"To jest brunatny marsz, który Europa zna. Niestety, hasła Kaczyńskich i Rokity pobrzmiewają jak tamte sprzed lat." - powiedział Leszek Miller. Czy są jakieś granice? Jakie jeszcze zgrabne hasła wymyśli sojusz ciężko przerażonych? "Kaczofaszyści szykują holokaust"? Jeśli nie z szacunku dla politycznego przeciwnika, to może chociaż z szacunku dla milionów ofiar wypadałoby powstrzymać się od szafowania takimi porównaniami. A Unii Wolności gratuluję zgrabnego wpisania się w tę kampanię nienawiści. Trybuna to doceniła a UW powoli staje się w tym szmatławcu głównym antyplatformowym orężem (nie bez powodu Trybuna zamieszcza obok siebie relacje ze zjazdów UW i SLD, gdyby podmieniła podpisy, słowa Okońskiego pasowałyby jak ulał do Millera czy innego Janika). Nie wiem czy to dobry kierunek, ścigać się w chamstwie z Millerem ale kto wie, może unitów nie doceniałam i okażą się w tym naprawdę dobrzy. Na razie radzą sobie świetnie i w żerującej na lękach demagogii idą łeb w łeb z eseldowskim betonem, o czym zawiadamiam z żalem bo z nadzieją wypatrywałam powrotu starej Unii. Frasyniukowi gratuluję skutecznego odepchnięcia od Unii wyborcy tak wiernego jak ja. PS. A wszelkiej maści antydemontażystom polecam listę haseł już wykorzystanych, bo po co się powtarzać? 