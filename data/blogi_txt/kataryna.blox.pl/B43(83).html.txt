Włodzimierz Cimoszewicz: "Nie zwracam się z żadnymi apelami do moich rywali, ani nie udzielam im żadnych rad, by cokolwiek wyjaśniali. Traktuję tego typu wystąpienia jako element hipokryzji, jako świętoszkowate."Tak kilka dni temu Cimoszewicz komentował apel Tuska o wyjaśnienie sprawy oświadczenia. Ale to było dawno i nieprawda. Właśnie zaapelował do Tuska i Kaczyńskiego, żeby "powiedzieli co wiedzą" o "prowokacji" czyli o sprawie Jaruckiej. "Panie Donaldzie Tusk, co pan wie na temat działalności swojego bliskiego współpracownika? Czy pan Miodowicz, doświadczony oficer służb specjalnych, był tak niekompetentny, że nabrał się na ewidentne fałszerstwo, czy też wiedział, co robi?" - dramatycznie pyta Cimoszewicz w stylu Leppera, który był prekursorem pytań pomawiających ("ja tylko pytam"), za które zresztą został niedawno skazany. Cimoszewicz oczekuje, że Tusk i Kaczyński szczerze i publicznie powiedzą co im wiadomo na temat działań Miodowicza i Wassermana w tej sprawie. "Jestem przekonany, że tym razem, w poczuciu bezkarności uderzono także we mnie" - powiedział Cimoszewicz, zaznaczając, że nie ma dowodów.  Jak widać Cimoszewicz polubił nie tylko apele do rywali, ale także brudną kampanię bo niewątpliwie bezpodstawne oskarżanie rywali o prowokację jest bardzo brudną kampanią. Kolejna maska opada. Zastanawiam się tylko czy to porzucenie pozorów jest dobrym czy złym sygnałem. Czy Cimoszewicz panikuje i stąd te histeryczne zagrania, czy wręcz przeciwnie, przechodzi do kontrataku i wszystkie ciosy rozdaje świadomie. Mam nadzieję, że Tusk i Kaczyński nie dadzą się wciągnąć w rozważania o ich udziale w kompromitacji Cimoszewicza, najlepiej byłoby gdyby zignorowali ten pożałowania godny apel. Tusk i Kaczyński nie powinni się tłumaczyć przed Cimoszewiczem bo nie mają z czego, w tej sprawie zachowali się naprawdę bardzo wstrzemięźliwie, to ich wypowiedzi z początku afery:Lech Kaczyński: "Gdyby to, co mówi Jarucka, było prawdą, to kandydowanie Cimoszewicza uznałbym za skończone. Ale nie wiem, czy to prawda. Nie wykluczałbym prowokacji."Donald Tusk: "Członkowie komisji orlenowskiej i świadkowie powinni rzetelniej podchodzić do zeznań. Cimoszewicz powinien wszystko wyjaśnić. Jestem przeciw brudnej kampanii. Nie traktuję konkurentów jak przeciwników, których "trzeba zabić"."Cimoszewicz apeluje do Tuska i Kaczyńskiego, Olejniczak też oskarża, Cimoszewicz o apelu Tuska 