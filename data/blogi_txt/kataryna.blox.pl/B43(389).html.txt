Ewa Milewicz: Czego by Pani partia oczekiwała od Cimoszewicza? Jolanta Banach: Moja partia ma swego kandydata i ja też popieram Borowskiego. Ale jako koleżanka darząca sympatią Włodka Cimoszewicza radziłabym mu, żeby wystąpił z SLD albo choć zawiesił członkostwo w tej partii. Żeby zrezygnował z niektórych osób ze swego komitetu wyborczego, żeby się odciął od dworu prezydenckiego.Ewa Milewicz: Od czego? Jolanta Banach: Od dworu prezydenckiego. Dwór ten charakteryzuje się niejasnymi kontaktami z biznesem, wywieraniem wpływów na spółki skarbu państwa w interesie zaprzyjaźnionych z dworem biznesmenów, co słychać z relacji świadków przed komisjami śledczymi. Dwór prezydencki to takie postacie, jak Włodzimierz Czarzasty, Marek Ungier, Marek Siwiec. Niech Cimoszewicz się od nich odetnie. Niech czynami potwierdzi swoje słowa, że jest niezależny od Sojuszu.***Pyszny dialog. Banach która udaje, że wierzy, że Cimoszewicz się może od czegokolwiek odciąć i Milewicz, która się zgrywa, że nie wie co to "dwór prezydencki". To sobie pogadały. 