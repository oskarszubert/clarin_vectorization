Notatka z 27 sierpnia nadal tajemnicza  Brygida Grysiak opublikowała na swoim  blogu zrzut ekranu jaki Ministerstwo Finansów przesłało na  potwierdzenie daty utworzenia notatki Kapicy ze spotkania z  Chlebowskim. Według zrzutu z ekranu dokument został utworzony  kilkanaście minut po 14-tej. Kapica zeznał, że spotkanie z Chlebowskim  odbyło się po 14-tej (nieznacząca różnica z notatką, według której było  to przed 14-tą), co by znaczyło, że zaczął pisać notatkę dosłownie po wyjściu ze spotkania, które musiało być bardzo krótkie. Aha, jeszcze  zanim ją zaczął pisać zdążył poinformować ustnie o tym spotkaniu  ministra Rostowskiego ("Ustnie, po czym sporządziłem notatkę i przekazałem panu ministrowi Rostowskiemu"),  z którym - jak wiemy - kontaktuje się tylko w sprawach najwyższej wagi (taką nie było na przykład wydane mu w czasie urlopu polecenie pisania  nowej ustawy). Na pewno warto jednoznacznie rozstrzygnąć sprawę notatki, nie tylko daty jej  utworzenia (na podstawie czegoś bardziej wiarygodnego niż zrzut ekranu), ale także losów, czy na pewno nie została przekazana razem  z dwoma innymi do Kolegium ds. Służb Specjalnych, i tylko my mieliśmy o tym nie wiedzieć. Ciekawe, że Kapica wręcz prosił Rostowskiego o przekazanie notatki Tuskowi. Tym bardziej dziwi, że ten jej nie chciał.   "Prawdziwą wojnę stoczyłem...ale we środę" Przesłuchanie Kapicy wyjaśniło jeden z wątków ze stenogramów Sobiesiaka. Gdy Chlebowski meldował swojemu mocodawcy "Prawdziwą wojnę stoczyłem w czwartek",  pomylił dni. Chodziło o środę. We środę 16 lipca, tak jak to zresztą  zapowiadał dzień wcześniej Sobiesiakowi, Chlebowski rozmawiał z Kapicą  o nieudanych przetargach. To o nie, a nie o ustawę, stoczył w interesie Sobiesiaka "prawdziwą wojnę". Kapica dość dokładnie o tym mówił, i  pokrywa się to z tym, czego - według wywiadu dla "Polski" Chlebowski  rzekomo nie robił, choć mógł. To że Chlebowski w wywiadzie skłamał nie  dziwi, dziwi natomiast po co wywołał ten temat, skoro wiadomo było, że  jest ktoś kto wie jak było i może zechcieć sprostować. Na tym etapie  Chlebowski musiał więc sądzi, że nikt tego prostować nie będzie.  Zapewne nie bezpodstawnie liczył, że z pomocą kolegów jakoś się  wykręci, a fakt jego lobbingu na rzecz Sobiesiaka nigdy nie wypłynie. szkoda, że posłowie nie spytali Kapicy dlaczego przesyłając komisji w  listopadzie ogromny plik dokumentów, nie dołączył do nich notatki ze  spotkania z Chlebowskim. 22 października przekazał ją prokuraturze,  musiał więc wiedzieć, że ma znaczenie dla oceny tego czym się zajmuje  komisja gdy niedługo później przygotowywał materiały dla komisji. Mam  wrażenie, że trzymanie notatki w tajemnicy aż do przesłuchania, i  wrzucenie jej na samym jego początku  miało skupić całą uwagę na tym jednym wątku pogrążającym do reszty i tak już politycznego trupa, jakim  jest Chlebowski. Dzięki notatce udało się nie wyłapać kilku równie  ciekawych wątków. I odwrócić uwagę od postaci, które jeszcze mają  szanse. Na przykład od Szejnfelda. Kapica zaprzecza sam sobie tłumacząc Szejnfelda  Ciekawie zeznawał Kapica na temat  Szejnfelda i jego interwencji "last minute" 17 lipca 2008, kiedy ten w  faksie wysłanym po 14-tej oprotestował dopłaty. Dopytywany przez Kempę  dlaczego wniosek Szejnfelda nie został odrzucony jako nieregulaminowy  (bo zgłoszony po terminie), Kapica tłumaczył.   Beata Kempa: I właśnie w tym samym dniu wpłynęły uwagi pana ministra Adama Szejnfelda. One wpłynęły po zakończeniu obrad tegoż komitetu. Wcześniej, myślę, patrząc na te, czy śledząc te uwagi, one w mojej ocenie, panie ministrze, nie były na tyle kontrowersyjne, żeby ich nie rozstrzygnąć w trybie normalnym na komitecie RadyMinistrów.   Jacek Kapica: No, ale skoro wpłynęły po komitecie, to nie można było…  Beata Kempa: Czy  wcześniej była jakaś rozmowa, był sygnał, był sygnał w stosunku do  pana, że jakieś uwagi mogą jeszcze wpłynąć, że jakieś kontrowersje jeszcze są wokół tej ustawy?   Jacek Kapica: Nie, nie. Myślę, że pan… z tego, co pamiętam, pan minister Adam Szejnfeld podniósł te uwagi ustnie na komitecie. Z dokumentacji, którą państwo też macie, jak zobaczycie……jest metryczka faksowa. Dokument wpłynął do komitetu o godz. 14.04, czyli w trakcie jego trwania, i, podejrzewam, dlatego został, istnieje informacja, że wpłynął po komitecie, ponieważ obsługa komitetu była na posiedzeniu komitetu. I z tego, co pamiętam, pan minister Szejnfeld podniósł te uwagi, a potem cała dokumentacja w momencie, kiedy... potem tej dokumentacji nadano normalny tryb procedowania, jakby dokument wpłynął na komitet.   Beata Kempa: No,  ale skoro pan minister Szejnfeld ustnie podniósł tą uwagę, bez  zachowania jakby procedury, to proszę powiedzieć, jak pan odniósł się  do tej uwagi pana ministra Szejnfelda.   Jacek Kapica: Pani  poseł, regulamin komitetu mówi o tym, że minister może zgłosić uwagę, może zgłosić ją również ustnie na posiedzeniu komitetu. (...) Beata Kempa: Zatem minister Szejnfeld na posiedzeniu komitetu był, że tak powiem, miał jasne  stanowisko pana jako przedstawiciela ministra finansów co do waszego  stosunku co do uwag pana ministra Szejnfelda, powinien mieć jasne  stanowisko już w momencie komitetu.   Jacek Kapica: Tak było zarówno w trakcie procedowania komitetu 17 lipca, jak i 18 września. Beata Kempa: Czyli, będąc tego świadomy, dlaczego wnosi uwagi po terminie?  Jacek Kapica: Czyli wniósł, minister gospodarki wniósł uwagę na posiedzeniu komitetu, ustnie.  Beata Kempa: Po terminie.  Jacek Kapica: Wpłynęła w trakcie posiedzeń komitetu i została podniesiona przez członka Rady Ministrów, przedstawiciela Ministerstwa Gospodarki w trakcie posiedzenia komitetu.   Cytuję obszernie, żeby była pełna  jasność co do obecnego stanowiska Kapicy na ten temat. Kapica zeznał,  że w zasadzie Szejnfeld swoich pisemnych uwag wcale nie wniósł po terminie, po terminie jedynie przysłał uwagi, które zgłosił ustnie w  trakcie posiedzenia komitetu. Tyle że wersja ta stoi w całkowitej  sprzeczności z tym co Jacek Kapica zawarł w piśmie do Małgorzaty  Hirszel, odnosząc się w nim właśnie do pisma Szejnfelda z 17 lipca 2008  i posiedzenia po którym wpłynęło. Jacek Kapica: W  trakcie posiedzenia Komitetu Stałego Rady Ministrów w dniu 17 lipca  2008, Ministerstwo Gospodarki nie zgłaszało uwag w tym zakresie. Nie przedstawiało ich na wcześniejszym etapie procedowania.   Szkoda, że nikt nie zapytał Kapicy o  te rozbieżności, bo wydaje mi się trochę dziwne, że po półtora roku  przypomniał sobie, że Szejnfeld osobiście te uwagi ustnie zgłaszał. Tym  bardziej, że nie mógł sobie odświeżyć pamięci dokumentami, bo ani w  podsumowaniu tamtego posiedzenia, ani w cytowanym przeze mnie piśmie  samego Kapicy nie ma ani słowa o ustnie zgłaszanych uwagach Szejnfelda.  Co więc odświeżyło Kapicy pamięć?Mam nadzieję, że posiedzenie było protokołowane i uda się jednoznacznie ustalić, czy i co zgłaszał Szejnfeld.    Leniwe początki nowej ustawy  Michał Boni: W wyniku tego spotkania z 30 lipca 2009 r. na początku sierpnia przez  ministra Kapicę, mnie, w połowie sierpnia także przez pana ministra  Cichockiego ze względu na potrzebę zapewnienia swoistej tarczy  antykorupcyjnej dla całego procesu przygotowywania tych rozwiązań prace  zostały rozpoczęte. Mamy gotowe założenia do ustawy o grach losowych i  zakładach wzajemnych. Ten dokument będzie w najbliższym czasie opracowywany przez Rządowe Centrum Legislacji - założenia liczą 25  stron - i przedstawiony w trybie pilnym do procedowania. (...)  Chcielibyśmy bardzo szybko wszystkie te rozwiązania, które na spotkaniu  30 lipca pan premier Donald Tusk postulował, wprowadzić w życie.    Tak mówił w Sejmie minister Boni 8 października. Tymczasem z zeznań Kapicy wynika, że dopiero tego dnia  powstał zespół mający pracować nad ustawą a Kapica przedstawił swoje  autorskie założenia do ustawy, których pisanie zadał mu na urlopie  Boni,a o czym szef Kapicy dowiedział się dopiero 26 sierpnia, przy innej okazji.    Jacek Kapica: Tak, rozmawialiśmy z panem premierem na spotkaniu 8 października na temat  kształtowania nowej ustawy o grach hazardowych. Wtedy w spotkaniu  uczestniczył najprawdopodobniej minister Rostowski, minister Berek,  minister Boni, ja, minister Cichocki. I wtedy na tym spotkaniu, po  różnej wymianie zdań, ponieważ ja już byłem na etapie przygotowywania  różnego rodzaju rozwiązań, pan premier powołał, no, ten nieformalny  zespół znany publicznie, czyli pod przewodnictwem pana ministra Boniego, który prowadził i koordynował te prace, pana ministra Berka,  który odpowiadał za zabezpieczenie legislacyjne, i z moją osobą, która  miała wspierać i zabezpieczać merytorycznie prowadzone prace nad nową  ustawą o grach hazardowych. (...) 26 sierpnia po spotkaniu, kiedy  poinformowałem premiera o tym, że minister Boni zlecił mi takie,  prowadzenie takich analiz, pan premier stwierdził, że, żebym dalej  prowadził te prace, a informacja o tym, kiedy podejmiemy proces  legislacyjny, zostanie mi przedstawiona w terminie późniejszym. I potem  mamy w tej sprawie spotkanie  8… Tak, 8 października w gabinecie premiera odbyło się spotkanie – w  którym uczestniczyli pan premier, minister Rostowski, minister Boni,  Arabski, Cichocki, Berek i ja – którego celem było przedstawienie  premierowi i przedyskutowanie głównych założeń do ustawy o grach. Na spotkaniu pan premier powołał zespół roboczy – jak państwu mówiłem – w  grupie, w składzie: minister Boni, minister Berek i ja.   Beata Kempa: Czyli 8 były października dopiero założenia, czy też pan miał gotowy projekt ustawy?  Jacek Kapica: Nie, to były założenia, moje.  Data 30 lipca od początku nie pasowała do niczego, zeznania Kapicy i Rostowskiego tylko to potwierdzają. Nie  wygląda na to, żeby przed 8 października trwały jakieś intensywne prace  z udziałem Boniego i osłoną antykorupcyjną Cichockiego. Wszystko wskazuje na to, że 3 sierpnia Boni zadał wypoczywającemu Kapicy "pracę domową", nad którą  on sobie spokojnie pracował, nie wspominając o tym nawet swojemu szefowi, dopiero 26 sierpnia powiedział o tym Tuskowi, przy okazji  dowiedział się też Rostowski. A potem przez półtora miesiąca nie  wiadomo co się działo, aż do 8 października kiedy Kapica pokazał  założenia, Tusk powołał zespół i Boni mógł powiedzieć, że już od 30 lipca praca wre i jest na ukończeniu. 30 lipca wygląda coraz ciekawiej. Dlaczego ta data jest taka ważna?Kapica na posiedzeniu sejmowej komisji 26 sierpnia 2009Lista głosowań z 27 sierpnia 2009 Kapica do Hirszel o braku uwag Szejnfelda 17 lipca 2008 