Nie udało się Żakowskiemu wmówić profesor Staniszkis, że została pokrzywdzona przez Wildsteina ("pani profesor, czy chciałaby pani pani powiedzieć coś panu Wildsteinowi?", "Chciałem zapytać pana Wildsteina jeszcze na koniec. Czy pan ma jakieś poczucie winy, czy panu jest przykro, gdy Pan np patrzy teraz na Panią Staniszkis?"). Pani profesor nie ma żalu do Wildsteina:"To boli, ale temu trzeba stawić czoła. Ja stawiam czoło, jadąc kolejką, stawiam czoło ludziom, którzy mnie rozpoznawali, którzy mi się kłaniali, a dziś się nie kłaniali. Zadzwoniłam dziś rano do Bronka. Jako osoba wiele lat bezrobotna i żyjąca w ciężkich warunkach materialnych powiedziałam mu, że może mówić, że zadzwoniłam; że uważam, że źle, że go zwolniono; że jak będzie potrzebował forsy, czy jakiejkolwiek pomocy, niech dzwoni. I to, co się mówiło kolegom w tamtych czasach, i teraz to wraca, to jest przykre."Ciekawe jak się czuje zatroskane "sumienie dziennikarstwa" Żakowski. Po tym jak się zabawił kosztem pani profesor zasłużył na "akcję stawiania setki ciepłej wódki", jak kiedyś Gembarowski. 