Legnicki radny SLD, niejaki Ryszard Kość, zakłada stowarzyszenie poszkodowanych przez Wildsteina. Czarne Szerszenie - bo tak się nazywa stowarzyszenie - będzie ofiarom "listy" oferować pomoc prawną i opiekę psychologiczną. Sam Kość też znalazł swoje nazwisko na liście, przeżył gehennę i za swoje krzywdy będzie się domagał od Wildsteina i IPN odszkodowania za straty moralne i naruszenie dóbr osobistych. Jest tylko jeden szkopuł - Ryszard Kość z "listy Wildsteina" to zupełnie inny Ryszard Kość ("Moje nazwisko jest na liście, ale to nie jestem ja" - nasz Czarny Szerszeń dostał to czarno na białym na zaświadczeniu z IPN-u). Zapowiada się zatem śmieszny proces, bo Rysiek Czarny Szerszeń będzie de facto skarżył IPN i Wildsteina o to, że gdzieś w Polsce ma imiennika. Głupota ludzka nie zna granic. Może powinien skarżyć tego drugiego Ryszarda Kościa za to, że przez niego miał nieprzyjemności. Dramat Ryszarda Kościa, który ma pecha nie być jedynym Ryszardem Kościem 