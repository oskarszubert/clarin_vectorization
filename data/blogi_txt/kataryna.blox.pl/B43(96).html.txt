Według Rzepy obie notatki noszą tę samą datę (1 sierpnia 2003) ale wszystko wskazuje na to, że pierwsza powstała notatka agenta, który podsłuchał rozmowę Ałganow-Kulczyk i doniósł o tym naszemu wywiadowi. Miller zaś chwalił się, że wiedział o spotkaniu jako pierwszy i to on właśnie wysłał Kulczyka do Siemiątkowskiego. Kolejność zdarzeń jest więc taka:agent donosi naszemu wywiadowi o treści rozmowy Ałganow-Kulczyk,Miller zapoznaje się z notatką agenta i pyta Kulczyka o wiedeńskie spotkanie a po otrzymaniu potwierdzenia; Miller wysyła Kulczyka do Siemiątkowskiego, Kulczyk relacjonuje Siemiątkowskiemu spotkanie z Ałganowem.Czy to trochę nie zmienia postaci rzeczy? Przy takim kalendarzu Kulczyk już nie jest takim wzorowym obywatelem, który bezinteresownie podzielił się ze służbami specjalnymi ważną informacją, a jedynie człowiekiem, który ostrzeżony, że służby już wiedzą z innego źródła o jego niewłaściwych kontaktach, poszedł do nich sprzedać swoją wersję i ubezpieczyć się na wypadek gdyby sprawa miała kiedyś wypłynąć. Więc raczej asekuracja niż informacja.A Miller, jak on w tym wszystkim wygląda? Nieciekawie bardzo, bo przecież chwaląc się mediom, że wiedział jako pierwszy i sam wysłał Kulczyka do Siemiątkowskiego, wychlapał niechcący, że zdradził Kulczykowi informacje pozyskane przez wywiad metodami operacyjnymi. Wywiad nie bez powodu interesował się wiedeńskim spotkaniem, najwyraźniej albo Ałganow, albo Kulczyk byli inwigilowani i Miller pytając Kulczyka o to spotkanie, zdradził mu, że o spotkaniu wie, czyli, że było ono przedmiotem zainteresowania służb. A jeśli to Kulczyka wywiad śledził w Wiedniu, Miller go zwyczajnie ostrzegł tym pytaniem. Jeśli Rzepa się nie myli i chronologia zdarzeń była właśnie taka, kolejność notatek rzuca nowe światło na obywatelską postawę Kulczyka i na samego Millera. cdnJeszcze jedna ciekawa zależność czasowa mi się przypomniała. Plotki o łapówce dla Kaczmarka krążyły po Warszawie już jakiś czas, ale dopiero w marcu Borowski powiedział Kaczmarkowi, że plotki te rozpuszcza Kulczyk powołując się na Ałganowa. Efekt? Już 2 kwietnia Kaczmarek atakuje (broni się? mści się? uprzedza atak?) udzielając słynnego wywiadu poruszającego lawinę. Najwyraźniej poczucie zagrożenia i świadomość z jakiej strony ono grozi spowodowało nagły wybuch szczerości Kaczmarka. Ciekawa jest ta rozmowa Borowski-Kaczmarek, bo wygląda na to, że albo Kulczyk był idiotą i rzeczywiście osobiście plotkował o łapówce przyznając się przy okazji do kontaktów z Ałganowem, albo Borowski jest kolejnym, który zdradzał tajne informacje i ich źródła głównemu zainteresowanemu. 