Aleksander Kwaśniewski o Wprost: "Ja wiem jaka to jest metoda i ja jestem największą zawalidrogą, ponieważ 9 lat pełnię ten urząd i nie zgadzam się na to, aby jakaś kolejna mutacja Urzędu Bezpieczeństwa kierowała Polską. (...) Niech żadna mutacja Urzędu Bezpieczeństwa nie stara się kierować losami Polski."Jarosław Kaczyński o Aleksandrze Kwaśniewskim: "Może być i tak, że Moskwa dysponuje takimi dokumentami dotyczącymi przeszłości prezydenta, które go czynią niesuwerennym w jego decyzjach."Kwaśniewski i Kaczyński zrobili zrobili dokładnie to samo - bez dowodów oskarżyli przeciwnika o realizowanie obcych interesów i szkodzenie państwu. Dlaczego zatem tylko wypowiedź Kaczora wywołała powszechne oburzenie? Bo prezydentowi więcej wolno? Bo wobec prezydenta wolno mniej? W takim razie daleko nam do normalności, bo w normalnym państwie to władzy wolno mniej niż obywatelowi, to obywatela się bardziej chroni niż władzę. A u nas? Prezydent Kwaśniewski może oskarżać dziennikarzy o agenturalność i wszyscy są wyrozumiali, bo się bidulek zdenerwował ale jak poseł Kaczyński powie, że Moskwa ma teczkę Kwaśniewskiego, to się podnosi wrzask a Borowski biegnie na skargę do prokuratora. A przecież, powtarzam, obaj zrobili dokładnie to samo i nie ma żadnego powodu, żeby Kaczyńskiego oceniać surowiej niż Kwaśniewskiego - przeciwnie, im wyżej na świeczniku, tym surowsze standardy, noblesse oblige. W Stanach to Kwaśniewski musiałby się długo tłumaczyć z tego co powiedział o gazecie i z tego jak potraktował dziennikarzy, nikomu by natomiast nie przyszło do głowy angażować prokuratora w obronę prezydenckiej czci. U nas jest odwrotnie i to się raczej nie zmieni dopóki pierwsze skrzypce grają ci, którzy polityki uczyli się w PRL-u.Sytuacja jest kuriozalna także z tego powodu, że usłużny Borowski sięgnął po paragraf na znieważaczy władzy, bliźniaczy do tego z którego sądzony jest Urban za obrazę Papieża, dlaczego dzisiaj zgodnie milczą ci wszyscy, którzy wtedy podnosili, że ochrona władzy przed znieważeniem to nie jest zadanie dla prokuratora ale dla sądów cywilnych, że to komunistyczny przeżytek? Niech więc Kwaśniewski założy Kaczorowi sprawę cywilną a nie chowa się za prokuratorem, skoro kilka dni temu sam zrobił dokladnie to samo co Kaczor i dziennikarzom znieważonym przez niego żaden prokurator nie pomaga. PS. A Kaczor oczywiście nie powinien był tego powiedzieć. 