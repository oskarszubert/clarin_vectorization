Spotkanie Tusk-Kamiński według Cichockiego: Na spotkaniu premier pyta Kamińskiego, czy opisane w materiale sytuacje wskazują, że któraś z osób popełniła przestępstwo. Kamiński odpowiada, że na razie nie ma podstaw do stwierdzenia popełnienia przestępstwa przez którąś z opisanych osób,  ale niewątpliwie są to działania naganne z punktu widzenia  polityczno-etycznego. Premier pyta wówczas Kamińskiego, jakie dalsze  działania zamierza podjąć w tej sprawie CBA. Kamiński informuje, że Biuro nie ma już więcej nic do zrobienia,  natomiast najważniejsze jest podjęcie przez premiera działań, które  zabezpieczą prace legislacyjne nad zmianami ustawy, tak aby nie  ucierpiał interes ekonomiczny państwa.    Kalendarium Jacka Cichockiego  Spotkanie Tusk- Kamiński według Kamińskiego: W jego tracie Szef  CBA stwierdza, że Szef Komisji Finansów Publicznych – Zbigniew  Chlebowski oraz Minister Sportu i Turystyki – Mirosław Drzewiecki,  biorą udział w nielegalnych działaniach, których celem jest  zmiana rządowego projektu ustawy hazardowej i zablokowania wejścia w  życie przepisów umożliwiających pobieranie dodatkowych opłat od hazardu. W wyniku tych działań doszło do wycofania przez Ministra  Drzewieckiego z projektu ustawy przepisu o dopłatach (...) W tej  sytuacji Szef CBA zaapelował do Prezesa Rady Ministrów o podjęcie  bezzwłocznych działań mających na celu przywrócenie pierwotnych założeń  projektu ustawy, tak aby interes ekonomiczny państwa został należycie  zabezpieczony. Szef CBA poprosił, aby Premier, podejmując działania w  tej sprawie, odwoływał się do jawnej korespondencji między Ministrem Sportu i Turystyki a Ministrem Finansów – nie ujawniając roli i zainteresowania CBA w tej sprawie. Szef CBA podkreśla, że niezwykle  istotne jest, aby osoby pozostające w zainteresowaniu operacyjnym CBA  nie dowiedziały się o tym. Szef CBA  stwierdza ponadto, że w świetle zebranego materiału nielegalny  charakter działań Z. Chlebowskiego i M. Drzewieckiego jest oczywisty. Szef CBA informuje Premiera, że zlecił dokonanie prawno – karnej analizy tych działań funkcjonariuszom CBA. Ponadto Szef CBA stwierdza, że należy wyjaśnić rolę w tej sprawie następujących osób: (...) Wicepremiera Grzegorza Schetyny  – w związku ze spotkaniami jakie odbywał z R. Sobiesiakiem i nie poinformowaniu Premiera o intensywnych zabiegach lobby hazardowego;   Kalendarium CBA  W przedstawionych do tej pory wersjach przebiegu spotkania Kamińskiego z Tuskiem i Cichockim pojawiały się dwie zasadnicze rozbieżności.   Czy Kamiński informował premiera o przestępczym charakterze działań Chlebowskiego i Drzewieckiego? Kamiński twierdzi, że tak ("nielegalny charakter działań Z. Chlebowskiego i M. Drzewieckiego jest oczywisty"), Cichocki zaś utrzymuje, że jedyne co Kamiński komukolwiek zarzucał to "działania naganne z punktu widzenia polityczno-etycznego", zaznaczając jednak, że "nie ma podstaw do stwierdzenia popełnienia przestępstwa przez którąś z opisanych osób". Podobnie uważa nieobecny na spotkaniu Nowak, według którego Kamiński zapewniał Tuska, że "tutaj nie ma materii kryminalnej w odniesieniu do ministrów".   Czy Kamiński informował premiera o wątpliwościach wobec Schetyny? Kamiński twierdzi, że tak ("należy  wyjaśnić rolę w tej sprawie następujących osób: Ministra Adama  Szejnfelda – w związku z pismami wysyłanymi w toku prac legislacyjnych  sprzyjającym lobby hazardowemu;  Wicepremiera Grzegorza Schetyny – w  związku ze spotkaniami jakie odbywał z R. Sobiesiakiem i nie poinformowaniu Premiera o intensywnych zabiegach lobby hazardowego"). Cichocki twierdzi natomiast, że Kamiński "jednoznacznie stwierdził, że zachowaniu Schetyny nie można nic zarzucić, że nie ma tam żadnego kłopotu i żadnego problemu". Opublikowany dzisiaj na stronach  Gazety Wyborczej dokument z 12 sierpnia, ten który był bezpośrednim  powodem (i tematem) spotkania Tusk-Kamiński rzuca pewne światło na  rozmowę z 14 sierpnia. Nie jest to może twardy dowód, ale na pewno  poważna poszlaka na to czyja wersja jest bardziej prawdopodobna. Notatka CBA z 12 sierpnia: Z uwagi na fakt, że w niniejszej sprawie prowadzone są ofensywne i zaawansowane czynności operacyjne,  zwracam się z uprzejmą prośbą o zachowanie najwyższej ostrożności przy  udostępnianiu załączonych materiałów osobom trzecim. Dekonspiracja  działań Centralnego Biura Antykorupcyjnego może bowiem prowadzić do  zniweczenia realizowanej operacji, a tym samym uniemożliwić zebranie dowodów popełnienia przestępstw (...) Celem [operacji CBA o kryptonimie Black Jack] jest  ustalenie wszystkich osób uczestniczących w działaniach "lobbingowych",  jednoznaczne określenie charakteru tych działań w kontekście właściwej kwalifikacji karnoprawnej"   Czy dwa dni później, na spotkaniu poświęconym tej właśnie notatce, Kamiński mógł powiedzieć, że "na  razie nie ma podstaw do stwierdzenia popełnienia przestępstwa przez  którąś z opisanych osób", a CBA "nie ma już więcej nic do zrobienia"?  Taka sprzeczność z napisaną dwa dni wcześniej notatką musiałaby  wzbudzić ogromne zdziwienie rozmówców. Między 12 a 14 sierpnia nie  zdarzyło się przecież nic co mogło spowodować taką zmianę zdania na  temat charakteru działań opisywanych osób, i planów CBA wobec nich.    Notatka CBA z 12 sierpnia: W  dniu 28 września 2008 r R. Sobiesiak kontaktuje się telefonicznie z  wicepremierem, ministrem spraw wewnętrznych i administracji Grzegorzem  Schetyną. Przeprasza, bo spóźnił się pięć minut a chciałby porozmawiać.  Grzegorz Schetyna proponuje spotkanie następnego dnia w jego biurze poselskim we Wrocławiu. Następnego dnia, tj. 29 września, R. Sobiesiak  rozmawia przez telefon z J. Koskiem "Słuchaj, bo idę do tego  ważniejszego u nas, wiesz...Kurwa, jak mam z nim rozmawiać, co mam  zakomunikować mu, że to są pisiory, czy co? Ten, ten, ten się nazywa  Kawalec, tak?"   Czy dwa dni później, na spotkaniu  poświęconym tej właśnie notatce, Kamiński mógł zapewniać, że Schetyna  jest absolutnie poza podejrzeniem, a jego zachowanie w tej sprawie nie  budzi żadnych wątpliwości? Jacek Cichocki utrzymuje, że Kamiński "jednoznacznie stwierdził, że zachowaniu Schetyny nie można nic zarzucić, że nie ma tam żadnego kłopotu i żadnego problemu",  tyle, że w świetle notatki, którą Kamiński podpisał dwa dni wcześniej  byłaby to deklaracja cokolwiek zaskakująca, bo opisane przez CBA spotkanie Schetyny z Sobiesiakiem w gorącym okresie z pewnością wymagało wyjaśnienia.    Tylko te dwa fragmenty notatki CBA wystarczają, żeby powątpiewać w  rzetelność relacji  Cichockiego ze spotkania Tusk-Kamiński, bo nie gra ona z zawartością notatki będącej powodem dla którego spotkanie w ogóle się odbyło i głównym jego tematem. Przebieg  spotkania przedstawiony w kalendarium CBA dużo bardziej pasuje do  ujawnionej dzisiaj notatki napisanej dwa dni wcześniej i omawianej na  tym spotkaniu, niż przebieg spotkania przedstawiony w kalendarium Cichockiego. Nic dziwnego, że Sekuła jeszcze zanim komisja zaczęła  pracę oznajmił, że nie dopuści do konfrontacji Tuska z Kamińskim. W tej  sprawie Kamiński wydaje się dużo bardziej wiarygodny, nie tylko  dlatego, że jego wersja pasuje do dokumentu, ale także dlatego, że  musiałby być samobójcą, żeby kłamać w sprawie spotkania, w której jego  kłamstwo mogłoby obalić aż dwóch świadków.    Trudno mi sobie wyobrazić, że Tusk mógłby wyjść obronną ręką z  konfrontacji z Kamińskim, czy nawet z przesłuchania przed komisją.  Analiza zachowania Tuska i lektura obu dokumentów (a z pewnością będą  kolejne) nie pozostawia wątpliwości, że Tusk ani trochę nie przejął sie tym, co w  dokumentach CBA wyczytał na temat prac nad ustawą, wciskania  Sobiesiakówny do Totalizatora, oraz zachowania swoich ludzi w  kontaktach z Sobiesiakiem i Koskiem, nie ma żadnego, najmniejszego  śladu jego działań w tej sprawie, jeśli nie liczyć spotkań z trzema  opisanymi w notatce CBA osobami, spotkań, z których nie powstały żadne  notatki i nie wiemy jaki był ich cel oraz przebieg. Lektura obu ujawnionych dokumentów CBA rodzi całe mnóstwo  dodatkowych pytań, na które Tuskowi będzie bardzo trudno odpowiedzieć: Jak oceniał materiał przedstawiony przez Kamińskiego w notatce z  12 sierpnia? Moim zdaniem jest on tak jednoznaczny, że żadne dodatkowe  analizy nie były potrzebne, żeby sobie wyrobić zdanie na temat zachowania Chlebowskiego, Drzewieckiego i Rosoła, a także nabrać wątpliwości wobec Szejnfelda i Schetyny. Tymczasem Tusk ze zdymisjonowaniem ich  czekał dopiero do artykułu w Rzepie, nie wykonał żadnego ruchu nawet po  tym jak 10 września Kamiński dał mu zielone światło na ujawnienie  swojej wiedzy na ich temat. Przypomnijmy, gdyby Drzewiecki lepiej  wypadł przed dziennikarzami, nadal byłby Ministrem Sportu, a Rosół jego prawą ręką, bo Tusk nie miał zamiaru go dymisjonować nawet po ujawnieniu  afery przez media! A od dwóch miesięcy wiedział o nim, a także o innych, to wszystko co teraz możemy przeczytać w notatce CBA i dużo więcej, bo Kamiński na pewno obszerniej opisywał aferę na sierpniowym spotkaniu,Dlaczego zlekceważył prośbę Kamińskiego o szczególną dyskrecję w  wykorzystywaniu informacji zawartych w notatce? Kamiński apelował "zwracam się z uprzejmą prośbą o  zachowanie najwyższej ostrożności przy udostępnianiu załączonych  materiałów osobom trzecim. Dekonspiracja działań Centralnego Biura  Antykorupcyjnego może bowiem prowadzić do zniweczenia realizowanej  operacji", tymczasem wszystko wskazuje na to, że o przebiegu sierpniowego spotkania Tusk poinformował występującego w notatce CBA w niewyjaśnionej roli Grzegorza Schetynę, spotykał się także w jego  obecności z Chlebowskim i Drzewieckim, choć Cichocki starał się udział  Schetyny w swoim kalendarium pominąć,Dlaczego ze spotkań z Chlebowskim, Drzewieckim i Schetyną nie  powstały żadne notatki służbowe i nie ma śladu tego, że informacja o nich dotarła do CBA? W swoim piśmie Kamiński wyraźnie wskazuje, że  celem działań CBA jest ustalenie roli poszczególnych osób w sprawie, a  także udokumentowanie ich działań. Lojalny wobec swojej służby  antykorupcyjnej szef rządu nie tylko ustalałby z nim strategię wszystkich swoich  spotkań z wymienionymi w notatce osobami, ale także zadbał o bardzo  szczegółowe udokumentowanie ich i bieżące informowanie Szefa CBA o wszystkim czego się od nich dowiedział. Tymczasem nigdzie nie ma śladu  żadnej informacji zwrotnej od Tuska do Kamińskiego, to co robił, robił  najwyraźniej bez wiedzy CBA, za plecami Kamińskiego, nie informując go  o tym nawet po fakcie. Cały czas był lojalny wobec zamieszanych w  "aferę hazardową", i nie wygląda na to, żeby w którymkolwiek momencie  współpracował z CBA,  Dlaczego zlekceważył prośbę Kamińskiego o spotkanie w celu omówienia informacji na temat "sprawy Sobiesiakówny" przedstawionej w  notatce z 10 września? Kamiński 11 września prosi o osobiste spotkanie  na ten temat, a  jedyną reakcją premiera na tę prośbę jest zwrócenie  się do Kamińskiego o analizę prawnokarną faktów ujawnionych miesiąc  wcześniej (!), oraz spotkanie, na którym zamiast rozmowy o zarzutach  CBA wobec wysokich urzędników zamieszanych w "sprawę Sobiesiakówny"  jest rozmowa o zarzutach rzeszowskiej prokuratury wobec Kamińskiego. Trudno się będzie Tuskowi wytłumaczyć z takiego zachowania wobec urzędnika przynoszącego mu niepokojące informacje o ministrach, trudno  się będzie także obronić przed powiązaniem zarzutów wobec Kamińskiego z  obiema notatkami i bezczynnością Tuska wobec nich i opisanych w nich  osób, Czy zachowanie Chlebowskiego, Drzewieckiego i Rosoła mieści się w  standardach Platformy? Bo do tej pory są jej członkami i nic nie  wskazuje, żeby byli w swoim członkostwie zagrożeni. Jedynym, który zapłacił głową za  "aferę hazardową" pozostaje Mariusz Kamiński. I szczerze mówiąc, w  świetle ujawnionych wczoraj i dzisiaj notatek, nawet się dziwię, że go  nie próbowali pod byle pretekstem wsadzić, ograniczając się tylko do podważania "na zapas"  jego wiarygodności w sprawie tego spotkania (Rafał Grupiński "Moim  zdaniem Kamiński jest kłamcą. A to  [rzekome kłamstwo Kamińskiego ws.  tarczy antykorupcyjnej] pokazuje, że kłamał także w sprawie  sierpniowego spotkania z premierem".) Nie wiem czy dobrze pamiętam, ale coś mi się majaczy, że 14 sierpnia  Tusk dostał od Kamińskiego jakieś dodatkowe materiały. Pewnie okaże się  też, że Kamiński zaraz po spotkaniu z Tuskiem sporządził szczegółową  notatkę, na pewno zaś szczegółowo omówił je ze swoimi ludźmi. Wszystko się więc dopiero zaczyna. Już teraz nie ma jednak  wątpliwości co do roli samego premiera, który nie wykonał żadnego  ruchu, żeby ukarać osoby zamieszane w aferę. Pierwsze działania podjął  dopiero po ujawnieniu sprawy przez media, wybierając najłagodniejsze  możliwe w tej sytuacji kary. Nikt nie został wyrzucony z partii, nikt  nie został zmuszony do odejścia z polityki, nikt nawet nie został upokorzony dymisją bo wszyscy odeszli na własną prośbę a premier na odchodnym zapewniał o nieustającym zaufaniu do ich uczciwości. Za to kolejne osoby są  zmuszane do osłaniania, kłamania i ośmieszania się w obronie  umoczonych. Partia stanęła za Drzewieckim i Chlebowskim, a Rosoła nikt  do tej pory nawet nie tknął.  Rachunek za aferę partia rządząca  wystawiła tylko Kamińskiemu.   Notatka CBA z 12 sierpnia  Notatka CBA z 10 września 