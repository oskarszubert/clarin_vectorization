Bronisław Wildstein nie jest już prezesem TVP. W sumie dobra wiadomość. Dla mnie, bo bardzo sobie cenię publicystykę Wildsteina i jej brak odczułam bardziej niż korzyści z jego prezesowania. Dla samego Wildsteina, bo w tym tygodniu nasłucha się tyle pochwał pod swoim adresem, że sam się pewnie zdziwi, ale przecież każdy kto rozstaje się z okrutnym kaczystowskim reżimem błyskawicznie nabiera ludzkich cech, zyskując na profesjonaliźmie, uczciwości, dokonaniach czyli tym wszystkim czego mu odmawiano gdy jeszcze wysługiwał się Kaczorom. W najbliższych dniach czeka nas zatem wysyp laurek, w których pod niebiosa będzie wysławiana niezależność Wildsteina, jego ogromne kompetencje oraz wyższość nad następcą. Kublik, Żakowski i Lis na pewno uronią łezkę. Nie rozumiem Kaczyńskiego. Przydałaby się dla odmiany jakaś sensowna decyzja po serii samobójów. Ale na to chyba nie ma co liczyć. No to czekamy na dymisję Gilowskiej. A potem to już z górki. 