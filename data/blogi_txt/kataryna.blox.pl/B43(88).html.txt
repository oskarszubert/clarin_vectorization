Włodzimierz Cimoszewicz: "W proteście przeciw deprawowaniu obyczaju politycznego w Polsce rezygnuję z udziału w wyborach."Niestety, sądząc po stylu w jakim ogłosił rezygnację i szybkiej ucieczce przed dziennikarzami, rezygnacja ma związek z obiecanym w zeszłym tygodniu ujawnieniem wykazu transakcji giełdowych. Dzisiaj dziennikarze mieli dostać historię rachunku z biura maklerskiego Cimoszewicza. O tym, że coś jest nie tak można się było zorientować po tym jak głupio tłumaczono opóźnienia w ujawnieniu transakcji - ujawnianie wykazu transakcji się przeciąga bo trzeba z niego usunąć nazwiska osób sporządzających wyciąg. Był to chyba najgłupszy wykręt jaki można było wymyślić bo zamazanie nazwiska na wyciągu to raptem kilka minut a swoje wyciągi Cimoszewicz miał już w zeszłym tygodniu. Dzisiaj Cimoszewicz wygłosił tylko krótkie oświadczenie i zbiegł, żadnych dokumentów nie zobaczyliśmy i dopóki ich nie zobaczymy trudno będzie uwierzyć, że człowiek tak dbały o swój honor i opinię uczciwego ma wszystkie dowody swojej nieskazitelnej uczciwości tylko przez skromność ich nie ujawnia. To nie Jarucka zniszczyła Cimoszewicza, Cimoszewicz zniszczył się sam, choć słysząc co wygaduje teraz Janina Paradowska w TVN24 nie mam złudzeń, że o upadek Cimoszewicza zostanie oskarżony cały świat tylko nie on sam. Lech Wałęsa: "Dobrze zrobił, dla siebie też. Jeśli ma jakieś tam tyły, to po co mu to. Jakieś tyły ma, jeśli by nie miał, nie zrobiłby tego. Przecież on jest dość dzielny, tyle lat w polityce. W związku z tym no jednak został zmuszony. Psychicznie nie wytrzymał, ale z taką psychiką też nie można być prezydentem. Tak więc chyba dobrze zrobił." 