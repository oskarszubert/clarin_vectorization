Rzeczpospolita: Wysocy politycy PO przyznają, że według ostatnich badań zamówionych  przez partię, około 80 proc. jej elektoratu dopuściłoby chwilowy alians  z Andrzejem Lepperem, żeby odsunąć od władzy PiS. PO mogłaby utworzyć  przejściowy rząd przy poparciu opozycji. Trwałby on dwa, trzy albo od sześciu do ośmiu miesięcy, w tym czasie działałaby komisja badająca  sprawę CBA. Wariant pierwszy, czyli szybki techniczny rząd, jest  bardziej prawdopodobny, choć wszystko zależałoby właśnie od sondaży  - gdyby PiS sukcesywnie traciło poparcie, rząd mógłby trwać dłużej. Na  jego czele według wysokiego polityka PO stanąłby najprawdopodobniej  Bronisław Komorowski.Sprawa zdaje się być już przesądzona, będzie "rząd fachowców", chyba, że się fachowcy nie dogadają w sprawie premierostwa, bo chrapkę na ten stołek ma także Wojciech Olejniczak, który w dzisiejszym wywiadzie dla radiowej Jedynki reklamuje się jako nafachowszy ze wszystkich typowanych na premiera. Wojciech Olejniczak: Polityk od odpowiedzialności nie powinien uciekać. Ja byłem  przez dwa lata bodajże z tych polityków, o których dzisiaj mowa,  najdłużej ministrem, ministrem w dwóch rządach, wiem, na czym polega  funkcjonowanie rządu i wiem, jakich Polska potrzebuje dzisiaj decyzji,  jakich decyzji potrzebują Polacy. Jestem przygotowany do tego, żeby w krótkim czasie takie decyzje podjąć i doprowadzić następnie do wcześniejszych wyborów.Mam nadzieję, że panowie się dogadają i wyrywaniu Polski w rąk kaczystów nie przeszkodzą ich osobiste ambicje, w końcu tu o dobro Polski się rozchodzi. Dla Platformy scenariusz z premierem Olejniczakiem byłby nawet niezły bo mogłaby nadal udawać dystans do SLD a w kampanię wyborczą weszłaby nieskalana władzą i sojuszem z LiSem, przedłużając tym samym swój status "ostatniej nadziei ludzi rozumnych". A o to, że Olejniczak odpowiednio zadba o załatwienie wszystkiego na czym koalicjantom zależy może być przecież spokojna. Poza tym dla Platformy lepiej, że to rząd Olejniczaka będzie spłacał Leppera. Bo w to, że Andrzej Lepper dobrowolnie odda władzę liberałom z głębokiej troski o dobro Polski uwierzyć może chyba tylko Jacek Żakowski. Lepperowi trzeba będzie słono zapłacić i nietrudno się domyślić czym - trzeba mu zapewnić święty spokój i nietykalność, czyli to czym się cieszył przez wszystkie lata III RP. Ktoś musi po Ziobrze i Kamińskim pozamiatać, dla Platformy będzie wizerunkowo lepiej jak łba aferze gruntowej i seksaferze będzie musiał ukręcać rząd Olejniczaka a nie rząd Komorowskiego. A Platforma będzie czekać i patrzeć jak jej rośnie.Oczywiście bez względu na to kto ostatecznie zostanie premierem "rządu fachowców" i jak się potoczą losy tego rządu, sam fakt przeprowadzenia konstruktywnego wotum nieufności na dłuższy czas ułoży naszą scenę polityczną, praktycznie eliminując możliwość powstania PO-PiSu w najbliższej przyszłości. Jeśli Platforma do spółki z LiSem i LiDem odsunie PiS od władzy to nie po to, żeby go po wyborach do tej władzy zapraszać, tym bardziej, że nawet gdyby zaprosiła to PiS się na pewno nie zgodzi, nie mówiąc już o tym, że kampania wyborcza będzie wtedy krwawa jak nigdy i już dzisiaj tylko czysto teoretyczna możliwość współrządzenia PO i PiSu stanie się całkowicie nierealna. Konstruktywne wotum nieufności oznacza dla PiSu całkowitą izolację i długi czyściec w opozycji, dla Platformy skazanie się na LiD, zaś dla LiDu - co jest logiczną konsekwencją samoskazania się Platformy na LiD - praktycznie gwarancję udziału we władzy po wyborach. Samoobrona zaś zyska spokój i powrót do swojej dawnej roli - udawanej opozycji kanalizującej głosy niezadowolonych z transformacji w sposób dla tej transformacji całkowicie bezpieczny bo nieprzekładający się na żadne destrukcyjne działania. W opozycji Samoobrona znowu będzie tylko całkowicie dla rządzących niegroźnym folklorem.Jedynym przegranym będzie PiS. Znienawidzony, upokorzony i odsunięty na margines, bo bez względu na to ile będzie miał mandatów w kolejnej kadencji, nie będzie z nich wynikała żadna realna siła - mit strasznych rządów Kaczorów na długie lata wystarczy do wyśmiewania i lekceważenia wszystkiego co będą mieli do powiedzenia. Oczywiście żaden rząd nie rządził w tak nienormalnych warunkach, żaden też nie był tak niesprawiedliwie traktowany, to co od dwóch lat dzieje się w mediach i na salonach naprawdę przechodzi ludzkie pojęcie ale przecież nikt nie obiecywał, że będzie łatwo jak się ktoś porywa na budowany przez kilkanaście lat system postkomunistyczny. Nie da się wszystkiego usprawiedliwić i wytłumaczyć okolicznościami, choć niewykluczone, że w takich okolicznościach nie można było wygrać. Choć na pewno można było niżej przegrać. Kaczyński przegrywa także przez niewymuszone błędy, za dużo ich i za poważne ale to temat na osobny wątek. Po wybuchu "taśm Oleksego" w wątku "Teraz albo nigdy" pisałam, że PiS i PO mają niepowtarzalną szansę wyeliminowania postkomuny i wszystkich przystawek, gdyby się tylko zechciały dogadać. Nie zechciały i dzisiaj koledzy Oleksego tak pieszczotliwie przez niego oksywkowani - "kretyn i zdrajca", "mały krętacz", "buc nadęty", "chuj zawzięty", "oszust", "konfabulant" i pozostali "ambicjonerzy" sposobią się do tworzenia rządu fachowców pod światłym przywództwem "narcyza". SLD ma wielkie szczęście mając za przeciwników PiS i PO. I tylko Polski szkoda. 