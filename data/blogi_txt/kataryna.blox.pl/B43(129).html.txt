Byłem na Dniach Chuja. To święto,   które ustanowiły środowiska maskulinistyczne po to, aby wyzwolić męską   seksualność z jarzma tradycji i religii.   Od dwóch miesięcy impreza wywołuje święte oburzenie poważnych pań redaktorek. Marzena Hołownia usiłowała na   łamach "Newsweeka" zagłuszyć lęki przed męską seksualnością, tłumacząc   sobie potrzebę dyskusji o niej "pragnieniem   doznania dziecinnej (względnie ekshibicjonistycznej) satysfakcji z   pokazania chuja reszcie społeczeństwa".   Komentatorka "Faktu" Łucja Warzecha napisała: "Nie wiem, czy   organizatorzy, prelegenci oraz redaktorzy "GW", którzy zdecydowali o   zamieszczeniu informacji, kiedykolwiek przechodzili jakieś badania psychiatryczne. Mogłoby się okazać, że zamiast mózgów mają. No właśnie,   proszę zgadywać".   A oto jak naprawdę wyglądały Dni Chuja, ta megaorgia, unurzanie w rozpuście i grzechu.   W podwórku kamienicy przy ul.   Mokotowskiej 73 (wkrótce będzie tu działał klub 5-10-15, teraz w   opustoszałych mieszkaniach są pracownie artystyczne) kilkanaście osób   bazgrało na kawałku asfaltu kolorową kredą. Rysowali symboliczne chuje,   wycinali szablony, sprejowali. Dorośli, dzieci, faceci, kobiety - o dziwo wszyscy ubrani. Starszy pan z białym pieskiem na smyczy sączył   piwo. Z płyty podśpiewywał David Bowie. Słońce świeciło. Piknik.   Wcześniej na spotkaniu w kawiarni Tel-Aviv przy ul. Poznańskiej   dowiedziałem się, że w Polsce dawno dawno temu tę grzeszną część   męskiego ciała bez skrępowania nazywano m.in. "fiutem".   "Wyzwolenie   z okowów zabetonowanej w sarkofagu dobrego wychowania zasady, która   sprawia, że z jakichś powodów w tzw. dobrym towarzystwie o chuju się nie rozmawia, miałoby wyzwolić w mężczyznach jakiś skrywany potencjał   autentyczności i radości?" - pyta ze zdumieniem Marzena Hołownia w   swoim antychujowym felietonie.   Otóż tak, pani Marzeno! Być może pani   tego nie rozumie, bo nie jest pani mężczyzną i nie ma pani chuja.   Siedziałem sobie na sobotnim pikniku i   myślałem, o ile swobodniej i ciekawiej przebywa się w tzw. złym   towarzystwie.Marian Dubrowski  ***    To zamieszczony w Gazecie Wyborczej felieton Magdaleny Dubrowskiej, przepisany słowo w słowo, zmieniłam tylko płeć "bohaterki", autorki i   cytowanych przez nią komentatorów. Dzięki temu możemy się skupić na   właściwym przesłaniu felietonu, bo jeśli była w nim głębsza myśl, to   powinna ona pozostać mimo technicznego zabiegu podmiany płci. Tymczasem   felieton pozbawiony feministycznej ideologii, w którą musimy go ubrać, żeby mu nadać jakikolwiek sens, staje się - przepraszam - idiotyczny.   Cały jego sens, a raczej "sens" nadawała mu płeć. Taka sama relacja, napisana przez mężczyznę ze święta męskiego narządu   płciowego brzmiałby tak absurdalnie, że nikt by jej raczej nie   wydrukował. Na czym więc polega ta zasadnicza różnica, która sprawia, że   dla ogromnej rzeszy czytelników - a na pewno dla redaktorów, którzy   zdecydowali o publikacji "świadectwa" Dubrowskiej - nie jest on   zwyczajnie głupawy, tylko przeciwnie, ciekawy i postępowy?    Nie wykluczam, że Dni Cipki miały głęboki sens i niosły ze sobą jakieś   ważne przesłanie, którego jako urodzona ciemnota nie jestem w stanie dostrzec. Ale jeśli było ono wyłącznie takie, jakie przekazała nam   dziennikarka, to trudno się chyba nie zgodzić z Łucją Warzechą. Gazeta Wyborcza: Dni Cipki 