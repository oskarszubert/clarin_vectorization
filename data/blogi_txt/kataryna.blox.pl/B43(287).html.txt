Dzisiejsze gazety przynoszą kolejną sensację o następnych odczytanych fragmentach stenogramów. Tym razem polscy specjaliści odcyfrowali słowa kapitana Protasiuka "To patrzcie, jak lądują debeściaki". Jak widać, wystarczył jeden wywiad Kaczyńskiego, żeby śledztwo w sprawie katastrofy smoleńskiej nabrało niesamowitego przyspieszenia, a to czego nie można było odczytać miesiącami, teraz załatwia się z dnia na dzień. Jest tylko jeden problem. O "debeściakach" czytałam i słyszałam już dawno, jeszcze przed opublikowaniem oficjalnych stenogramów, w których ich jednak nie znalazłam. Jeśli i tamta wzmianka, i dzisiejsza sensacja się nie potwierdzą, będzie to oznaczało, że dziennikarze (znowu) nakłamali ale to chyba już nikogo nie zdziwi. Dużo ciekawiej będzie, jeśli w nowej wersji stenogramu słowa o "debeściakach" się naprawdę znajdą. Bo jeśli teraz okaże się, że jednak były, będzie to oznaczało, że:Dziennikarze piszący o "debeściakach" jeszcze przed opublikowaniem na początku czerwca oficjalnych stenogramów, w których debeściaków nie było, bo zostały odczytane dopiero teraz, mają nieprawdopodobne wręcz zdolności jasnowidzenia i z wielotygodniowym wyprzedzeniem przewidzieli co odczytają polscy eksperci z miejsc gdzie rosyjscy pozostawili białe plamy.lubPrzekazane nam przez Rosjan i opublikowane jako oficjalne stenogramy zostały ocenzurowane, wycięto z nich ten fragment o "debeściakach" (i kto wie co jeszcze), a dziennikarze przed opublikowaniem stenogramów mieli przecieki z ich oryginalnej, jeszcze nie ocenzurowanej wersji.Nie ujmując nic dziennikarzom, jakoś nie wierzę w ich dar jasnowidzenia. Jeśli więc znajdziemy "debeściaki" w ostatecznej wersji stenogramów, trzeba będzie sobie zadać pytanie, kto tu kogo okłamał publikując pierwszą ich wersję. Rosjanie polski rząd? Rosjanie i polski rząd wspólnie i w porozumieniu nas? Polski rząd nas? Dla wszystkich byłoby lepiej, gdyby się okazało, że to tylko, po raz kolejny, nakłamali dziennikarze. Bo trudno mi sobie wyobrazić jak polski rząd nam wytłumaczy, że w stenogramach które nam pokazał jako oficjalne zabrakło ważnego fragmentu, choć już wtedy był znany.To tylko jedno zdanie, ale potencjalne konsekwencje jeśli się potwierdzi - trudne do wyobrażenia. 