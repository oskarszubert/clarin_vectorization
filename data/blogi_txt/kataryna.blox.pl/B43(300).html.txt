"Dla kota, dla twojej matki, dla ciebie" - tak anonimowy nadawca zadedykował trzy kule przesłane w paczce premierowi Kaczyńskiemu. A mi się przypomniały listy z pogróżkami jakie niedawno dostawał Jan Rokita i to co przy tej okazji mówił na konferencji prasowej. Pamiętacie?Jan Rokita: "To jest efekt działalności Jarosława i Lecha Kaczyńskich. To jest efekt wzywania do nienawiści."Rokita nie tylko zasugerował bezpośredni związek między otrzymanymi pogróżkami a wypowiedziami Jarosława Kaczyńskiego, z rozpędu zaczął nawet straszyć potwornymi konsekwencjami ostrego języka Kaczyńskiego, przywołując film "Śmierć prezydenta" o zabójstwie Gabriela Narutowicza z komentarzem "Endecy nie zabili Gabriela Narutowicza. Endecy o Narutowiczu mówili językiem, którym Jarosław i Lech Kaczyński mówią dzisiaj o mnie. A najpierw były takie listy". Jan "Narutowicz" Rokita na szczęście przezył i ma się dobrze ale ta jego konferencja przypomniała mi się dzisiaj gdy usłyszałam o listach z pogróżkami jakie dostał premier. Bo wyobraziłam sobie jaki by się jazgot podniósł gdyby dzisiaj to Kaczyński wystąpił na konferencji prasowej i machając dziennikarzom przed nosem anonimami oskarżał media i opozycję o inspirowanie takich listów, o to, że są one na przykład efektem wypowiedzi Niesiołowskiego czy reagularnych seansów nienawiści urządzanych przez niektórych publicystów. A przecież nie ma chyba wątpliwości, że to co Kaczyński mówił o Rokicie jest niczym w porównaniu z tym co się mówi i pisze o Kaczyńskim. Więc jeśli opozycja i media uznały tamte oskarżenia Rokity pod adresem Kaczyńskiego za uprawnione i zasługujące na poważne potraktowanie to co zrobić z dzisiejszą informacją? Jeśli wtedy był winny Kaczyński to kto jest winny teraz? Mam nadzieję, że Kaczyńskiemu nie odbije i nie urządzi takiej szopki jak wtedy Rokita, przypominam o tym wyłącznie dlatego, że to dobry przykład na to co komu wolno. Tamte słowa Rokity nie zostały ani skrytykowane, ani wysmiane, przytaczano je ze śmiertelną powagą, wytłuszczając w śródtytułach co mocniejsze fragmenty, żeby nikomu nie umkneła wina Kaczyńskich. Gdyby dzisiaj tak samo zachował się Kaczyński, zostałby zabity śmiechem. I byłaby to reakcja właściwa, bo dopóki nie wiadomo kto i dlaczego wysłał te listy nie można wskazywać inspiracji. Pytanie dlaczego wolno było Rokicie i nikt nie zwrócił mu uwagi, że przekracza jakąś granicę.  Ot, taki  przykład jakości naszej debaty publicznej i równego w niej traktowania.  Jan Rokita dostał listy z pogróżkamiJarosław Kaczyński dostał listy z pogróżkami 