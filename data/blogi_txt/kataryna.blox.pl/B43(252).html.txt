Metro (gazeta Agory): "Szef IPN pogrążył Polskę w bagnie podejrzeń: kto donosił na Karola Wojtyłę? Jego pierwsza ofiara to przyjaciel Papieża ks. Maliński" Tak wygląda lead artykułu pod tytułem "Kieres, pomyśl zanim coś powiesz!". Gazeta bez żadnych skrupułów, bez najmniejszego choćby poczucia obciachu, obciąża Kieresa wyłączną winą za krzywdę jaka spotkała księdza Malińskiego, jakby to Kieres wskazał na księdza. Do siebie Gazeta nic nie ma, tłumaczyć się nie będzie, wczorajszy artykuł dawno zapomniany, skupmy się na winie Kieresa. Rozpoczyna się kolejna potyczka o teczki i już teraz widać, że front antylustracyjny nie cofnie się przed największą podłością, a i śmieszność jej niestraszna, czego dowodem artykuł w Metrze. ***Na szczęście jest jeszcze Ewa Kulesza i jej durny Inspektorat. GIODO złożył do prokuratury doniesienie o popełnieniu przestępstwa przez opolskie stowarzyszenie Stop Korupcji, które opublikowało na wortalu antykorupcyjnym "Wykazu funkcjonariuszy podlegających weryfikacji". Po interwencji Doroty Simonides (senator Unii Wolności) GIODO nasłał kontrolę na stowarzyszenie, inspektorzy sprawdzali m.in. czy przed publikacją listy stowarzyszenie uzyskało zgodę każdej z osób na niej figurujących. I to jest jakaś myśl. Jak wszystko inne zawiedzie zawsze można zabić lustrację ustawą o ochronie danych osobowych, przepisami BHP (te teczki w IPN-ie to musi być wylęgarnia roztoczy), prawem pracy i czym tam jeszcze. GIODO vs Stop Korupcji 