Mazurek i Zalewski: "Wiedzą państwo, że Barack Obama ma polskie korzenie Tak, jego dziadek zjadł polskiego misjonarza".  A wiedzą państwo, kto publicznie opowiada tak fantastyczne dowcipy?  Jego Ekscelencja Radosław Sikorski, minister spraw zagranicznych  Rzeczypospolitej Polskiej. Ech, ten legendarny takt.To radosna chwila,  Ameryka będzie miała nowy image – cieszył się w radiu i telewizji na  wieść o zwycięstwie Obamy Radek Sikorski. Chodzi panu o image  ludożerców? *** To  się będzie teraz działo! Jeśli wypowiedź nic nieznaczącego posła Górskiego spowodowała dwudniowy festiwal histerii w mediach i odbiła  się głośnym echem nawet w depeszach Reutersa to strach pomyśleć jaką  burzę wywoła naprawdę  ostro rasistowski żart szefa naszej dyplomacji.  Co? Że na "czerwonym pasku" w TVN24 jeszcze nic o tym nie ma? Widać  zaniemówili z oburzenia. Jak im przejdzie na pewno będą wypowiedź  Sikorskiego wałkować, z intensywnością wprost proporcjonalną do  szpetności żartu i znaczenia żartującego. Czyli gdzieś tak do  andrzejek, bo Sikorski to wszak figura nieporównywalna do byle  Górskiego, a i żart dużo bardziej obrzydliwy. 