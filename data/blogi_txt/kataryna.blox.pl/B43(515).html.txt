Instytut Pamięci Narodowej opublikował protokół  przesłuchania Edwarda Graczyka. Ciekawa lektura. Jeśli Czuchnowski  pisząc swój artykuł opierał się na tym protokole to chyba nie do końca zrozumiał wymowę zeznań Graczyka a jest ona dla Wałęsy zabójcza. Jeśli  to jest ta "cała prawda" o której czytaliśmy w oświadczeniu Instytutu  Lecha Wałęsy to jest ona nieciekawa. Nic dziwnego, że Czuchnowski nie  zdecydował się zacytować tego fragmentu protokołu, zdając się na własny  talent w odwracaniu kota ogonem. Lemingi kupiły, kupił nawet  Chlebowski. Graczyk zeznał, że z Wałęsą się  spotykał, że Wałęsa był Bolkiem, że przekazywał informacje, że był  jakoś tam zadaniowany i że brał pieniądze. Brał, a nie tylko wziął  jednorazowo na podróż do Warszawy.  "Kilkakrotnie  spotykałem się z Lechem Wałęsą. Rozmawialiśmy na temat stoczni (...) Ja  ze spotkań z Wałęsą sporządzałem notatki. W tym miejscu stwierdzam  kategorycznie, że w wyniku informacji przekazywanych przez pana Wałęsę  żadna osoba nie została pokrzywdzona. Ja w Gdańsku pracowałem pod egidą  Wydziału III i przekazywałem im wszelkie informacje, które uzyskałem od  Lecha Wałęsy. Nie wiem czy na podstawie tych dokumentów pan Wałęsa  został zarejestrowany jako tajny współpracownik. W czasie spotkań pan  Wałęsa otrzymywał ode mnie pieniądze. Były to pieniądze przeznaczone na  zwrot kosztów poniesionych przez Lecha Wałęsę. Na pewno przekazałem mu pieniądze na pokrycie kosztów wyjazdu do Warszawy na spotkanie z Gierkiem. Fakt przekazania pieniędzy był dokumentowany moją notatką  służbową. Nie otrzymywałem żadnych pokwitowań od Lecha Wałęsy. (...) Po  okazaniu [pokwitowania przyjęcia 1 500 zł] świadek stwierdził: na tej  kserokopii znajduje się adnotacja o przekazaniu tw. ps Bolek kwoty 1  500 zł. Adnotacja jest pisana przeze mnie. Znajduje się pod nią mój  podpis. Nie potrafię wytłumaczyć dlaczego na tej kserokopii znajduje  się pokwitowanie odbioru pieniędzy z podpisem "Bolek". W dokumentach,  które sporządzałem Lechowi Wałęsie był przypisany pseudonim Bolek."Niestety,  te zeznania są dla Wałęsy zabójcze. Graczyk robił co mógł, żeby Wałęsie  pomóc ale go pogrążył, taka jest prawda. Wałęsa się spotykał,  rozmawiał, brał za to pieniądze, miał pseudonim. W tej sytuacji  wyznanie Graczyka, że nie wie czy Wałęsa był zarejestrowany jako TW nie  ma już żadnego znaczenia, podobnie jak deklaracja, że informacje od Wałęsy nikomu nie zaszkodziły. Dziwi mnie  trochę, szczerze mówiąc, to przesłuchanie, bardzo krótkie i bez kilku  pytań, które należało zadać. Na przykład o to czy donosy i notatki, które znamy z książki Cenckiewicza i Gontarczyka to są właśnie te  informacje ze spotkań Graczyka z Wałęsą. Potwierdzenie tego miałoby  kluczowe znaczenie, jeśli Graczyk zeznał, że przekazywał informacje od  Wałęsy swoim przełożonym to aż się prosiło dopytać w szczegółach, co to  były za informacje, w jakiej formie i czy to te, które znajdują się w  archiwum IPN (i książce). Skoro już wiemy od Graczyka, że Wałęsa był  opłacanym przez niego Bolkiem, chętnie byśmy się dowiedzieli także za  co był opłacany.  Potwierdzenie przez Graczyka,  że to jego adnotacja i podpis widnieją na pokwitowaniu tych 1 500 zł  zdaje się przesądza, że dokument ten nie powstał na etapie fałszowania dokumentów na potrzeby dezinformacji z okazji Nobla. Bo w 1983 roku  Graczyk od dziesięciu lat był poza służbą, wyrzucony z niej. Nie znam  praktyki SB ale nie wydaje mi się, że aby sfałszować kwity na Wałęsę w  1983 roku SB odszukała zwolnionego przez siebie 10 lat wcześniej  funkcjonariusza i kazała mu fałszować kwity. Nie byłoby takiej  potrzeby.Trzeba być ślepym, żeby nie widzieć, że cała linia obrony  Wałęsy zawaliła się tymi zeznaniami jak domek z kart. A pamiętajmy, że  to nikt inny jak sam Wałęsa zapewnił nas, że Graczyk powiedział całą  prawdę. O przesłuchaniu Graczyka na stronie IPN ************************** ****************************************PS. Dzięki ujawnionemu przez IPN  protokołowi przesłuchania Graczyka mamy okazję podziwiać dziennikarski  warsztat Wojciecha Czuchnowskiego. Czuchnowski dostał do ręki protokół  przesłuchania Graczyka i oto które fragmenty uznał za nieistotne , niewarte cytowania (a zacytował prawie cały):    "Pan Wałęsa zgodził się, że pomoże aby na stoczni zaprowadzić spokój"  "W czasie spotkań pan Wałęsa otrzymywał ode mnie pieniądze. Były to pieniądze przeznaczone na zwrot kosztów poniesionych przez  Lecha Wałęsę. Na pewno przekazałem mu pieniądze na pokrycie kosztów  wyjazdu do Warszawy na spotkanie z Gierkiem. Fakt przekazania pieniędzy był dokumentowany moją notatką służbową."   "W dokumentach, które sporządzałem Lechowi Wałęsie był przypisany pseudonim Bolek" Niestety, wysiłki Czuchnowskiego na nic się zdały a  on sam został dzisiaj ostatecznie ośmieszony bo każdy może sobie przeczytać co naprawdę zeznał Graczyk i jak to komentuje Czuchnowski w  tekście "Dobry esbek, martwy esbek", opublikowanym kiedy jeszcze nic nie zapowiadało, że IPN zepsuje całą zabawę upubliczniając zeznania Graczyka.   Wojciech Czuchnowski: Nie sądzę, aby IPN  lub któryś z autorów książki z pełną świadomością  ukrył świadka podważającego zarzuty przeciwko Wałęsie. Sprawa jest  bardziej skomplikowana. Cenckiewicz z Gontarczykiem nie szukali  Graczyka, bo nie było to im potrzebne. Esbek mógłby zaciemnić  jednoznaczny obraz, jaki nakreślili. Wystarczyły im dokumenty SB, które  jasno mówiły, jak to heros bezpieki Graczyk "złamał" i "zwerbował" agenta "Bolka". Cenckiewicz i Gontarczyk tylko tę tezę podbudowywali  dogłębnie, eliminując wszystko, co niewygodne. Martwy esbek był wygodny.   Gdyby nie to, że Czuchnowski to straszny szkodnik  robiący lemingom (i Chlebowskiemu) wodę z mózgu byłoby mi go nawet  szkoda. Tak się wydurnić. 