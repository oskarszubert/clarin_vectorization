Z niepokojem przyjmujemy informacje o działaniach, które wydają nam się poszukiwaniem formalnych pretekstów do zwolnienia dyrektora radiowej Trójki, Krzysztofa Skowrońskiego. W wypowiedziach władz Polskiego Radia i niektórych publicystów nie znajdujemy śladu oceny tego, co jest w opinii o działaniach dyrektora anteny najważniejsze - odpowiedzi na pytanie: jakie radio stworzył.Trójka za czasów Skowrońskiego zyskała na nowo swoisty charakter, wyróżniający ją od innych stacji publicznych oraz komercyjnych. To znów radio dla inteligentów, zapewniające godziwą rozrywkę nie polegającą tylko na graniu w kółko tych samych przebojów oraz audycje poświęcone kulturze wysokiej ale w sposób niekoturnowy. Nie stroni od eksperymentów, ale w granicach tego, co może zainteresować osoby spoza wąskich kręgów awangardowych. I wreszcie Trójka daje słuchaczom wyważony obraz świata, z dystansem do afiliacji politycznych i chwilowych medialnych mód.Naszym zdaniem jest to właśnie najpełniejszy sposób realizacji misji medium publicznego, które potrafi liczyć się z oczekiwaniami i gustami swojej publiczności, ale nie idzie na łatwiznę. A że publiczność ta istnieje i coraz chętniej powraca do Trójki, świadczy choćby wzrost wyników słuchalności. Widać z nich, że stanowimy mniejszość, ale jednak liczną. Mamy prawo do dobrego radia i oczekujemy od władz publicznych mediów, że dostrzegą w Trójce pod kierownictwem Skowrońskiego jeden z nielicznych przykładów, że w ostatnich latach coś zmieniło się na lepsze.Piotr Adamczyk (aktor), Cezary Bielakowski (zastępca redaktora naczelnego "Dziennika"), Bogusław Chrabota (redaktor naczelny telewizji Polsat), Paweł Fąfara (redaktor naczelny dziennika "Polska The Times"), Piotr Gabryel, (zastępca redaktora naczelnego "Rzeczpospolitej"), Maciej Gawlikowski, Andrzej Godlewski ("Polska the Times"), Joanna Góra (redaktor naczelna "Shape"), Robert Górski (satyryk, Kabaret Moralnego Niepokoju), Piotr Gursztyn ("Dziennik"), Andrzej Horubała (pisarz, producent, reżyser telewizyjny), Stanisław Janecki (redaktor naczelny "Wprost"), Igor Janke ("Rzeczpospolita"), Janina Jankowska, Anna Kaplińska-Struss ("Gala"), Robert Krasowski (redaktor naczelny "Dziennika"), Jarosław Kostkowski (Fakty TVN), Marcin Kydryński, Piotr Legutko (redaktor naczelny "Dziennika Polskiego"), Monika Libicka, ("Polska"), Tomasz Lipko (TVN), Paweł Lisicki (redaktor naczelny "Rzeczpospolitej"), Cezary Łazarewicz ("Polityka"), Filip Łobodziński ("Newsweek"), Radek Łukasiewicz (zespół Pustki), Marek Magierowski, (zastępca redaktora naczelnego "Rzeczpospolitej"), Wojciech Mann, Grzegorz Markowski ("Perfect"),  Robert Mazurek ("Wprost" i "Dziennik"), Marcin Meller (redaktor naczelny "Playboya"), Cezary Michalski ("Dziennik"), Marzena Paczuska, Agata Passent (felietonistka), Maciej Pawlicki, Mirosław Pęczak ("Polityka"), Tomasz Pompowski ("Polska"), Jan Pospieszalski, Marcin Prokop, (TVN), Piotr Pytlakowski ("Polityka"), Andrzej Rychard (socjolog), Bogdan Rymanowski (TVN 24), Piotr Semka ("Rzeczpospolita"), Paweł Siennicki (zastępca redaktora naczelnego "Polska The Times"), Ernest Skalski, Piotr Skwieciński (publicysta), Liliana Sonik (publicystka), Paulina Stolarek (redaktor naczelna "Voyage"), Marta Stremecka (zastępca redaktora naczelnego "Dziennika"), Maciej Strzembosz, Wiktor Świetlik ("Polska"), Paweł Śpiewak, Tomasz Terlikowski, Wojciech Tomczyk (dramaturg, producent filmowy), Grzegorz Turnau (piosenkarz), Magda Umer (piosenkarka), Łukasz Warzecha, ("Fakt"), Grzegorz Wasowski, Bronisław Wildstein ("Rzeczpospolita"), Ewa Winnicka ("Polityka"), Anna Wojciechowska ("Dziennik"), Michał Wójcik (redaktor naczelny "Focusa"), Tomasz Wróblewski (publicysta), Igor Zalewski (publicysta), Aga Zaryan (piosenkarka), Piotr Zaremba ("Dziennik"), Rafał Ziemkiewicz ("Rzeczpospolita"), Dominik Zdort ("Rzeczpospolita"), Wojciech Zimiński 