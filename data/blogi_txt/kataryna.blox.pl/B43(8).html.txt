ABW wymyśliło jak walczyć z przeciekami z komisji śledczej. Otóż każdy komisarz będzie otrzymywał tajne materiały w nieznacznie zmienionych wersjach, dzięki czemu gdy taki tajny materiał wycieknie do prasy, będzie można się w mig zorientowac który poseł cieknie. Jedno mnie tylko zastanawia, dlaczego planując zastawienie niewykrywalnych pułapek, ABW tak głośno o tym krzyczy. Czy te zabezpieczenia nie powinny pozostać słodką tajemnicą spryciarzy z ABW? A może chodzi o to, żeby przygotować grunt pod prowokację, wszyscy już wiemy, że na każdym dokumencie są niewidzialne znaczki, teraz tylko patrzeć jak jakaś Trybuna wydrukuje tajny dokument a Barcikowski triumfalnie oznajmi, że po znaczkach poznaje, że przeciekł Giertych. Bo przecież ABW będzie miało wszystkie wersje i wypuszczając do mediów wersję oznakowaną "wassermanem" czy "miodowiczem" będzie mogła dowolnie rozgrywać przeciekowe awantury.ABW się zaczaja na przecieki. 