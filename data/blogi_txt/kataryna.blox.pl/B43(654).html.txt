W pewnej jednostce zarządzono dzisiaj zbiórkę całej kadry, szef sztabu przekazał każdemu zaadresowaną do niego imiennie kopertę, w której był list od samego premiera. A w liście obietnica.Donald Tusk: Podkreślam z całą stanowczością: warunki przechodzenia na emeryturę i związane z tym odprawy i wysokość świadczeń dla zatrudnionych już żołnierzy, policjantów czy funkcjonariuszy innych służb mundurowych nie ulegną zmianie!Swój list, datowany na 25 czerwca, premier tłumaczy chęcią zdementowania bliżej nieokreślonych plotek. Nie wątpię, że zbieżność czasowa listu z aktywnym włączeniem się premiera w kampanię prezydencką Bronisława Komorowskiego nic nie znaczy, podobnie jak to, że ten temat był jednym z poruszanych we wczorajszej debacie prezydenckiej. Ale jestem ciekawa:Jak często premier pisze osobiste listy do grup zawodowych aby zdementować plotki?Dlaczego plotki premier musiał dementować osobiście, imiennie adresowanymi listami, zamiast zrobić to za pośrednictwem ministra obrony narodowej zwyczajną drogą służbową?Czy gorący okres przedwyborczy i końcówka kampanii, w której premier bierze osobisty i bardzo aktywny udział to najlepszy moment na kierowanie tego rodzaju obietnic?Wiem, jestem tym ślepcem, który się opiera, gdy ludzie rozumni chcą go wziąć pod pachy i poprowadzić środkiem polskiej drogi, ale naprawdę chciałabym wiedzieć czy ten list premiera nie ma charakteru kampanii wyborczej, a tej przecież w jednostkach wojskowych prowadzić nie wolno?List Tuska do żołnierzy 