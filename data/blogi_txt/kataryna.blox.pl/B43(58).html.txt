Milczące do tej pory "borówki" wreszcie się wypowiedziały w sprawie komisji śledczej. Wydały oświadczenie w którym zażądały usunięcia Giertycha z komisji śledczej bo "członkiem komisji śledczej nie może być poseł, który kłamie". Giertych bez wątpienia kręcił, nie mam nic przeciwko temu, żeby odszedł z komisji bo komisjofoby straciłyby poważny argument w walce z komisją i na chwilę głosy oburzenia zachowaniem Giertycha przestałyby zagłuszać głosy przerażenia tym jaki obraz państwa odsłania komisja. Jeśli o mnie chodzi, Giertych może odejść ale to jak argumentują "borówki" zasługuje na uwagę (zwłaszcza, że do tej pory w sprawie afery Orlenu raczej milczały)."Członkowi komisji śledczej, podobnie jak prokuratorowi i sędziemu, nie wolno w tajemnicy i na gruncie prywatnym spotykać się ze świadkiem i negocjować z nim sposobu przesłuchania" - piszą "borówki". I nawet jeśli pominąć milczeniem, że w sprawie Rywina jedna z "borówek" biesiadowała z kluczowym świadkiem i resztą GTW i jakoś jej to wtedy nie przeszkadzało (wszak każdy ma prawo zmienić zdanie), pisanie o "negocjowaniu sposobu przesłuchania" jest już grubym nadużyciem bo na razie jedynym "dowodem" na to, że Giertych negocjował sposób przesłuchania jest gołe golusieńkie słowo Kulczyka (a ten to się dopiero nakłamał). "Borówki" piętnują kłamstwo posługując się kłamliwym być może oskarżeniem rzuconym przez kłamcę. Ciekawe czy pan Borowski wierzy Kulczykowi także wtedy, kiedy ten opowiada, że "borówka" Kaczmarek wzięła łapówkę (bo sam Borowski powiedział Kaczmarkowi, że te plotki na mieście, nie tylko po służbach, roznosi właśnie Kulczyk). A propos Kaczmarka. Czy poseł, który kłamie może być "borówką"?Kaczmarek dla Radia Zet w lutym 2002: "Ja nie wiem, czy do końca prokuratora nawet wiedziała, że rada nadzorcza jest 8 lutego, czyli dzisiaj. To jest sprawa, która nie jest związana z PKN Orlen" (pełny wywiad tutaj).Kaczmarek dla Gazety Wyborczej w kwietniu 2004: "U premiera byli: minister sprawiedliwości Barbara Piwnik, prokurator krajowy Karol Napierski, szef kancelarii premiera Marek Wagner i - z tego, co pamiętam - szef UOP Zbigniew Siemiątkowski. Napierski zaproponował rozwiązanie - przejrzeć zbadane przez UOP sprawy związane z Modrzejewskim i znaleźć coś, co nie ma bezpośredniego związku z Orlenem. Byłem przeciw. Tłumaczyłem, że Modrzejewski i tak zostanie odwołany. Ale zapadły inne decyzje. Dokonano przeglądu spraw i znaleziono odpowiedni przypadek." (pełny wywiad tutaj). PS. A dlaczego właściwie "borówki" oburzyły się dopiero tydzień po wybuchu "afery Giertycha"? Ktoś złośliwy mógłby pomyśleć, że jest to reakcja na doniesienia o jakimś "człowieku Celińskiego" na taśmach Dochnala. 