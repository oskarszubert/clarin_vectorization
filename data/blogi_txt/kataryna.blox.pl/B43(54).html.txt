"Blef biznesowy" powraca! Termin, który zrobił taką furorę przy okazji afery Rywina  przydaje się także w aferze Orlenu. Wtedy politycy, którzy nie zrobili nic, żeby wizytę Rywina w Agorze wyjaśnić, tłumaczyli potem, że potraktowali powoływanie się Rywina na Millera jako typowy "blef biznesowy". Dzisiaj przeżyłam deja vu. Oto Kaczmarek tłumaczy, że Kulczyk nie miał poparcia prezydenta, a jedynie zastosował "blef negocjacyjny", żeby zrobić wrażenie na Ałganowie. Na tym nie koniec podobieństw między liniami obrony w obu aferach. Józef Oleksy nazwał rozmowę Rywin-Michnik "naganną rozmową dwóch znajomych". A jak nazwał rozmowę Kulczyk-Ałganow prezydent Kwaśniewski? "Rozmową w sensie moralnym naganną". Chyba czas na oświadczenie Kulczyka "Byłem nachlany".A afera robi się coraz bardziej ponura, prezydent zamotał się w swoje krętactwa i strach pomyśleć co jeszcze wyjdzie. Na razie:Marek Ungier, prawa ręka prezydenta, plotkuje o łapówce dla Kaczmarka mimo, że wie, że żadnej łapówki nie było. W przekazanym prezydentowi raporcie z rozmowy Kulczyk- Ałganow nie ma nic o rzekomej łapówce dla Kaczmarka, mimo, że w raporcie dla Siemiątkowskiego ten wątek był.Kwaśniewski uznaje notatkę ze spotkania Kulczyk-Ałganow za "mało wartościową" (tak jak "mało wartościowy" był liścik od Rywina), mimo, że jej treść jest sensacyjna i chyba wiernie powtórzona, bo na podstawie dwóch źródeł.Prezydent nie ma wielkich pretensji do Kulczyka, który kłamliwie się na niego powoływał w rozmowie z rosyjskim szpiegiem, nawet jeśli tym szpiegiem jest Ałganow. Bez względu na to jak bardzo prezydent chce sprawę bagatelizować, błacha ona na pewno nie jest. I wydaje się, że tym razem prezydent się tak łatwo nie wyłga. A na portalu Gazety w sondażu "w aferze Orlengate rozumiem" wyniki: nic - 46%, niektóre fakty - 39%, wszystko - 15%. I tu jest szansa dla Kwaśniewskiego - ludzie tego nie ogarniają i jego udział może przejść nie zauważony. Dla jasności - ja też nie ogarniam. 