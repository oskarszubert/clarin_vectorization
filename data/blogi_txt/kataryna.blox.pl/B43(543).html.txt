Nie wierzyłam, że się stawi, ale nie przypuszczałam, że ucieknie w tak fatalnym stylu - w ostatniej chwili, jak skończony tchórz. Jeszcze dzisiaj Pałac ustalał jak Pajac ma siedzieć, żeby się w niego za bardzo nie wgapiali a wieczorem taki numer. Musi być naprawdę nieźle wplątany, jeśli w ostatniej chwili uznał, że mniej się ośmieszy uciekając niż zeznając. Najbardziej kompromitująca ucieczka od czasu Gołoty. Więcej mówić nie musi (zresztą na pewno znajdą się dziennikarze, którzy go usprawiedliwią i pochwalą). No i to jest właśnie jeden z uroków III RP, jest sobie jedna uprzywilejowana osoba, która może sobie po prostu nie przyjść na przesłuchanie bo jej się nie podoba co zeznał inny świadek, i co napisała jakaś gazeta, a w ogóle to jacyś niefajni ludzie w tej komisji. "Duży może więcej". Dziękuję za taki model demokracji. Ciekawa tylko jestem jak teraz będzie z teczką, czy w związku z niestawieniem się świadka Kieres może odmówić wydania materiałów.  A najlepszym dowodem paniki jest to co Prezio nagadał dziennikarzom o zemście i o wyjaśnianiu wszystkiego:"Wiem, że będziecie się mścili i podejmiecie różne ataki na mnie, moja rodzinę i współpracowników, ale mówię wam nie! Nie ma zgody! Nie będziemy demoralizować demokratycznej Polski. Będziemy wyjaśniać wszystko co jest do wyjaśnienia, będziemy tłumaczyć wszystko, co jest do wytłumaczenia, ale nie w atmosferze pomówień, ataków, kłamstwa i tego wszystkiego co dzisiaj państwo czy część z państwa robicie"Ciekawe jak sobie wyobraża to wyjaśnianie, pewnie tak jak w aferze Rywina - służalczy prokurator w rodzaju Kapusty przyjdzie z gotową listą pytań, poza którą nie wykroczy, żeby nie urazić Majestatu. I się na pewno wszystko wyjaśni. 