Teatr wokół Cimoszewicza trwa. SLD przesunęło swoją konwencję prezydencką o dwa tygodnie, żeby dać Cimoszewiczowi czas na zmianę zdania. Olejniczak pytany o to co zrobi SLD jeśli Cimoszewicz wystartuje z Demokratów, deklaruje, że SLD go poprze "niezależnie od wszystkiego" (sam fakt, że takie pytanie w ogóle pada a pytany nie okazuje żadnego zdziwienia świadczy chyba o tym, że jakieś rozmowy Cimoszewicza z Demokratami są prowadzone). Marszałka namawia też Kwaśniewski, tłumacząc, że porażka eurokonstytucji we Francji i Holandii znacznie zwiększyła zapotrzebowanie na Cimoszewicza bo tylko on może uratować naszą politykę zagraniczną. Wygląda na to, że Kwaśniewski buduje większą koalicję na rzecz wybłagania u Cimoszewicza zmiany decyzji, rozmawiał już o Cimoszewiczu z Mazowieckim i Geremkiem, w planach jeszcze spotkania z Michnikiem, Modzelewskim, Labudą i innymi, Belka i Hausner mają lobbować za Cimoszewiczem w PeDe. Tyle osób się zaangażowało w namawianie go. Oj, chyba się marszałek się da uprosić :) Jeśli wierzyć przeciekom, PeDe rozważa wystawienie kobiety niezwiązanej do tej pory z polityką, kandydować zgodzili się także Filar i Onyszkiewicz, a jeśli wybór będzie trudny, wystartuje sam Frasyniuk. Filar, Onyszkiewicz, Frasyniuk - każdy z nich to pewna porażka, nic więc nie stoi na przeszkodzie, żeby już dziś dogadać się z Cimoszewiczem i obiecać mu poparcie go w drugiej turze. Nie bardzo rozumiem dlaczego PeDe się tak kryguje, przecież i tak go w końcu poprą, nie teraz to w drugiej turze. Rzeczpospolita o zabiegach wokół CimoszewiczaŻycie Warszawy o prezydenckich kandydatach PeDeGazeta Wyborcza o staraniach SLD 