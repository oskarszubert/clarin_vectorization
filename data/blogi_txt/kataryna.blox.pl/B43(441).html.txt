Janusz Palikot: Zapraszam na dzisiejszy happening i spotkanie z górnikami z kopalni Bogdanka! Start o godzinie 13.30. Przedstawię kolejne kłamstwa Jarosława Kaczyńskiego, dotyczące tym razem przemysłu górniczego. Po happeningu zapraszam na piwo do pobliskiej stołówki.Art. 78 ust. 4 Ustawy o wyborze prezydenta Rzeczypospolitej Polskiej: Zabrania się podawania oraz dostarczania, w ramach kampanii wyborczej na rzecz kandydata na Prezydenta Rzeczypospolitej, napojów alkoholowych nieodpłatnie lub po cenach sprzedaży netto możliwych do uzyskania, nie wyższych od cen nabycia lub kosztów wytworzenia. Jeśli Palikot zapraszając na piwo zamierza je postawić, a na to wygląda, złamie prawo. Nie pierwszy raz zresztą. Pamiętacie zorganizowany przez Palikota konkurs "Wywieś Bronka i wyjedź do Wenecji"? On też był nielegalny.Art. 78 ust. 3 Ustawy o wyborze prezydenta   Rzeczypospolitej Polskiej: Zabrania się organizowania w ramach kampanii wyborczej na rzecz kandydata na Prezydenta Rzeczypospolitej gier losowych i konkursów, w których wygranymi są nagrody pieniężne lub przedmioty o wartości wyższej niż wartość przedmiotów zwyczajowo używanych w celach reklamowych lub promocyjnych.Jeśli Palikot zrealizuje obietnicę i postawi zwycięzcy konkursu podróż do Wenecji, to złamie prawo. Chyba, że szybko znajdzie jakąś wioskę Wenecja w mazowieckim i wyśle tam zwycięzcę PKS-em. Bo tylko tak będzie mógł uratować twarz i zrealizować obietnicę, nie łamiąc przy tym ustawowych zakazów.Nie rozumiem dlaczego tak ostentacyjne łamanie prawa wyborczego Palikotowi uchodzi na sucho, i dlaczego tej kampanii wyborczej nie da się prowadzić uczciwymi metodami. Aż taki kiepski kandydat, że grając fair nie miałby szans?Mam nadzieję, że ktoś się wybierze na dzisiejszy happening Palikota i sprawdzi jak w praktyce wygląda u Palikota "zapraszam na piwo". Bo może jestem przewrażliwiona i zaproszenie polega na tym, że on zaprasza, ale każdy płaci za siebie. Tylko czy czytelnicy bloga, którzy się dadzą zaprosić nie poczują się oszukani, gdy im przyjdzie za to piwo płacić.PS. Polecam filmik będący świetną metaforą tego co sztab PiSu wczoraj zrobił z Palikotem, rozwalając mu szoł Rewińskim :)))Pies i vuvuzela 