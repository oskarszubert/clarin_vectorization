Giertych przygotował projekt uchwały komisji śledczej o zawiadomieniu prokuratora generalnego o podejrzeniu popełnienia przez Kulczyka przestępstwa szpiegostwa i chce aby komisja głosowała nad tą uchwałą 30 listopada, czyli wtedy kiedy miała przesłuchać Kulczyka. Miała, ale już nie przesłucha bo Kulczyk byłby ostatnim frajerem gdyby nie wykorzystał tak idealnie wystawionej piłki. Jeśli ktoś się łudził, że Kulczyk da się przesłuchać, to może się przestać łudzić bo dzięki Romanowi tumanowi Kulczyk ma wymarzony pretekst, żeby się wyłgać i jeszcze rozpętać awanturę jakiej świat nie widział. Giertych zachował się jak sabotażysta, akurat teraz, kiedy komisja jest atakowana z każdej strony, wyskoczył z zagraniem tak oszołomskim, że naprawdę ręce opadają. Bardzo się Giertych stara, żeby nic z przesluchania nie wyszło a komisję rozpędzono na cztery wiatry jeszcze przed andrzejkami. A tu artykuł z którego Giertych chce zamknąć Kulczyka. Art 130 § 2 kk ("kto, biorąc udział w obcym wywiadzie albo działając na jego rzecz, udziela temu wywiadowi wiadomości, których przekazanie może wyrządzić szkodę Rzeczypospolitej Polskiej, podlega karze pozbawienia wolności na czas nie krótszy od 3 lat"). 