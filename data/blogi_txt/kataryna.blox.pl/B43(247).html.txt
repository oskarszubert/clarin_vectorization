Pytanie dziwne ale ważne. 10 września   2009 roku właśnie "w środku dnia" Donald Tusk spotkał się z Jackiem   Cichockim. Z tego, że nie można dokładnie ustalić godziny spotkania premiera z jego ministrem wnioskuję, że nie było ono zaplanowane, bo   wtedy byłoby wpisane w oba kalendarze. Wygląda więc na to, że było   zorganizowane naprędce, stąd dzisiaj wiadomo, że się odbyło, Cichocki   pamięta, że było to "w środku dnia" ale kiedy dokładnie - trudno   powiedzieć.    A godzina jest ważna, gdybyśmy mogli ją precyzyjnie ustalić, wiedzielibyśmy ze stuprocentową pewnością kiedy premier dowiedział się o   przecieku, i niektóre inne zdarzenia z tamtych dni nabrałyby nowego   znaczenia. Oto więc dzień 10 września 2009, tak jak go odtworzyłam na   podstawie informacji z Kancelarii Sejmu i z Centrum Informacyjnego   Rządu.  Godzina 12.05 - 13.40    Posiedzenie sejmowej Komisji Służb Specjalnych nr 73, nie wiem na pewno   ale zakładam, że Kamiński i Cichocki w nim uczestniczą od początku.  Godzina 13.40 - 14.05   Przerwa między jednym a drugim posiedzeniem. To prawdopodobnie wtedy Mariusz Kamiński poinformował Jacka Cichockiego o przecieku. Mariusz Kamiński:  (...)   Prosiłem o przekazanie tej informacji premierowi, żeby premier wiedział,   że to pismo10 września, spotkałem   ministra Cichockiego w Sejmie podczas Komisji do Spraw Służb   Specjalnych. W pewnym momencie w kuluarach komisji odbyłem z nim krótką   rozmowę. Poinformowałem go, że nastąpił przeciek ze spotkania z   premierem, i poinformowałem go, że w dniu następnym złożę do premiera   bardzo ważne pismo i poproszę go o przekazanie tej informacji   premierowi. (...) Minister Cichocki wiedział, że jest tam mowa o   przecieku ze spotkania z rozmowy z premierem i prosiłem ministra   Cichockiego, żeby premiera o tym poinformował. (...) Odniosłem wrażenie,   że jest przestraszony. (...) Odniosłem wrażenie, że jest przestraszony, ale, i właśnie taka próba, czy jestem pewny, czy jestem przekonany, że   jest przeciek. Ja mówię: Tak, jestem pewny, jutro kieruję do premiera   pismo w tej sprawie. Proszę poinformować premiera, że takie pismo   wpłynie.   Godzina 14.05 - 15.45    Drugie posiedzenie sejmowej Komisji Służb Specjalnych, nie wiem na   pewno, ale zakładam, że nadal z udziałem Kamińskiego i   Cichockiego.   Gdzieś w tym wszystkim jest jeszcze wspomniany "środek dnia" i spotkanie   Cichockiego z Tuskiem. Gdyby odbyło się przed wyjściem Cichockiego do Sejmu, musiałoby się zacząć pewnie ok. 11-tej. Czy to jest "środek   dnia"? Możliwe.    Niewykluczone jednak, a z różnych powodów bardziej prawdopodobne, że ów   "środek dnia" miał miejsce po powrocie Cichockiego z Sejmu. Może   Cichocki przejęty informacją od Kamińskiego i poproszony przez niego o poinformowanie premiera o przecieku i spodziewanym piśmie, spotkał się w   trybie pilnym z Tuskiem aby mu niezwłocznie przekazać ważną informację,   w ważnej sprawie, od szefa służby specjalnej? Szczerze mówiąc takie   właśnie zachowanie najbardziej mi pasuje do wzorowego urzędnika, jakim   jest Cichocki.    Dokładna godzina spotkania Tusk-Cichocki powinna być łatwa do ustalenia,   myślę nawet, że już jest znana, tylko niekoniecznie do rozgłaszania. Bo   gdyby się okazało, że Cichocki natychmiast po rozmowie z Kamińskim   osobiście spotkał się z Tuskiem, mielibyśmy stuprocentową pewność   (zamiast dziewięćdziesięcioprocentowej), że Tusk wiedział o przecieku i o szykowanym przez Kamińskiego piśmie już 10 września. A wtedy trzeba by   przyjąć, że prośba Tuska do Kapicy o notatkę ze spotkania z 26 sierpnia   (Cichocki poprosił Kapicę o notatkę właśnie 10 lub 11 września), oraz   pismo Tuska do Kamińskiego z 11 września  były reakcją na sygnał od   Kamińskiego, że jest przeciek z rozmowy Kamiński-Tusk, a Kamiński   zamierza podjąć w tej sprawie jakieś niejasne na tym etapie działania.   Trzeba więc było w trybie pilnym przygotować rozmaite kwity, które będą się mogły przydać jak już nieobliczalny Kamiński zrobi to, co mu się tam   w głowie urodziło. 10 września nie było przecież wiadomo co Kamiński   wie i co planuje, a po nim się można wszystkiego spodziewać.   Chronologia jest nieubłagana. Polecenia Tuska dla Kapicy i Kamińskiego   miały miejsce już po tym jak wiedział, że był przeciek. Naiwnością    byłoby bowiem sądzić, że Cichocki zaalarmowany przez Kamińskiego nie poinformował natychmiast o wszystkim swojego szefa, zwłaszcza, że   Kamiński go o to prosił. Gdyby się miało okazać, że Tusk spotkał się z   Cichockim już po rozmowie Cichockiego z Kamińskim, byłoby naprawdę   ciekawie.   PS. W kalendarium z tamtego czasu jest jeszcze jedna ważna data - 9   września 2009. To data z postanowienia o przedstawieniu Kamińskiemu   zarzutów w śledztwie rzeszowskim. Na miejscu komisyjnych śledczych upewniłabym się, że tutaj nie było żadnej drobnej "pomyłki" w dacie, i   decyzja naprawdę zapadła 9 a nie na przykład 10 września. W kraju, w   którym po latach dowiemy się czy w grobie Olewnika leży Olewnik naprawdę   wszystko jest możliwe. 