Pod moim wczorajszym wpisem w Salonie24 pojawił się komentarz Palnicka z rekonstrukcją przedwczorajszo-wczorajszych zdarzeń. Zamieszczam w całości bo wydaje mi się bardzo przekonującym podsumowaniem całej zadymy. ***We wtorek po posiedzeniu komisji na którym był obecny Ziobro jej  przewodniczący Jerzy Budnik (PO) poinformował dziennikarzy o decyzji  prezydium w sprawie zajęcia się wnioskiem w sprawie immunitetu byłego  ministra sprawiedliwości na wrześniowym posiedzeniu sejmu - pierwszym  po wakacjach sejmowych. Ponadto Ziobro poinformował komisję, że w czwartek musi być w sprawach rodzinnych w Krakowie.  Ojcowie PijaRzy z PO wyczuli doskonałą okazję, żeby w komisji przeszedł wniosek o odebranie immunitetu Ziobrze, bez jego tam obecności i bez  dania mu szansy publicznej polemiki z zarzutami ćwiąkającej prokuratury. Potrzebny był tylko usłużny marszałek Komorowski - gotów złamać  Regulamin Sejmu (warunek spełniony) oraz potwierdzenie się założenia,  że Ziobro wyjedzie do Krakowa już w środę (tu trzeba było czekać).  Warunek konieczny - czyli wprowadzenie Ziobry w błąd co do terminu  zwołania komisji we wrześniu już został spełniony.  Jest środa 23 lipca 2008 - wczesne godziny poranne. Ziobro bierze udział w  audycji radiowej. Platfusy miały informację o tym, że Ziobro ma rezerwację na lot z Warszawy o godz. 08:35 z lądowaniem w Krakowie o  09:35. Pozostało tylko upewnić się, że Ziobro wejdzie na pokład  samolotu.  Kiedy do PO dotarła wiadomość, że samolot wystartował, Komorowski o  godz. 09:07 wystosował do Ziobry wezwanie do stawiennictwa na obrady  komisji regulaminowej zwołanej przez niego w trybie specjalnym na parę minut po 10:00. Potwierdzeniem tego, że platfusy wiedziały gdzie w tym momencie jest  Ziobro jest fakt, że pismo skierowano do biura poselskiego w Krakowie.  W tym czasie Ziobro był w trakcie lotu, dlatego nie odbierał telefonów.  Komorowski twierdził w TVN24, że od kilku dni usiłowano wręczyć to  wezwanie Ziobrze (sic!) ale on nie odbierał. Jak mógł marszałek czynić  takie próby skoro decyzja o zwołaniu szacownego gremium zapadła dzisiaj  między 08:35 - start samolotu a 09:07 - wysłanie wezwania?  Dalej komisja z jasno wydanym poleceniem uwalenia Ziobry zaczęła  "procedowanie". Najpierw było spokojnie, choć "komisja" odrzucała  wszystkie wnioski PiS - zwłaszcza o przeniesienie obrad na inny dzień a  potem nawet wniosek o kilkugodzinną przerwę dającą szansę powrotu  posłowi Ziobrze. Było tak dlatego, że komisja miała zrobić swoje po cichu i bez Ziobry  wprowadzonego w błąd co do terminu rozpatrywania wniosku go  dotyczącego. Po drugie, pozbawiła go przysługującego mu prawa do  przedstawienia komisji swoich wyjaśnień i wniosków. Tylko dzięki zadymie w sejmie sprawa stała się głośna, choć nadal  zamaskowana. TVN pracował dzisiaj pełną parą, żeby nie powiedzieć nic  na temat powodów gwałtownej reakcji posłów PiS-u a utaplać ich w  szambie ze względu na ich zachowanie.  W końcu posłowie PiS-u wyszli z tego kabaretu a szacowna komisja pod światłym kierownictwem Niesiołowskiego (skąd się tam wziął?) głosami PO,  PSL i SLD przegłosowała to co miała przegłosować. Odebrania z powodów  stricte politycznych Ziobrze immunitetu chcą te kręgi którym dał się on  najmocniej we znaki. Obawiam się, że Ćwiąkalski ma już przygotowaną ścieżkę przez kolejne składy sędziowskie które skażą byłego ministra jak amen w pacierzu. Któż bowiem bardziej naraził się mafii prawniczej od niego? Myślę, że już teraz pozostaje mu jedynie skierowanie sprawy do  Strasburga, po przejściu drogi krzyżowej przez polski "wymiar  sprawiedliwości".  Tak to wygląda stosowanie prawa przez koalicę miłości. 