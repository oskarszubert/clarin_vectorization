Sekielski i Morozowski zaprosili sobie wczoraj Wildsteina do "Prześwietlenia", żeby porozmawiać o lustracji, zdradzili przy okazji, że Janina Paradowska i Krzysztof Kozłowski odmówili wypowiedzi o teczkach gdy dowiedzieli się, że gościem będzie właśnie Wildstein, czyli po prostu stchórzyli, innego wyjaśnienia nie znajduję. Nie wiem czy Wildstein miał satysfakcję, wszak wygrana walkowerem to jakby pół wygranej, ale ta śmieszna sytuacja jest kolejnym dowodem na wątpliwą jakość debaty publicznej. Rozmawiajcie więc sobie, lustratorzy w jednym kąciku, antylustratorzy w drugim, najlepiej oddalonym tak, żebyście siebie nie słyszeli coby cudze argumenty nie zachwiały wiary w swoje. I tak przez kolejne 15 lat. A sprawa teczek rozwiąże się sama. 