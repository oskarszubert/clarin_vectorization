15 maja 2003 miała miejsce spekakularna akcja, która tak nie spodobała się Komisji Papierów Wartościowych i Giełd, że ta postanowiła sprzedać temat prokuraturze (przy okazji - ciekawe na jakim etapie jest postępowanie). Oto PAP dostaje anonimowy komunikat, że przetarg na zakup Rafinerii Gdańskiej (startowało konsorcjum Rotch Energy i Orlen) został anulowany a do Polski prawdopodobnie wejdzie Łukoil. PAP nawet nie sprawdził informacji (co chyba znaczy, że przypisał ją bardzo wiarygodnemu źródłu) i puścił depeszę, czego efektem była zwiększona (i po niższej cenie) podaż akcji Orlenu. Według tego co wysypał potem współpracownik Wróbla, fałszywka została spreparowana w Orlenie, decyzją samego Wróbla. Warto aby media odświeżyły tę sprawę, ciekawe kto kupił rzucone wtedy na rynek przez spanikowanych inwestorów akcje (zwłaszcza, że są podejrzenia, że Kulczyk ma ich więcej niż deklarował - może wtedy sobie coś dociułał) i jak potoczyły się losy prokuratorskiego śledztwa w tej sprawien (zapewne umorzone).  Tak się zastanawiam nad interpretacją słów Kulczyka "postawiliście na złego konia" i "trzeba dokonać nowych uzgodnień". Być może ten "zły koń" to Rotch Energy, z którym Łukoil stworzył konsorcjum do zakupu Rafinerii Gdańskiej, jak wiadomo z tego konsorcjum wyparł potem Rosjan Orlen (za sprawą Kulczyka, który się na Rafinerię bardzo napalił). Być może mówiąc o konieczności dokonania "nowych ustaleń" Kulczyk miał na myśli inny sposób załatwienia tej samej transakcji, której wczesniej próbował Łukoil z Rotchem. Kulczyk wysiudał Łukoil z konsorcjum z RE, ale sugeruje, że Łukoil może mieć nadal szanse na RG ale w inny sposób ("nowe uzgodnienia") - np. kupując akcje RG od Orlenu, po tym jak ten ją kupi (gdyby udało się szybko rozegrać informację o łapówce dla Kaczmarka i Giereja może byłby to wygodny pretekst do cofnięcia decyzji o unieważnieniu przetargu). W końcu ta informacja o sprzedaży akcji Dochnalowi nie wzięła się znikąd wiedeńskiej rozmowie, jakoś musiało się o tym zgadać, takich rzeczy chyba się nie zdradza bez powodu komuś kogo się widzi pierwszy raz na oczy i wie o nim tylko tyle, że jest rosyjskim szpiegiem. Przez lata Kulczyk wypracował sobie ksywkę Prowizjoner, bo zdarzało mu się występować jako pośrednik w dużych prywatyzacjach, gdzie wnosił tylko swoje ogromne wpływy u władz a jego zachodni partnerzy pieniądze, z którymi jednak bez pomocy Kulczyka nic by nie zdziałali. Może taki plan był i tym razem? Ciekawe jak to się stało, że Rotch dostał wyłączność na negocjacje, przecież sam Rotch nie miał kasy na zakup i wziął się trochę znikąd. 