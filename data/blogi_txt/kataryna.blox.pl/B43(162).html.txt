Podsumowując.  W ministerialnym rozporządzeniu znajduje się schema opracowana przez  prywatną firmę, która to okazuje się być jedyną firmą przygotowaną do  ruszenia z ofertą w momencie wejścia w życie rozporządzenia. Wybucha  afera i ministerstwo przygotowuje nowelizację rozporządzenia, w pracach  aktywny udział biorą przedstawiciele firmy, która wspomnianą schemę kiedyś stworzyła ale w toku prac okazuje się, że w rozporządzeniu jest  ona nie tylko zbędna ale wręcz niepożądana jako niepraktyczna.    Nie wiem co o tym wszystkim myśleć. Być może informatyka to dziedzina  inna niż wszystkie i inne się do niej stosują standardy ale jeśli  rozporządzenie określające jakie standardy mają spełniać programy  komputerowe zamawiane przez administrację publiczną jest przygotowywane  przy aktywnym udziale jednego tylko potencjalnego dostawcy, którego przedstawiciele występują jako eksperci, to coś tu nie gra. W jednym z  komentarzy Piotr Waglowski pisał "Ministerstwo  ma "poprawić" rozporządzenie. W tej sytuacji zastanawiam się, czy schema, która będzie opublikowana w nowym rozporządzeniu (o ile będzie  tam schema), nie będzie po prostu schemą napisaną - tym razem przez  COM-PAN s.c.". Nie wiem co to jest ta schema ale jeśli jej  znaczenie jest tak duże jak pisze Waglowski to dobór ekspertów  pracujących nad ostateczną wersją tej schemy musi być superprzejrzysty.  Bo jeśli teraz CeBIT lub ABC wygrają jakiś przetarg na oprogramowanie  oparte o to rozporządzenie to Grytner nie będzie mógł tłumaczyć, że oni  tylko "podjęli ryzyko gospodarcze" i że każdy mógł sobie zawczasu  pracować nad programem, żeby w momencie wejścia w życie rozporządzenia  mieć gotową ofertę. Przecież jeśli Grytner był w jakikolwiek sposób zaangażowany w konsultowanie pierwszego, pechowego, rozporządzenia to  jego wypowiedzi dla Rzepy brzmią jak żart. Nie wiem czy był, nie wiem  też czy którakolwiek z firm, z którymi jest związany wystartuje w  przetargu lub w jakiś sposób skorzysta na tym co on wypracował w  zespole ekspertów ale nie podoba mi się taki tryb pracy nad prawem.     Oczywiście mam swoje hipotezy ale się z nimi na razie wstrzymam. Bardzo  mi przeszkadza, że nie do końca rozumiem o czym piszę i dlatego nie będę tu snuć hipotez ale bardzo jestem ciekawa kto będzie najlepiej  przygotowany do rzucenia na rynek produktów spełniających warunki  nowego rozporządzenia i kto na nim najlepiej wyjdzie. Dziwię się, że  dziennikarze Rzepy nie pociągnęli tematu, przecież dopiero po  oświadczeniu CeBIPu stał się naprawdę ciekawy.   Rzeczpospolita "Jak zarobić na uchwałach" Oświadczenie CeBIP po artykule w Rzeczpospolitej Super Ekspres "Premier przyjmuje tajemniczego milionera" Strona MCSI Strona CeBIP Strona ABC Strona KCK Notatka ze spotkania ekspertów w ministerstwie Blog Vagla.pl - dział e-government Bloga Vagla.pl - dział informatyzacja O współpracy KCK z ministerstwem - awantura o podkradzioną ankietę O współpracy KCK z Ministerstwem - pytania i odpowiedzi 