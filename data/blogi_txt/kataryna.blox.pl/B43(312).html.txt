Gazeta Wyborcza "Laptop w wannie utopił prokurator od Blidy" Szef Prokuratury Okręgowej w Katowicach nadzorujący śledztwo w sprawie Barbary Blidy utopił w wannie swój laptop. Do tego nieszczęśliwego wypadku doszło tuż przed odwołaniem go ze stanowiska. (...) "Gazeta" dowiedziała się, że tuż przed odwołaniem ze stanowiska przez  ministra Zbigniewa Ćwiąkalskiego Błach złożył w prokuraturze  oświadczenie. Napisał, że jego służbowy laptop został zniszczony i  prosi o obciążenie go kosztami jego zakupu. Prokurator tłumaczył  współpracownikom, że pracował na nim podczas kąpieli i komputer  przypadkowo wpadł mu do wanny, a informatyk stwierdził, że nie można go  już naprawić. (...) Uszkodzony laptop został skreślony z ewidencji prokuratury i przeszedł na własność Błacha. Nie wiadomo, gdzie jest teraz. (...) Biorąc pod uwagę problemy, jakie spotkały laptop ministra Ziobry,  historia z zatopieniem komputerem prokuratora Błacha może być  nieprzypadkowa i powinna zostać wnikliwie zbadana. To mi wygląda na  jakąś epidemię - mówi mecenas Leszek Piotrowski, pełnomocnik rodziny  Blidów.Gazeta Prawna "Postępowanie w sprawie prokuratora Błacha nie wykazało nieprawidłowości"Trwające kilka  dni postępowanie służbowe w sprawie uszkodzonego laptopa byłego  prokuratora okręgowego z Katowic Krzysztofa Błacha nie wykazało  nieprawidłowości - podała badająca sprawę prokuratura apelacyjna, gdzie  teraz pracuje prokurator. Jeszcze przed odwołaniem ze stanowiska Błach zgłosił uszkodzenie służbowego laptopa i odkupił go od prokuratury. "Gazeta Wyborcza" napisała, że laptop wpadł do wanny,  jednak prokurator temu zaprzeczył. Nie potwierdziło tego także  postępowanie służbowe. (...) Postępowanie wykazało, że komputer nie został znacząco uszkodzony, a  występujące w nim usterki są drobne. Ponieważ jednak laptop nie działał prawidłowo, prokurator - jak tłumaczył on sam w postępowaniu - nie  chciał oddawać go w takim stanie i wolał za niego zapłacić, przejmując  go na własność. (...) Prokurator Palka poinformowała, że  jeżeli na twardym dysku komputera rzeczywiście miałyby być informacje  przydatne w śledztwie dotyczącym zatrzymania Blidy, to prowadząca  postępowanie w tej sprawie łódzka prokuratura może zwrócić się do  Błacha o wydanie laptopa, może też zbadać twardy dysk. Palka zaznaczyła, że dotychczas  łódzka prokuratura nie wystąpiła z takim wnioskiem do prokuratora  Błacha. On sam zadeklarował, że natychmiast udostępni laptop  prokuraturze, gdy ta tego zażąda.Nie zamierzam tego komentować, przytaczam wyłącznie ze względu na duże prawdopodobieństwo, że ta informacja nie zostanie przez media nagłośniona jako niewystarczająco sensacyjna. Mamy dwie wersje i któraś z nich jest nieprawdziwa, możemy się zabawić w obstawianie która. Ale nawet jeśli potwierdzi się wersja Gazety Prawnej to niczego to nie zmieni bo w Polskę już poszedł news powielony w dziesiątkach serwisów, że Błach to kolejny morderca laptopów z brudnym sumieniem. Tak się załatwia niewygodnych. ***Przy okazji. Komisję śledczą ds. nacisków trzeba zbojkotować. Dopóki jej członkiem jest Jan Widacki przyzwoici ludzie nie powinni przed nią zeznawać. Nie stawiać się, karnie płacić nakładane za to kary porządkowe ale nie zeznawać przed człowiekiem oskarżonym o współpracę z mafią. Są jakieś granice. Wyborcy LiDu mogą go sobie wybierać na swojego przedstawiciela, posłowie PO, PSL i LiDu mogą sobie uznawać, że jest odpowiednią osobą do pracy w komisji śledczej, media mogą go sobie lansować na autorytet prawno-moralny ale przecież nie trzeba się na to godzić. Komisja do której nie nadaje się Macierewicz bo ma zły charakter, a nadaje się Widacki choć ma akt oskarżenia za współpracę z mafią jest jakąś żałosną karykaturą, dlaczego brać w tym udział? Nie gódźmy się na państwo w którym poseł oskarżony o najgorsze przestępstwa będzie się bawił w prokuratora przesłuchującego uczciwych ludzi, to naprawdę nie jest normalne. Przeczytaj o co oskarżony jest Jan Widacki 