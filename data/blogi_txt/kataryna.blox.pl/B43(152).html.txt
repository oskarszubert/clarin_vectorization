24 lutego  Dziennik     Polski: Nawet leniwy   skorzystałby z okazji, a co dopiero Moskwa; trudno ją winić, że wygrywa dla siebie animozje wśród   ludzi rządzących Polską - przyznaje prof. Włodzimierz Marciniak,   radca ambasady RP w Moskwie w latach 1992-1997, wykładowca w Wyższej   Szkole Biznesu-National Louis University w Nowym Sączu, kierownik   Zakładu Porównawczych Badań Postsowieckich w PAN. - Oczywiście, że Rosja stara się dla siebie wygrać   jak najwięcej na kłótniach pomiędzy obozami władzy w Polsce i cieszy się   z ich zachowania - dodaje prof. Suchanek.  ("Rosja   wykorzystuje polskie kłótnie")3 marca  Onet: Z nieoficjalnych informacji tygodnika "Wprost" wynika, że nie jest pewne, iż Donald Tusk oraz Lech Kaczyński   wezmą udział w tych samych obchodach rocznicowych w Katyniu.   Uroczystości zaplanowano na 10 kwietnia. Informację tą potwierdza   Informacyjna Agencja Radiowa. Właśnie tego dnia odbędzie się centralna   część obchodów. Wezmą w niej udział m.in. przedstawiciele rodzin   katyńskich. Przybędą one na teren cmentarza specjalnym pociągiem z   Polski. Prezydent i premier nie uczczą razem polskich oficerów   zamordowanych w Katyniu - informuje IAR. Premier Donald Tusk wraz z   premierem Rosji Władimirem Putinem wezmą udział w uroczystościach na   cmentarzu w Katyniu 7 kwietnia. Prezydent Lech Kaczyński weźmie udział w uroczystościach 10   kwietnia. Swój udział w tej części potwierdza także Lech Kaczyński. -   Dostaliśmy na ten dzień oficjalne zaproszenie od polskiego rządu -   powiedział dziennikarzom "Wprost" szef Kancelarii Prezydenta Władysław Stasiak. Nie jest natomiast pewne, iż w tym czasie będzie tam również premier Donald Tusk. Z ustaleń tygodnika wynika, że premier Tusk   nie potwierdził jeszcze oficjalnie swojego udziału w obchodach   organizowanych 10 kwietnia. Powodem tej zwłoki ma być nieoficjalna   propozycja, jaka padła ze strony rosyjskiego premiera, Władimira Putina.   Szef rosyjskiego rządu miał zaproponować, aby premierzy Polski i Rosji   pojawili się wspólnie w Katyniu nie 10, a 7 kwietnia. (...) - Prezydent został oficjalnie   poproszony przez administrację rządową, konkretnie przez MSZ, o   przewodniczenie polskim uroczystościom państwowym, głównym, które będą   organizowane 10 kwietnia - podkreślił szef Kancelarii Prezydenta.   - Współdziałamy przy tym, ustalamy harmonogram, ustalamy scenariusz,   wsparcie dla tego całego przedsięwzięcia - powiedział Stasiak, odnosząc   się do uroczystości planowanych na 10 kwietnia. Jak podkreślił, w piśmie do   prezydenta napisano, że właśnie tego dnia organizowane są oficjalne,   państwowe uroczystości w Katyniu. 8 marca  Władysław   Stasiak: Główne uroczystości   katyńskie odbędą się 10 kwietnia. Od dłuższego czasu jest to zresztą w ten sposób organizowane. Będzie specjalny pociąg z rodzinami katyńskimi,   są przygotowane autokary, nasi rodacy przybędą z całego świata w tym   terminie. Odbędą się duże uroczystości z udziałem prezydenta Lecha   Kaczyńskiego, podczas których Mszę św. odprawi biskup polowy Tadeusz   Płoski. Prezydent został w zeszłym tygodniu poproszony o udział w tych   uroczystościach oficjalnym pismem z polskiego MSZ.   9 kwietnia  PAP: W sobotę w lesie katyńskim odbędą się centralne polskie   uroczystości upamiętniające 70. rocznicę mordu na polskich oficerach. W polskiej delegacji, na której czele stoi prezydent Lecha Kaczyńskiego,   uczestniczyć w nich będą m.in. ostatni prezydent RP na uchodźstwie   Ryszard Kaczorowski, prezes   IPN Janusz Kurtyka, biskup   polowy Wojska Polskiego generał dywizji Tadeusz Płoski, prawosławny ordynariusz Wojska   Polskiego biskup i generał   brygady Miron Chodakowski, sekretarz Rady Ochrony Pamięci Walk i Męczeństwa   Andrzej Przewoźnik, prezes NBP   Sławomir Skrzypek, a także przedstawiciele Rodzin Katyńskich, kombatanci,   żołnierze oraz parlamentarzyści. Stronę rosyjską reprezentować   będzie przedstawiciel prezydenta Dmitrija Miedwiediewa oraz   wiceminister spraw zagranicznych. Dziennik   Gazeta Prawna: "Potrzeba zorganizowania powtórnej ceremonii pojawiła się u polskiego prezydenta, gdy Donald Tusk przyjął   zaproszenie Władimira Putina do wspólnego odwiedzenia Katynia" -   pisze dziennik "Wriemia Nowostiej". Tak gazeta zapowiada sobotnią wizytę   Lecha Kaczyńskiego w Katyniu. "Wriemia Nowostiej" podkreśla, że   "służby protokolarne musiały się sporo napracować, aby znaleźć wyjście z   niezręcznej sytuacji, powstałej z powodu rywalizacji wewnątrz polskich elit politycznych". "W efekcie   w Warszawie postanowiono zorganizować podróże premiera i prezydenta w   różne dni" - przekazuje dziennik. Według "Wriemia Nowostiej", "obecna wizyta szefa państwa   polskiego została określona jako prywatna - jego spotkania z rosyjskim   kolegą Dmitrijem Miedwiediewem nie przewidziano".   ("Kaczyński w Katyniu, bo Tusk tam  był")  29 kwietnia  Marian Janicki, szef BOR: Pomimo tego, że ta wizyta nie była   oficjalna, my opracowaliśmy z Rosjanami taki standard i to otrzymaliśmy,   tak jakby to była oficjalna wizyta państwowa.   ***    Podsumujmy. 10 kwietnia, jak co roku od 1989 roku, miały się odbyć   centralne, państwowe uroczystości ku czci pomordowanych w Katyniu,   organizowane przez Radę Ochrony Pamięci Walk i Męczeństwa. Polskiej   delegacji do Katynia miał przewodniczyć prezydent, a jego kancelaria   starała się o jak najgodniejszy skład, mając nadzieję, że udział weźmie   też polski premier i rosyjski prezydent. Gdyby nie fortel Putina, 10 kwietnia odbyłyby się uroczystości z udziałem prezydenta i premiera,   trudno sobie wyobrazić, żeby wtedy stronę rosyjską reprezentował tylko   wiceminister spraw zagranicznych i przedstawiciel prezydenta. Ale   wystarczył jeden telefon Putina do Tuska, żeby polskie piekiełko  znowu   dało o sobie znać. I nawet się Putin przy tym nie napracował,  bo całą   robotę odwalili dla niego polscy politycy, wystarczyło zaprosić Tuska na   inny dzień i inne uroczystości, by strona polska, z jej najważniejszymi   urzędnikami na czele, zaczęła na wyścigi obniżać rangę uroczystości w   Katyniu, w sukurs przyszły też niezawodne w takich sytuacjach media i   większość z nas w tym zamieszaniu zrozumiała tylko, że prezydent znowu   gdzieś się wpycha nieproszony, a my jak zwykle musimy się za niego wstydzić. Jak było - można prześledzić nawet po relacjach medialnych.   Można też po dokumentach, ale do tych jakoś żaden dociekliwy dziennikarz   jeszcze nie dotarł. A ja bym naprawdę chciała wiedzieć jak wyglądała   organizacja tych uroczystości, punkt po punkcie, pismo po piśmie,   decyzja po decyzji. Jeśli mam ufać rosyjskiemu śledztwu i polskim   władzom, że je przypilnują, muszę mieć jakieś podstawy. Na razie nic   takich podstaw nie daje, przeciwnie, wiedząc jak "akcja Katyń" wyglądała   do tej pory trudno nie wykluczać hipotezy, że nieudane lądowanie lub   odesłanie samolotu do Mińska miało być kolejną odsłoną tej rozgrywki,   niewinnym psikusem, który niestety udał się za bardzo. Trudno też   wierzyć, że jeśli w katastrofie była jakakolwiek wina po stronie   rosyjskiej lub polskiej (inna niż pilota, Kancelarii Prezydenta lub jego samego) to się o tym dowiemy od rządu Putina lub Tuska. Bo w tej sprawie w jakimś sensie od początku jadą na jednym wózku, i obu urządza   tylko jedno możliwe ustalenie - błąd pilota. Każde inne spowoduje   niewyobrażalną burzę, bo wszystkie pytania o to kto, jak i dlaczego   obniżył rangę wizyty - a tym samym bezpieczeństwo - wrócą. 