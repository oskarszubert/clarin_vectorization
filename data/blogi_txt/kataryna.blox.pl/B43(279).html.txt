Jacek Kapica (czerwiec 2008): Propozycja zniesienia limitów lokalizacyjnych w ustawie o grach i zakładach wzajemnych została wypracowana przez Komisję Trójstronną do spraw Społeczno- Gospodarczych, składającą się z przedstawicieli rządu, samorządu i pracodawców w ramach likwidacji barier prawnych utrudniających działalność gospodarczą. Wniosek w tej sprawie został przedstawiony ministerstwu na początku lutego 2008 r. Ministerstwo uwzględniło ten wniosek, biorąc pod uwagę zarówno postulat Komisji Trójstronnej, jak i możliwość pozostawienia decyzji lokalizacyjnej na poziomie samorządu z weryfikacją podmiotów urządzających gry pod względem bezpieczeństwa przez Ministerstwo Finansów.Gdy kilka dni temu pojawiły się wątpliwości co do tego, kto faktycznie był inicjatorem zmian, i czy na pewno taki postulat został wypracowany przez Komisję Trójstronną, rzeczniczka Ministerstwa Finansów, Magdalena Kobos, tak wyjaśniała nieporozumienie dziennikarzom "Pulsu Biznesu".Magdalena Kobos (listopad 2009): Sformułowanie z czerwca 2008 r. zostało użyte w dobrej wierze. Zakładaliśmy, że przekazane wnioski zostały w istocie wypracowane przez komisję, a nie wyłącznie przekazane.Dotarłam do pisma, o którym mowa i nie mogę się zgodzić, że można było uznać przekazane w nim postulaty za efekt pracy Komisji Trójstronnej, bo jest sformułowane w sposób nie pozostawiający wątpliwości co do charakteru przedstawionych propozycji. W piśmie Waldemar Pawlak pisze:Waldemar Pawlak: W związku z prowadzonym dialogiem społecznym w ramach Komisji Trójstronnej ds. Społeczno- Gospodarczych organizacje pracodawców oraz organizacje związkowe zostały poproszone o identyfikację barier prawnych znajdujących się w znanych im przepisach. W odpowiedzi organizacje przekazały listę postulatów zmian przepisów prawnych stanowiących bariery i wymagających, w ocenie tych organizacji, podjęcia działań legislacyjnych. Na podstawie otrzymanych informacji Ministerstwo Gospodarki przygotowało wykaz postulatów zmian przepisów (...) Wykaz zawiera opinię Ministra Gospodarki wobec zgłoszonych propozycji pod kątem ich słuszności. Do listu załączona została bardzo długa lista propozycji zmian, przedstawiona w formie tabeli, w której interesujący nas postulat zniesienia limitów lokalizacyjnych przedstawiony został następująco:Postulat/ustawa: Wykreślić art. 29 i 30, które wprowadzają limity ilości kasyn i salonów gier w zależności od liczby mieszkańców danej miejscowości i wprowadzają ograniczenia w lokalizacji punktów gier hazardowych.Organizacja zgłaszająca: BCCOpinia Ministra Gospodarki: Należy rozważyć możliwości wprowadzenia postulowanych zmian. Postulat do decyzji Ministra Finansów.Postulat do szybkiej nowelizacji TAK/NIE: NiePostulat kontrowersyjny. Możliwość rozwiązania na Komisji Trójstronnej: NieZ treści pisma Waldemara Pawlaka wyraźnie wynika, że przedstawione Ministerstwu Finansów postulaty nie tylko nie były efektem prac Komisji Trójstronnej, ale prawdopodobnie w ogóle nie były przedmiotem dyskusji w tym gronie, bo gdyby tak było, znalazłaby się o tym wzmianka w liście przewodnim, a sama tabela nie zawierałaby ostatniej kolumny. Ministerstwo Finansów otrzymało z Ministerstwa Gospodarki listę postulatów poszczególnych organizacji pracodawców, wraz ze stanowiskiem Ministra Gospodarki, ale decyzja odnośnie włączenia tych postulatów do ustawy leżała wyłącznie w gestii Ministra Finansów. I to w Ministerstwie Finansów podjęto decyzję, żeby hazard uwolnić, znosząc limity lokalizacyjne dla kasyn i salonów gier. Dobrze byłoby, żeby się Jacek Kapica z tej decyzji wytłumaczył, bo jest z czego. Z jakiegoś powodu  w Ministerstwie Finansów podjęto bowiem decyzję całkowicie sprzeczną z tym co miało być głównym powodem nowelizowania ustawy. Zamiast wprowadzenia zwiększających wpływy do budżetu dopłat, usunięto limity lokalizacyjne. Jacek Kapica pewnie ma na to dobre wytłumaczenie, jestem go bardzo ciekawa. Byłam skłonna uznać całą sprawę za nieporozumienie, myślałam, że może list z Ministerstwa Gospodarki był niejasno sformułowany i faktycznie można go było wziąć za zestaw postulatów wypracowanych przez Komisję Trójstronną, co by Kapicę usprawiedliwiało. Teraz gdy znam już treść listu, nie mam wątpliwości, że to nie Ministerstwo Gospodarki wprowadziło Kapicę w błąd nieprecyzyjnymi sformułowaniami, ale Jacek Kapica, posłów i opinię publiczną. Bo zniesienie limitów lokalizacyjnych z pewnością nie było propozycją "wypracowaną przez Komisję Trójstronną do spraw Społeczno-Gospodarczych, składającą się z przedstawicieli rządu, samorządu i pracodawców" i trudno ją było za taką uznać. Kto w Ministerstwie Finansów podjął decyzję o uwzględnieniu postulatu BCC i dlaczego posłom i opinii publicznej przedstawiono ją jako wypracowaną przez Komisję Trójstronną? Przesłuchanie Kapicy będzie hitem. Wcale mnie nie dziwi, że Platforma chce je odwlec, prowokując awanturę o Kempę i Wassermanna.Pismo Waldemara PawlakaZałącznik 1Załącznik 2Załącznik 3Załącznik 4 