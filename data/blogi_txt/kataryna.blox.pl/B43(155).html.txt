Odgrzana przez Gazetę Wyborczą sprawa   podsłuchu założonego na telefon Agory używany przez Wojciecha   Czuchnowskiego jest dobrym punktem wyjścia do przyjrzenia się jak   Kaczmarek rozkręcił temat podsłuchiwania dziennikarzy, a ci weszli w to jak w masło i siedzą w nim do dzisiaj.    2005 - 2007 - Kaczmarek jest siepaczem   Ziobry  A w każdym razie wszyscy tak o nim   myślą. Najpierw jako prokurator krajowy, a po dymisji Ludwika Dorna   minister spraw wewnętrznych, wiernie służy kaczyzmowi.     8 sierpnia 2007 - Kaczyński dymisjonuje Kaczmarka  Jarosław Kaczyński dymisjonuje Janusza   Kaczmarka (od kilku miesięcy ministra spraw wewnętrznych), a także Jarosława Marca (szefa CBŚ) i Konrada Kornatowskiego (Komendanta Głównego Policji). Powodem były poważne podejrzenia, że Kaczmarek mógł   być odpowiedzialny za przeciek do Leppera i storpedowanie śledztwa ws.   "afery gruntowej". Wywalony z rządu Kaczmarek błyskawicznie przechodzi   do kontrofensywy, korzystając z gościnnych łam bezkrytycznych wobec   niego mediów, gdzie staje się najbardziej pożądanym gościem, którego wiarygodność rośnie z każdym nowym oskarżeniem rzuconym w kierunku   Ziobry. Szkoda miejsca, żeby przytaczać wszystkie artykuły pisane w   oparciu o opowieści "skruszonego" Kaczmarka, po 8 sierpnia stał się   głównym świadkiem oskarżenia, którego wiarygodności media nie miały   interesu podważać, jego kolejne rewelacje zapełniały więc gazetowe   "jedynki", a był moment, że o mały włos nie zapewniłyby mu stołka   premiera.    23 sierpnia 2007 - Kaczmarek szokuje   opinię publiczną  Gazeta   Wybiorcza: Słuchałem tego jak   opowieści o funkcjonowaniu Stasi w NRD lub Securitate w czasach   Ceaus´escu - mówił o wczorajszych zeznaniach b. szefa MSWiA Janusza   Kaczmarka przewodniczący komisji ds. służb specjalnych Paweł Graś (PO).   (...) Kaczmarek oskarżał też Ziobrę przed komisją o nadużywanie technik operacyjnych wobec polityków opozycji i ludzi mediów. Wymienił nazwiska   dwóch dziennikarzy, którym założono podsłuchy: Macieja Dudy z   "Rzeczpospolitej" i Wojciecha Czuchnowskiego z "Gazety Wyborczej".   24 sierpnia 2007 - Czuchnowski pisze do Ziobry  Wojciech   Czuchnowski (Gazeta Wyborcza): Panie Ministrze. Z wypowiedzi posłów z komisji ds. służb specjalnych, którzy   wysłuchali zeznań Pana byłego zastępcy, prokuratora Janusza Kaczmarka,   wynika, że telefon, którego używam, był podsłuchiwany  przez CBŚ. Gdy   policja zorientowała się, że podsłuchuje  dziennikarza, chciała przerwać   tę czynność, czemu Pan - według relacji Kaczmarka - sprzeciwił się,   chcąc wykorzystać okazję do zdobycia informacji o mojej pracy i o tym, co dzieje się w redakcji "Gazety". Doszło do sporu, po którym podsłuch   jednak zdjęto. (...) Czy chciał Pan, by CBŚ kontynuowało podsłuchiwanie    mojego telefonu? Ilu dziennikarzy i właścicieli mediów było w okresie   sprawowania przez Pana funkcji ministra podsłuchiwanych przez policję   lub służby specjalne? (...) Brak szczegółowej odpowiedzi będzie   oznaczał, że przyznaje się Pan do winy.    25 sierpnia 2007 - Dziennikarze bez   Granic apelują  Gazeta   Wyborcza: Trzeba wyjaśnić doniesienia o podsłuchiwaniu polskich dziennikarzy - apeluje międzynarodowa organizacja obrony wolności prasy Reporterzy bez Granic.   Chodzi o informacje byłego szefa MSWiA Janusza Kaczmarka, że to minister   sprawiedliwości Zbigniew Ziobro chciał, by służby podsłuchiwały   dziennikarzy. Ziobro wszystkiemu zaprzecza. Ale Reporterzy bez Granic   uważają, że sprawę powinna wyjaśnić odpowiednia komisja parlamentarna. "Nie można zaakceptować takich praktyk w kraju będącym członkiem Unii   Europejskiej" - piszą. Zdaniem organizacji zezwolenie na użycie służb   specjalnych w celu manipulowania wydawcami mediów powinno stać się   przedmiotem "gruntownego, niezależnego śledztwa obejmującego najwyższe   szczeble państwa".    27 sierpnia  2007 - Kaczmarek   wstrząsnął Sejmem  Gazeta Wyborcza: Kaczmarek opowiadał,   że gdy ukazywał się niekorzystny dla Ziobry materiał w mediach,   minister domagał się sprawdzania billingów dziennikarzy. Wykorzystywał   też fakt, że dziennikarze telefonowali do osób, które były podsłuchiwane   przez CBŚ i ABW, do tego, by podsłuchiwać tych dziennikarzy (Dorn nie   odczytał nazwisk inwigilowanych dziennikarzy, które były w stenogramie).   Kaczmarek mówił o szukaniu przez Ziobrę haków na Polsat, TVN, Agorę   (wydawcę "Gazety").   27 sierpnia 2007 - Rusza wewnętrzna   kontrola w CBŚ  "Kontrola doraźna w sprawie   nieprawidłowości i zasadności stosowania kontroli operacyjnej przez   komórki organizacyjne Centralnego Biura Śledczego Komendy Głównej   Policji" była zainspirowana donosami jakie za pośrednictwem mediów   kierował pod adresem kolegów Janusz Kaczmarek, według protokołu podstawą kontroli były bowiem "pojawiające się   w drugiej połowie sierpnia 2007 artykuły prasowe w Gazecie Wyborczej,   Dzienniku, Polityce, Rzeczpospolitej, dotyczące włączania nielegalnych podsłuchów znanym dziennikarzom oraz politykom".    Kontrola zaczęła się co prawda w   końcówce rządów PiSu, ale jej kontynuacja przypada na rządy Platformy, a   w przypadku samego CBŚ - na rządy Pawła Wojtunika, który po wyborach   został szefem CBŚ. Wiedząc jak skrupulatny i wytrwały jest Paweł Wojtunik w tropieniu swoich poprzedników, można przyjąć, że kontrola w   CBŚ pod jego rządami wykryła absolutnie wszystko co dało się wykryć.   Łącznie skontrolowano 2782 zarządzone w CBŚ kontrole operacyjne.   Ustalenia kontroli nie są imponujące, choć niewątpliwie to co znalazła to nieprawidłowości jakie nie powinny   mieć miejsca. Ich skala i powaga jednak nie poraża, zwłaszcza jeśli ktoś   naiwnie uwierzył w kolportowane przez media i PO-SLD rewelacje   Kaczmarka. Jedynym podsłuchiwanym przez CBŚ z naruszeniem prawa   dziennikarzem był Wojciech Czuchnowski, który przez kilkanaście dni miał   podsłuch na służbowym, zarejestrowanym na Agorę, telefonie komórkowym   bo aspirant o dwumiesięcznym stażu w CBŚ nie zweryfikował odpowiednio   starannie informacji od niesprawdzonego źródła, a przed skierowaniem   wniosku o podsłuch niewystarczająco sprawdził do kogo należy telefon.   Aspirant tłumaczył się kontrolującym, że nie wiedział, że telefon należy   do Agory, bo nie miał wglądu w całość materiałów. a przełożony   aspiranta utrzymywał, że podsłuch przerwano natychmiast, gdy przy analizie nagranego materiału zorientowano się, że nagrane rozmowy są   prowadzone przez dziennikarza i nie mają związku z przestępstwem.   Grudzień 2007 - Wojtunik zleca kolejną kontrolę  Aby upewnić się, że żadne uchybienie   poprzedników nie pozostanie nieukarane, po wyborach nowy szef CBŚ Paweł Wojtunik zlecił kolejną kontrolę, a po jej zakończeniu wiosną 2008   złożył zawiadomienie o popełnieniu przestępstwa w sprawie podsłuchu   Wojciecha Czuchnowskiego, wskazując, że wnioskując o podsłuch dla NN,   wiedziano, że chodzi o dziennikarza Gazety Wyborczej. W protokole z   pierwszej kontroli nie ma o tym mowy. Kontrola wykazała co prawda, że w   momencie zakładania podsłuchu w CBŚ były informacje, że telefon należy   do Agory (ale niekoniecznie było wiadomo, że używa go dziennikarza, a jego nazwisko jest znane) ale nie dowiodła, że wiedzieli o tym funkcjonariusze odpowiedzialni za wniosek. Być może coś więcej ustaliła   kontrola druga, ta zlecona już przez samego Wojtunika. Jeśli tak,   wkrótce powinniśmy poznać jej efekty, bo Gazeta zazwyczaj umie szybko   dotrzeć do tego, co Wojtunik znajduje na poprzedników.  Jeśli jeszcze   tego nie przeczytaliśmy, to można chyba przyjąć, że nic sensacyjnego tam nie było, ale może na dniach dowiemy się coś więcej, bo przy zgodnym   braku zainteresowania większości mediów odgrzewaniem tematu, czymś   trzeba będzie ogień podtrzymać, zwłaszcza gdy się ma nadzieje, że   prokuratura zmieni zdanie w sprawie umorzenia.   Wiosna 2010 - Prokuratura umarza   śledztwo  Pod dwóch latach intensywnego   śledztwa, odziobrzona i odpolityczniona prokuratura, dysponująca   wszystkimi dowodami jakie był jej w stanie dostarczyć Paweł Wojtunik,   umorzyła sprawę podsłuchiwania Wojciecha Czuchnowskiego.    Czuchnowski składa zażalenie na   postanowienie?  Daję znak zapytania, bo nie jestem   pewna czy ostatecznie się zdecydował, ale wiem, że miał (ma?) taki   pomysł. Jeśli tak, to sprawa będzie miała dalszy ciąg, ale nie robiłabym   sobie większych nadziei. Jeśli Paweł Wojtunik przez kilka miesięcy nie   znalazł niczego co odziobrzona prokuratura mogłaby przez dwa lata   przełożyć na zarzuty, to pewnie i teraz podtrzyma decyzję o umorzeniu.    Czy jednak nie jest trochę tak, że   dziennikarz dał się wkręcić walczącemu o życie Kaczmarkowi i za bardzo   uwierzył w narrację, której miał być tylko akwizytorem? Po tym wszystkim czym karmił nas Kaczmarek i media w sierpniu 2007, protokół pokontrolny   wygląda mizernie, a przecież gdy kontrola się zakończyła szefem CBŚ był   już Paweł Wojtunik. Co jak co, ale w jego determinację chyba nikt nie   wątpi.   Podsumowując. Jarosław Marzec był szefem CBŚ gdy Czuchnowskiemu zakładano podsłuch,   szefem Policji Konrad Kornatowski, a nadzorującym ich ministrem spraw   wewnętrznych Janusz Kaczmarek. Po dymisji całej trójki, Janusz Kaczmarek   rozpoczął desperacką walkę o życie, a rzucane przez niego na prawo i   lewo oskarżenia miały zdyskredytować jego przeciwników i zrobić z niego   personę przydatną w rozgrywkach z nimi. Oba cele zostały osiągnięte, sensacje Kaczmarka przyczyniły się do klęski PiSu, a sam Kaczmarek przez   chwilę był nawet kandydatem na premiera, tyle, że od sierpnia 2007    wiarygodność Kaczmarka i jego oskarżeń zweryfikował czas. Więcej też   dzisiaj wiemy o roli jego i jego dwóch kolegów w przecieku, który stał   się powodem dymisji, i trudno się chyba nie zgodzić, że Kaczyński go   wtedy nie skrzywdził. Kaczmarek i grający nim politycy i dziennikarze rozkręcili taką awanturę wokół podsłuchów dziennikarzy, że w CBŚ przeprowadzono dwie bardzo dokładne kontrole, a ich ustalenia firmował   nazwiskiem sam Paweł Wojtunik, podobnie jak doniesienie do prokuratury,   którego nie docenił prokurator, choć dwa lata sprawę badał. To   zrozumiałe, że obaj - Wojtunik i Czuchnowski - są rozczarowani decyzją   prokuratora, ale czy naprawdę są merytoryczne podstawy by sprawę   wałkować?   I pytanie ważniejsze. Czy w sierpniu   2007 były podstawy, żeby powtarzać za Kaczmarkiem to co z siebie   wyrzucał, gdy po zasłużonej dymisji porzucił kaczyzm i postanowił "dać świadectwo prawdzie"? 