To jest wpis wprowadzający do kolejnego.  Oba adresuję głównie do platformersów i innych  antykaczystów, którzy zdają się nie dostrzegać całkowicie ponadpartyjnego  charakteru tej sprawy i nie widzą w niej nic niepokojącego, skupiając  się na dworowaniu z teatralnej podobno próby samobójstwa w kościele. W  tej sprawie nie ma nic śmiesznego, nie wierzę, że można nie rozumieć kto i co chce w niej ugrać. Zanim przejdę dalej, a pewnie będzie to długi i chaotyczny wpis, z góry  zaznaczam, że zgodzę się z każdym kto mi zarzuci stronniczość. To  prawda, nie mam jednakowego dystansu do wszystkich  aktorów "sprawy Sumlińskiego", w to, że Sumliński może być skorumpowany jest mi tak  samo trudno uwierzyć jak w to, że Tobiasz jest uczciwy. Przyznaję też,  że wszystko co mam w tej sprawie to gdybanie i nadinterpretacje, skoro  jednak tyle piszę o tym piszę chciałabym się wytłumaczyć ze swojego przejęcia się tą sprawą, dlaczego  uważam ją za taką ważną, ważniejszą niż wszystko inne co się obecnie  dzieje. Tytułem wprowadzenia, poniżej fragment posiedzenia sejmowej komisji sprawiedliwości jakie odbyło się niedługo po akcji ABW, chodzi mi zwłaszcza o wyjątkowo szczerą wypowiedź posła Węgrzyna. Polecam także obejrzenie programu "Warto rozmawiać" nakręconego zaraz po wypuszczeniu Sumlińskiego z aresztu, z udziałem Sumlińskiego i Czumy. ***Antoni Macierewicz: (...) Czy  znalezione materiały niejawne dotyczą płatnej protekcji? Czy dotyczą,  krótko mówiąc, prac komisji weryfikacyjnej, bo to jest istota rzeczy?  Jeżeli pan Sumliński, o czym wielokrotnie mówił publicznie, posiada  dokumenty dotyczące śledztwa w sprawie księdza Jerzego Popiełuszki, to  są tam, o czym on mówił publicznie, także materiały niejawne, ale nie  mają one nic wspólnego z pracą komisji weryfikacyjnej. (...) Poseł Robert Węgrzyn (PO): (...) Pytanie: czy znalezione materiały niejawne dotyczą płatnej protekcji. Panie pośle...Proszę mi powiedzieć, jakie  to ma znaczenie? Materiały niejawne mają określone miejsce, w którym  powinny się znajdować. ABW łącznie z prokuraturą trafiły w sedno  sprawy. Trafiły do źródła i myślę, że zadanie zostało spełnione. (...)Prokurator Marek Staszak: (...) Otóż jeżeli  prowadzi się przeszukanie w celu znalezienia roweru, który został  skradziony i tego roweru nawet organ procesowy nie znajduje, ale  znajduje trotyl. To pan sądzi, że organ procesowy powinien  powiedzieć: "przyszedłem szukać roweru, nie znalezłem go, trotyl mnie  nie interesuje bo to nie ta sprawa". (...)*** "Warto rozmawiać" 