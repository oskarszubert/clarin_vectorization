...a odkupisz grzechy i odzyskasz twarz.Wojciech Olejniczak: Powinniśmy zaprosić obie panie do bloku, który miałby odsunąć Jarosława Kaczyńskiego. (...) Dziś trzeba uświadomić społeczeństwu, że Jarosław Kaczyński jest złym człowiekiem. Obie posłanki powinny publicznie opowiadać, jaki jest prezes PiS. W kampanii prezydenckiej zachwycały się nim i powtarzały, że jest wspaniałym mężczyzną, politykiem, patriotą. Wiemy, że to nieprawda.Joanna Kluzik-Rostkowska: Dzisiaj Jarosław Kaczyński - powtórzę to, co powiedziałam na początku, to jest człowiek pogrążony w bólu, ale to jest człowiek, który przeprowadził zimną kalkulację, która - rozumiem - nakazuje mu eskalację emocji, po to, aby osiągnąć swój cel polityczny. Nie można tak igrać Polską, nie można Polski podpalać w imię własnych ambicji politycznych.Wygląda na to, że w kampanii wyborczej Joanna Kluzik-Rostkowska wciskała nam straszny bubel, i prawie jej się udało. Wygląda na to, że jej największym politycznym osiągnięciem jest to, że o mały włos nie wsadziła do pałacu prezydenckiego kogoś, kto - według jej własnych słów - się do tego absolutnie nie nadaje i jest gotów podpalić Polskę. Strach pomyśleć co by się działo, gdyby Kluzik-Rostkowska odniosła pełny sukces i Kaczyński miałby dzisiaj sposobność podpalać Polskę z pałacu prezydenckiego.Coś mi mówi, że czeka nas cała seria świadectw ludzi, którzy pół roku temu robili wszystko, żebyśmy wybrali sobie potwora na prezydenta. Się wreszcie dowiemy jaki Kaczyński jest naprawdę, z pierwszej ręki, bo od osób, którym się prawie udało nas w tej sprawie oszukać. 