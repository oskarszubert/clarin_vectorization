Wprost: Przed niespełna miesiącem [Owsiak] wraz z żoną ostro zareagowali na śmierć 2,5-rocznej Dominiki, do której nie przyjechało pogotowie. (...) Minister zdrowia Bartosz Arłukowicz, przyparty do muru emocjonalnym oświadczeniem słynnego działacza społecznego, zaczął z nim negocjacje. Powołano roboczy zespół przedstawicieli Owsiaka i Arłukowicza. Cel? Zorganizowanie opłaconych przez ministerstwo szkoleń dla wszystkich 2800 dyspozytorów pogotowia. (...) Organizacją i logistyką przeszkolenia blisko 3 tys. osób miałby się zająć wedle Owsiaka Złoty Melon.  To spółka zarządzana przez Owsiaka, której właścicielem jest WOŚP. (...) Szef Orkiestry i zarazem prezes Złotego Melona chce, by kursy ruszyły jeszcze wiosną i były obowiązkowe - na podstawie rozporządzenia ministra. - Tu nie trzeba powoływać komisji na pół roku. Niech po zakończeniu prac zespołu roboczego minister usiądzie ze swym konsultantem ds. medycyny ratunkowej i w 48 godzin podejmie decyzję, jak powinien wyglądać standard pracy dyspozytora medycznego w pogotowiu. Spodziewam się, że minister szybko znajdzie kasę (oraz nadzwyczajny tryb jej wydania bez przetargu), bo jak się "Juras" poprzednio wkurzył, to interweniował - publicznie - sam premier ("jest potrzebna jakaś pomoc, współpraca z dowolnym resortem, w tym resortem zdrowia, ja jeszcze dziś dowiem się, na czym polega problem") a sympatyczny skądinąd Arłukowicz ma dość problemów w resorcie, żeby sobie pozwalać na gniew "Jurasa". Skuteczność jednorazowego focha Owsiaka będzie jednak bardzo gorzką lekcją dla wszystkich, a najbardziej dla samego środowiska związanego z ratownictwem medycznym. Uchwalona w 2006 roku Ustawa o Państwowym Ratownictwie Medycznym nakłada na ratowników medycznych i dyspozytorów pogotowia obowiązek doskonalenia zawodowego, i - sądząc po obszernej korespondencji jaką w tej sprawie wysyłała do "wszystkich świętych" Polska Rada Ratowników Medycznych, oni by bardzo chcieli ale, jak zwykle, problemem są pieniądze.  Ratownicy medyczni do ministerstwa: Zgodnie z zapisami Ustawy o Państwowym Ratownictwie Medycznym, która to wprowadza prawo i obowiązek doskonalenia zawodowego dla ratowników medycznych i dyspozytorów medycznych, kto ponosi koszty obowiązkowego doskonalenia zawodowego. Ratownicy pytają ministerstwo Ministerstwo do ratowników: Aktualnie brak jest podstaw prawnych, w oparciu o które można by dofinansować z budżetu Ministra Zdrowia doskonalenie ww. grup zawodowych. Ponadto w ocenie skutków regulacji stanowiącej część uzasadnienia do rozporządzenia w sprawie doskonalenia zawodowego dyspozytorów medycznych określono, iż koszty doskonalenia zawodowego może ponosić dyspozytor medyczny, bądź dysponent jednostki, która zatrudnia dyspozytora medycznego lub zawiera z nim umowę cywilnoprawną. Ministerstwo odpowiada ratownikom Korespondencja jest sprzed roku, niewiele się więc pewnie zmieniło od tamtego czasu, a wtedy - jak można przeczytać w odpowiedzi ministerstwa - ze szkoleniem dyspozytorów zasadniczo nie było problemów, a nawet jeśli były to "brak było podstaw prawnych" by je dofinansowywać z pieniędzy ministerstwa. Jeśli teraz, w odpowiedzi na histeryczny wybuch Owsiaków, minister nagle znajdzie pieniądze, których niecały rok temu prawo mu nie pozwalało szukać w budżecie resortu, żeby za nie kupić u Owsiaka szkolenia, które rok temu uważało za zbędne, będzie to kolejny symptom słabości państwa, w którym to nie argumenty a krzyk do kamery są w stanie coś zmienić. A może nawet nie zmienić, co uruchomić kasę, potrzebną żeby krzyk umilkł. Ogólnopolska Federacja Organizacji Pozarządowych, w swoim oświadczeniu ostro skrytykowała "szczególne traktowanie jednej organizacji, bez poparcia jej wyboru jakimkolwiek merytorycznym kryterium" a powołanie bilateralnej gruoy roboczej ds. ustalenia szczegółów zlecenia "próbą skanalizowania protestu jednej z najbardziej medialnych organizacji". Trudno się z tym głosem nie zgodzić. Jutrzejszy Wprost nie rozwieje tych wątpliwości, przeciwnie, pytania się mnożą, a jeśli minister zdecyduje się zrealizować złożoną Owsiakowi obietnicę, pytań będzie więcej. Bo chyba nawet w "dzikim kraju" nie wszystko można tak po prostu po uważaniu. Oświadczenie OFOP 