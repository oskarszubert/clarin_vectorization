Dużo się ostatnio nasłuchałam o tym, jak upokarzające dla byłych opozycjonistów jest podpisywanie oświadczeń o tym, że nie współpracowali z SB. I przypomniał mi się pewien wywiad w Radiu TOK FM z bardzo znanym opozycjonistą, takim co to był w KORze jeszcze przed Michnikiem i podobno nawet wymyślił tę nazwę. A oto jak został potraktowany przez "dziennikarzy" Agory. Nie muszę dodawać, że przeciwko temu upokorzeniu nie odezwał się żaden medialno-moralny autorytet. Taka lekcja poglądowa o tym komu wolno upokarzać. I kogo wolno upokarzać.Macierewicza przesłuchiwali Klaudiusz Slezak i Krzysztof Skórzyński. Wywiad można sobie odsłuchać tutaj:"Wywiad" z Macierewiczem w TOK FMWarto bo wersja dźwiękowa jest jeszcze mocniejsza i świetnie uzupełnia aktualne dyskusje o tym co upokarza byłych opozycjonistów. Dodam jeszcze, że po Macierewiczu wchodzi Urban i panowie "dziennikarze" wspólnie z Urbanem jeszcze przez chwilę kontynuują pastwienie się nad Macierewiczem, którego już w studio nie ma. Nie muszę oczywiście dodawać, że rozmowa z Urbanem jest utrzymana w zupełnie innym tonie. Pokora, szacunek i spijanie z dzióbków. Ten wywiad, te dwa wywiady jeden po drugim, są bardzo symboliczne.  TOK FM: Czy wie Pan, że  na większości z nich ["internetowych listach Żydów"] są nazwiska z Pana  listy agentów, że te listy prawie się pokrywają? Macierewicz: Nie, nie wiedziałem tego, to po pierwsze, po drugie wątpię, nie wydaje mi się, aby tak było.TOK FM: My to sprawdziliśmy. Czy jest Pan antysemitą? Macierewicz: Nie, nie jestem antysemitą. TOK FM: Oczywiście, to nie jest tak, że jest to notarialnie potwierdzona  lista polskich Żydów, ale na takich wielu stronach antysemickich  znajdują się takie listy i my sprawdziliśmy, nasza reporterka to  sprawdziła, że większość nazwisk z listy tzw. "polskich Żydów" pokrywa  się z Pana listą agentów...  Macierewicz: Ale ja nie chcę Pana martwić, ale tych zbieżności jest  więcej. Nie wiem, czy Pan zdaje sobie sprawę z tego, mianowicie rok  wcześniej zrobił swoją listę Pan minister Milczanowski, jak Pan wie,  ona jest absolutnie tożsama z listą, którą ja zrobiłem. Czy Pan  Milczanowski też miał jakiś związek podejrzany z listą polskich Żydów?  Panowie, czy nie popadacie czasami w jakąś obsesję?TOK FM: Ale to jest proste pytanie, Pan jest często określany jako antysemita. To też łatka, którą Panu przylepiono? Macierewicz: Nie wiem, ja pierwsze słyszę, żeby ktoś mnie określał jako antysemitę, ale to bardzo ciekawe. TOK FM: Przed przerwą chcemy poruszyć jeszcze jeden wątek... Macierewicz: Ale zaraz, zaraz, Pan nie skończył, ale któż mnie określa jako  antysemitę? A takie oskarżenie, które pada w radio, panowie się  powołujecie na kogoś, a potem "Nie, to nie my, no skądże, my tak tylko  słyszeliśmy, że ktoś mówił". TOK FM: Ale my wyjaśniamy... Macierewicz: No to kto mówił?TOK FM: Są plotki... Macierewicz: Pan mówi, że często mówiono, no to kto mówił?TOK FM: My mówimy, że są takie plotki i dlatego pana zapraszamy, żeby to  wyjaśnić. Nie wiem, czy Pan dobrze słuchał naszej sondy, Pan w sondzie  też był określony jako antysemita. Macierewicz: Rzeczywiście nie słyszałem tego, choć dużo tam było bzdur mówionych.TOK FM: To już Pan wyjaśnił, że nie jest Pan antysemitą. Macierewicz: Ja tego nie muszę wyjaśniać, nie ma powodu, żebym ja się w tej sprawie tłumaczył.TOK FM: Ale my jako dziennikarze mamy prawo zapytać, prawda? (…) Bo dotarliśmy do opowiadań ludzi, którzy tam [w więzieniu gdzie siedział Macierewicz] pracowali... Macierewicz: Pracowali, czyli funkcjonariuszy?TOK FM: Tak, tak. Opowiadają, że był Pan bardzo wulgarny, chamski, obżerający się frykasami z darów dla internowanych. Macierewicz: No oczywiście, ciekawe, jakimi frykasami.TOK FM: Szynkami chociażby.Macierewicz: Szynkami, tak? To interesujące.TOK FM: Podobno razem z kolegami karmił Pan psy szynką, którą dostawał Pan z darów dla internowanych. Macierewicz: Tutaj wolałbym, żebyście Państwo podali nazwisko, bo rzeczywiście tym razem powinien zostać powołany do sądu.TOK FM: Nie możemy. Macierewicz: Jeżeli Państwo przeciwko ludziom osadzonym w więzieniu wykorzystujecie  pomówienia funkcjonariuszy Służby Bezpieczeństwa, to jakby moralną  jakość tego działania sami osądźcie.TOK FM: Panie Pośle my pytamy, dlatego Pana tu zaprosiliśmy, żeby wyjaśnić ten  incydent. Jesteśmy dziennikarzami, którzy mogą czasami zadawać czasami trudne pytania Macierewicz: Ależ ja nie twierdzę, że nie, ja tylko chcę żebyście osądzili jakość moralną swojego postępowania.TOK FM: Ale Panie Pośle, my zapytaliśmy wprost, czy to jest prawda? Macierewicz: Ja odpowiedziałem wprost, a teraz sobie to osadźcie.TOK FM: Czyli nie odpowie Pan na pytanie? Przytoczyliśmy parę faktów: wulgarny,  chamski, obżerający się frykasami z darów dla internowanych, podobno  razem z kolegami, karmił psy szynką, to jest z opowiadań jednego z  pracowników tamtego zakładu karnego i teraz pytamy Pana wprost, to jest prawda czy to jest nieprawda? Macierewicz: To jest nieprawda, rzadko jestem wulgarny, nigdy nie jestem chamski,  nie obżeram się szynką, a na pewno w stanie wojennym nie karmiłbym nią psów, to po prostu wykluczone. Czy Pan kiedyś siedział w więzieniu,  albo w takim zakładzie? TOK FM: Nie mam nadzieję, że nigdy nie będę. Macierewicz: To informuje Pana, że podejście do psów, pilnujących więźniów, nie jest  możliwe, informuję Pana i warto by, Pan sobie to uświadomił, gdy  następnym razem spyta Pan o podobną rzecz, po rozmowie z gestapowskim  kapo, kogoś z Oświęcimia. Niech Pan się zastanowi nad tym. TOK FM: To tylko żeby była jasność, powiem to słuchaczom, to nie chodziło o żadnego gestapowskiego kapo, ani o żadnego klawisza, jak to się w  Polsce określa, to był jeden z pracowników nazwijmy to sfery socjalnej  zakładu karnego w Łupkowie. Macierewicz: Ciekawe kto to jest sfera socjalna w takim razie?TOK FM: Bardzo nam przykro, mamy obowiązek chronić naszych informatorów. 