Polska w szoku po wczorajszej informacji, że prezydent Kaczyński odznaczył generała Jaruzelskiego Krzyżem Zesłańców Sybiru. Kolejna jednodniowa sensacja. Ustawa o ustanowieniu Krzyża Zesłańców Sybiru stanowi, że Krzyż "jest nadawany osobom, które w chwili deportacji posiadały obywatelstwo polskie, oraz dzieciom tych osób urodzonym na zesłaniu". Jaruzelski ten warunek niewątpliwie spełnia i Kaczyński nie miał nic do gadania, nie mógł nie odznaczyć, tak jak nie mógłby nie odznaczyć Jaruzelskiego Medalem Za Długoletnie Pożycie Małżeńskie gdyby państwo Jaruzelscy przeżyli razem 50 lat. Obydwa te odznaczenia nie zależą od widzimisię prezydenta ale od spełnienia jasno określonych kryteriów. Sensacją i skandalem byłaby odmowa odznaczenia Jaruzelskiego Krzyżem, który mu się słusznie należy, bez względu na to jak oceniamy jego późniejszą politykę. Przy tej okazji wygłupił się strasznie prezydencki minister Łopiński, który - jeśli wierzyć relacji Pawła Wrońskiego (nie oglądałam programu) - zaczął nawet rozważać czy urzędnicy odpowiedzialni za przygotowywanie wniosków stracą pracę. Myślę, że nad dymisją powinien się zastanowić raczej sam minister Łopiński, który wczoraj zrobił idiotę z siebie i z prezydenta. Gdyby minister wiedział to co wiedzieć powinien, nie byłoby dzisiaj głupawych sondaży:Co sądzisz o odznaczeniu Jaruzelskiego przez prezydenta? To dobrze świadczy o Kaczyńskim, że potrafi wznieść się ponad historyczne podziały To spisek, ktoś mu dał ten wniosek podstępnie do podpisania Po prostu nie widział tego, co podpisuje, zwykła pomyłkaLech Kaczyński odznaczył Jaruzelskiego 