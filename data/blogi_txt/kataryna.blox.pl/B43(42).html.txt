Marek Belka: "Opozycja jest cztery razy głupsza od najgłupszego rządu, bo czym się zajmuje? - psuciem! To koszmar być posłem opozycji, ja bym tego nie potrafił, chyba bym się pociął"Jan Rokita: "Premier Belka jest śmiesznym człowiekiem trochę dlatego, że premier Belka ma nie do końca normalne zrozumienie demokratycznych mechanizmów w państwie. Premier Belka uważa, że rząd, który nie ma poparcia parlamentarnego, to jest rzecz zupełnie normalna. Premier Belka uważa, że wojowanie z własnym obozem politycznym to jest rzecz zupełnie normalna. Premier Belka uważa, że bycie w dwóch partiach politycznych jednocześnie – nie jedna po drugiej, w następstwie czasowym, tylko jednocześnie – to jest rzecz normalna. No i też premier Belka uważa, że bycie w opozycji to jest jakieś straszliwe przekleństwo. Ja się zgadzam co do tego, że z punktu widzenia marnowania czasu i życia, polityk będący w opozycji jest skazany na mniej efektywne życie i mniej efektywne działanie, ale taka jest właśnie logika demokracji, ze ktoś rządzi, a ktoś się przygląda rządzeniu po to, żeby ten, który rządził, nie zrobił czegoś złego." 