Marek Migalski: Jeśli   morderstwo w Łodzi nie było w stanie zmienić sympatii społecznych wobec   PiS i jego prezesa, nic już tego nie zmieni. Czas to wreszcie zacząć   rozumieć. I wyciągać z tego wnioski. Ale czy znajdą się odważni do tego wśród wyborców PiS?W kolejnym odcinku   rytualnych połajanek pod adresem PiSu Marek Migalski woła o odwagę   wyborców PiSu i wyciągnięcie wniosków z postępującej niemocy tej partii. Niestety, nie wyjaśnia w czym ta odwaga miałaby się przejawiać, bo   wyborca nie chcący głosować na Platformę lub SLD ma niewielki wybór -   może głosować na PiS lub nie iść na wybory. Nie sądzę jednak, aby to   właśnie niepójście na wybory miało być świadectwem odwagi i wnioskiem   wyciągniętym z tego co robi PiS i Kaczyński.Może   więc zamiast apelować do wyborców PiSu o odwagę i wybranie   nieistniejącej alternatywy, pan Migalski zaapeluje o odwagę do swoich   podzielających jego zdanie kolegów (oraz do lustra)  i stworzenie   alternatywy dla PiSu. Bo sam jest poza PiSem wyłącznie dlatego, że   Kaczyński go w nim nie chce. Gdyby Kaczyński go nie wyrzucił, Migalski tkwiłby w PiSie razem z Kluzik-Rostkowską, Poncyljuszem i resztą niezadowolonych, czekając, nie wiadomo na co.Śmieszne   jest utyskiwanie Migalskiego na brak odwagi wyborców PiSu, którzy alternatywy nie mają, bo kolegom Migalskiego brakuje odwagi, żeby   spróbować im ją stworzyć.  W ramach partii lub poza nią. Cała ich odwaga   ogranicza się - w przypadku już wywalonego Migalskiego - do narzekania   na blogu i w mediach, w których jest pożądanym gościem odkąd pokazał, że   umie walić w PiS nie gorzej niż Niesiołowski, a w przypadku pozostałych   - nie wywalonych ale bardzo nie chcących aby ich Kaczyński politycznie usamodzielnił, tak jak usamodzielnił  Migalskiego - sprowadza się do   mniej lub bardziej ostentacyjnego trzymania kciuków za klęskę PiSu w   wyborach samorządowych, bo może jak PiS je przerżnie, to coś się zmieni.   Samo. Może Kaczyński odejdzie, a może PiS się go pozbędzie, i wreszcie   partia trafi w godne ręce, tych co wiedzą jak, ale nikt się jeszcze na   nich nie poznał.Strasznie   to irytujące. Bo wbrew temu co sobie Migalski i inni myślą, wyborcy   świetnie widzą co się dzieje z PiSem, i rozumieją jakie to ma   konsekwencje dla sytuacji politycznej. Ale to nie wyborcy są od   stworzenia alternatywy dla PiSu. Panie i panowie posłowie, chcecie,   żebyśmy pokazali odwagę? Miejcież jaja i dajcie nam szansę, budując   alternatywę dla partii, która tak wam się nie podoba. Przecież jeśli to wszystko to wina Kaczyńskiego, a wygranie z Platformą do bułka z masłem,   zbudowanie nowej partii, która wygra w cuglach powinno wam przyjść z   łatwością. Od wyborów prezydenckich słyszę głównie deklaracje, że wiecie   jak, i gdyby wam tylko pozwolić, to ho, ho!Migalski   i jego koledzy wybrali najbardziej oportunistyczną strategię   rozwiązania problemów PiSu - czekanie  na klęskę, a jak się da,   dołożenie się do niej. A potem się zobaczy. I z perspektywy mysich   dziur, w które się pochowali, wołają o odwagę do wyborcy, któremu nie   chcą lub nie potrafią pokazać żadnej alternatywy. PiS to rozczarowanie i zniechęcenie, ale jego nieistniejąca alternatywa to jeszcze przed   startem zniesmaczenie i zażenowanie. 