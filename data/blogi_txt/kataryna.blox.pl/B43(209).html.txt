Pani Katarzyno bardzo proszę o poważne rozważenie naszej propozycji. Nie chcemy bezpardonowo ujawniać Pani tożsamości i iść na rękę Czumom. Wolimy  by zgodziła się Pani na ten coming out na Pani warunkach włącznie z  zatrudnieniem Pani jako naszej publicystki. Ale proszę nas zrozumieć to  "frustrujące wiedzieć i nie móc napisać". Wiem, że Pani tożsamość zna  Fakt a przez nich nie zostanie Pani tak dobrze potraktowana - proszę  tego nie traktować jako szantażu. Naprawdę nie chcemy Pani skrzywdzić. SMSa tej treści dostałam od  dziennikarki Dziennika Sylwii Czubkowskiej we wtorek o 19.05 po tym jak  zadzwoniła do mnie oznajmiając, że wiedzą jak się nazywam a ja się rozłączyłam. Przyznacie, że to uroczy sposób  rekrutacji publicystów - ujawnij się u nas to cię zatrudnimy a jak nie  to inna gazeta należąca do naszego wydawnictwa potraktuje cię znacznie  gorzej. Nie jest tajemnicą mój krytyczny stosunek do mediów ale  bezpośrednie doświadczenie dziennikarskiego warsztatu z którego  wychodzą głośne materiały śledcze nawet na mnie zrobiło wrażenie. A  autorzy są zdziwieni, że po tym smsie przestałam odpowiadać na smsy i  odbierać telefonu. Naprawdę było z kim i o czym rozmawiać?   *** Powoli zbieram się do przeczytania  artykułu, przepraszam zatem, że na razie nie odnoszę się do meritum,  jeśli jakieś jest . Na razie ze strzępków cytatów na różnych blogach  próbuję się zorientować czym i jak bardzo oberwałam. Bo co do tego  dlaczego raczej nie mam wątpliwości. Ktoś przytacza taki fragment: Dziennik: Zawsze skryta pod pseudonimem, który nie pozwala na żadną poważną polemikę  zaatakowanym autorom. Internauci wyrabiają sobie więc zdanie na temat  dziennikarstwa i konkretnych dziennikarzy na podstawie jej wpisów - ona  żadnej odpowiedzialności za to nie ponosi. Myślę, że to jest  akurat szczere.  Wściekłość, że ludzie sobie wyrabiają opinię o Wielkim Panu  Dziennikarzu na podstawie jakiejś anonimowej Pani Nikt musi być  ogromna. Zgadzam się też, że moje występowanie pod pseudonimem nie pozwala panu Robertowi Zielińskiemu na żadną poważną polemikę skoro  musi się uciekać do polemik takich jak ta pod tekstem o Olewniku: Pouczająca rozmowa o dziennikarskiej kuchni ***Dziennik: Jej fundacja w 2003 i 2004 roku - czyli wtedy, kiedy Kataryna była już  jednym z najbardziej aktywnych i wyrazistych komentatorów politycznych  na forum "Gazety Wyborczej" - szkoliła dziennikarzy kierowanej przez  Roberta Kwiatkowskiego TVP. Był on wtedy przez Katarynę dosyć ostro krytykowany.Ale numer! Przecież to jest kłamstwo! Nigdy  nie szkoliliśmy dziennikarzy TVP, w ogóle nie szkolimy dziennikarzy, z  wyjątkiem jakiegoś szkolenia  dla dziennikarzy obywatelskich w czasach  na długo przed Kataryną. Jak można tak łgać??? I co ja mam z tym  łgarstwem zrobić, przecież Dziennik nie po to zrobił taką akcję, żeby  teraz prostować cokolwiek tylko dlatego, że fakty się nie zgadzają.  Nigdy nie szkoliliśmy dziennikarzy TVP (ani dziennikarzy w ogóle, ze  wspomnianym wcześniej wyjątkiem sprzed wielu lat), nigdy też nie prowadziliśmy żadnych interesów z TVP. Jeśli  kogoś interesuje o co chodzi z tym TVP, bez trudu znajdzie informacje o  całej inicjatywie bo Dziennik postarał się aby moja tożsamość nie była już dla nikogo tajemnicą  więc można sobie wyguglać wszystkie szczegóły  moich "interesów" w TVP. Od czego się zaczęło, o co chodziło, na czym stanęło. Jeśli to nie rozwieje wątpliwości, czekam na pytania.  Nie wstydzę się tego co robię w realu i nie wstydzę się tego co piszę w  wirtualu. Nie chciałam tego łączyć i podpisywać się imieniem i  nazwiskiem właśnie dlatego, że spodziewałam się, że zdolny dziennikarski  cyngiel kreatywnie połączy te dwa światy tak, że mu wyjdzie coś takiego  a ja się nie będę miała jak obronić bo przecież "w gazetach pisali" i wreszcie wiemy czego się bała. ***Cezary Michalski: Kiedy blogerka Kataryna anonimowo krytykowała ówczesnego prezesa TVP Roberta Kwiatkowskiego, pod własnym nazwiskiem zarabiała u niego pieniądze. Była wtedy zapewne grzeczna i pokorna.Na pochyłe drzewo...Cezary Michalski kłamie bo nigdy nie zarabiałam u Roberta Kwiatkowskiego, nie zarabiałam osobiście, niezarabiała moja instytucja, nie chce mi się wierzyć, że można puścić w świat tak bezczelne a przecież łatwe do zweryfikowania kłamstwo.Dziennik postanowił potwierdzić starą prawdę, że człowieka najłatwiej zabić gazetą. Może trzeba się było zgodzić na tę propozycję nie do odrzucenia "praca za coming out"? 