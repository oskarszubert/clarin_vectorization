Jest już odpowiedź Platformy na oświadczenie Michała Karnowskiego. Platforma półgębkiem przeprasza i tłumaczy, że wcale nie nakłamała tylko "układ tekstu mógł wprowadzić w błąd". Oświadczenie Platformy: "wyjaśniamy, że informacje o zarobkach dziennikarzy odnosiły się wyraźnie do osób prowadzących "Sygnały Dnia" w programie 1 Polskiego Radia. Przy nazwisku Michała Karnowskiego zamieściliśmy natomiast odniesienie do programu 3. Niemniej przyznajemy, że układ tekstu mógł wprowadzić w błąd. Przepraszamy za to i za inne ewentualne nieścisłości, które znalazły się w tym fragmencie raportu. Przyznajemy, że niestosowne było zamieszczenie w raporcie fragmentu o honorariach dziennikarzy. Istotą raportu było opisanie mechanizmów zmiany władzy w mediach publicznych, które naszym zdaniem są godne najwyższego potępienia."Fragment raportu: "Od prowadzenia głównej audycji publicystycznej w Jedynce "Sygnałów Dnia" odsunięto dziennikarzy Polskiego Radia zatrudniając przychylnych partii rządzącej dziennikarzy z TVP i "Dziennika". Jest to element polityki personalnej, która polega na tym, że dziennikarze bezkrytyczni wobec PiS otrzymują nowe propozycje pracy, zwiększając swoje zarobki i obecność w mediach. W "Sygnałach Dnia" (Pr I PR) zastąpiono dotychczasowych dziennikarzy, którzy otrzymywali honoraria w wysokości 300 PLN za program, osobami które za prowadzenie "Sygnałów" dostają 1200 PLN. Dotyczy to m.in. Doroty Wysockiej, Doroty Gawryluk, Krzysztofa Ziemca, Joanny Lichockiej, Jacka Karnowskiego (wszyscy w Programie 1), Michała Karnowskiego (w Programie 3). Nowo zatrudnieni odwdzięczają się za okazane zaufanie."Ciekawe w jakim "układzie tekstu" te rewelacje na temat "kupionych" dziennikarzy przestałyby być oszczerstwem. Zamiast grzecznie przeprosić zaatakawanych dziennikarzy Platforma idzie w zaparte. A przecież wcale nie za informację o zarobkach powinna przepraszać Karnowskiego i innych dziennikarzy z "listy Grupińskiego". Ale tego chyba nie rozumie. Platforma tak lubi się podpierać opinią "milionów Polaków", mam więc złą wiadomość, "miliony Polaków" najwyraźniej nie podzielają krytycznych opinii o publicznych mediach skoro w niedawnym sondażu aż 44% uznało TVP za neutralną, 33% za antyprezydencką (34% za antyrządową) a tylko 6% za proprezydencką (7% za prorządową). Niestety, dzięki sprawnemu "obrobieniu" tego sondażu przez Agnieszkę Kublik ("W oczach widzów TVP zsuwa się na prawo") mało kto zwrócił na to uwagę a Platforma chyba uwierzyła, że w gorącym momecie kampanii samorządowej można sobie nabić dodatkowe punkty atakując rzekomo propisowskie media. A może bezpardonowym atakiem na telewizję publiczną Platforma odwdzięcza się TVN-owi za nieustające wsparcie. Wzmocnianie sojuszniczych mediów komercyjnych plus przygotowanie gruntu pod przyszłą rozprawę z mediami publicznymi - to plusy zagrania tym kłamliwym raportem, ceną są oczywiście protesty dziennikarzy (ale i tak głównie tych z "czarnej listy", pozostali całe zapasy zawodowej solidarności wyczerpali przy sprawie Subotića) oraz reputacja Platformy. Która widać uznała, że jest to cena warta zapłacenia. Mam tylko prośbę, żeby w przyszłości oszczędzić publice pełnych moralnej wyższości wypowiedzi na temat Jacka Kurskiego bo nie bardzo rozumiem w czym paszkwilanci z Platformy oskarżający dziennikarzy o korupcję są od Kurskiego lepsi. Agnieszka Kublik "W oczach widzów TVP zsuwa się na prawo"Update: Zwrócono mi uwagę, że w infografice Gazety jest jakiś koszmarny błąd i dane na wykresie są poodwracane. Za nieświadome wprowadzenie w błąd przepraszam, oparłam się na wykresie uznając, że będzie bardziej rzetelny niż omówienie Kublikowej. Mój błąd - okazuje się, że nawet wykresy publikowane w Gazecie trzeba sprawdzać w innych źródłach. Update2: Przeczytałam właśnie dzisiejszą rozmowę Michała Karnowskiego z Donaldem Tuskiem i zatkało mnie. Zamiast przeprosin dalsze brnięcie w żenadę i "dobre rady" dla obrzuconego błotem Karnowskiego. "Panie redaktorze, jeśli mogę coś Panu dzisiaj radzić, to trochę większy spokój". No właśnie, czego ten Karnowski się czepia? Niech się uczy niezależnego dziennikarstwa od Morozowskiego, ten wie jak rozmawiać z Kurskim, a jak z Komorowskim. Jak się Karnowski nauczy to i on na pochwały Tuska zasłuży. Wywiad z Donaldem TuskiemMorozowski daje lekcję dziennikarstwa - 1, Morozowski daje lekcję dziennikarstwa - 2 