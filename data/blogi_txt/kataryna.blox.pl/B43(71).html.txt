Jeśli, jak chce partia rządząca i Monika Olejnik, CBA złamało prawo bo ustawa zezwala mu tylko na współpracę z instytucjami międzynarodowymi:Art. 2 ust 2. CBA współdziała w zakresie swojej właściwości z organizacjami międzynarodowymi na podstawie umów i porozumień międzynarodowych oraz odrębnych przepisów.to spieszę donieść, że CBA ten przepis łamie od zawsze i - o zgrozo! - jeszcze się tym chwali przed posłami. Oto fragment pierwszego sprawozdania składanego Sejmowi z działalności CBA za okres lipiec - grudzień 2006:Podpisano pierwszą umowę o współpracy. Partnerem CBA został jego holenderski odpowiednik - Rijksrecherche. Umowa dotyczy (...)  oraz współpracy w prowadzonych postępowaniach  w sprawach korupcyjnych o charakterze międzynarodowym. Doszło do  spotkania z kierownictwem belgijskiej CBDC. Określono obszary współpracy. Nawiązano pierwsze robocze kontakty z oficerami łącznikowymi USA (FBI), Niemiec (BKA - Federalny Urząd Kryminalny), Wielkiej Brytanii (SOCA - Agencja ds. Przestępczości Zorganizowanej).Gdyby przyjąć interpretację ustawy przedstawianą na potrzeby aktualnie wałkowanej afery - że CBA może współpracować wyłącznie z instytucjami międzynarodowymi a FBI tego kryterium nie spełnia - to okazuje się, że CBA łamie prawo od zawsze, na dodatek bezczelnie informuje o tym posłów, a oni nie wiedzieć czemu przechodzą nad tym do porządku dziennego. Bo jako żywo żadna z wymienionych tu instytucji nie jest instytucją międzynarodową. A współpraca z niemiędzynarodowym FBI zaczęła przeszkadzać dopiero teraz choć wiadomo o niej od dawna, od samego Kamińskiego. Gdzie byli posłowie gdy Kamiński przedstawiał swoje raporty opisujące niezgodne z prawem praktyki? Jeśli Monika Olejnik jest tak przekonana do zapodanej przez PO interpretacji ustawy może ich zapyta dlaczego przez dwa lata godzili się na łamanie prawa. I dlaczego ta nielegalna współpraca umknęła Julii Piterze gdy w pocie czoła pracowała nad swoim supertajnym raportem - ups! prywatną notatką dla premiera? Przecież w trakcie swojej wnikliwej kontroli CBA musiała przeczytać jej oficjalne raporty, mam wierzyć, że przeoczyła taki hak na CBA albo z grzeczności go nie wytknęła? Wolne żarty. Polowanie na Mariusza Kamińskiego trwa od dawna, gdyby współpraca z FBI i innymi zagranicznymi ale nie międzynarodowymi instytucjami była nielegalna już dawno by tej broni użyto. Wyciągnięcie tego akurat teraz wygląda na gest rozpaczy.Wiemy już, że CBA od dwóch lat łamie przepis na który powołują się teraz politycy PO, wiemy też, że oni sami wiedzą o tym od dawna i nigdy nie oponowali. Zwróćmy zatem uwagę na inny artykuł ten samej ustawy o CBA:Art. 14. Funkcjonariusze CBA, wykonując czynności o których mowa w art. 2 ust. 1 pkt 1 mają prawo: (...)8) zwracania się o niezbędną pomoc do innych niż wymienieni w pkt 7 przedsiębiorców, jednostek organizacyjnych i organizacji społecznych, jak również zwracania się do każdej osoby o udzielenie pomocy, w ramach obowiązujących przepisów prawa.Czy na mocy tego artykułu funkcjonariusze CBA mogli "zwrócić się o niezbędną pomoc" do "jednostki organizacyjnej" jaką jest biuro łącznikowe FBI? Nie wiem, nie jestem prawnikiem. Wiem natomiast, że współpraca z FBI nigdy posłom nie przeszkadzała choć jeśli teraz jest łamaniem ustawy to musiała nim być także dwa lata temu gdy Kamiński posłów o niej informował. Jeśli więc CBA może współpracować z instytucjami niemiędzynarodowymi choć zagranicznymi - a najwyraźniej może - to trzeba znaleźć inny przepis, który jej zabrania wykorzystywania tych instytucji do tego do czego wykorzystała FBI. Przepis, który zawęża ten cytowany przeze mnie a dający prawo do proszenia o pomoc dowolnej osoby i instytucji. Swego czasu Monika Olejnik dawała Robertowi Mazurkowi warsztatowe rady: "Nie wiesz, że zawsze trudne pytania zadaje się rządzącym, a nie tym, którzy są w opozycji?", "Rozliczasz tych, którzy rządzą, prawda? Zawsze jesteś w kontrze do nich!". Przypomniały mi się dzisiaj gdy słuchałam jak bezkrytycznie za to stanowczo powtarza za politykami PO, że ustawa zabrania współpracy bo mowa w niej tylko o instytucjach międzynarodowych. Trudnych pytań, o byciu w kontrze nie wspominając, nie było. Na przykład o powody desperackiej obrony Sawickiej. To już trzecie podejście partyjnych kolegów Sawickiej a co jedno to zabawniejsze. Najpierw mieliśmy wersję "na uwiedzioną", potem "na odwróconą", teraz mamy zakwestionowanie legalności czegoś co przez dwa lata było legalne. Doprawdy, bardzo dużo jest w stanie Platforma zrobić dla swojej sprzedajnej koleżanki, nawet wtedy gdy wciskali mediom, że CBA "odwróciło" Sawicką, żeby "łowiła" polityków Platformy nie zostawili jej samej. Nie wierzę, że to tylko miłosierdzie dla upadłej. Ustawa o CBASprawozdanie CBA za rok 2006Wersja "na odwróconą" 