Marek Siwiec kwestionujący fałszerstwo wyborów na Białorusi nie został przez Unię Wolności zaliczony do tak ostro przez nią krytykowanego "rosyjskiego stronnictwa". Poza podejrzeniem jest także prezydent Kwaśniewski, którego wyjątkowo wyrozumiały komentarz do polityki Putina wobec byłych republik ("demokracja i wolność to najlepsze rozwiązanie wszelkich problemów, ale nie wiadomo czy na całym świecie") też nie wzbudził żadnych emocji. Może chociaż przemyślenia prezydenta na temat wyborów na Ukrainie zachęcą do głębszej refleksji na temat tego kto ma jaki wpływ na to, że nasza polityka wschodnia nie istnieje. Pytanie: Panie prezydencie, i nie chce pan nikogo wytypować, to może się przenieśmy trochę bliżej — na Ukrainę. Prezydent: Tutaj prawdziwa demokracja działa, bo tu naprawdę nie wiadomo, kto wygra. Pytanie: Tak Pan to nazywa, tak? Prezydent: Oczywiście, że tak. I mówię to bez przekąsu. (...) I sądzę, że tutaj świat, Europa, a przede wszystkim Rosja, którą wszyscy przecież tak bardzo cenimy, powinni apelować o jak najbardziej demokratyczny przebieg wyborów ukraińskich. Dalej są jeszcze odkrywcze uwagi o tym, że "w sensie mentalnym Juszczenko, w sensie charakteru politycznego, nie mówię w tej chwili o poglądach, jest dużo bliżej Kuczmy niż premier Janukowicz". Cały wywiad tutaj.I teraz nie wiem. Czy takie wypowiedzi są akceptowalne, czy raczej po prostu prezydenta się nie rusza, nawet jak gada prorosyjskie bzdury. Dlaczego unijny palec ma odwagę mierzyć tylko w Rokitę, Kaczory i Leppera? 