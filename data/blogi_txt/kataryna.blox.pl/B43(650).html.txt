Po piętnastu miesiącach wnikliwego śledztwa Zbigniew Siemiątkowski ostał się już tylko z trzema (!) hipotezami roboczymi na temat spotkania Ałganow-Kulczyk, a jedna ciekawsza od drugiej. Panie i panowie, oto owoce wielomiesięcznej pracy najtęższych mózgów naszego wywiadu:prowokacja obcej agentury, czyli Ałganow używa Kulczyka w charakterze listonosza do przekazania Siemiątkowskiemu tego, czego przekazać mu innymi kanałami szpieg nie jest w stanie lub nie chce,wpadka obcej agentury, czyli "znany z jowialnego stosunku do otoczenia płk Ałganow powiedział w trakcie tego spotkania o jedno zdanie za dużo" (w tej wersji pan Siemiątkowski ma czytelnika za idiotę, który uwierzy, że tak wytrawnemu szpiegowi jakim jest Ałganow, cokolwiek mogło się wypsnąć na spotkaniu z niczego nieświadomym Kulczykiem, którego to Kulczyka doświadczony szpieg Ałganow widział pierwszy raz na oczy i w ogóle w całkiem innej sprawie się spotkali, co Ałganowa tak speszyło, że mu się wyrwało co nie powinno),intryga Kulczyka, czyli Kulczyk rozgrywa swoją gierkę przeciwko osobom, z którymi ma nia pieńku.To wzruszające, że po piętnastu miesiącach intensywnej pracy szef służb specjalnych (od pewnego czasu już niestety "były") nie wie, czy to Ałganow wykorzystał Kulczyka, czy też może Kulczyk wykorzystał Siemiątkowskiego. Ileż musiało być tych hipotez na początku, jeśli po blisko półtora roku śledztwa ich liczba zredukowana do trzech? Ale nie bądźmy małostkowi, ważne, że Zbynek wreszcie doszedł do tego, co średnio rozgarniętemu człowiekowi nasuwa się samo (poza hipotezą "wpadki" Ałganowa - to może nasunąć się tylko bardzo nieśrednio rozgarniętemu, zwłaszcza, że ogromne różnice w relacjach raczej wykluczają tę hipotezę). Przy okazji okazało się, że spotkania były trzy: lunch ze wszystkimi, kolacji część pierwsza z Kulczykiem i kolacji część druga bez Kulczyka. W swojej notatce (za Kulczykiem) Siemiątkowski nie dzieli kolacji na dwie części, skoro więc zrobił to u Olejnikowej, to zapewne nie bez powodu. A ponieważ mi się obrywa za nieuprawnione spekulacje, nie będę się wyrywać z domysłami dlaczego Zbynek wprowadza wątek trzeciej bibki. Wyjdzie samo. Ciekawe jest też to, jak solidarnie agent  i Kulczyk mylą się co do daty spotkania (obaj przesuwają je o dzień),  mnie ta ich wspólna pomyłka prowadzi do zgoła odmiennych wniosków niż Rokitę, uważam, że to dowód na moją poprzednią hipotezę, że notatka agenta jest wtórna do relacji Kulczyka. Siódmy dzień tygodnia a jak ktoś chce streszczenie, tu ma relację Gazety.PS. Fatum jakieś ciąży nad sekretnymi zapiskami na temat afery. Kaczmarkowi laptopa ukradli, Kapuście notes wyrwali, teraz chyba czas na Siemiątkowskiego. Choć jeśli według alfabetu biorą i przy literze "k" są, muszę uważać :) 