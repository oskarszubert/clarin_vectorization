Iwona Galińska przed i po fałszowaniu ustawy medialnej wysyłała do Czarzastego maile z kolejnymi jej wersjami. "Sensacyjny trop w sprawie fałszowania ustawy medialnej" obwieszcza Agnieszka Kublik, "eee tam, zaraz sensacyjny", bagatelizuje białostocki prokurator prowadzący sprawę, w prokuraturze wiedzieli to już dawno i żaden to dla nich news. Faktycznie, udział Czarzastego w fałszowaniu ustawy medialnej trudno uznać za sensację, podobnie jak to, że warszawska prokuratura konsekwentnie ignorowała fakty i dowody niepasujące do z góry przyjętego planu umorzenia śledztwa ale zastanawiła mnie reakcja Nałęcza, który wydaje się być mocno zaskoczony ("jest to sensacyjny trop, z którego wynika, że urzędniczki KRRiT tylko wykonywały czyjeś polecenia. To dodatkowa informacja, że ślady prowadzą do Włodzimierza Czarzastego"), bo przecież o ile pamiętam to właśnie komisja śledcza zleciła prokuraturze zbadanie twardych dysków z komputerów w Krajowej Radzie i dostała ekspertyzę informatyczną, na którą w swoim raporcie kilkakrotnie powołuje się Ziobro, przytaczając także zapisy z komputera Galińskiej a jest mało prawdopodobne, żeby te maile do Czarzastego przeoczył lub uznał za nieistotne. Czyżby więc w materiałach przesłanych komisji z prokuratury zabrakło kilku "drobiazgów"? Jakie były losy śladów po mailach do Czarzastego? 