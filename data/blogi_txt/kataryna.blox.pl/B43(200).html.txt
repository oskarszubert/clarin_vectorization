Stefaniuk pyta Cimoszewicza (6 listopada 2002): "...na podstawie art. 8 ust. 3 regulaminu Komisji Etyki Poselskiej Komisja zwraca się z prośbą o uzupełnienie brakujących danych dotyczących: w pkt I - kwoty środków pieniężnych zgromadzonych w walucie obcej, wartości papierów wartościowych (...) w pkt V - czy posiada Pan akcje spółek prawa handlowego. Czy akcje PKN ORLEN zostały przez Pana sprzedane?"Cimoszewicz odpowiada do Stefaniukowi (27 listopada 2002): "...uprzejmie powiadamiam, że po zwróceniu się do mojego banku uzyskałem informacje pozwalające mi odpowiedzieć bardziej precyzyjnie na dwa pytania dotyczące moich oszczędności. Dnia 31 grudnia ubiegłego roku moje oszczędności dewizowe wynosiły 608 dolarów 32 centy. Mam nadzieję, że tym razem poziom precyzji jest wystarczający. Natomiast byłem wtedy posiadaczem 700 szt. akcji spółki Agora, które wedle ówczesnego kursu notowań giełdowych miały wartość 35 tys. 980 zł. Ponieważ połowa tych akcji należy do mojego syna, mogę stwierdzić, że byłem właścicielem akcji o wartości 17 tys. 990 zł, a więc mieści się to precyzyjnie we wcześniejszym stwierdzeniu mówiącym o akcjach o wartości kilkunastu tysięcy zł."Jest to jednoznaczny i niepodaważalny dowód na to, że: a) Cimoszewicz świadomie zataił akcje Orlenu, b) Cimoszewicz świadomie wprowadził w błąd Stefaniuka, c) Cimoszewicz skłamał przed komisją śledczą i konsekwenetnie kłamie opinii publicznej bo z listu wynika jasno, że dobrze wiedział na jaki dzień wypełnia się zeznanie a nie wpisując akcji Orlenu wcale się nie pomylił tylko zrobił to celowo i nie sprostował nawet gdy wprost zapytał go o nie Stefaniuk! Przypominam co Cimoszewicz zeznał przed komisją. "Była to pomyłka. Zamieściłem tam stan informacji o moim majątku w momencie wypełniania tego oświadczenia (...) Ja mogę w tej chwili - po tym, jak już pan oczywiście publicznie się na ten temat wypowiedział, a ja sięgnąłem z powrotem do przepisów i uzmysłowiłem sobie to, że powinienem był podać stan majątkowy na 31 grudnia 2001 r. - potwierdzić, że popełniłem pomyłkę..."I to by było na tyle. Nie było żadnej "formalnej omyłki", było celowe działanie. Mam nadzieję, że prokurator badający od wczoraj sprawę oświadczenia Cimoszewicza zauważy ten arcyciekawy fragment. I pomyśleć, że to jest ten najuczciwszy na lewicy...Listy Cimoszewicz-Stefaniuk 