W wywiadzie dla Dziennika mówiłam dlaczego coraz trudniej mi się zebrać do pisania, jednym z powodów jest wątpliwa wiarygodność mediów na które jestem skazana.Jako blogerka jestem skazana na wiadomości z  trzeciej ręki. Bo najpierw jakiś polityk lub ktoś sprzedaje temat  dziennikarzowi, potem on filtruje to przez swoje poglądy i interesy  swojej gazety, a na końcu ja to mam komentować?! Jaki jest sens, by  komentować coś, co umoczonemu do cna redaktorowi C. z pewnej gazety  sprzedał jakiś oficer WSI? Mam to na poważnie analizować? Czasami więc  łapię się na tym, że to nie ma sensu.Tak jest w istocie, a najlepszy przykład tego o czym mówię znalazłam wczoraj na blogu Sylwestra Latkowskiego we wpisie poświęconym Aleksandrowi Lichockiemu. Przytaczam obszerne fragmenty bo być może wpis Latkowskiego rzuca nowe światło na "aferę aneksową".Sylwester Latkowski: Pułkownik Aleksander Lichocki pomimo kolejnych zmian politycznych  doskonale poruszał się po świecie służb, biznesu i dziennikarzy. Dla  tych ostatnich był cenionym informatorem. (...) Wielu dziennikarzy powinno dokonać kwerendy swoich kontaktów z  Aleksandrem Lichockim, by nakreślić wreszcie jego prawdziwy portret.  Kim naprawdę jest Lichocki? Jakie zadania realizował w ostatnich latach  w mediach? Ile prowokacji, zadań, udało mu się zrealizować dzięki  mediom? (...) Moje kontakty z płk Aleksnadrem Lichockim są ubogie. Nie zdążyliśmy  przejść na „ty” jak uczyniło to z nim wielu dziennikarzy. W czasie programu „Konfrontacja” w pierwszej połowie roku 2006 odbyłem z nim  tylko trzy spotkania. Zachęcił mnie do nich dziennikarz, z którym  współpracowałem przez pewien okres. Lichocki był przekonany, że nie  wiem z kim się spotykam, gwarantować miał mu to organizator spotkania,  chwalił się tym ostatnio w rozmowach z dziennikarzami „Dziennika,”  wspomniała mi o tym Anna Marszałek. (Wymienił wówczas wielu dziennikarzy, z którymi się kontaktował).  Rzeczywiście Lichocki i dziennikarz mogli tak myśleć. Niestety  pułkownik był na tyle popularną postacią, że jeden z dziennikarzy  uświadomił mi kim jest osoba „bawiąca się w super tajemniczą postać o  wszechpotężnej wiedzy o kulisach działania tajnych służb w Polsce.”  Znał dobrze zażyłość dziennikarza z Lichockim. Ów dziennikarz krył  tożsamość Lichockiego nie tylko przede mną, ale też innymi osobami, z którymi współpracował. Dla mnie miał być on tylko „panem Olkiem”. (...) Od początku pułkownik Aleksander Lichocki nie wzbudzał mojego zaufania,  mieszał prawdziwe fakty, często pozyskane z gazet a nie z archiwów  tajnych służb, z kłamstwami. Należało uważnie go słuchać i oddzielać  ziarna od plew, zakładając, że więcej będzie w tym brudu, manipulacji,  niż prawdy. Pułkownikowi Aleksandrowi Lichockiemu zależało by upowszechniać niby  wiarygodne informacje, które miały skompromitować Marka Borowskiego. (...) W pierwszej połowie 2006 roku najważniejsza dla pułkownika Aleksandra  Lichockiego  była jednak postać Marka Borowskiego. To on w czasie  spotkań stawał się najważniejszym negatywnym bohaterem jego opowieści. - Kto dał zlecenie Lichockiemu na Borowskiego? – zapytałem po kolejnym spotkaniu z dziennikarzem, który dostarczył mi nowe informacje od  pułkownika. – Chcą utracić Borowskiego, by wpłynąć na wybory prezydenckie. Wówczas Marek Borowski, po wyborczej porażce jako przewodniczący SdPl  uczestniczył w 2006 w tworzeniu koalicji Lewica i Demokraci celem  wspólnego udziału w wyborach samorządowych. W tych wyborach ubiegał się  o stanowisko Prezydenta Warszawy. (...) Pułkownik Aleksander Lichocki był przez wiele lat dla dziennikarzy  informatorem, z niektórymi zbliżył się na tyle blisko, że mówiono o  wzajemnej przyjaźni. Patrząc z perspektywy czasu na jego kontakty z  dziennikarzami, poznając kolejne nazwiska, śledząc publikacje prasowe,  można odnieść wrażenie, że pułkownik Lichocki był jednym z aktywniejszych ludzi dawnych służb w mediach. (...) W czyim imieniu Aleksander Lichocki prowadził ożywione kontakty, często je inicjując, z dziennikarzami? To pytanie, na które nie znamy odpowiedzi, jak i na kolejne - Kto wprowadził pułkownika Aleksandra  Lichockiego w środowisko dziennikarskie, na pewno nie był to Wojciech  Sumliński? Sumliński poznał Lichockiego już jako zaufanego informatora  innych dziennikarzy.Jako że od początku "afery aneksowej" skłaniałam się ku hipotezie o prowokacji WSI, to co pisze Latkowski niespecjalnie mnie zaskakuje, powiedziałabym, że pasuje do tego co sobie na temat Lichockiego i jego roli wyobrażałam. Choć oczywiście o niczym nie przesądza. Najciekawsze w tej opowieści wydają mi się trzy wątki, niestety, bez szans na rozwinięcie. Wątek pierwszy czyli "umoczony redaktor". "Lichocki był przekonany, że nie  wiem z kim się spotykam, gwarantować miał mu to organizator spotkania", "Ów dziennikarz krył  tożsamość Lichockiego nie tylko przede mną, ale też innymi osobami, z  którymi współpracował". Kim był dziennikarz wysługujący się Lichockiemu nawet kosztem okłamywania kolegów? Wiemy o nim tylko tyle, że przez jakiś czas współpracował z Latkowskim, czyli niewiele. I że nie jest to Piotr Pytlakowski. Latkowski nie ujawni jego nazwiska, z pewnością nie ujawnią go też inni dziennikarze bo nikt sobie w stopę strzelać nie będzie. Dziennikarzom łatwo przychodzi rozliczanie kolegów z niedostatków antykaczystowskiej agresji ale wysługiwania się służbom i manipulowania medialmi nikt tu nikomu wypominał nie będzie. Pozostaje snuć domysły i na wszelki wypadek jeszcze bardziej ograniczyć zaufanie do dziennikarzy śledczych, jak wynika z wpisu Latkowskiego, bardzo podatnych na urok Lichockiego. Być może listę "podejrzanych" można trochę skrócić przeglądając Konfrontacje z tamtego okresu ale to bez sensu.Wątek drugi czyli medialny urobek Lichockiego. "[Dla dziennikarzy] był cenionym informatorem", "Jakie zadania realizował w ostatnich latach  w mediach? Ile prowokacji, zadań, udało mu się zrealizować dzięki  mediom?", "śledząc publikacje prasowe,  można odnieść wrażenie, że pułkownik Lichocki był jednym z  aktywniejszych ludzi dawnych służb w mediach", "W czyim imieniu Aleksander Lichocki prowadził ożywione kontakty, często  je inicjując, z dziennikarzami?". Ten wątek, tak jak poprzedni, też nie doczeka się wyjaśnienia, korporacyjna solidarność środowiska medialnego, a także fakt, że pewnie każda redakcja ma na sumieniu jakiś tekst pisany Lichockim, każe porzucić nadzieje na wyjaśnienie ile i jakie jeszcze teksty inspirował Lichocki. Latkowski podaje listę tematów nad którymi "pracował" Lichocki, jest to jakiś trop ale wymagałby tak mozolnej kwerendy po gazetowych archiwach, że mija się to z celem.Wątek trzeci czyli zlecenie na Borowskiego. "W pierwszej połowie 2006 roku najważniejsza dla pułkownika Aleksandra Lichockiego  była jednak postać Marka Borowskiego. To on w czasie  spotkań stawał się najważniejszym negatywnym bohaterem jego opowieści", "Chcą utracić Borowskiego, by wpłynąć na wybory prezydenckie". Latkowski sugeruje, że Lichocki miał zlecenie na Borowskiego i chciał utrącić jego kandydaturę w wyborach na prezydenta Warszawy. To też ciekawy wątek, zwłaszcza jeśli się pamięta, że rok wcześniej podobne zlecenie (na Cimoszewicza) z powodzeniem zrealizowano. Kto (i jak) chciał utrącić Borowskiego w 2006? Zapewne ten do kogo przeszedłby jego elektorat. Jak wyglądała realizacja tego zlecenia, kim się Lichocki posłużył, czy w ogóle mu się udało wciągnąć w to jakiegoś dziennikarza? Bardzo ciekawy wątek ale bez szans na wyjaśnienie, choć wnikliwa prasówka gazet z tamtego okresu pozwoliłaby sprawdzić czy ktoś obrabiał temat.Jak w świetle informacji z bloga Latkowskiego wygląda "afera aneksowa"? Afera czy prowokacja? Nie przesądzam choć wątpliwości mam coraz więcej. Tylko kto ma mi je rozwiać? Jeśli relacje między Lichockim a mediami wyglądały tak jak je opisuje Latkowski to na dociekliwość dziennikarzy nie ma co liczyć. Blog Latkowskiego 