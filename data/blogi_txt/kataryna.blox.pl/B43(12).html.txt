Przemysław Gosiewski: Faktycznie  patronowałem dwóm projektom – tak zwanej małej i dużej nowelizacji  ustawy o grach losowych. Mała nowelizacja została przyjęta przez  Komitet Stały i przesłana do Rady Ministrów. W przypadku dużej  nowelizacji, nie stanęła na Radzie Ministrów, bo skończyła się kadencja  rządu. Dopłaty na każdym etapie były w projekcie dużej nowelizacji. W małej nowelizacji, która została przyjęta przez rząd ich nie było, ale  w jej przypadku chodziło tylko o to, by środki z gier były wpisane do  budżetu państwa. Stąd musiała być przyjęta przed 30 września, kiedy  rząd przesyła projekt budżetu do Sejmu. Ale gdybyśmy zdążyli przyjąć  dużą nowelizację, która zatrzymała się na etapie Komitetu Stałego Rady  Ministrów, dopłaty by się zachowały.    Według Gosiewskiego, nie było tak jak twierdzi Palikot - że za sprawą  Gosiewskiego 31-stronicowa nowelizacja zawierająca dopłaty, zamieniła  się w 1-stronicową nowelizację zawierającą tylko nieznaczne  podniesienie podatku. Były dwie odrębne ustaw. "Mała nowelizacja",  która poszła do Sejmu szybciej i została  uchwalona, i "duża  nowelizacja", której żywot przerwało nieoczekiwane skrócenie kadencji.  Tak twierdzi Gosiewski i są pewne poszlaki wskazujące, że nie kłamie.  Są to sejmowe interpelacje, zgłaszane przez posłów już po "małej  nowelizacji".   Anna Sobecka (RLN) - 15 czerwca  Jak donosi prasa, Totalizator  Sportowy dzięki Ministerstwu Finansów może stać się monopolistą na  rynku hazardu, wypierając z niego prywatny sektor gier. W ich miejsce  wejdą wideoloterie. Maszyny te mogą przynieść państwu krociowe zyski,  ale jak ostrzegają eksperci, mogą również uzależnić miliony. (...)  Nowelizacja zakłada, że właściciele prywatnych automatów, prócz  płacenia podatku od samego posiadania maszyny (dziś 125 euro, a od stycznia już 180 euro miesięcznie), będą musieli też płacić po 10 proc.  od każdego zakładu. Wejście w życie tak drakońskich opłat spowoduje  upadek branży prywatnej.  Interpelacja Anny Sobeckiej z 15 czerwca 2007 Odpowiedź Ministerstwa Finansów z 18 lipca 2007  Teresa Piotrowska i Maciej Świątkowski (PO) - 25 czerwca   Po wprowadzeniu 10% opłaty od każdego  zawartego zakładu stanie się on po prostu nieopłacalny. (...) Wprowadzenie tak wysokich opłat oraz restrykcji spowoduje upadek branży  prywatnej, której miejsce zajmie Totalizator Sportowy. W jego planach  jest wejście na rynek hazardowy z wideoloteriami. Jest to najbardziej  agresywna forma gier losowych, w wielu krajach zakazana ze względu na  wysoką szkodliwość. Interpelacja T.Piotrowskiej i M. Świątkowskiego z 25 czerwca 2007 Odpowiedź Ministerstwa Finansów z 12 lipca 2007  Adam Szejnfeld (PO) - 9 lipca  Równie duże kontrowersje co podwyżka zryczałtowanej stawki podatku od gier na automatach o niskich wygranych  budzi propozycja wprowadzenia 10-procentowej dopłaty do stawek w grach  w salonach gier na automatach, grach w kasynach oraz zakładach  wzajemnych. (...) Projekt nowelizacji przewiduje również umożliwienie  prowadzenia w ramach monopolu państwa wideoloterii. (...) proponowane  uregulowanie prowadzenia wideoloterii może prowadzić do poważnych i nadzwyczaj negatywnych skutków społecznych.   Interpelacja Adama Szejnfelda z 9 lipca 2007 Odpowiedź Ministerstwa Finansów z 9 sierpnia 2007   Z odpowiedzi Ministerstwa Finansów na interpelację posła Adama  Szejnfelda wiemy więc, że 9 sierpnia 2007 w projekcie nowelizacji  ustawy były jeszcze zarówno 10-procentowe dopłaty, jak i wideoloterie.  Ostatnie posiedzenie tamtej kadencji Sejmu odbyło się natomiast 19  września, czyli miesiąc, tydzień i trzy dni później.    To wszystko sprawia, że wersja Gosiewskiego jest całkiem wiarygodna. Na  pewno niczego nie wyrzucił do 9 sierpnia, a potem już nie miał powodu,  bo 22 sierpnia do Sejmu wpłynął wniosek o skrócenie kadencji, i stało się jasne, że ten rząd już niczego w sprawie gier losowych nie zdąży  zrobić.    W nawiązaniu do "Przepis na newsa" 