Luiza Łuniewska, dziennikarka Newsweeka, która przeprowadziła głośny poniedziałkowy wywiad z  Agatą napisała swego czasu dla Ozonu bardzo ciekawy reportaż  "Życie po aborcji" poświęcony "traumie poaborcyjnej". Wczoraj zapytałam ją o ten reportaż w kontekście dzisiejszej "sprawy Agaty", oto skrót naszej wymiany.Luiza Łuniewska: Podpisuję się, także dzisiaj, pod każdym słowem z tekstu o  postaborcyjnej traumie. Zaprzeczanie, że coś takiego istnieje uważam za  głupotę, ślepotę natury ideologicznej. Mam nadzieję, że to co spotkało  tamte moje bohaterki, nie dotknie Agaty. Choć boję się, że trauma jest nieunikniona.Ja: Czy dawanie go do przeczytania  Agacie uznałaby Pani za niedozwoloną formę nacisku lub zaszczuwanie?  Proszę o jasną odpowiedź.Luiza Łuniewska: Jasno, zgodnie z Pani życzeniem: przesłanie Agacie mojego tekstu o postaborcyjnej traumie uznałabym za  formę niedopuszczalnego nacisku. Nie wiem, jak Pani, ale ja, nawet  wybierając książkę na prezent dla dziecka znajomych, staram się, by  była to taka literatura, jaką podarowaliby mu rodzice. Nigdy żadnemu  dziecku nie ośmieliłabym się podsuwać tego tekstu, jest on stanowczo z  kategorii „dozwolone od lat 18”. Jeśli mama Agaty natrafi na niego w sieci i go przeczyta – będę szczęśliwa. Ale nawet jej bym go nie wysłała w tej chwili. Bo wywieranie nacisku polegać może właśnie na  przesyłaniu, podtykaniu i polecaniu.I tu zgłupiałam. Luiza Łuniewska napisała ważny artykuł o syndromie, o którym mówi się rzadko albo wcale ("Zaprzeczanie, że coś takiego istnieje uważam za  głupotę, ślepotę natury ideologicznej"), na dodatek uważa, że jest duże prawdopodobieństwo, że dotknie on Agatę ("Mam nadzieję, że to co spotkało  tamte moje bohaterki, nie dotknie Agaty. Choć boję się, że trauma jest  nieunikniona") ale swojego artykułu pod którego każdym zdaniem nadal się podpisuje nie pokazałaby nie tylko samej Agacie, ale nawet jej matce bo to niedopuszczalny nacisk. Na czym w takim razie ma polegać wolny wybór Agaty i jej matki??? Na podjęciu decyzji bez świadomości jej konsekwencji? Wybór z pewnością będzie wtedy łatwiejszy ale czy naprawdę chodzi o łatwość podjęcia decyzji czy o dobrą decyzję? Agata jest za mała żeby czytać o syndromie poaborcyjnym ale nie jest za mała, żeby go przeżyć? Nie rozumiem tej logiki i nie rozumiem takiej troski. 