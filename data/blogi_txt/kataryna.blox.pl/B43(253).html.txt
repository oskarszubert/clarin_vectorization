Jan Rokita: "Powiem tak - choć jest to dla mnie bardzo trudne - po tym, co się stało w ostatnich dniach, lepiej by było, gdyby kolegium IPN poczekało z obsadzaniem tej funkcji. Przez jakiś czas przynajmniej, żeby się wyjaśniła sprawa agentury wokół papieża. W moim przekonaniu, w dzisiejszej sytuacji, w dzisiejszej atmosferze – mówię to z ciężkim sercem – wybieranie prof. Leona Kieresa byłoby bardzo trudne."Gazeta Wyborcza: "Lider PO Jan Rokita zapowiedział wczoraj, że PO w zbliżających się wyborach na szefa IPN nie poprze Kieresa, który kandyduje na kolejną kadencję"Nie wiem gdzie Rokita to zapowiedział bo w wywiadzie na który Gazeta się powołuje nie ma żadnej deklaracji w imieniu klubu PO, takie interpretowanie wypowiedzi Rokity jest po prostu nadużyciem. Kieres obrywa zasłużenie bo zachował się skrajnie nieodpowiedzialnie a za takie błędy się płaci, powinien mieć świadomość, że każdy jego fałszywy ruch zostanie skwapliwie wykorzystany.  "Czy Kieres zrezygnuje z kandydowania na drugą kadencję?" 