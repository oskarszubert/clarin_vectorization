Dzisiaj gościnią (muszę się ćwiczyć w politycznie poprawnym języku) Najsztuba była "kobieta po przejściach a przed katastrofą" Aleksandra Jakubowska. Najsztub dzisiaj lepszy niż w poprzednich programach (o co nietrudno bo do tej pory był beznadziejny), Ola w formie, pewna siebie i wyszczekana jak kiedyś. Nawet o Rokicie ciepłe słowo rzuciła - "Ja go szanuję, on zasługuje na to, żeby się z nim procesować". A jak już jesteśmy przy GTW, wyrzucony z sań Włodzimierz Czarzasty napisał (i znając go, jest z tego dumny), płomienny list do lewicy."W trakcie wyjaśniania afery Rywina prawica zorientowała się, że może zrealizować dwa cele: osłabić lewicę i zawłaszczyć media publiczne. Lewica zamiast się zjednoczyć i nazwać tę aferę polityczną hucpą, wykorzystała ją do podziałów, wyrzucania z gonionych sań swoich ludzi, walki o władzę wewnątrz SLD. Stworzyła tym samym pole do politycznego rozbestwienia prawicy, którego efektem jest wezwanie prezydenta przed komisję śledczą i Trybunał Stanu. Chyba już czas, żeby prezydent został przeproszony i przeprosił się ze wszystkimi, którzy mają rozum, i swoim rozsądkiem wsparł wspólną walkę z szerzącą się głupotą [...] Ja jestem do tego gotowy. A Wy?" Podobno był duży odzew, pierwszy odpowiedział Halber. Sms-em "Chwała nam i naszym kolegom. Chuje precz".Inna sprawa, że lewica wpadła w prawdziwą panikę jak jej media spod władzy wydarto. Danuta Waniek lamentuje nad utratą władzy nad telewizją, Maria Szyszkowska alarmuje, że "jest to już ostatni moment, w którym należy głośno mówić o tym, że dziennikarze nie mają żadnego uprawnienia do tego, by w "togach" moralistów, z wyższością i arogancją, wydawać sądy o politykach". Cóż, wkrótce wybory a po Bunatnym Robercie już tylko wspomnienie (chlip, chlip). 