W opolskiem Centralne Biuro Śledcze przejęła prawica i rozprawia się w ten sposób z niewygodnymi, bo kryształowo uczciwymi, politykami lewicy. Tak przynajmniej wmawia nam Aleksandra Jakubowska, której dzisiaj z rana CBŚ męża przymknął, Jakubowska podejrzewa, że to sprawka "opolskiej prawicy", która się przestraszyła wielkiego comeback Lwicy Lewicy i napuściła na nią CBŚ. Jakubowska musi teraz odwołać zaplanowaną na przyszły tydzień konferencję na której zamierzała odeprzeć wszystkie zarzuty jakimi ją wróg obciążył. "Być może jest to takie działanie zapobiegawcze wobec tej konferencji. Bo oczywiście w tej sytuacji nie mogę jej zrobić" - powiedziała sympatyczna pani Ola a ja zachodzę w głowę dlaczego niby zatrzymanie męża ma jej uniemożliwić obronę, przecież jeśli i ona, i mąż są czyści, tym bardziej jest powód, żeby się tym dziennikarzom pochwalić.  PS. Chyba rozumiem dlaczego nie tak dawno SLD chciało rozwalić CBŚ. Wyjątkowo drażniąca instytucja, żadnego szacunku dla zasłużonych eseldziaków. 