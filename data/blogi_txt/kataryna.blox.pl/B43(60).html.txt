Marek Borowski: "Krytykowanie prezydenta Aleksandra Kwaśniewskiego przez partie prawicowe w związku z jego planowanym wyjazdem do Moskwy na obchody rocznicy zakończenia II wojny światowej jest zagrożeniem m.in. dla spójności polskiej polityki zagranicznej, zwłaszcza wschodniej."Krytykowanie władzy znowu jest zagrożeniem dla państwa? Postkomuniści już 15 lat uczą się demokracji ale jak widać nadal nie rozumieją o co w niej chodzi, na każdym kroku wychodzi peerelowska mentalność. Szkoda, że się Borowski zatrzymał w pół drogi, bo przecież skoro krytykowanie głowy państwa jest zagrożeniem dla naszej racji stanu, to trzeba zaproponować jakieś remedium, nie może być tak, że sobie opozycja mówi co chce i nastaje na sojusze. Może warto wrócić do niektórych zapisów tzw. małego kodeksu karnego z 1946 roku, na przykład:Art. 22. Kto rozpowszechnia fałszywe wiadomości mogące wyrządzić istotną szkodę interesom Państwa Polskiego, bądź obniżyć powagę jego naczelnych organów, podlega karze więzienia do lat 5. i powsadzać tych wszystkich nieumiarkowanych co to im się w głowach poprzewracało i sobie wyobrażają, że w demokracji można krytykować władzę i że debata publiczna polega właśnie na ścieraniu się poglądów, z najbardziej skrajnymi włącznie. Bezczelni radykałowie. 