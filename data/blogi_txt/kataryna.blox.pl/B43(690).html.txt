Czyli obsesji Żakowskiego rozdział kolejny. Ja rozumiem, że pan Żakowski ma do Wildsteina bardzo emocjonalny stosunek od czasu pamiętnego obrzydliwego programu ze Staniszkis (ciągle nie doczekaliśmy się wyjaśnienia dlaczego nakłamał pani profesor, że jej nazwisko będzie na liście 20 opublikowanych) ale są jakieś granice przyzwoitości, granice, które Żakowski kolejny raz przekroczył żeniąc Wildsteina z Wieczerzakiem. "Mówi pani poseł Małgorzata Ostrowska z SLD, jedna z osób, którym rozmaite grzechy zarzucił oskarżony Wieczerzak. I niby wszyscy wiedzą, że to są pierdoły, bo jako podejrzany Wieczerzak może bezkarnie wygadywać, co mu ślina na język przyniesie. A jednak media kipią sensacjami Wieczerzaka. Sytuacja przypomina sprawę listy Wildsteina. Po pierwsze, znów ktoś skutecznie podrzucił dziennikarzom wątpliwej wartości dokument, bo przecież zeznania Wieczerzaka same z prokuratury nie wyszły tak samo, jak lista Wildsteina sama nie wyszła z IPN-u. Po drugie znów niby wszyscy wiedzą, że są to rewelacje wątpliwej wiarygodności , a jednak wszyscy się na nie powołują i powtarzają wątpliwe zarzuty, chociaż z licznymi zastrzeżeniami. Wieczerzakowi tak jak Wildsteinowi bez trudu udaje się ochlapać błotem zapewne niewinnych ludzi (może niektórych też winnych). A on sam – podobnie jak Wildstein – próbuje pławić się w glorii ofiary. Ciekawe ile razy ta sztuczka może się jeszcze udać" Nawet Gadzinowski nie załapał tych podobieństw, gdyby nie Wojciech Mazowiecki, który się zawsze chętnie pod każdy atak na Wildsteina i IPN podepnie, to by biedny Żakowski został całkiem sam na placu boju.  Nie poznaję Żakowskiego, nie pamiętam, żeby wcześniej cokolwiek wzbudzało w nim taką agresję, zupełnie niezrozumiałą. A może zrozumiałą, tylko jeszcze nie wszystko wiemy?  Summa zdarzeń 