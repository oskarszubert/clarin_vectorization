Gdy jeszcze mieszkałam z rodzicami, moim sąsiadem był Maciek, chłopiec z zespołem Downa. Jedynak, bardzo kochany przez rodziców, zwłaszcza przez ojca, co jest zresztą rzadkością, bo niestety często się zdarza, że ojcowie nie radzą sobie psychicznie z sytuacją i porzucają rodziny. Duży udział w tym, że sobie nie radzą ma zapewne otoczenie, wyśmiewające i wytykające palcami "mongołów". Ludzie są okrutni. Ale takiego okrucieństwa jakim popisała się redakcja portalu "Świnoujście" dawno nie widziałam, jego dziennikarze urządzili regularny medialny lincz na chłopcu z zespołem Downa, który nikomu krzywdy nie zrobił, a jego jedyną winą było to, że w ogóle wyszedł z domu, między ludzi.Zadzwoniłam do redaktora tego portalu ale - mimo, że jak sam powiedział nie była pierwsza - wydaje się, że nic do niego nie dociera i nie zamierza usunąć tego artykułu, gdzie każdy może sobie obejrzeć tego chłopca. Który pewnie nieprędko znowu wyjdzie między ludzi, którzy go w taki sposób przeganiają z przestrzeni publicznej, tylko dlatego, że jest inny.Ale mnie to wkurzyło! Od lat obserwuję ile wysiłku wkładają rodziny pokrzywdzonych przez los w to, żeby dać im namiastkę normalnego życia, żeby nie byli skazani na samotność w czterech ścianach, a tu jeden bezmyślny redaktor z taką łatwością to wszystko niszczy. Szok! Nowo zaprzysiężona Rzecznik Praw Obywatelskich ma pierwsze wyzwanie. Liczę też na reakcję organizacji broniących praw człowieka, i tych stojących na straży etyki mediów. A Was zachęcam do skontaktowania się z redaktorem i powiedzenia mu co robi, bo sam ma za mało wyobraźni, żeby to zrozumieć. Jego telefon jest na stronie - 602 657 344. Medialny lincz na chłopcu z zespołem Downa 