Rzeczpospolita: A czy teraz telewizja nie zmierza w kierunku prywatyzacji?Rafał Grupiński (PO): No cóż, osób po cichu majstrujących przy tym zawsze będzie wiele. A za utrzymaniem obecnego stanu lobbują tacy producenci, jak Maciej Strzembosz i Jacek Bromski. Paradoksalnie, to oni w istocie nie chcą telewizji edukacyjnej, z wysoką kulturą, teatrami i publicystyką kulturalną, bo zabrakłoby pieniędzy na marne produkty ich środowiska, głównie żyjącego z telewizji publicznej. Przywrócenie misji w TVP to przesunięcie większości środków z seriali i „tańców na lodzie“ na wysoką kulturę. Tego i utraty abonamentu producenci audiowizualni – nie artyści, bo oni byliby beneficjantami tych zmian – boją się najbardziej. Szkoda, że wybitni twórcy, tacy jak Agnieszka Holland, z nieświadomości przyłączają się do tego blokującego zmiany na lepsze duetu.Jakie to wszystko proste. Dwaj pazerni na kasę lobbyści i nieświadoma idiotka, która się do nich przyłączyła. Z coraz większym zdumieniem śledzę kolejne,  powoli przybierające formę nagonki, wypowiedzi władzy na temat krytykujących ustawę medialną osób i środowisk. Wytłumaczeniem niespotykanej i niczym nie uzasadnionej agresji Grupińskiego wobec Strzembosza i Bromskiego jest chyba to co ją bezpośrednio poprzedza, nie bez powodu zapewne Grupiński wymienił to jednym tchem. "Osób po cichu majstrujących przy prywatyzacji zawsze będzie wiele. A za utrzymaniem obecnego stanu lobbują...". Czy Grupiński właśnie nie chlapnął prawie wprost o co chodzi w walce o ustawę? Jedni po cichu majstrują przy prywatyzacji, a ci dwaj im piasek w tryby...Ustawa medialna to jedyne o co Platforma naprawdę walczy. Bez żalu porzuciła wszystkie swoje wyborcze obietnice, większości nawet nie próbowała realizować, tym bardziej dziwi ogromna determinacja przy forsowaniu ustawy medialnej, zwłaszcza, że dzieje się to kosztem miłości bezkrytycznie wspierających ją do tej pory środowisk (a wiadomo, że jedyne co jest w programie Platformy niezmienne to przywiązanie do sondaży i wizerunku). Chyba nawet najwierniejsze lemingi nie uwierzą, że Platforma idzie na wielką wojnę z elitami bo chce nas, zwykłych obywateli, obronić przed abonamentem. Coraz bardziej samobójcza obrona skompromitowanej ustawy musi mieć drugie dno, myślę, że Grupiński właśnie je odsłonił. Szkoda, że dziennikarki nie pociągnęły wątku "cichego majstrowania przy prywatyzacji", może byśmy się dowiedzieli kto i na czyje zamówienie majstruje. Rzeczpospolita rozmawia z Rafałem GrupińskimRzeczpospolita rozmawia z Maciejem Strzemboszem 