Obejrzałam pierwszy odcinek nowego programu Lisa "Co z tą Polską" i mam mieszane uczucia. Oglądało się dobrze ale Lis był chyba zbyt spięty a silenie się na luz ("mówią mi, że mam tu stać", "teraz przerwa na reklamę bo jesteśmy stacją komercyjną i program musi na siebie zarabiać") dodatkowo to wrażenie spiętości potęgowało, zasłonę milczenia należy też spuścić na nachalne próby pogodzenia Miller z Ziobro (pełny zapis rozmowy z oboma panami tutaj). Ale ogólne wrażenie bardzo dobre, w dużej mierze dzięki Leszkowi Millerowi i jego opowieściom o przechodzeniu do historii, która doceni ("I jestem dumny, proszę pana, że ten polski premier nazywa się Leszek Miller"), opowieści Millera zawsze wprawiają mnie w pogodny nastrój (a poprawiacz humoru był pilnie potrzebny po tym jak z trzech polskich klubów do fazy grupowej Pucharu UEFA awansowała tylko Amica). 