Żartowałam, jasne, że nigdy. Ekspertyzy już gotowe, konstytucja zabrania i tyle. "Pierwszy" nie ma tyle odwagi, żeby się narazić na konieczność powiedzenia prawdy o Orlenie, a z wymyśleniem wiarygodnej wersji zdarzeń nawet taki wytrawny kłamca jak on może mieć kłopoty. Ale od czego eksperci i Jolanta Szymanek- Deresz? Żeby tak jeszcze można było Kulczyka ambasadorem zrobić, tacy chyba mają immunitet? Bo nie bardzo widzę jak doktor K. mógłby wyjść z twarzą z tego łańcuszka kłamstw, w które się wpakował. A jak się doktor speszy to i o Pałacu może coś chlapnąć a i bez tego lekko nie jest. Opozycja "pełzający przewrót" szykuje, a zawsze wierna Gazeta Wyborcza nawet odgłosy plutonu egzekucyjnego słyszy ("przy tobie, najjaśniejszy panie, stoimy i stać chcemy"). Co jutro? Wiersz Szymborskiej o nienawiści, z dedykacją dla tych, którzy mają czelność pytać? Bo dzisiejszy "pluton egzekucyjny" to chyba tylko na rozgrzewkę. Widać histeria jest zaraźliwa. Za to ten artykuł pięknie ilustruje to co dzisiaj napisał Skwieciński w Rzepie. Brońcie Kwaśniewskiego, tylko za parę lat nie miejcie pretensji do tych, którzy się teraz od niego uczą, że kłamstwo czasami popłaca jak się je wystarczająco głośno wykrzyczy. Dzisiaj prezydent wpadł niespodziewanie do marszałka Oleksego, pewnie razem ustalają strategię zapowiadanej przez prezydenta "walki z opozycją". Kwaśniewski widać chce zakończyć swoją prezydenturę efektowną porażką, bo na taką walkę chyba ma za słabą pozycję a i wierny sojusznik Wyborcza bardzo osłabł. 