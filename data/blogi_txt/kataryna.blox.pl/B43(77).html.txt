To nie tak miało być. Nie tak to sobie redaktor naczelny Polsatu Bogusław Chrabota zaplanował kiedy w szlachetnym odruchu moralnego wzburzenia wyrażał solidarność z kolegami z konkurencyjnej TVN brutalnie zaatakowanymi przez reżimowych dziennikarzy z Gazety Polskiej. Niestety, zapomniał biedak, że w internecie to się różni ludzie kręcą, a jak się kto nieodpowiedni przypałęta to i kłopoty z tego mogą być (wie coś o tym Waldemar Kuczyński, który do tej pory nie może mi wybaczyć nagłośnienia jego słynnych życzeń dla Polski). No i jednym wazeliniarskim komentarzem udało się Chrabocie to co nie udałoby się prawdopodobnie Sakiewiczowi. Skutecznie podtopił TVN a chciał tylko pomóc. No cóż, lepiej mieć takich wrogów jak Sakiewicz niż takich przyjaciół jak Chrabota. Ale po kolei. Wtorek. Gazeta Polska atakuje TVN, TVN się rozpaczliwie broni, Chrabota postanawia wtrącić swoje trzy grosze. Trzy grosze są zatytułowane "Kurestwo medialne" bo też i wzburzenie Chraboty jest ogromne, pisze więc Chrabota ciut patetycznie:Chrabota: "Autorom GP można tylko powiedzieć: to wy instrumentalizujecie media. To  wy jesteście narzędziem. A nam, ludziom, którzy w coś jeszcze wierzą  wypada stanąć w tym gronie, z Sekielskim, Morozowskim, Suboticiem.  Myślę, że będzie nas wielu."Na początku jest nawet nieźle. Nie ma ich co prawda wielu ale są, wierzą i stają tam gdzie wypada.  A potem przyszwędał się Maciej Gawlikowski i przestaje być fajnie. A całkiem niefajnie się robi jak dołączają jeszcze Agnieszka Romaszewska i Jacek Łęski a rozmowę z bloga ktoś przenosi na forum Wyborczej i zaczyna się oblężenie bloga. Oto fragmenty tej pasjonującej dyskusji, wartej zachowania bo mam dziwne przeczucie, że coś ważnego się stało (chociaż takie przeczucie miałam dopiero co po wypłynięciu afery Gudzowatego i się pomyliłam bo sprawa nie ma dalszego ciągu).Gawlikowski: "Jestem porażony Twoim wpisem. I mam powody. Wiem, że świetnie znasz przeszłość Milana S., wiem, że miałeś w ręku  dowody na jego współpracę ze służbami LWP. Przypominam Ci -było to w  maju 1992 roku w mieszkaniu W.W.. Było nas kilku i KAŻDY, także Ty,  widział papiery dowodzące niezbicie, że Milan S. został oddelegowany do  pracy w komunistycznej telewizji przez "wojskówkę". Wiesz również, że  starsi pracownicy TV opowiadali wielokrotnie o jego roli w montowaniu  szczególnie podłych propagandowych materiałów w latach 80-tych. Nie rozumiem dlaczego nagle chcesz stawać w jednym szeregu z Suboticem  ale nawet jeśli taki jest Twój wybór to przynajmniej nie mijaj się tak  rażąco z prawdą i nie udawaj, że to wymysły Gazety Polskiej. (...) Uznaję za nieprawdopodobne to, że nie ostrzegano Cię w TAI przed  Suboticem oraz dyrektorem dyżurnym TAI (nazwiska nie pamiętam, wysoki,  postawny, niemłody) jako ludźmi "wojskówki". Słyszałeś też pewnie, kto  nadzorował montaż materiałów z "procesu toruńskiego". Wiesz zapewne również, że Milan Subotic odpowiada za publicystykę TVN.  Robiąc do Superwizjera reportaż o IV. Wydziale SB musiałem go dać do kolaudacji komisji, w której zasiadał Subotic. Czy uważasz, że to  normalne? (...) Czy Milan wstrzymał lub ocenzurował? Dowodów nie mam. Tobie nie muszę  mówić, że o kulisach podejmowania decyzji przez szefostwa telewizji nie  są informowani autorzy filmów. Fakty są takie, że gdybym nie sprzedał  filmu "Zastraszyć księdza" do państwowej telewizji to nie ujrzałby światła dziennego. Proponowali mi, że zapłacą ale nie puszczą go w  takiej formie. Miały zniknąć twarze ubeków i ich nazwiska a film  zostałby przez nich "skrócony" o kilkanaście minut. Czy Milan był w  gronie podejmującym te decyzje? Zgadnij kotku..."Romaszewska: "Boguś i Ty się nie wstydzisz! Jeszcze wielkie słowa o moralności  wypisujesz? Poczytaj sobie dokladnie Maćka bo podobnie jak on myśli  pewnie jeszcze paru Twoich znajomych których miałeś zanim zostaleś  ważnym i bogatym dyrektorem, który zrobił karierę i uważa, że teraz już  musi mówić nie to co myśli ale to co należy. A może to nie hipokryzja,  może w głowie w takiej sytuacji też zachodzą zmiany? Pomyśleć, że kiedyś  byłeś normalnym człowiekiem i naszym kolegą."Łęski: "Maćku, Agnieszko. Cieszę się, że jeszcze chociaż paru normalnych ludzi zostało w mediach,  bo czasem po prostu rzygać się chce jak się to wszystko ogląda. Przykro  mi, że przy takiej okazji, bo myślę o wypowiedzi Chraboty mniej więcej  to co wy. Maćku, dziękuje Ci, że miałeś odwagę powiedzieć głośno to co  wielu z nas myślało, ale brakło jaj żeby to publicznie wywalić. Mam  jakieś dziwne przekonanie, że to jeszcze nie koniec i że wiele spraw  które w latach dziewięćdziesiątych nie doczekały sie uczciwego opisania jeszcze wyjdzie na swiatło dzienne. Serdecznie pozdrawiam, trzymajcie  się, bo miło nie bedzie."Latkowski: "Emocje jakie towarzyszą takiej rozmowie poznałem na własnej skórze, realizując „Układ medialny” w programie „Konfrontacja”. W komentarzach  do wpisu Andrzeja Chraboty mamy nagą prawdę, którą zamiata się pod  dywan. Press o tym nie napisze, przemilczy. Wyobrażacie sobie okładkę  tego miesięcznika z tytułem „TVN cenzuruje, tak jak inni.”?" Śledziłam tę rozmowę zafascynowana, z poczuciem, że coś pęka, jakaś zmowa milczenia przestaje obowiązywać a my mamy okazję posłuchać o tym o czym do tej pory tylko szeptano na  korytarzach redakcji. I w pokojach różnych Wieśków :)  Trzeba dużej odwagi, żeby pod własnym nazwiskiem wyłamać się ze środowiskowej solidarności, bardzo jestem Gawlikowskiemu wdzięczna bo mam wrażenie, że odpalił jakiś ważny proces, oby nieodwracalny. Bezlitośnie obnażył totalne zakłamanie TVN i medialnych szych w rodzaju Chraboty, całego tego dziennikarskiego światka, który jest zawsze pierwszy do obrażania się za jak wspomnieć o łże-mediach. Obłuda i niesamowity tupet, a może po prostu - by użyć języka Chraboty zwykłe "kurestwo medialne". Dobrze, że nie każdemu smakuje, jest nadzieja, że nie skończy się na awanturze na blogu. Choć pewnie i tym razem wszystko rozejdzie się po kościach. Tym bardziej, że zgodnie z logiką, jutro powinno nastąpić jakieś mocne uderzenie w PiS, żeby podgrzać nastroje przed sobotnią demonstracją bo porażka ubiegłotygodniowej "kurwikowej rewolucji" pod sejmem pokazuje, że może nie być łatwo wykrzesać z publiki spontanicznego wzburzenia i zrobić nam powtórki z Budapesztu. Poza tym trzeba pomścić kolegów z TVN. Jutro więc pewnie coś wybuchnie a potem się to rozdmucha i będzie wałkować tak długo, aż wszyscy zapomną z czym wyskoczył Gawlikowski psując atmosferę medialnej solidarności z ukrzywdzonym przez siepaczy Subotićem. Blog Chraboty, Maciej Gawlikowski kontra esbecy, Blog Latkowskiego 