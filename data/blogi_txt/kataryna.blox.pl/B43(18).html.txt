Pielęgniarki w Przemyślu głodują, gangsterzy wykonują wyroki na ludziach z "listy śmierci", politycy PSL odnaleźli się na listach płac J S, anulowana kara nadal czeka na wyjaśnienie - takie nagromadzenie spraw od których trzeba będzie odwracać uwagę opinii publicznej pozwala przypuszczać, że nieprędko pożegnamy się z "aferą stenogramową". Ćwiąkalski zarządził już śledztwo, jacyś szczęściarze w prokuraturze już się cieszą na myśl o przesłuchaniu 460 posłów a my się cieszymy na medialne relacje z postępów śledztwa. Zapowiada się długi serial, niewykluczone jednak, że scenariusz tej afery się wymknie z rąk Platformie Obywatelskiej jeśli prawdą okaże się to co dzisiaj powiedział w TVN24 Antoni Macierewicz, a powiedział rzeczy ciekawe. Nic dziwnego, że nie ma ich na czołówkach portali :)Czy na sali były osoby nieuprawnione? Macierewicz twierdzi, że w czasie tajnych obrad na sali znalazła się, za sprawą marszałka Komorowskiego, osoba niebędąca posłem a więc niemająca prawa tam przebywać. Gdyby informacja się potwierdziła to chłopcy Ćwiąkalskiego będą musieli chyba rozszerzyć swoje śledztwo na marszałka Komorowskiego. Macierewicz nie zdradził nazwiska tej nieuprawnionej osoby ale gdybym miała zgadywać z tego co wymrugał alfabetem Morse'a mogło chodzić o Jarosława Szczepańskiego.Czy marszałek Komorowski bezprawnie zawyżył klauzulę tajności? Macierewicz twierdzi, że gdy okazało się, że Ćwiąkalski nie powiedział niczego tajnego posłowie PiS wnieśli do marszałka wniosek o odtajnienie stanogramu ale marszałek odmówił, co zdaniem Macierewicza stanowiło naruszenie Ustawy o ochronie informacji niejawnych, która zakazuje zawyżania klauzuli tajności. Sprawdziłam, faktycznie ustawa wyraźnie o tym mówi.Art. 21. ust 4 Zawyżanie lub zaniżanie klauzuli tajności jest niedopuszczalne. Ustawa  wylicza jakie informacje można opatrzyć jaką klauzulą. Niewykluczone zatem, że nadgorliwcy z Platformy ustrzelą nie tego na kogo polują. Oczywiście żartuję, przecież tych pytań nikt nie będzie zadawał bo winni już są. Chlebowski wyśledził, że stenogram kończy się tam gdzie posłowie PiS wyszli z sali, Pitera widziała, że Ziobro coś notuje, tu już nawet prokuratora nie trzeba bo wszystko wiadomo, pozostaje wybór kary dla przeciekacza. No i dla Rzepy. Niesiołowski postuluje wymierzenie Rzepie dużej kary finansowej, co ciekawe, chciałby, żeby jej tę karę wymierzyć bez żadnych procesów (!). W tym samym czasie prorządowy Newsweek puszcza przeciek z tajnego śledztwa w sprawie Papały ale ani Ćwiąkalski się tym nie przejmuje i śledztwa nie wszczyna, ani Niesiołowski nie histeryzuje choć przecież szkodliwość społeczna jest nieporównywalna. Tak jak nieporównywalna była szkodliwość społeczna zdradzającego tajemnice kontrwywiadu Zemke, do którego tak dbający o standardy i dyskrecję marszałek Komorowski też jakoś nie wzywał prokuratora (a propos, jak się ma zniszczony doszczętnie kontrwywiad? Klich twierdzi, że działa bez zarzutu i nie ma żadnego zagrożenia, jak się z tym czują nakręcacze histerii, którzy przez kilka dni nie potrafili go o to zapytać choć przecież to on a nie Dukaczewski powinien być pierwszą osobą do której się trzeba było zwrócić?). Nie wiem czy Macierewicz ma rację ale na pewno się dowiem bo nie wątpię, że goszcząca dzisiaj Komorowskiego w "Kropce nad i" Monika Olejnik zna wypowiedź Macierewicza i zada marszałkowi narzucające się w związku z nią pytania:Czy w którymkolwiek momencie podczas utajnionego posiedzenia na sali przebywała osoba niebędąca posłem? Jeśli tak to kto to był, w jaki sposób i dlaczego znalazł się na sali?Czy to prawda, że marszałek odrzucił wniosek o odtajnienie stenogramu gdy już było wiadomo, że nie zawiera żadnych informacji tajnych? Czym się kierował odrzucając wniosek?Czy zdaniem marszałka klauzula tajności jaką nadał temu stenogramowi jest odpowiednia biorąc pod uwagę zawarte w stenogramie informacje? Czy jest zgodna z literą i duchem Ustawy o ochronie informacji niejawnych? Co uzasadnia utrzymanie akurat tej klauzuli tajności i dlaczego? 