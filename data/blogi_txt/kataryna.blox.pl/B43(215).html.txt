Janusz Zemke (SLD): Sytuacja w kontrwywiadzie wojskowym jest bardzo poważna. Utracono  kontrolę nad niektórymi, bardzo ważnymi dokumentami. Podejmowanie  działań, gdy nie panuje się nad różnymi sprawami, mogłoby prowadzić do  strat, także ludzkich.Jeśli przyjąć, że cokolwiek z tego co mówi Zemke jest prawdą to trzeba sobie zadać pytanie czy taka wylewność przewodniczącego sejmowej komisji służb specjalnych jest normalna. Czy normalne jest, że w sprawie podobno największego znaczenia, gdzie zagrożone są najtajniejsze akcje i życie oficerów szef sejmowej komisji chodzi po mediach i rozgłasza to czego się dowiedział w trakcie prac komisji, informując każdego kto akurat włączy telewizor, że praktycznie nie mamy kontrwywiadu a wkrótce jego działania zostaną całkowicie zagrożone? To oczywiście pytania retoryczne. To nie jest normalne. To znaczy nie byłoby normalne gdyby sytuacja była naprawdę groźna. Gdyby była groźna to Zemke trzymałby buzię na kłódkę, żeby nie pogarszać sytuacji i nie siać paniki a odpowiednie służby po cichu naprawiałyby to co jest do naprawienia. Właśnie fakt, że Zemke rozpuszcza jęzor świadczy o tym, że żadnego zagrożenia nie ma. Bo gdyby faktycznie było to Zemke należałaby się dymisja ze stołka szefa komisji i prokurator. Art 266 § 2. Funkcjonariusz publiczny, który ujawnia osobie  nieuprawnionej informację stanowiącą tajemnicę służbową lub informację,  którą uzyskał w związku z wykonywaniem czynności służbowych, a której  ujawnienie może narazić na szkodę prawnie chroniony interes, podlega karze pozbawienia wolności do lat 3.Dopóki można założyć, że Zemke tylko odstawia szopkę i opowiada bajki na użytek gawiedzi, dramatyzując, żeby się lepiej w mediach sprzedało, można jeszcze machnąć ręką ale gdyby okazało się, że sytuacja faktycznie wygląda tak jak ją Zemke przedstawia i zagrożenie jest śmiertelnie poważne to czy Zemke nie powinien odpowiadać przed prokuratorem za "ujawnienie osobie nieuprawnionej informacji stanowiącej tajemnicę służbową lub informacji, którą uzyskał w związku z wykonywaniem czynności służbowych, a której ujawnienie może narazić na szkodę prawnie chroniony interes"? Czy ktoś tak wylewny powinien być szefem sejmowej komisji służb specjalnych? 