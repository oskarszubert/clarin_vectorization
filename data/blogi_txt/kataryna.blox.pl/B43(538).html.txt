Nie wiem co mnie podkusiło, żeby sięgnąć po głośny antyraport Platformy, ten którym planuje prezydenta obalać (Ziobro będzie niepocieszony, to on miał być pierwszym klientem Trybunału Stanu, Śpiewak z Kaliszem już drugi miesiąc podpisy pod wnioskiem zbierają). Nie wiem czego się spodziewałam, jak ktoś nie potrafi rzetelnego raportu o mediach opracować to nie można oczekiwać, że sobie poradzi z trudniejszą materią. Antyraport Platformy jest gniotowaty. Nie zamierzam go tu szczegółowo omawiać, kto chce sam przeczyta i oceni. Są momenty dla których warto. Na przykład tam gdzie wyliczając zgubne skutki raportu Macierewicza autorzy alarmują, że raport spowoduje "Osłabienie międzynarodowej pozycji Polski poprzez opisanie zdarzeń w sposób wskazujący na systematyczne nieprzestrzeganie przez RP międzynarodowych reżimów kontrolnych w zakresie handlu bronią". Autorzy raportu nie są chyba tak naiwni, żeby wierzyć, że dla kogokolwiek jest tajemnicą jak wyglądał handel bronią (nawet media to opisywały, co dopiero mówić o wiedzy wywiadów), za to nie brakuje im cynizmu, żeby oskarżać o osłabienie pozycji Polski nie tych, którzy są za proceder odpowiedzialni ale tych, którzy go opisują, zabawna jest też obłudna troska o to co sobie pomyślą za granicą w dokumencie partii notorycznie skarżącej się na Polskę wszędzie tam gdzie jeszcze ktoś chce słuchać. Ale widać są złe i dobre przykłady osłabiania pozycji Polski i rozdział o handlu bronią był tym złym. W przeciwieństwie do wszystkich innych donosów na Polskę. Nie wspomnę już nawet o tym, że spora część zarzutów z raportu Biernackiego odnosi się pośrednio do samej ustawy a nie jej wykonania, nie chce mi się sprawdzać jak w sprawie poszczególnych zapisów, które okazały się mieć tak zgubne skutki głosowała Platforma i sam Biernacki ale obawiam się, że w kilku miejscach Biernacki powinien uderzyć w platformiane piersi. Choćby wspomniana już informacja o nielegalnym handlu bronią, która rzekomo tak strasznie osłabi międzynarodową pozycję Polski znalazła się w raporcie całkowicie zgodnie z ustawą przegłosowaną także przez Platformę. Na miejscu platformersów uważałabym bo ktoś może z raportu Biernackiego powyciągać zarzuty, które należałoby postawić samej Platformie. Za przyłożenie ręki do przegłosowania ustawy tak tragicznej w skutkach. Chciałam raport Biernackiego wnikliwie przeczytać i odnieść się merytorycznie ale trochę mi sie odechciało. Bo jak tu traktować poważnie omówienie, które tak niefrasobliwie traktuje dokument źródłowy jak w tym fragmencie (podkreślenia za raportem Biernackiego):***Raport Macierewicza:    Należy wyróżnić dwa kanały informacyjne, na których służby specjalne opierały aktywność  na terenie Polski.     Pierwszy z nich opierał się na  oficerach WP - absolwentach wyższych szkół wojskowych oraz kursów  specjalistycznych w ZSRR, a drugi na kontaktach wznowionych w latach 90.   Drugim  kanałem informacyjnym były kontakty z obywatelami polskimi, jakie oficerowie postsowieckich służb nawiązali w drugiej połowie lat 90.  Kontakty nawiązywano w środowiskach wojskowych i cywilnych, nie były to  jednak - jak wspomniano - kontakty całkowicie nowe. Ich genezy należy  szukać w okresie gdy na terytorium RP stacjonowały jednostki Armii  Radzieckiej. Oficerowie z funkcjonujących w ramach tych jednostek  komórek KGB i GRU "odmrażali" pozyskaną przed laty, bądź lokowali nową  agenturę oraz intensywnie zbierali wszelkiego rodzaju informacje o obywatelach RP.Raport Biernackiego:O zadziwiającym w kontekście stosunku do WSI, niemal bezkrytycznym  podejściu autorów do niektórych materiałów tej służby świadczy np.  przytoczenie kompletnie bezsensownego logicznie cytatu: "Należy  wyróżnić dwa kanały informacyjne, na których służby specjalne opierały aktywność na terenie Polski. Pierwszy z nich opierał się na oficerach  WP - absolwentach wyższych szkół wojskowych oraz kursów  specjalistycznych w ZSRR, a drugi na kontaktach wznowionych w latach 90. Drugim  kanałem informacyjnym były kontakty z obywatelami polskimi, jakie  oficerowie postsowieckich służb nawiązali w drugiej połowie lat 90.".  Z samej treści cytatu wynika brak logiki ponieważ są to już co najmniej  trzy kanały informacyjne. Generalnie taka próba schematycznego ujęcia  problemu jest niepoważna.***Czy na pewno "z samej treści cytatu wynika brak logiki"?  O ilu kanałach informacyjnych faktycznie mówi raport Macierewicza w cytowanym fragmencie, w którym eksperci Platformy doliczyli się ich "co najmniej  trzech". Nie  jestem ekspertem od wojskowości i pewnie dlatego w tym  fragmencie raportu Macierewicza nadal widzę tylko dwa kanały a nie, jak  fachowcy od Biernackiego, "co najmniej trzy". Macierewicz opisuje (a nie cytuje) dwa kanały informacyjne, najpierw je  wymienia, a potem jeden z nich bardziej szczegółowo omawia. Z  kontekstu, a także z układu tekstu, jasno wynika, że akapit  rozpoczynający się od "Drugim kanałem informacyjnym były..."  nie jest - jak chce zespół Biernackiego - wyliczaniem kolejnego  (trzeciego) kanału informacyjnego ale uzupełnieniem i rozwinięciem  opisu kanału uprzednio wymienionego jako kanał drugi. Eksperci Biernackiego najwyraźniej nie zrozumieli prostego przecież tekstu, nie przeszkadza im to jednak formułować kategorycznych sądów o "bezkrytycznym podejściu autorów", "kompletnie bezsensownym logicznie  cytacie" czy "niepoważnej próbie schematycznego ujęcia problemu". I weź tu człowieku traktuj poważnie taką "ekspertyzę". I sprawdzaj zdanie po zdaniu czy eksperci dobrze zrozumieli dokument, który krytykują. Przytaczam ten właśnie fragment bo nie trzeba znać raportu Macierewicza ani mieć własnej opinii na sporny temat aby wyrobić sobie zdanie na temat rzetelności omówienia. Na szczęście dla Platformy, nikt  się w jej dokumenty wczytywać nie będzie więc może sprzedać każdego gniota jeśli tylko zrobi wokół niego odpowiednio dużo szumu. Na przykład ogłaszając go w Święta i okraszając spekulacjami o postawieniu  prezydenta przed Trybunałem Stanu. Merytoryczna wartość raportu  Biernackiego jest trudna do oszacowania bo komu się będzie chciało  sprawdzać każde zdanie z raportem Macierewicza, czy aby eksperci  Biernackiego zrozumieli tekst, który komentują? Wypada jednak  pogratulować Platformie umiejętności wygrywania każdej sytuacji.  Najpierw na fali krytyki WSI razem z PiSem obiecywała ich rozgonienie,  potem ustami swojego niedoszłego premiera oskarżała PiS, że jest na pasku WSI i dlatego ich nie rozwiązuje, następnie przyłożyła rękę do  uchwalenia ustawy rozwiązującej WSI, po to, żeby teraz spłodzić raport  krytykujący w dużej części de facto samą ustawę.  Jaki naprawdę jest stosunek Platformy do WSI i co by z nimi zrobiła (oraz jak) gdyby w 2005 roku wygrała samodzielne rządy? Raport MacierewiczaAntyraport Biernackiego 