Andrzej Lepper:  Zobaczymy,  co przedstawi prokurator. Jeżeli to ma być na podstawie domysłów, na  podstawie rozmowy telefonicznej jednej, która podobno jest tak  rewelacyjna, że pan Ryba dzwoni do mnie i mówi mi: jak tam sprawa ziemi kuzyna spod Mrągowa? Ja podobno odpowiadam: będzie załatwiona.  No oczywiście, każda będzie załatwiona. Trzy tysiące czeka w kolejce i  co ja mogłem odpowiedzieć? Czy to kuzyn jego miał tą ziemię? No, ktoś  właścicielem musi być. Jeżeli nawet odpowiedziałem tak, to co to ma  wspólnego z łapówką, z przestępstwem? Ja  mogłem to powiedzieć, bo mogłem i pełnomocnikiem nazwać, mogłem i  wszystkim, tylko gdzie tu jest wątek ten, że ja rozmawiam o jakiejś  łapówce, o tym, że ja żądam jakichś pieniędzy czy oni mnie proponują  nawet pieniądze. Czy taki wątek jest, że oni mnie proponują pieniądze.Jeśli  CBA faktycznie nagrało rozmowę w której Lepper obiecuje "przedstawicielowi handlowemu" Samoobrony, że sprawa ziemi kuzyna,  którego nie ma zostanie załatwiona to co tu można dodać? Być może  sądowi te poszlaki nie wystarczą do skazania Leppera, tak jak poszlaki  w aferze Rywina nie wystarczyły, żeby dobrać się do Grupy Trzymającej  Władzę, powinny jednak wystarczyć do wyrobienia sobie opinii na temat  udziału Leppera w "aferze gruntowej". Wygląda na to, że Kaczyński nie  miał wyjścia wyrzucając Leppera z rządu, tak jak Lepper teraz nie ma wyjścia i musi robić wszystko, żeby ten rząd obalić. Nawet składać  Platformie propozycję wspólnego obalenia rządu, w którym jego partia  wciąż jeszcze jest i powołania rządu autorskiego Platformy, choć  przecież teoretycznie będzie to rząd programowo najdalszy Samoobronie.  Jak tragiczna musi być sytuacja Leppera jeśli proponuje coś takiego? Andrzej Lepper: Platforma  ma tę kartę przetargową, że jest największą partią opozycyjną i może  uzyskać tylko poparcie. Nikt nie ma zamiaru wchodzić do rządu. Ten rząd  może być rządem na czas przejściowy, może to być pół roku, może to być  siedem miesięcy, ustala się termin, można przyjąć zasadę, że na  ministrów nie idzie żaden poseł ani senator, a jeżeli Platforma chce  sama rządzić, to może liczyć na pewno na ten okres przejściowy, na poparcie większości.Histeria Leppera mnie oczywiście nie  dziwi, walczy o życie i niewykluczone, że polegnie, nie pomoże mu ani wzywanie na pomoc WSI, ani oddawanie władzy Platformie, ani nawet nagły  przypływ sympatii mediów. Chyba, że Platforma skorzysta z okazji i  weźmie władzę z rąk Leppera za bardzo niewygórowaną cenę. Wystarczy  tylko zagwarantować Lepperowi bezkarność, taką do jakiej zdążył się  przyzwyczaić przez te wszystkie lata kiedy udawał antysystemowy bunt a  po cichu wspierał postkomunistyczne rządy. Nie za darmo chyba. Że zmyślam? Wygadała się kiedyś sama senator SLD Maria Szyszkowska, żaląc  się w Trybunie (cytat z 2004 roku).   Maria Szyszkowska: SLD popełniło szereg błędów, a jednym z poważniejszych jest, moim zdaniem, rezygnacja ze współpracy z „Samoobroną”. Jest wiadome, że był to trudny sojusznik, ale okazuje się, że jego utrata może w konsekwencji doprowadzić do oddania władzy w ręce prawicy. Nienawiązane na nowo porozumienie  oraz wadliwa postawa wyższości wobec działaczy tej partii mogą stać się  w przyszłości groźne dla Polski. „Samoobrona”, z konieczności, szuka  sojuszników myśląc o najbliższych wyborach. Nie mając przyjaznych  sygnałów ze strony lewicy zapewne znajdzie porozumienie z partiami  prawicowymi, nawet o charakterze nacjonalistycznym.    Lepper nie robi nic za darmo, nie za darmo wspierał SLD, nie za darmo  też wspierałby Platformę. I tak jak brzydzi mnie Lepper i życzyłabym  sobie aby raz na zawsze on i jemu podobni zniknęli z polityki, tak  chyba wolę gdy wiem czym rządzący płacą za jego usługi. I wolę jeśli  płacą oficjalnie - prestiżem, stołkami i udziałem we władzy, niż pod  stołem - gwarancjami bezkarności i przyzwoleniem na przekręty. Smutne tylko, że jak po raz pierwszy pojawiła się realna szansa pozbycia się  Leppera i lepperoidów raz na zawsze, znalazło się aż tylu obrońców,  którzy woleliby, żeby w polityce pozostał dopóki może się przydać w  walce z kaczyzmem. I w tworzeniu "rządu fachowców", którzy obronią III  RP przed zamachem na jej największe zdobycze. Nie można pozwolić, żeby  fanatycy w rodzaju Kamińskiego nastawali na to wokół czego od początków III RP istnieje ponadpartyjna zgoda - elity władzy mają pozostać bezkarne. A rząd, który to kwestionuje musi odejść. Wywiad Andrzeja Leppera 