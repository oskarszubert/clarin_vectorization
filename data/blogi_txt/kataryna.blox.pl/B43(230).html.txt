Rzepa donosi, że prezydent Kaczyński obiecał Kwaśniewskiemu poparcie w  jego  staraniach o stołek sekretarza generalnego ONZ. Dziennikarz nie uznał za stosowne uzupełnić obszerne zwierzenia Kwaśniewskiego jakimkolwiek komentarzem pałacu prezydenckiego więc może rychło pojawią się jakieś sprostowania ale niewykluczone, że relacja odpowiada prawdzie. I przyznam, że nie bardzo rozumiem prezydenta. Nie podoba mi się trzymanie w sekrecie z tego spotkania i jego ustaleń, nie ma nic nadzwyczajnego, że obecny prezydent spotyka się z byłym, żeby porozmawiać o polityce zagranicznej, dziwne jest dopiero to, że zamiast się tym pochwalić, robi z tego tajemnicę. Nie bardzo podoba mi się też składanie Kwaśniewskiemu takich obietnic jeśli się mu wcześniej stawiało tak poważne zarzuty. Zarzuty niebezpodstawne przecież. Co się stało, że prezydent Kaczyński zmienił zdanie na temat Kwaśniewskiego? A może chodzi o to, żeby z poparciem polskiej dyplomacji wyekspediować wciąż bardzo mocnego Kwaśniewskiego na kilka lat za granicę i oddalić ryzyko, że wróci i poprowadzi lewicę do zwycięstwa? Czekam na jakiś komentarz pałacu, tym bardziej, że wcale nie jestem pewna, że Kwaśniewski puszczając tę informację do mediów wiernie oddał przebieg spotkania, zbyt często mijał się z prawdą, żeby mu wierzyć na słowo. Tak czy siak, prezydent Kaczyński ma u mnie plusa ujemnego za tajne spotkania i dziwne obietnice. Kwaśniewski u Kaczyńskiego 