Dzisiejszy Super Ekspres donosi o sensacyjnych zeznaniach Łapińskiego w śledztwie w sprawie Laboratorium Frakcjonowania Osocza. Podobno Łapiński zeznał, że w gabinecie Ungiera doszło do spotkania sztabu antykryzysowego (kilku lewicowych bossów, z prezydentem włącznie), który rozważał jak rozwiązać sprawę Laboratorium tak, żeby przyjaciel prezydenta, niejaki Wapiński, na tym nie ucierpiał. Łapińskiego namawiano na ukrywanie dowodów w tej sprawie. Według Łapińskiego, Ungier przekonywał go mówiąc "Księżniczka sobie tego życzy". To co prawda tylko Łapiński i dystans do informacji wskazany ale jeśli się potwierdzi, będzie wesoło. "Prezio" na pewno tego tak nie zostawi i wkrótce wyjdzie coś na millerowców. Łapiński sypie! 