Podobno szykuje się nowa koalicja - Unia Wolności, "Borówki", "Janiki", Olechowski i Kwaśniewski. Co łączy Sierakowską, Sosnowską (to ta od podatku od mężczyzn), Janika, Cieślaka, z Wujcem, Staniszewską, Bujakiem? Pojęcia nie mam. "Janikom" i "Borówkom" się nie dziwię - "Janiki" na gwałt potrzebują twarzy, "Borówki" jakiegoś pomysłu na wejście do sejmu, a Kwaśniewski i Olechowski sensownego miejsca w polityce. Ale o co chodzi Frasyniukowi i dlaczego postanowił pogrzebać Unię? W sumie żal, że skończą w takim towarzystwie...Minęło kilka chwil...Reakcja była błyskawiczna, Unia Wolności stanowczo dementuje i oskarża TOK FM oraz portal Gazeta.pl o brak dziennikarskiej rzetelności. Nie wiem co o tym myśleć, bo podobno "nie ma dymu bez ognia", z drugiej jednak strony, gdyby coś było na rzeczy, Unia nie odcinałaby się tak stanowczo, bo teraz właściwie nie ma wyjścia - nawet gdyby chciała wchodzić w takie porozumienie, po tym oświadczeniu już nie bardzo może. 