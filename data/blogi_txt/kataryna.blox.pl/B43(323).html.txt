Jarosław Gowin:  Z   drugiej strony, nie zapominajmy, że pewna część przyczyn prawdopodobnie   leżała po stronie rosyjskiej. To oczywiście wymaga dalszych ustaleń,   ale na razie sporo wskazuje na to, że mogły być popełnione błędy również   przez obsługę lotniska. Poza tym stan techniczny lotniska był niski, nieprzystosowany do przyjmowania samolotów podczas takiej pogody.Nie   da się dłużej udawać, że zrobiono wszystko co trzeba, aby samolot z   najważniejszymi osobami w państwie wylądował bezpiecznie. Jeśli   potwierdzi się - a wiele na to wskazuje - że do katastrofy pod   Smoleńskiem bezpośrednio przyczyniły się błędy wieży kontrolnej (nie   zamknięcie lotniska, spóźnione lub błędne komendy wydawane pilotom), odpowiedzialność polityczna i moralna spadnie na państwo polskie, bo   można ich było łatwo uniknąć, a zadbanie o bezpieczeństwo polskiej   delegacji było obowiązkiem państwa polskiego. Gdyby MON i MSZ zapewniły   obecność na wieży kontrolnej w Smoleńsku polskiego kontrolera, i jednego   z dowódców Protasiuka - a nie sądzę, żeby wynegocjowanie tego z Putinem   było trudne - do katastrofy by nie doszło bo Protasiuk nie dostałby   zgody na lądowanie, jeśli warunki pogodowe faktycznie je uniemożliwiały,   na pewno też nie padłyby żadne błędne czy spóźnione komendy.   Prezydencki samolot albo by bezpiecznie wylądował, albo odleciał na   zapasowe lotnisko. Takie wsparcie dla Protasiuka, byłoby także skuteczną   obroną przed ewentualnymi naciskami na ryzykowne lądowanie, bo nie byłby zostawiony sam sobie z całym samolotem chcących wylądować VIP-ów.   Wsparcie dowódcy kontrolującego lądowanie z wieży dałoby Protasiukowi   pewność, że wszystkie komunikaty stamtąd są wiarygodne i nie można ich   lekceważyć, a na miejscu jest ktoś kto go ocenia, a gdy trzeba wydaje   rozkazy, także Błasikowi, gdyby ten się chciał mieszać. Pozostawienie Protasiuka samego z odpowiedzialnością za ten lot jest oczywistym   błędem, tym bardziej, że trzy dni wcześniej nasze służby mogły się   kolejny raz przekonać w jakich warunkach i na jakim lotnisku przyjdzie   mu lądować. Zapewnienie mu wsparcia było psim obowiązkiem państwa   polskiego. Zaniedbanym, a konsekwencje tego zaniedbania okazały się   tragiczne. Jeśli przyczyną katastrofy nie była awaria sprzętu   lub zamach, to nie miała się ona prawa wydarzyć. Żal, wściekłość i   nieufność rodzin ofiar są więc w pełni zrozumiałe. Tak samo jak zrozumiałe jest, że rząd chce za wszelką cenę zamknąć temat Smoleńska,   nawet gdyby musiał to robić szczując Palikota na sieroty i wdowy.   Budzące coraz większe obrzydzenie występy Palikota opłacają się   Platformie dużo bardziej niż spokojna rozmowa o Smoleńsku, bo tej nie   miałby szans wygrać. Dziwię się, że Kaczyński nie "czyta" tej gry   Platformy i ułatwia jej zadanie stawiając na czele zespołu mającego przyglądać się śledztwu   Antoniego Macierewicza, który ma pewnie cechy niezbędne do rzeczowej   analizy sytuacji, ale jest ostatnią osobą, której się będzie w tej   sprawie słuchać.    Po tym co pokazało państwo, jedynym sposobem w jaki się może przed społeczeństwem wytłumaczyć jest nie tłumaczenie się w ogóle. Tematu   Smoleńska ma nie być, bo nie da się go poprowadzić tak, żeby zdjąć   odpowiedzialność z rządu. I trzeba przyznać, że PiS mu to bardzo   ułatwia, podrzucają Platformie tematy dużo dla niej wygodniejsze - Czy   zespół parlamentarny to dobry pomysł? Czy 100 to optymalna liczba jego   członków? Czy Macierewicz to odpowiedni kandydat na szefa? Czy   "zbrodnia" to właściwe słowo? Byle jak najdalej od meritum, a tym jest   skandaliczne "przygotowanie" i "obsługa" tej wizyty, które   bezpośrednio przyczyniły się do niewyobrażalnej tragedii, do ustalenia pozostaje tylko rozkład winy po stronie polskich i rosyjskich służb.   Po skandalicznych zaniedbaniach, które spowodowały katastrofę, zrobiono   wszystko, żeby nie mogła zostać wyjaśniona, przy okazji ośmieszając   państwo i upokarzając - to chyba właściwe słowo - nie tylko rodziny   ofiar, ale także tych z nas, którzy sobie jeszcze roją, że  żyją w   normalnym państwie i mają prawo od niego wymagać. Od 10 kwietnia dociera do mnie bardziej niż kiedykolwiek, że żyję w Rzeczpospolitej Dziadowskiej, państwie, które jest państwem tylko z nazwy, nie chcącym i   nie umiejącym zadbać o swoje najbardziej żywotne interesy, bo takim   przecież jest bezpieczeństwo głowy państwa i kontrola nad śledztwem w   sprawie jego śmierci. Nic w tej sprawie nie było tak jak powinno, a   niewymuszone błędy Tuska przyczyniły się nie tylko do bólu rodzin ofiar,   ale do ośmieszenia Polski przed całym światem, i nie ma w tym żadnej przesady. W normalnym państwie, z odpowiedzialnym rządem poważnie to   państwo traktującym, wszystko wyglądałoby inaczej. Na przykład tak.  ***  8.50 Premier Tusk zwołuje sztab kryzysowy, którego najważniejszym zadaniem jest ustalenie dalszych   kroków. Minister Spraw Zagranicznych i Minister Sprawiedliwości wraz ze   współpracownikami analizują prawne możliwości prowadzenia śledztwa.   9.05 Premier rozmawia telefonicznie z Putinem, który informuje go, że Rosja przyjęła Konwencję   Chicagowską za podstawę śledztwa. Putin wspomina także, że chciałby   prezydentowi Kaczyńskiemu zorganizować uroczyste pożegnanie w Moskwie,   co wymagałoby przewiezienia tam ciała. Premier prosi Putina o wstrzymanie się z działaniami i decyzjami, do czasu gdy się skonsultuje ze swoimi współpracownikami i rodziną prezydenta.  9.15 Po konsultacjach z prawnikami i analizie zapisów Konwencji, minister Sikorski w telefonicznej rozmowie ze swoim rosyjskim odpowiednikiem powołując się   na zapisy Załącznika 13 do Konwencji Chicagowskiej prosi Rosjan o   wstrzymanie się z jakimikolwiek działaniami na miejscu katastrofy do   czasu przybycia polskich śledczych. Zgodnie z Konwencją, Rosjanie   ograniczają się do zabezpieczenia miejsca tragedii i z dalszymi   czynnościami dowodowymi czekają na polskich śledczych. Polski ambasador i obecni na miejscu BOR-owcy pilnują aby do czasu przylotu polskiej ekipy   nikt niczego nie dotykał.  9.20 Minister Sprawiedliwości   rozmawia ze swoim rosyjskim odpowiednikiem na temat procedur wymaganych   przez rosyjskie prawo. Po otrzymaniu informacji, że na miejscu konieczna   będzie sekcja zwłok ofiar, rozpoczyna kompletowanie ekipy   patomorfologów, którzy udadzą się do Smoleńska.  9.25 Premier rozmawia z   Jarosławem Kaczyńskim, informując go o dotychczasowych działaniach i ustaleniach. Przekazuje mu także informację o tym, że Putin chciałaby   urządzić prezydentowi pożegnanie w Moskwie. Po usłyszeniu, że rodzina   prezydenta sobie tego nie życzy i chciałaby przewieźć ciało prezydenta   jak najszybciej do kraju, premier zapewnia, że jego służby dyplomatyczne   niezwłocznie rozpoczną starania aby było to możliwe w najbardziej   dogodny dla rodziny sposób. Rozmowa kończy się zapewnieniem, że samolot rządowy jest do dyspozycji rodziny prezydenta, jeśli życzy sobie natychmiast udać się na miejsce katastrofy. Nawet jeśli Jarosław Kaczyński odmawia, nikomu nie przychodzi do głowy żalić się mediom, że   ich uraził.  11.00 Z Okęcia startuje pierwszy samolot do Smoleńska. Na pokładzie znajdują się polscy śledczy, ekipa   patomorfologów i żołnierze kompanii reprezentacyjnej WP mający pełnić   wartę honorową przy ciele prezydenta. Samolot wiezie także trumny dla   pary prezydenckiej i flagę.  12.00 Polscy śledczy   rozpoczynają pracę na miejscu katastrofy. Niezależnie od rosyjskiej   ekipy przeprowadzają dokumentację fotograficzną wraku i ciał   (przypomnijmy, na prośbę Tuska pozostawionych w takim stanie, w jakim   się rozbił), pobierają próbki niezbędne do innych badań   kryminalistycznych, każda czynność polskich i rosyjskich śledczych jest   rejestrowana przez kamery. Czarne skrzynki, wcześniej nie otwierane i   nie spuszczone z oka przez obecnych na lotnisku BOR-owcóe, zostają skopiowane. Ciała pary prezydenckiej zostają przeniesione do udekorowanych polską flagą trumien, przy których wystawiona zostaje   warta honorowa.  18.30 Po przylocie Jarosława Kaczyńskiego i jego wizycie przy trumnie brata, rosyjscy śledczy mogą   rozpocząć sekcję zwłok ciała prezydenta. W sekcji bierze udział polski   prokurator i patomorfolodzy, którzy sporządzają z niej swój raport.   Pobierają także do własnych badań próbki tego wszystkiego co z ciała   prezydenta pobrali Rosjanie. Zostanie to następnie zbadane w polskim   laboratorium, dzięki czemu będzie gwarancja, że nikt - umyślnie bądź nie   - niczego istotnego nie pominął ani nie dodał.   22.00 Jarosław Kaczyński wraca   do Polski, zostawiając ciało prezydenta w godnych warunkach, z wartą   honorową. Mógłby je zabrać ze sobą, bo wszystko zostało z Putinem   ustalone zawczasu i nie ma potrzeby na miejscu niczego negocjować ale   nie robi tego wyłącznie dlatego, że życzeniem rządu jest uroczyste   powitanie prezydenta w kraju za dnia, z wszelkimi honorami.  Trzy dni później. Laboratorium   ma już wyniki próbek toksykologicznych ciała prezydenta, pobranych przez   polskich patomorfologów i zbadane w Polsce. Na specjalnej konferencji   prasowej obecni w Smoleńsku patomorfolodzy przekazują opinii publicznej najważniejsze ustalenia sekcji zwłok.  Pięć dni później. Janusz Palikot   rzuca mimochodem, że prezydent był pijany. Premier niezwłocznie   publicznie przeprasza rodzinę prezydenta za skandaliczną wypowiedź   swojego pupila i informuje, że badania toksykologiczne to jednoznacznie   wykluczyły. Kora nigdy nie napisze swojego listu do Palikota, w którym   dziękuje mu za podjęcie kluczowego tematu zawartości alkoholu we krwi prezydenta.  Miesiąc później. W polskim   laboratorium ekspertyz sądowych trwają końcowe prace nad odczytem   "czarnych skrzynek". Dzięki temu, że zaraz po katastrofie rząd, powołując się na Konwencję Chicagowską, zagwarantował sobie sporządzenie   dokładnych kopii wszystkich rejestratorów zanim te zostały otwarte   przez rosyjskich śledczych, mamy stuprocentową gwarancję, że wszystko co   z nich odczytamy na pewno było na nich od początku, nic nie zostało   sztucznie "zaszumione", nic nie zostało dodane. Nie stworzyliśmy ku temu możliwości stronie, która mogłaby w tym mieć oczywisty przecież interes, zważywszy na to, że jedną z od początku rozważanych hipotez był   błąd wieży.   W tak zwanym międzyczasie. Seria dymisji w rządzie, służbach i armii. Kariery polityczne kończą Klich,   Sikorski, Cichocki, lecą głowy w Agencji Wywiadu, Biurze Ochrony Rządu i   36. pułku specjalnym.  ***    Gdyby tak właśnie zachował się rząd Tuska - a nie są to przecież wygórowane oczekiwania - nie byłoby dzisiaj połowy pretensji jakie są   pod jego adresem kierowane. Nie byłoby też niektórych teorii spiskowych   bo mielibyśmy pewność, że wszystko co potrzebne do ich obalenia znajduje   się w naszej dyspozycji i jest kontrolnie badane przez polskich   śledczych, nawet gdyby śledztwo główne prowadzili Rosjanie. Wielu z nas   by to uspokoiło, bo przecież jednym z poważniejszych zarzutów jest zostawienie śledztwa, a przede wszystkim wszystkich dowodów rzeczowych,   do wyłącznej dyspozycji Rosjan, którzy nie tylko mają prawny i   polityczny interes w takim a nie innym wyniku śledztwa, ale także   mnóstwo możliwości i doświadczenia, żeby śledztwo dowolnie "przekręcić".   I na pewno nie mieliby najmniejszych oporów, gdyby to miało zdjąć z   nich (współ)odpowiedzialność za katastrofę, albo ośmieszyć nas przed światem, a zwłaszcza i naszymi sojusznikami z NATO. W zależności więc od   ich potrzeb, może okazać się, że Protasiuk był pod wpływem narkotyków.   Mogło też okazać się, że prezydent miał 2 promile we krwi (jak donosili   "dobrze poinformowani" przy całkowitym milczeniu władzy, która wiedziała   jaki jest wynik badania) i cierpiał na zaawansowaną marskość wątroby i Alzheimera. Kto wie czy nie okaże się, że po dokładniejszym odczycie   "czarnych skrzynek" da się na nich usłyszeć wielokrotnie powtarzane   przez rosyjskiego kontrolera "Zabraniam lądować! Idziecie na pewną   śmierć!", lub coś w tym stylu. A my, nie mając swoich próbek, niczego z   tego nie będziemy mogli zweryfikować, zdani na kreatywność i łaskę KGB, które z pewnością dysponuje technologią umożliwiającą "zaszumienie"   niewygodnych fragmentów, a nawet dogranie dodatkowych komend kontrolera,   którego maja przecież na miejscu. Lekarzy gotowych poświadczyć wszystko   też Putin ma na pęczki, jeśli Putin będzie chciał, Anodina ogłosi   światu, że niekompetentny, nieprzygotowany i niezrównoważony polski pilot, pijany w sztok, postanowił wylądować wbrew wielokrotnym ostrzeżeniom i zakazom wieży.    Możemy się pocieszać, że wszystko gra, bo Putin Tuska przytulił, a na   pogrzeb prezydenta przyjechało pół świata, ale przecież nie da się ukryć, że państwo się skompromitowało. Nie jesteśmy dumnym, cywilizowanym krajem w sercu Europy, tylko jakąś republiką kartoflaną,   która nie zrobiła nic aby wyjaśnić śmierć swojego prezydenta i elity,   nie umiała nawet zapobiec okradaniu zwłok, a przez cały roboczy dzień,   aż do wieczora, nie umiała załatwić prezydentowi trumny i flagi, żeby   nie musiał leżeć na noszach, przykryty kawałkiem szmaty. Zaniedbaliśmy   wszystko, co było tu do zaniedbania. Trudno się dziwić, że jedyne co może od tego odciągnąć uwagę społeczeństwa, są kolejne wyskoki Palikota.   I zawsze wierne media, które życzliwie milczą o samej katastrofie,   skupiając się na rozważaniach jak bardzo niestosowna jest osoba   Macierewicza na czele niepotrzebnego zespołu parlamentarnego, i o co   właściwie chodzi tym, co się tak czepiają rządu. Przecież to już prawie   cztery miesiące minęły, czas zapomnieć i żyć dalej.   Tylko czy lemingi zrozumieją, że państwo które okazało się tak bezradne,   nie będzie umiało i chciało stanąć w obronie naszych interesów, gdy będzie trzeba? Rozliczenie rządu z katastrofy smoleńskiej to nie pusta   zemsta czy zadośćuczynienie ofiarom, to instynkt samozachowawczy tych,   którzy chcieliby mieć poczucie, że mają jeszcze wokół siebie jakieś   państwo. Chciałabym aby znalazł się dziennikarz, który dzień po dniu,   godzina po godzinie, rozliczy Tuska ze wszystkiego co zostało zrobione. 