2008   18 września Komitet Rady Ministrów rozpatrzył i rekomendował Radzie Ministrów projekt ustawy o grach losowych i zakładach wzajemnych. Rozpoczęły się uzgodnienia międzyresortowe i konsultacje społeczne.  2009   20 maja po wielu miesiącach intensywnych prac i konsultacji odbyła się wreszcie konferencja uzgodnieniowa, na której projekt został - jak sama nazwa wskazuje -  zasadniczo uzgodniony.  25 i 27 maja potwierdzono uzgodnione z Rządowym Centrum Legislacji jego uwagi.  18 czerwca Ministerstwo Spraw  Wewnętrznych zaakceptowało zaproponowane przez Ministerstwo Finansów  brzmienie zapisów uwzględniających uwagi MSWiA.  Projekt ustawy zostaje uzgodniony.  24 czerwca Wiceminister Adam Szejnfeld podtrzymuje swoje stanowisko ws. konieczności notyfikacji ustawy w Komisji Europejskiej.  2 lipca czyli półtora miesiąca  po konferencji uzgodnieniowej Wiceminister Adam Szejnfeld odnosi się do  jej ustaleń i podtrzymuje swoje wątpliwości w sprawie dopłat.  Adam Szejnfeld: Wątpliwości budzi zasadność wprowadzania  dopłat w przedstawionym projekcie. Przyjęcie tego rozwiązania mogłoby spowodować rozwój tzw. "szarej strefy" i pogorszenie warunków prowadzenia działalności gospodarczej.  30 czerwca Mirosław Drzewiecki  wycofuje się z propozycji dopłat ale to pismo możemy uznać za niebyło  bo dzisiaj już wiemy, że to tylko urzędnik źle zrozumiał ministra a ten  nigdy, przenigdy nie zamierzał rezygnować z dopłat :)  Zastrzeżenia do uzgodnionego projektu ma więc już tylko Adam Szejnfeld.  26 sierpnia Donald Tusk poleca Jackowi Kapicy przygotowanie projektu nowych założeń zmian  do ustawy, które będą obejmowały pełną fiskalizację wszystkich rodzajów  gier hazardowych oraz zwiększą obciążenia podatkowe, tak aby państwo  uzyskało znaczące dochody z tej branży, większe niż przewidywane  wcześniej dopłaty. Użycie czasu przeszłego w odniesieniu do dopłat  wskazuje, że w nowym projekcie ma ich nie być.    2 września Mirosław Drzewiecki  prostuje "nieporozumienie" związane w poprzednim pismem, wcale nie chciał wycofania dopłat a tylko zmiany uzasadnienia.  Jedyną przeszkodą dla uzgodnionej w  maju ustawy jest  już tylko decyzja Tuska o rozpoczęciu prac nad ustawą  od nowa, od przygotowania nowych założeń.  29 września u Tuska odbywa się spotkanie, którego celem jest przedyskutowanie nowego projektu założeń zmiany ustawy.   Podsumowując. 20 maja  konferencja uzgodnieniowa zwieńczyła wielomiesięczne prace nad  projektem nowelizacji, a jedynym, który podtrzymywał swoje zastrzeżenia był Adam Szejnfeld.  W związku z tym 29 września prace nad ustawą  kontynuowano od...przedyskutowania nowego projektu założeń zmiany  ustawy. Zabawa zaczyna się od początku, Rysie mają dłuuuugie miesiące  spokoju.   Jeśli dzisiaj ustawa hazardowa  wylądowała w koszu, to wyłącznie za sprawą uporu Adama Szejnfelda. A  decyzję osobiście podjął Donald Tusk. Takie są fakty.   Wczorajsza decyzja Donalda Tuska jest naturalną konsekwencją tego co  się działo od roku, jak widać z jego istotnym udziałem bo choć sam  włączył się w prace nad ustawą tylko raz, 26 sierpnia na finiszu  procesu legislacyjnego, to wyłącznie po to, żeby go zacząć od nowa. W  tej sytuacji naprawdę nie pozostaje mu nic innego jak zadeklarować stuprocentową lojalność wobec swoich ludzi, ostatecznie rozprawić się z  Kamińskim,  a potem odesłać "najlepszych i twardych ludzi" na wojnę z  PiSem  z pogróżkami, że  "atak nie pozostanie bez odpowiedzi". Do tego  co się stało przy ustawie nie da się zbudować innej narracji, pozostaje  bezwzględna wojna z tymi, którym się tu coś nie podoba.   Donald Tusk pewnie nieprędko pozwoli sobie zadawać pytania, a jeśli już  to wyłącznie takim dziennikarzom, którzy go nie skrzywdzą. Jeśli jednak  ktoś będzie miał okazję porozmawiać z premierem o ustawie, może zapyta  go dlaczego 26 sierpnia kazał Kapicy pisać nowe założenia i jak  wyglądają założenia omawiane 29 września. Odpowiedź może być bardzo  ciekawa. 