19.50. Czekając na pierwsze wyniki przypomnijmy sobie jak miały one wyglądać według ostatnich przedwyborczych sondaży poszczególnych sondażowni. Najpierw sondaże dla poszczególnych partii.GfK Polonia dla Rzeczpospolitej: PO - 26%, PiS - 24%, SO - 9%, PSL - 8%, LiD - 8%, Lokalne - 8%, LPR - 6%PGB. PiS - 30%, PO - 29%, LiD - 16%, SO - 7%, LPR - 7%, PSL - 6%, KPER - 3%A oto sondaże najbardziej prestiżowego wyścigu indywidualnego czyli walki o prezydenturę Warszawy.GfK Polonia dla Rzeczpospolitej: Marcinkiewicz - 40,1%, Gronkiewicz-Waltz - 36,8%, Borowski - 17,3%SMG/KRC dla TVN. Marcinkiewicz - 37,6%, Gronkiewicz-Waltz - 32,1%, Borowski - 17,7%.PBS DGA dla Gazety. Marcinkiewicz - 35%, Gronkiewicz-Waltz - 24%, Borowski - 18%. Za chwilę studia wyborcze w TVP i TVN i pierwsze nieoficjalne wyniki, bardzo jestem ciekawa jakie będą. Nie wiem jak Wy ale ja się spodziewam wygranej Platformy. Ciekawe czy zdziwię się tak samo jak rok temu, kiedy byłam pewna wygranej Platformy w wyborach parlamentarnych i wygranej Tuska w prezydenckich. Ale chyba trzeciego zdziwienia nie będzie, Platforma miała wszystko co trzeba, żeby wreszcie zaliczyć spektakularne zwycięstwo. Czy można przegrać wybory mając przeciwko sobie rząd z Lepperem i Giertychem a za sobą większość mediów? Wydaje się, że tych wyborów po prostu nie miała prawa przegrać ale przecież Platforma lubi udowadniać, że potrafi dokonać rzeczy niemożliwych. Może więc zdziwię się po raz trzeci. Zresztą po tym co Platforma pokazała w końcówce, atakując dziennikarzy słynnym "raportem" a chwilę potem PiS reklamówką, która nie dość, że okazała się kłamliwa to jeszcze sklecona z ukradzionych materiałów.  Jeśli Platforma przegra, spece od sondaży będą mieli ułatwione zadanie tłumacząc się ze swoich wpadek - będzie można wszystko zwalić na kompromitujący finisz Platformy. Jeśli. Myślę jednak, że Platforma tym razem wygra.  19.55. Sądząc po minie Justyny Pochanke nie jest dobrze. Rok temu to właśnie po minie Pochanke internauci na forum Gazety bezbłędnie odgadli wygraną Kaczyńskiego na kilka minut przed podaniem wyników. 20.00. A jednak nie! PBS DGA dla TVN. Marcinkiewicz - 36,7%, Gronkiewicz - 36,5%, Borowski - 22,4%. Czyżby Kazio przegrał Warszawę? W drugiej turze to raczej nie on zgarnie głosy wyborców Borowskiego.   I chyba to do niego dociera bo minę ma nietęgą, w przeciwieństwie do rozanielonej Gronkiewicz. Opłaciło się obiecanie warszawiakom darmowego internetu dla wszystkich i wizyty każdego warszawskiego dziecka w jakiejś europejskiej stolicy. W Warszawie Platforma zdecydowanie wygrała, całkiem niezły wynik ma też lewica więc być może czeka nas powtórka  z rozrywki czyli rządy koalicji UW/PO-SLD. 20.55. Na Dwójce "Korespondent" Marcina Mamonia i Mariusza Pilisa, reklamowany na stronie TVP: "Cykl dokumentalno-wojennych, dwudziestopięciominutowych reportaży z  Kaszmiru, Somalii, Iraku, Waziristanu i Dagestanu. Wypełni on lukę,  jaka powstała po zniknięciu serii „Dziwny jest ten świat” Waldemara Milewicza. Tematami reportaży są konflikty w obronie praw człowieka,  konflikty narodowe, religijne i regionalne, wojny domowe i wojny  zapomniane. Autorami cyklu są Marcin Mamoń i Mariusz Pilis, doświadczeni  dziennikarze pracujący wielokrotnie w ekstremalnych warunkach,  pojawiający się z kamerą tam, gdzie inni się nie chcą jechać. Autorzy  cyklu docierają do wielu miejsc konfliktu, chcąc pokazać odbiorcy ich  sedno oraz wytłumaczyć rządzące nimi mechanizmy". Warto obejrzeć, jak wszystko co kręci Mamoń. Marcin Mamoń to jeden z dziennikarzy oplutych w słynnym "raporcie", gdzie w rozdziale "Nadzór nad słuszną linią" został - na podstawie korytarzowych plotek - przedstawiony jako polityczny stróż linii partii. "Ostatnio zatrudniono na  stanowisku zastępcy dyrektora Biura Programowego PR Teresę Bochwic, która jest  odpowiedzialna za monitorowanie anten Polskiego Radia pod kątem zgodności z  poglądami politycznymi zarządu. Podobna sytuacja ma miejsce w  Programie 2 TVP, gdzie zatrudniono Marka Walencika (na kuriozalnym stanowisku  zastępcy dyrektora ds. kreatywnych) i Marcina Mamonia (na stanowisku redaktora  ds. nowych projektów) z misją pilnowania sytuacji w Programie 2. Obydwaj  zatrudnieni podkreślają, że działają bezpośrednio z ramienia Prezesa Zarządu TVP. [źródło: informacje od pracowników Polskiego Radia i TVP]". To właśnie o Mamonia miałam bodaj największy żal. 21.30. Gazeta: "Rokita liczy, ze elektorat Marka Borowskiego zdecyduje się poprzeć w  drugiej rundzie kandydatkę Platformy. - Przecież to byłby wstyd, gdyby  Warszawa dostała się w ręce PiSu - dodał Rokita. Jak ocenił, uraziłoby  to "dumę warszawiaków". Trzeba zagrożoną "dumę warszawiaków" ratować przed tym wstydem i trzymać PiS z daleka od władzy w Warszawie. Wystarczy, że Borowski oficjalnie poprze Gronkiewicz a w rewanżu wdzięczna Platforma zaprosi SLD do współrządzenia i wszyscy będą zadowoleni. No i najważniejsze - "duma warszawiaków" nie ucierpi. Wbrew pozorom takie rozwiązanie jest dla PiSu całkiem niezłe i na nie powinien grać bo koalicja PO-SLD w Warszawie to większe prawdopodobieństwo, że przed kolejnymi wyborami parlamentarnymi nazbiera się punktów jej kosztem. Chyba, że ktoś wierzy w cudowne przemienienie i krystalicznie uczciwe rządy niedawnych wspólników z "układu warszawskiego". I w realizację wyborczych obietnic przez taką koalicję. Na miejscu PiSu nie weszłabym do koalicji w Warszawie tylko pozwoliła rządzić PO- SLD. Zwłaszcza jeśli się ma policję, służby i prokuraturę - a więc gwarancję, że tym razem jeśli będą przekręty to nie będzie ich można zamieść pod dywan. 