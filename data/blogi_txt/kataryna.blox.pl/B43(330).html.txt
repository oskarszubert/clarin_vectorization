Na dysku Dochnala odnalazły się maile jakie wysyłał do swojego przedstawiciela w Rosji. 7 lipca 2003 Dochnal pisze:"Łukoil pozostaje na swoim stanowisku, że dopóki nie zamknięty jest oficjalny przetarg nie podejmują tematu. O transakcji przychylnie rozmawiali nasi Pierwsi w Davos. Ale konkretnych działań ze strony Polski nie było żadnych"Dzisiaj pojawia się dementi Szymczychy:"Takiej rozmowy nie było i to z wielu powodów. Prezydent nie spotkał się z panem Putinem w Davos. Nie było takiego spotkania. (...) Pan Putin w roli premiera, ani w roli prezydenta nie był w Davos nigdy (...) jeśli Putin był w Davos to kilkanaście lat temu jako współpracownik demokratycznego mera Petersburga pana Sobczaka (...) był wtedy niskim urzędnikiem administracji miejskiej, byłym oficerem KGB"Szymczycha się uczepił tego, że Putin nigdy nie był w Davos, widać z tej wypowiedzi, że się przejął mailami Dochnala skoro grzebał w archiwach w poszukiwaniu argumentu obrony (bo przecież z głowy nie wziął takich szczegółów jak to, że Putin był w Davos kilkanaście lat temu jako współpracownik mera Petersburga pana Sobczaka - kto wie takie rzeczy? Szymczycha musiał dokładnie sprawdzać). OK, miejsce się nie zgadza ale czy na pewno "Nie bylo takiego spotkania"? Dochnal napisał maila 7 lipca 2003, kilka dni wcześniej, 28 czerwca 2003, Kwaśniewski odbył roboczą wizytę w Kaliningradzie, gdzie spotkał się z Putinem, rozmawiali między innymi o rurociągu jamalskim i innych sprawach gospodarczych (według Wiadomości TVP "Obaj prezydenci rozmawiali również o wspólnych inwestycjach w przemyśle naftowym, chemicznym, zbrojeniowym i metalurgicznym"). Może więc to spotkanie miał na myśli Dochnal tylko mu się miejsca pomyliły? Kancelaria prezydenta wypuściła też oficjalny komunikat w sprawie maili Dochnala, myląc w nim zresztą lata bo komunikat dotyczy roku 2004 a mail był z roku 2003. W reakcji kancelarii prezydenta na doniesienia o mailach widać dużą nerwowość, nieuzasadnioną samą treścią maili, które zresztą przeszły niezauważone i to właśnie kancelaria swoją nerwową reakcją zwraca na nie uwagę. Na szczęście dla Prezia, afera Kieresa zepchnęła na dalszy plan aferę Orlenu. Szczęśliwy zbieg okoliczności. Relacja ze spotkania Pierwszych w Kaliningradzie 28 czerwca 2003Mail Dochnala z 7 lipca 2003Komunikat Kancelarii PrezydentaSzymczycha zaprzecza 