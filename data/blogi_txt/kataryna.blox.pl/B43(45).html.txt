"Roman Giertych zrobiłby prezent Polakom, ustępując z komisji do spraw Orlenu. Jest rzeczą niesłychaną, by po ujawnieniu takiego faktu Giertych nadal zasiadał w komisji" - powiedział Marek BelkaTo było do przewidzenia. Przyjaciele prezydenta już rozgrywają "aferę Giertycha". Rozumiem, że pan premier umiałby publicznie uzasadnić dlaczego w sporze "słowo przeciwko słowu" wierzy akurat Kulczykowi i czy wierzy mu także wtedy gdy ten mówi, że Siemiątkowski sfałszował notatkę, czy jest to wiara taka bardziej wybiórcza i ogranicza się tylko do tego co Kulczyk naskarży na Giertycha. I dlaczego Giertych pomówiony przez Kulczyka ma odchodzić a jak przewodniczący Nałęcz biegał na imieniny do Jakubowskiej to nikt go do ustąpienia nie wzywał.Jakie to szczęście, że cudownym zbiegiem okoliczności "afera Giertycha" wypłynęła akurat wtedy kiedy wyszły billingi Dochnala. Uderzenie wyprzedzające?PS. Nie wiem czy o robieniu prezentów Polakom powinien się wypowiadać akurat pan Belka, zważywszy co Polacy mówią w sondażach na temat jego rządu. Gdyby pan Belka chciał nam zrobić prezent, nie trzymałby się tak kurczowo stołka do przyszłej jesieni bo Polacy życzą sobie jak najszybszych wyborów. PS2. A jak pan premier taki pryncypialny, to czekam na usunięcie Nikolskiego (wskazany w raporcie Ziobry) z Centrum Studiów Strategicznych, Łopackiego (ma już prokuratorskie zarzuty) z Ministerstwa Kultury oraz apel o ustąpienie do Galińskiej (tak jak Łopacki - postawione zarzuty) i Czarzastego (wskazany w raporcie Ziobry) z Krajowej Rady Radiofonii i Telewizji. 