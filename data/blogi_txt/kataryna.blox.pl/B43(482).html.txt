CBOS zbadał nasz stosunek do wycieku "listy Wildsteina", wyniki są niepomyślne dla zjednoczonego frontu antywildsteinowego. "Gdy do wycieku listy doszło w styczniu, wybuchła burza. Od tego czasu nie zmieniła się grupa zadowolonych z wyczynu Wildsteina, ubyło natomiast tych, którzy nie są z tego zadowoleni. Przybyło tych, którzy nie potrafią tego ocenić."No proszę! Przez cały luty trwała intensywna kampania medialna przeciwko Wildsteinowi, byliśmy bombardowani tekstami o podłości Wildsteina i zgubnych skutkach jego czynu (dla przykładu, z samego tylko lutego wyszukiwarka Gazety znalazła 234 artykuły ze słowem "Wildstein") a tu taka porażka. Okazuje się, że w miarę rozkręcania się kampanii, liczba niezadowolonych w wyczynu Wildsteina zamiast rosnąć malała. Stara prawda, że "co za dużo to i świnia nie zje" znowu się sprawdziła, co poddaję pod rozwagę redakcji Gazety oraz różnym Żakowskim. Nic na siłę. 