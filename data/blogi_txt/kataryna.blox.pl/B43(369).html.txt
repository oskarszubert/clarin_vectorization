Sobiesiak do Koska: Albo oni ze mną w ch... grają, albo nie wiem, bo przecież żeśmy się na coś umówili.Kto śledził uważnie "aferę hazardową" wie, że hazardowi lobbyści mieli dwa zasadnicze problemy ze starą ustawą - dopłaty i wideoloterie. Dopłaty wiązałyby się z koniecznością zainstalowania w maszynach oprogramowania rejestrującego każdą grę, co praktycznie uniemożliwiłoby powszechne w tym biznesie machlojki, natomiast wideoloterie, które od dawna chciał wprowadzić Totalizator Sportowy mający na nie monopol, byłyby bezpośrednią i groźną konkurencją. Po dzisiejszej lekturze wywiadu z Michałem Bonim branża hazardowa może odetchnąć z ulgą. Już po strachu. Dotrzymywanie obietnic składanych wyborcom niespecjalnie Platformie wychodzi, ale jak zapowiada "Na 90 procent Rysiu, że załatwimy", to załatwia. Na 100 procent. Gazeta Wyborcza: Czyli słynne dopłaty znikają? Michał Boni:  Mechanizm podatkowy jest lepszy, dlatego chcemy zwiększyć podatki. A pieniądze z nich uzyskane będą szły w określonych proporcjach na sport i kulturę. Rozważenia wymaga i to, czy nie opodatkować działań do tej pory nieopodatkowanych, np. wideoloterii.Bez względu na to ile słów teraz padnie na temat wyższości nowych rozwiązań nad starymi, najważniejsze jest to, że jedną podjętą w nieznanych okolicznościach decyzją Tuska, wyrzucono do kosza opracowywaną przez kilkanaście miesięcy ustawę i od zera napisano nową, w najważniejszych punktach w pełni zbieżną z postulatami hazardowego lobby. ***Włodzimierz Mękarski: Mam nadzieję, że [Ryszard Sobiesiak] przed nią [komisją śledczą ds. afery hazardowej]  stanie i wyłuszczy nasze racje i swoje motywacje. Zresztą uważam, że to będzie też pretekst do tego, żeby zwrócić uwagę na inny lobbing, który dotyczy hazardu i w tej chwili ma miejsce. Chodzi o tzw. wideoloterie. Zamierza je wprowadzić Totalizator Sportowy, który z tortu hazardowego chce uszczknąć kolejną część. Teraz trwa zakulisowa walka firm, które chcą być w Polsce operatorem wideoloterii.Włodzimierz Mękarski jest kolegą Ryszarda Sobiesiaka, z biznesem hazardowym związany jest od połowy lat 90. Obecnie jest prezesem firmy Golden Play, w której udziałowcem jest Magdalena Sobiesiak. Gdyby nie akcja CBA, sierpniowe spotkanie Tuska z Kamińskim,  i późniejszy przeciek, po którym Magdalena Sobiesiak "wycofała się z projektu" w dniu, w którym miała odbyć rozmowę kwalifikacyjną, najprawdopodobniej byłaby dzisiaj członkiem zarządu Totalizatora Sportowego ds. sprzedaży i marketingu. Czyje interesy by tam reprezentowała? Czyje interesy reprezentowali ci, którzy pomagali ją tam upchnąć? To pytania retoryczne. Prawdziwe pytanie brzmi, dlaczego nikt ich głośno nie zada?***Dzisiaj Zbigniew Chlebowski zawiesił swoje członkostwo w partii. Pewnie przez zmianę czasu zawiodła synchronizacja, i jego partyjni koledzy poinformowali media o jego decyzji zanim ją podjął, ale to drobiazg. Ważne, że po ponad dwóch miesiącach od trudnej rozmowy z Tuskiem, i po miesiącu od ujawnienia jego rozmów z "Rysiem" przed całą Polską, do Chlebowskiego  nagle dotarło, że jest obciążeniem dla swojej partii. Nic nie słychać, żeby do podobnych wniosków doszedł jej skarbnik Drzewiecki, o Rosole, własnymi łokciami torującym wysłanniczce hazardowego lobby drogę do przejęcia kontroli nad państwową konkurencją, nawet nie wspominając. Jemu zdaje się nikt nawet palcem nie pogroził. Wypalanie nieprawidłowości gorącym żelazem ograniczyło się więc do wywalenia Kamińskiego i wymuszenia na Chlebowskim rytualnego zawieszenia się, gdy stało się jasne, że mimo ogromnego wysiłku oddanych partii komentatorów, nie da się wmówić społeczeństwu, że i Chlebowski jest całkiem czysty, jak jeszcze kilka tygodni temu przekonywał Palikot. Gazeta Wyborcza: Rozmowa z Michałem BonimGazeta Wyborcza: Rozmowa z Włodzimierzem Mękarskim 