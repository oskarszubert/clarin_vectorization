Julia Pitera: [Dokumenty dotyczące  działki Rydzyka] były w moim samochodzie dlatego, że ja je dostałam na  tzw. mieście i wiozłam do urzędu. To nie są dokumenty wyniesione z  urzędu. Minister  szuka haków na opozycyjne media "na tzw. mieście"? Ciekawy tryb jak na  rządy miłości i zaufania. Może by jakiś dziennikarz dopytał co to jest  to "tzw. miasto" i dlaczego nie mogło dostarczyć tych haków bardziej  formalną ścieżką. Naiwna jestem, nikt się nie zainteresuje choć może  warto. Bo wydawało mi się, że normalny minister zaprasza w takim celu  do siebie lub do prokuratury a nie biega po mieście na nieformalne spotkania z oferentami haków. Wyobrażacie sobie co by było gdyby Kamiński "na tzw. mieście" pozyskał haki na ITI? Patrycja Kotecka nie  musiałaby zagłuszać sygnału TVN bo zagłuszyłby go jazgot autorytetów  różnej maści z Polski i zagranicy. A tu cisza, nikt się nie dziwi, nikt  nie oburza, nikt nawet nie zwraca uwagi. 