Na niektórych dziennikarzy zawsze  można liczyć, bo przecież ani brytyjski rabin, ani dziennikarze  Observera, nie mają podręcznego dossier każdego polskiego polityka, z  którego w razie potrzeby wyciągają stare cytaty. Ktoś musiał "uprzejmie donieść", że nowowybrany szef konserwatywnej frakcji w parlamencie UE  ma na sumieniu "kompromitujące" wyskoki w sprawie Jedwabnego. Żeby trochę  utrudnić nadymanie afery "antysemity" Kamińskiego, przytaczam  obszerniejsze fragmenty wywiadu, którego fragment cytuje Observer. Michał Kamiński: Nikt z mieszkańców Jedwabnego, tym bardziej ja, nie deprecjonuje tragedii  holokaustu, która się tam stała. Każdy przyzwoity człowiek pochyla nad  tym głowę. Natomiast to, co się dzieje w sprawie Jedwabnego, to próba  odwrócenia historii. Próba obciążenia Polaków winą czy współwiną za  holokaust.(...) Moje spotkania z mieszkańcami Jedwabnego ugruntowały we  mnie przekonanie, że są to ludzie, którzy nie chcą prawdy ukrywać. Co więcej, to są ludzie, którzy chcą potępienia tych morderców. Według  niepotwierdzonych informacji w tym mordzie garstka Polaków brała  udział, ale była to garstka mętów, meneli i wyrzutków społecznych, bo  tak ich trzeba nazwać. Nikt przyzwoity nie brałby udziału w paleniu  Żydów. To byli ludzie marginesu. Do dziś mamy w Polsce bandytów,  morderców. Są oni w każdym innym kraju. Także w Izraelu. Jeżeli ktoś  mnie zapyta, czy jest mi wstyd za tę garstkę - odpowiem: tak, jest mi  wstyd. Dokładnie w taki sam sposób, w jaki jest mi wstyd za matkę, która świadomie kierowała mordercami swojego synka (...) Obawiam się,  że ma to [Jedwabne] być symbol polskiego antysemityzmu, polskiego  holokaustu. Znamienny jest tytuł, jaki pan Gross chciał swojej książce  nadać, na co nie zgodził się zagraniczny wydawca. Miał on brzmieć  "Holocaust - brakujące ogniwo". To obnaża intencja autora. (...) Pan  prezydent nie powinien brać na naród polski, cały naród, który powinien  reprezentować, winy za to, co stało się w Jedwabnem i przepraszać w  jego imieniu. Jestem gotów powiedzieć słowo: przepraszam, ale pod dwoma warunkami. Po pierwsze muszę wiedzieć, za co przepraszam. Przepraszam  za garstkę wyrzutków. Po drugie, mogę to zrobić, jeśli będę wiedział,  że ktoś ze strony żydowskiej przeprosi za to, co robili Żydzi w czasie  okupacji sowieckiej od 1939 do 1941 r. Za masową kolaborację ludności  żydowskiej z okupantem sowieckim, za zwalczanie polskiej partyzantki na  tamtym terenie. Wreszcie - za mordowanie Polaków. W jednym z ostatnich numerów "Naszego Dziennika" Leszek Żebrowski przypomina historyczny  fakt wymordowania dwóch wiosek przez partyzantkę żydowską na  Grodzieńszczyznie. (...) Mówienie o obojętności Polaków wobec ofiar  holokaustu jest twierdzeniem ahistorycznym. Przypominam, że Polska była  jedynym krajem w okupowanej Europie, w którym za pomoc Żydom groziła  kara śmierci. O ile tych ludzi, którzy ratowali Żydów, mamy prawo  nazwać bohaterami, o tyle tych, którzy ich nie ratowali, nie mamy prawa nazwać zbrodniarzami, bo każdy z nich brał odpowiedzialność za życie  swojej żony, swoich dzieci, czasem całej wioski. To są dramatyczne  wybory, których nie wolno przekreślić rzucaniem Polakom w twarz błota.  Nie można negować faktu, że w czasie okupacji byli szmalcownicy, były  prostytutki i cały ten brud, który w każdym społeczeństwie istnieje,  lecz przyjrzyjmy się temu, co się działo w getcie. W getcie działała  żydowska policja, która pomagała wciągać do transportów swoich żydowskich braci, którzy szli do gazu. To jest fakt historyczny. Dlaczego tylko Polacy mają być oskarżani, dlaczego tylko Polacy mają  być stawiani pod ścianą? (...) Z niepojętej dla mnie niechęci części  środowisk żydowskich do Polski. Może to próba zagłuszenia sumień przez  tych Żydów, którzy wyrządzili Polsce ogromne szkody podczas pierwszej  okupacji sowieckiej i w czasach komunizmu...Poniżej link  do całego wywiadu, kto chce może szukać dowodów na antysemityzm  Kamińskiego, może były w tych fragmentach, które wycięłam skracając  tekst. To oczywiście i tak nieistotne, bo antysemita Kamiński już  wypiera z mediów rasistę Rydzyka, mamy nowy skandal i najmniejszego  znaczenia nie ma co Kamiński naprawdę powiedział. Ważne, żeby się  łatki nie dało zeskrobać. Kamiński swojej już nie zeskrobie, rabin z uwagą wysłuchał polskiego informatora (informatorki?) i zaalarmował  Europę. Teraz kolej na nasze niezawodne w takich przypadkach media, może się nawet doczekamy listu autorytetów przepraszających za Kamińskiego.A jak się  już wszyscy naoburzają i naodcinają, niech się nie zapomną odciąć od ówczesnego szefa Kamińskiego, a dzisiaj nowo odkrytego pieścidełka  salonów, Jerzego Buzka. W czasie gdy Kamiński antysemicił, Buzek był  premierem z tego samego ugrupowania, więc jest winny co najmniej  cichego przyzwolenia na antysemityzm w swoich szeregach. Żeby tylko  cichego. Jako premier, Jerzy Buzek wydał oświadczenie, w którym mówi  podobnie jak Kamiński, choć dużo bardziej gładko i oficjalnie. Jerzy Buzek: (...)  Udział Polaków w zbrodni w Jedwabnem jest bezsporny, nie zaprzecza temu  żaden poważny historyk. Mord w Jedwabnem nie został popełniony ani w  imieniu narodu, ani w imieniu państwa polskiego. Polska była wówczas  krajem okupowanym. Jeśli jednak mamy, jako naród prawo do dumy z tych Polaków, którzy z narażeniem, a nawet za cenę życia ratowali Żydów, to  musimy też uznać winę tych, którzy brali udział w ich mordowaniu.  Jesteśmy gotowi zmierzyć się z nawet najciemniejszymi faktami naszej  historii, ale w duchu prawdy, bez szukania pozornych usprawiedliwień.  Nie zgodzimy się jednak na to, by przypadek Jedwabnego służył do  upowszechniania fałszywych tez o polskiej współodpowiedzialności za  holocaust i o wrodzonym polskim antysemityzmie. Chcę też powiedzieć, że zbrodnia popełniona przed 60 laty w Jedwabnem nie może obciążać wszystkich dzisiejszych jego mieszkańców. Wierzę, że znajdziemy w nich  sprzymierzeńców na drodze do prawdy i pojednania.Jerzy Buzek to jednak mały problem dla europejskich salonów, o wiele większym  jest nasz drogi "mędrzec Europy". Strach pomyśleć co się będzie działo  jak się Europa dowie co o awanturze o Jedwabne mówił Lech Wałęsa, oburzeniu i  odcinaniu się nie będzie końca. Lech Wałęsa: Są  nieudacznicy żydowscy i inni, którzy rozdrapują rany, którzy tylko z  tego żyją, pisząc książki i podburzając te narody, które tyle  ucierpiały. To jest ohydne i z tym powinniśmy dawno już skończyć. (...)  To była wojna, Polska była wtedy, jak pani wie, pod zaborem niemieckim, nie tylko zresztą, pod sowieckim też. I dlatego trzeba przede wszystkim  uderzać w tych, którzy wojnę spowodowali, uderzać w tych, którzy mieli  informacje, nawet od pana Karskiego, jak pani pamięta, a Żydom nie  pomogli. Narody takie, jak Stany Zjednoczone czy Francja, czy Wielka  Brytania też nie przeprosiły nas za to, że nie wywiązano się z umów, z porozumień, że dopuszczono do tej sytuacji. Dlatego możemy w absurdach  posunąć się bardzo daleko. Ja przepraszałem jako prezydent. Wiele razy  to robiliśmy. A jeszcze ani jeden Żyd nie przeprosił Polaków, chociaż  tu też działy się różne ciekawe rzeczy, też byli zbrodniarze po stronie  żydowskiej. (...) Proszę pani, ja już to zrobiłem [przeprosiłem  Żydów], teraz oczekuję, że ktoś w imieniu narodu żydowskiego nas też przeprosi. Nigdy za dużo "przepraszam". Tylko nie można z tego robić  sensacji, obwinień, bo ktoś książkę napisał i zarobił parę złotych.  Narody polski i żydowski zapłaciły tak dużo, że one nie mogą się bić.  Trzeba bić tych, którzy nas bili, a nie w dalszym ciągu między sobą  uprawiać bijatykę. (...) Nie, na tej książce ["Sąsiedzi" Grossa] Żyd  chce zarobić, podburzając. Napisał książkę i pieniądze chce zbić - to  jest ohydne! Powinniście uderzyć w tych, którzy to robią. (...)  Przeraża mnie [mord w Jedwabnem], tylko że ci, którzy zapłacili, ci, którzy są skrzywdzeni, są już po tamtej stronie. A dzisiaj gra się tym  w ohydny sposób, zmuszając porządnych ludzi, by na kolana padali za  łajdaków. To jest wstyd, to jest hańba! Przecież to były specyficzne  warunki, które nam stworzono. Polska się przeciwstawiła hitleryzmowi, a  Stany, Wielka Brytania, Francja co zrobiły? Zostawiły nas samych. A  dzisiaj przeprosiły nas za to? Cała sprawa jest średnio  interesująca, jedna z wielu sztucznie nadmuchanych sensacji. Ciekawa  tylko jestem kto temat Observerowi wrzucił, i czy jak wrzucał, to się pofatygował przetłumaczyć cały wywiad, czy tylko wyrwał  jedno zdanie z  kontekstu. Chyba raczej tylko wyrwał, bo nie sądzę, żeby ktokolwiek  czytając cały wywiad mógł zakwalifikować Kamińskiego jako antysemitę.   Albo ja już nie rozumiem tego słowa.  Artykuł "Observera"Wywiad Michała Kamińskiego dla "Naszej Polski" Oświadczenie premiera Jerzego BuzkaWywiad Lecha Wałęsy dla Radia Zet 