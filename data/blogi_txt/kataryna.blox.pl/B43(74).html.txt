Celiński (SdPl), arbiter elegancji w komisji śledczej, oburzył się na Gruszkę za bardzo niesmaczną aluzję na temat zbieżności nazwiska posła Różańskiego i stalinowskiego wiceministra. "Ordynarne chamstwo" - podumował wypowiedź Gruszki zgorszony Celiński, zapominając, że jeszcze przed chwilą sam wyzywał kolegów z komisji od "stalinowskego trybunału" i to właśnie jego histeryczne komentarze zapoczątkowały tę wymianę żenujących docinków. Czy naprawdę porównanie do stalinowskiego wiceministra jest bardziej obraźliwe niż porównanie do stalinowskiego trybunału? Nie sądzę. PS. A Różański chce odwołać Gruszkę "za chamstwo". Bardzo śmieszne, zwłaszcza jak się pamięta wyczyny partyjnych kolegów Różańskiego z poprzedniej komisji śledczej (choćby Lewandowski i jego "pani chyba owies uderzył do głowy" - rzeczywiście, sama kultura). Wszyscy wiemy jaką wagę przykłada SLD do poprzecznej etyczki (a może etycznej poprzeczki, w każdym razie coś w tym stylu)  więc zamierza Różański zawlec Gruszkę przed oblicze Komisji Etyki Poselskiej. Tej samej która niedawno - na szczęście dla szefa Różańskiego - nie chciała zajmować się "jest pan zerem".  PS2. Z ostatniej chwili. U Moniki Olejnik Gruszka zapowiedział, że na najbliższym posiedzeniu komisji przeprosi Różańskiego.  "Wina jest po mojej stronie, nie zamierzam przed nią uciekać". Niech się inni uczą od Gruszki przyznawać do błędów i przepraszać za nie. 