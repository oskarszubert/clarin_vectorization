Strasznie jest Gazeta przewrażliwiona na punkcie nowej partii, nic nie da na nią powiedzieć :) Pacewicz w komentarzu "Więcej Europy, demokraci" pisze:"A prawica? Cóż, odezwała się językiem rynsztoka. Jan Rokita złośliwie cedził słówka o dawnych kolegach: "im więcej ministrów przejdzie do UW, tym bardziej ponury kryzys tej partii".Gdzie tu jest język rynsztoka? Ano nigdzie ale przecież nikt się nie będzie wczytywał co też takiego strasznego faktycznie powiedział Rokita, skoro Pacewicz zawyrokował, że rynsztok, że cedził i że złośliwie. I tak będzie aż do wyborów - nachalne zestawianie "partii ludzi nietłukących filiżanek" z tą wredną prawicą mówiącą "językiem rynsztoka". Strach pomyśleć jaką awanturę zrobiłby Pacewicz gdyby to Rokita a nie Frasyniuk powiedział w radiu "zamknij się" do politycznego przeciwnika, lub gdyby to Kaczor a nie Bogucka mówił o "motłochu" i "hołocie gardłującej w internecie". 