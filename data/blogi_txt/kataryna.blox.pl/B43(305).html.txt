Mazurek   Zalewski: Siedzicie państwo? To usiądźcie, bo to jest bomba. Otóż podobno Najtajniejsze Służby mają taśmy na Kwaśniewskiego. I nie żadną tam obyczajówkę ani "józiolenie", tylko twarde teksty rozmów byłego prezydenta z mocno podejrzanym typem, które kompromitują Olka. Wszystko przez to, że Kwaśniewski zadzwonił do legalnie podsłuchiwanego dżentelmena (i dlatego teraz histeryzuje, że to jego podsłuchują). Tyle fakty. O tym co jest na taśmach, wiemy tylko z plotek i domysłów, ale być może wkrótce wszyscy się przekonamy.Leszek Miller: [Kwaśniewski] pewnie coś wie, czego jeszcze nie chce powiedzieć, zna przeciek od służb, które go podsłuchują.Ryszard Kalisz: Gdyby fakt podsłuchiwania został ujawniony to tych podsłuchów zaraz by nie było. Ci, którzy usłyszeli wypowiedź Aleksandra Kwaśniewskiego [że czuje się podsłuchiwany] już się nad nią zastanowili.Aleksander Kwaśniewski: Nie ma o czym gadać.Nagranie z podsłuchu zatem istnieje (na 99%, 1% asekurancko odkładam na wypadek gdyby miało się okazać, że to jakaś misterna intryga zgodnie tkana przez Millera, Kwaśniewskiego i Kalisza z nieświadomym udziałem lekko rozkojarzonego Wassermana), prawdopodobnie powstało całkowicie legalnie i najwyraźniej jest dla Kwaśniewskiego mocno niewygodne, o czym świadczy wyraźna powściągliwość Kwaśniewskiego, Kalisza a nawet Millera, a także milczenie prokwaśniewskich mediów. Można z dużym prawdopodobieństwem założyć, że człowiek, który Kwaśniewskiemu doniósł o fakcie istnienia nagrania powiedział mu także co na nim jest, treść nagrania jest więc pewnie przyczyną powściągliwośc Kwaśniewskiego w rozgrywaniu całej sprawy. Gdyby nagranie było dla Kwaśniewskiego nieszkodliwe lub zrobione nielegalne mielibyśmy od kilku dni regularną awanturę z udziałem dworu prezia, SLD, PO oraz licznych mediów, starczy sobie przypomnieć reakcję mediów i opozycji na taśmy Beger. Właśnie medialna i polityczna cisza jaka towarzyszy tym wszystkim - szokującym przecież - wyznaniom byłego prezydenta i jego kolegów daje do myślenia, wyraźnie nikt nie ma ochoty ruszać tematu co jest dziwne bo afera z nielegalnym podsłuchiwaniem prywatnych rozmów byłego prezydenta mogłaby pogrzebać ten rząd. A tu nikt się nie kwapi, żadnych artykułów cytujących "anonimowego informatora z kręgów zbliżonych do Wassermana" opowiadającego o nielegalnych podsłuchach niewinnych towarzyskich rozmów, żadnych nocnych konferencji prasowych opozycji, żadnych wezwań do stawiania miasteczka namiotowego pod sejmem, nic. Taka powściągliwość zazwyczaj rozhisteryzowanych polityków i mediów jest naprawdę zastanawiająca.Może ktoś ma jakieś sensowne wytłumaczenie tego wszystkiego, ja widzę tylko takie: że nagranie istnieje, jest legalne i kompromitujące na tyle, że Kwaśniewski woli nie wałkować tematu, ograniczając sie tylko do puszczenia ostrzegawczego sygnału do rządzących, że o nagraniu wie i niech się dwa razy zastanowią zanim coś z nim zrobią (Kalisz ostrzega prawie wprost). A co może być na nagraniu? Pojęcia nie mam, nieśmiało obstawiałabym Rafinerię Gdańską (wyrwała się Wassermanowi w rozmowie o podsłuchach) ale może to być coś innego. Może się kiedyś dowiemy, choć raczej nie z dziennikarskich śledztw bo te zazwyczaj omijają Kwaśniewskich szerokim łukiem, liczne ciekawe wątki z taśmy Oleksego wciąż czekają na swoich śledczych ale jakoś nikt się nie pali. Pozostaje liczyć na wyjątkowo szczelną w tych sprawach prokuraturę (żadnych przecieków z kluczowych śledztw, nic o nich nie wiadomo a to raczej dobrze), do czegoś jej przecież te podsłuchy były potrzebne, może kiedyś z aktów oskarżenia dowiemy się o co chodziło. Choć i to złudna nadzieja, jesteśmy krajem niewyjaśnionych afer więc dlaczego teraz miałoby być inaczej?W każdym razie wielki powrót Kwaśniewskiego akurat teraz nie jest raczej przypadkowy a jego uzasadnienie, że "sytuacja zaczyna być tak trudna, że wszystkie ręce na pokład, trzeba walczyć" zaczyna brzmieć cokolwiek dwuznacznie. Co nie znaczy, że można się go przestać bać i z założonymi rękami czekać aż te nagrania wypłyną bo nie wiadomo czy w ogóle wypłyną a nawet jeśli, to czy mu zaszkodzą skoro do tej pory nic mu nie szkodziło. Kwaśniewski ma wielkie plany, sprawdza już czy będzie mógł ponownie wystartować na prezydenta (najwyraźniej konstytucja, której rocznicę wczoraj z taką pompą obchodzono nawet w tak fundamentalnej sprawie nie jest jednoznaczna, nic dziwnego, że tak się podoba jeśli można ją dowolnie interpretować w zależności od potrzeb). Jeśli komuś się teraz nie zapala czerwona lampka to za trzy lata może się bardzo zdziwić jak do nieuchronnego chyba rządu PO-SLD dołączy prezydent Kwaśniewski. Nie podzielam naiwnej wiary, że z postkomunistami mamy spokój na zawsze i można ich sobie odpuścić, przecież oni zawsze wracali do gry szybciej niż się ktokolwiek spodziewał, dlaczego teraz miałoby być inaczej? Kwaśniewski dobierze sobie paru podobnych sobie "światowców" (jak Olechowski czy Piskorski), ze dwóch-trzech etosowców (jak Onyszkiewicz czy Geremek), podeprze to sędziwym Mazowieckim i jakąś gwiazdą estrady, małżonkę wypchnie do babskich piśmideł, w kącie dyskretnie upchnie aparatczyków, żeby w oczy nie kłuli i zgarnie te swoje kilkanaście procent albo więcej. Nie przeceniajmy mądrości społeczeństwa w którym co dziesiąty wierzy, że rząd PiSu ukrywa przed nim prawdę o UFO (był ostatnio taki sondaż)! Od Kwaśniewskiego kupimy wszystko, tacy z nas frajerzy. A ponieważ Kwaśniewski uszczknie Platformie, straci ona i tak już iluzoryczne  szanse na samodzielne rządzenie, nawet PSL jej może nie wystarczyć i będzie musiała sobie doprosić do rządzenia to co zmontuje Kwaśniewski z postkomunistycznej lewicy i listków figowych. Nie wierzę, że po czterech latach naparzania się z PiSem i po krwawej kampanii wyborczej 2009 uda się po wyborach zbudować PO-PiS, zwłaszcza, że nie będzie on przecież nikomu potrzebny, Platforma będzie już miała koalicjanta do "sprzątania po PiSie". Taki właśnie scenariusz jest teraz w realizacji. Podziwiam spokój koleżanek i kolegów, którzy wierzą, że uda się tego uniknąć. Ja nie wierzę i nie bardzo umiem się z tym pogodzić. Pozostaje mi pocieszać się tym, że moje polityczne prognozy są zazwyczaj nietrafione więc może ta też się nie spełni. 