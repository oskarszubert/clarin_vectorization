"Tymczasem część bezpieki foruje pana Kaczyńskiego na siłę. Agentura organizuje jakieś "Parady" naiwnych homosiów i lesb - nie zdających sobie sprawy, że machają majtkami tylko po to, by pan Kaczyński mógł zyskać dodatkowe 5% opinii, która się homosiami po prostu brzydzi...I policja jeszcze ten nielegalny przemarsz chroni, by oburzenie (a więc i poparcie dla Lecha Kaczyńskiego) rosło...Tak się w d***kracji "robi politykę". I polityków".Takie rozważania snuł sobie niedawno w prasie Janusz Korwin-Mikke. Dzisiaj wiemy już, że wpływy Kaczyńskiego w specsłużbach są tak ogromne, że mu te służby nie tylko paradę zorganizowały ale i bomby podkładały, żeby się mógł wykazać. Tak w każdym razie twierdzi Giertych a wtóruje mu Marek Biernacki z Platformy. Biernacki jako były minister spraw wewnętrznych chyba dobrze zna specyfikę działania naszych służb, a oto co mówi fachowiec: Marek Biernacki: "Stało się to tuż przed drugą turą wyborów prezydenckich. Według coraz wyraźniejszych pogłosek służby specjalne chciały w ten sposób wpłynąć na ich wynik i pomóc jednemu z kandydatów. (...) Zawsze gdy następuje zmiana władzy, służby szukają nowego pana."Warto odnotować, że Biernacki tak jak Kaczyński uważa, że służby to państwo w państwie, suwerenne, prowadzące własną politykę i pozostające poza jakąkolwiek kontrolą. Nawet wybory ustawiają jak chcą. Jeśli przyjmiemy, że Biernacki ma rację, że służby "chciały wpłynąć na wynik i pomóc jednemu z kandydatów" to dlaczego akurat temu, z którym od lat walczą i który zapowiadał ucywilizowanie służb? Sam pomysł, że służby specjalne tak bardzo chciały Kaczyńskiego, że posunęły się do grubymi nićmi szytej prowokacji wydaje mi się mocno absurdalny zważywszy na bogatą historię wzajemnych relacji ale sporo osób już to kupiło i sprawa robi się poważna bo do podejrzeń o związki z Leninem (tak, tak, Gazeta wygrzebała Kaczyńskiemu trupa w szafie, a konkretnie na 40. stronie doktoratu) dojdzie jeszcze oskarżenie o terroryzm.  A to wszystko z powodu plotek rozpuszczanych w sejmie przez posłów i dziennikarzy (bo właśnie na pogłoski krążące w sejmie powołuje się Wierzejski). Aż dziw, że nie ma jeszcze artykułów w których "anonimowe źródła zbliżone do sztabu Kaczyńskiego" przyznają się do tych bomb. Choć to pewnie kwestia czasu bo sprawa jest rozwojowa.      Nie rozumiem tylko dlaczego PiS milczy, pozwalając kwitnąć spekulacjom? Przecież z  bardziej błahych powodów Ziobro organizował konferencje a teraz cisza, choć aż się prosi o jakąś oficjalną reakcję. Najwyższy czas odnieść się jakoś do tych plotek bo oskarżenia są zbyt poważne, żeby je ignorować. "Ciemny lud" może nie uwierzy ale "młodzi, wykształceni, z wielkich miast" już sobie robią nadzieje na impeachment prezydenta-bombiarza. 