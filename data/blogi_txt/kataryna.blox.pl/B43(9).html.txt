Magdalena Stańczyk, rzeczniczka ABW: "Porównaliśmy obydwa dokumenty i te dokumenty nie różnią się niczym, poza kwestią 20 tys. oszczędności, które deklarował w kwietniu, a których jeszcze nie miał w styczniu."Według rzeczniczki ABW, w oświadczeniu majątkowym znalezionym u Jaruckiej nie było ani słowa o akcjach Orlenu ale to oświadczenie ABW nie zamyka całkiem sprawy. W przypadku swojego kwietniowego oświadczenia Cimoszewicz może się tłumaczyć, że zapomniał o akcjach i podał swój stan majątku na dzień wypełniania. Jak wiadomo w styczniowym oświadczeniu też nie ma ani słowa o akcjach Orlenu, nie ma też śladu po pieniądzach jakie za nie dostał, oczywiście Cimoszewicz może się tłumaczyć tak jak przed komisją - że także styczniowe oświadczenie "omyłkowo" wypełnial według stanu na dzień wypełnienia. Ale taki tłumaczenie jest możliwe tylko jeśli zachowana jest następująca chronologia zdarzeń:9 stycznia - sprzedaje ostatni pakiet akcji Orlenu? stycznia - na jego konto wpływają pieniądze ze sprzedaży akcji? stycznia - przelew całej kwoty na konto córki? stycznia - wypełnia oświadczenie majątkowe już bez akcji Orlenu i pieniędzy za nieJeśli wypełniał oświadczenie majątkowe mając jeszcze akcje Orlenu lub pieniądze za te akcje to cała linia obrony leży bo nie ma tego w oświadczeniu a to znaczy, że zostało zatajone całkowicie świadomie. Bardzo więc chciałabym poznać datę styczniowego oświadczenia majątkowego i datę ostatniego przelewu na konto córki. Na razie nic jeszcze nie jest wyczyszczone bo nie wiemy czy styczniowe oświadczenie było zgodne z prawdą. Tym bardziej, że pytań jest więcej. Na przykład takie, dlaczego wypełniwszy prawidłowo oświadczenie w styczniu, w kwietniu wypełniał je jeszcze raz zamiast styczniowe złożyć od razu w ministerstwie i Sejmie? Mam ten problem, że nie bardzo wierzę ABW. A właściwie nie wierzę im wcale. Dlatego łatwo mi wyobrazić sobie taki oto scenariusz: w styczniu Jarucka wypełnia Cimoszewiczowi oświadczenie wpisując tam akcje Orlenu, następnie Cimoszewicz każe jej je zmienić więc powstaje kolejne oświadczenie, tym razem bez akcji Orlenu. Oba oświadczenia, wraz z listem do Stefaniuka, wkłada do koperty, którą po trzech latach (!) znajdują u niej funkcjonariusze ABW, choć przyszli szukać zupełnie czego innego ale połasili się na kopię oświadczenia majątkowego sprzed trzech lat, od dawna zresztą wiszącego w internecie! Dlaczego w styczniu 2005 ABW szukająca tajnych depesz MSZ zabiera przestarzały i nietajny kwit? Dzisiaj ABW porównuje jedno z tych oświadczeń z tym oficjalnym ze strony sejmowej i ogłasza, że są takie same. Na drugie oświadczenie i list do Stefaniuka przypadkowo "wylała się kawa". Jeśli Jarucka mówi prawdę to przecież musiały być dwa oświadczenia, a o tym, że są dwa wiedziała tylko Jarucka i Cimoszewicz, potem zabrali je funckcjonariusze ABW. Równie dobrze więc możliwe jest, że Jarucka powiedziała prawdę ale nie będzie w stanie tego dowieść bo kwity zabrało ABW. ABW powiedziała, że wysłała oświadczenie zabrane od Jaruckiej do MSZ. Czy to jest normalna procedura, że zabiera się coś z czyjegoś domu i daje komuś innemu? Oświadczenie majątkowe Cimoszewicza nie było dokumentem ministerstwa, nie było tajne, na jakiej zasadzie ABW zabawiła się w pośrednika i zabrała z domu Jaruckiej papiery, żeby je oddać ministerstwu? Czy człowiek automatycznie przestaje być właścicielem tego co mu ABW zarekwiruje w czasie przeszukania, że Agencja może swobodnie tym dysponować?     A tymczasem zaczyna się robienie z niej wariatki, Cimoszewicz delikatnie sugeruje niepoczytalność, Gazeta Wyborcza poświęca przeszłości Jaruckiej sporo miejsca, powołując się na "anonimowego ale wiarygodnego" informatora (którym moim zdaniem jest sam Cimoszewicz albo jakiś jego "zastępca pośredni") donosi, że w 2001 lub 2002 "Jarucka stanęła przed sądem pod zarzutem fałszywego doniesienia. Uniewinniono ją z braku dowodów. Cimoszewicz kazał ją wtedy odsunąć od ważnych spraw resortu" a tymczasem jeszcze pod koniec 2004 roku Jarucka pracowała w MSZ przy organizacji przetargów! Widać to nie są "ważne sprawy resortu" :) Ciekawe też, że ta kilka lat temu odsunięta od ważnych spraw resortu urzędniczka miała dostęp do tajnych depesz MSZ, o wynoszenie których jest podejrzana. Ciekawe, że tak podejrzana osoba przez tyle lat pracowała na bardzo odpowiedzialnych i reprezentacyjnych stanowiskach u boku samego Cimoszewicza. Ciekawe gdzie jest zatrudniona dzisiaj. Czy czasem nie w ministerstwie.   Wiem, że to wszystko to spiskowa teoria ale nic nie poradzę, że za grosz nie ufam ABW a i zachowanie sztabu Cimoszewicza wydaje mi się dziwne. Skoro sprawa jest tak oczywista a Jarucka jest megaoszustką na której się wszyscy dawno poznali to dlaczego tego wszystkiego nie usłyszeliśmy wczoraj od samego zainteresowanego lub od Piekarskiej?  Dlaczego mam wrażenie, że od wczoraj wszyscy zamarli w oczekiwaniu na to w co zagra ABW? Oczywiście to wszystko to tylko moje myślenie życzeniowe, wczoraj mi się przypomniała pani Szumielewicz i zbyt szybko uwierzyłam, że tu może być podobnie. A prawda jest taka, że Jarucka może być osobą niezrównoważoną, która się na Cimoszewiczu za coś mści. Na pewno jednak warto bliżej się przyjrzeć tej sprawie bo jak na wariatkę i notoryczną oszustkę coś za długo robiła karierę u boku najczystszego z czystych. Jarucka odsunięta przez Cimoszewicza od ważnych spraw, Oświadczenie ABW, Gazeta o Jaruckiej, Cimoszewicz o Jaruckiej, 