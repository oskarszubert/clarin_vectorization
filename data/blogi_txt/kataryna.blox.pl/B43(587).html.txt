Wojciech Olejniczak: W ciągu kilku tygodni SLD zgłosi projekt całkowitego ujawnienia  archiwów IPN. Platforma powinna nas poprzeć. Będzie zabawna sytuacja: SLD za  jawnością teczek, a PiS przeciw. Chcemy, by od 2008 r.  dostęp do akt IPN był powszechny. Do tego czasu, w okresie  kilkumiesięcznej karencji, zainteresowani, a w przypadku nieżyjących -  członkowie ich rodzin, mogliby zastrzec informacje dotyczące stanu  zdrowia, życia seksualnego itp.Niezły manewr. Jeśli PiS tego nie poprze to będzie jego koniec bo dać się Olejniczakowi ograć w teczki to prawdziwy obciach. Poza tym pomysł jest bardzo dobry i nie ma powodu, żeby za nim nie zagłosować. Nie wierzę w szczere intencje SLD, myślę, że liczą na to, że PiS tego nie poprze i nie będzie odtajnienia teczek za to będzie można sobie pojeździć po PiSie i jego strachu przed jawnością, dlatego właśnie Kaczyński musi Olejniczaka sprawdzić. Już się cieszę na te artykuły w Gazecie, Polityce, Trybunie pastwiące się nad oszalałymi lustratorami z SLD. Będzie ciekawie. O ile oczywiście Kaczyński tego nie spartoli i nie zacznie hamletyzować bez sensu. PiS nie poradził sobie z lustracją, swoim sztandarowym hasłem, pozostaje mu skorzystać z szansy jaką mu daje Olejniczak. Jest okazja odtajnić akta i jeszcze za to nie oberwać, bo za prowodyra lustracyjnego szaleństwa będzie robił Olejniczak. 