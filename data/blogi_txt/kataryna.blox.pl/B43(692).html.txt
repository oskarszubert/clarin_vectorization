U Prześwietlików objawiła się tak bardzo wypatrywana przez antywildsteinowe lobby pierwsza ofiara Wildsteina, niejaka Małgorzata Daniszewska, czyli po naszemu Urbanowa (nie jest to może wymarzona pokrzywdzona do pokazywania ludziom ale jak to mówią "Lepsza Urbanowa w garści niż Staniszkis na dachu"). Urbanowa przepłakała pół nocy jak zobaczyła swoje dobre imię na liście złego Wildsteina, i za te łzy Urbanowa będzie Wildsteina (a także IPN) po sądach ciągać. Zapowiada, że będzie domagać się dużej kasy, żeby zachęcić innych. Wczoraj w Gazecie ukazało się wielkie ogłoszenie, w którym żona Urbana oświadcza "dokonali oni [Wildstein i IPN] tego [naruszenia dóbr osobistych] poprzez spowodowanie upowszechnienia listy nazwisk zawierających moje szczegółowe dane pewrsonalne interpretowanej w moim otoczeniu jako lista SB". Jednym słowem, Daniszewska pozywa Wildsteina o to, że obraca się wśród kretynów, którzy wyrabiają sobie zdanie wyłącznie na podstawie tytułów w Gazecie Wyborczej, tylko co ma Wildstein do tego? Ani jej na listę nie wpisał, ani jej kolegów nie wybiera, nie jest też winien temu, że znajomi Daniszewskiej tak łatwo uwierzyli, że była esbekiem. Bardzo żałuję, że mnie nie ma na liście, pozwałabym Gazetę Wyborczą, bo czy ktoś by się czuł pokrzywdzony byciem w "spisie inwentarzowym IPN" czy "katalogu archiwalnym IPN"? Nie, dlatego trzeba było wymyślić "listę ubecką", to Gazeta dała powód do szczucia (szczucia, które chyba poza wyobraźnią dziennikarzy Gazety nie występuje, bo jakoś nie zauważam tego w swoim środowisku, na forach internetowych też próżno szukać skarg zaszczutych - to mit służący wmawianiu ludziom z listy, że inni ich teraz mają za ubeków wic trzeba się czuć źle). Teraz się Gazeta pokrętnie tłumaczy ale te jej tłumaczenia są mniej więcej tak sensowne jak tłumaczenia zachodnich gazet, że napisali "polskie obozy koncentracyjne" bo przecież były wybudowane w Polsce. Ciekawe czy listę więźniów Auschwitz Gazeta ochrzciłaby "listą nazistowską" - bo przecież nazwiska wpisywali na nią naziści. Taka gazetowa logika. A ekipie antywildsteinowej można tylko współczuć tak pięknej kolekcji ofiar Wildsteina - Urbanowa, Olbrychski i Dukaczewski. 