Sylwester Latkowski: "Program „Misja specjalna” ma upublicznić taśmy nagrane przez Aleksandra Gudzowatego. Miało się to odbyć inaczej, w minioną niedzielę, w porozumieniu z jednym z tytułów prasowych. Jednak, jaki mówi znajomy dziennikarz, "ujawnienia tego nie chce nikt". Jak się okazuje Gudzowaty od dawna, jak książkowy „szpion,” rejestruje swoje spotkania. Zarejestrował m.in. spotkanie z Adamem Michnikiem (według dziennikarza to nie on rejestrował). Teraz Gudzowaty chodzi po mieście i zapewnia, że taśmy przeciekły z prokuratury, on nie był źródłem ich upublicznienia. Prawda jest jednak inna. Ale dalej to niestety musi być przemilczane, by chronić źródła dziennikarskie. Chłopcy, w tych nerwowych czasach, po prostu pokłócili się przy stoliku brydżowym. To nie jest ostatnia sprawa, która w związku z ich kłótnią teraz wypłynie na powierzchnie.""Taśmy Gudzowatego" dzisiaj w "Misji specjalnej" w TVP1 o godz. 22.00.Wiele razy korciło mnie, żeby napisać o tych taśmach bo słyszałam już o nich wcześniej ale wszystko brzmiało tak nieprawdopodobnie, że choć informacja pochodziła z wiarygodnego źródła bałam się, że się strasznie wygłupię bo sprawa nie wypłynie a ja skończę w sądzie z pozwem o pomówienie. Sądząc po wpisie Latkowskiego, tego programu nie można przegapić. Czego tym razem się dowiemy o III RP? 