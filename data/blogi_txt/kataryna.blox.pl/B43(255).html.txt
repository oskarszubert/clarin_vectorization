Analizowanie katastrofy w Smoleńsku   przestało mieć sens z chwilą gdy pełną kontrolę nad informacją o niej   przejął Putin. Nie mamy i mieć nigdy nie będziemy pewności, że   informacje do nas docierające są prawdziwe. O to zresztą mam największy   żal do naszych władz, nie zrobiły nic, żeby dać nam komfort, że kiedyś   dowiemy się prawdy. A przynajmniej ze stuprocentową pewnością będziemy w   stanie wykluczyć niektóre scenariusze. Tymczasem przy tak prowadzonym   śledztwie, żadne jego ustalenia nie będą wiarygodne, tak jak nie są w   tej sprawie wiarygodni Rosjanie, a na ręce nikt im przecież nie patrzy.    Nie znaczy to jednak, że nie warto   śledzić tego co się dzieje, a zwłaszcza jak rozpadają się kolejne   oficjalnie podawane wersje, bo to daje obraz tego w jakim kierunku   chciano pchać śledztwo, a to dobry punkt wyjścia, żeby się zastanawiać dlaczego. Mnie ta sprawa przerasta, nie mam żadnej własnej hipotezy, ale   męczy mnie ta błędna godzina katastrofy. Jeszcze nie rozumiem czemu   miało służyć kłamstwo w tej sprawie, ale niewątpliwie było to kłamstwo,   do tego dobrze przygotowane i podane oficjalnie, na najwyższym szczeblu.   Dzisiaj już wiemy, że TU-154 rozbił   się o 8.39 naszego czasu,  czyli o 10:39 czasu lokalnego, można to   ustalić ponad wszelką wątpliwość, i można było to ustalić już pierwszego   dnia, choćby po godzinie zerwania linii energetycznej. Tymczasem   pierwszego dnia odegrany został spektakl, z podziałem na role, który   miał nas przekonać do godziny o ponad 10 minut późniejszej. Widać to wyraźnie w stenogramie z narady Putina ze sztabem, transmitowanej   pierwszego dnia (mam nadzieję, że sama relacja, którą znalazłam nie jest   przekłamana).   Minister   Sergei Shoigu: Panie   Premierze, o 10:50, samolot TU-154  lecący z Warszawy do   Smoleńska zniknął z radarów w   czasie podchodzenia do lądowania na Lotnisku Północnym w Smoleńsku. Samolot rozbił się w lesie 300 metrów od pasa startowego. (...) O 10:51 na miejsce katastrofy zostały wysłane   3 brygady straży pożarnej. (...)   Premier   Władimir Putin: Dziękuję. Ministrze Lewitin, co w tej sprawie robi Ministerstwo Transportu?    Minister   Transportu Igor Lewitin: (...) Warunki pogodowe były złe - mgła prawie całkowicie ograniczała widoczność, która wynosiła ok. 400 metrów, podczas gdy norma wynosi 1000   metrów.     Premier Władimir Putin: Norma wynosi 1000 metrów?  Minister Transportu Igor Lewitin: 1000 metrów. Premier Władimir Putin: A widzialność wynosiła 400 metrów? Minister Transportu Igor Lewitin: Tak, a pilot został uprzedzony o   fatalnych warunkach pogodowych. (...)  Aleksander Bastrykin: Odnaleźliśmy dwie   czarne skrzynki, które potwierdzają charakter rozmów między załogą a   wieżą. Ustaliliśmy, że wieża nie rekomendowała próby lądowania. Sugerowała aby pilot zrobił drugie podejście, a potem rozważył lądowanie   na innym lotnisku. Ale polski pilot nie posłuchał tych rekomendacji i   kontynuował lądowanie.    Premier Władimir Putin: Chciałbym   teraz spytać przedstawiciela prezydenta Miedwiediewa. Na polecenie   prezydenta Miedwiediewa na lotnisku gości miała witać rosyjska delegacja   na czele której stał przedstawiciel prezydenta, Georgy Plotawczenko. Panie Poltawczenko, to oznacza, że byliście świadkami tego wypadku. Co   pana zdaniem tam się wydarzyło, co pan widział, także po przybyciu na   miejsce katastrofy? Bo rozumiem, że byliście jednymi z pierwszych na   miejscy zdarzenia. Przedstawiciel   Miedwiediewa Georgy Poltawczenko: Zgadza się, panie premierze. Gubernator Sergei Antufyev, ja i   członkowie delegacji czekaliśmy na ten samolot. Kontroler lotów podszedł do nas i powiedział, że warunki pogodowe są bardzo złe, i mogę potwierdzić, że tak było. Moim zdaniem widoczność była nawet mniejsza   niż 400 metrów. Było to ok. 10:30. Widoczność wynosiła ok. 100-150   metrów, mgła była bardzo gęsta. Kontroler powiedział nam, że zasugerował   polskiej załodze lot na inne lotnisko, były trzy opcje - Mińsk, Witebsk   i Moskwa. Kontroler powiedział, że ponieważ mają wystarczająco paliwa,   załoga zdecydowała się kontynuować lot do Smoleńska, przyjrzeć się warunkom a potem podjąć decyzję. Kontrolerzy informowali, że załoga była   zdecydowana na lądowanie. Prawie nie słyszeliśmy zbliżającego się   samolotu, nie słyszeliśmy silników. Potem usłyszeliśmy dziwny dźwięk, który nie brzmiał jak uderzenie.   A potem powiedziano nam, że samolot się rozbił. Byliśmy na miejscu katastrofy dosłownie po   trzech minutach.    Premier   Władimir Putin: Byliście na   miejscu katastrofy w ciągu trzech minut? Przedstawiciel   Miedwiediewa Georgy Poltawczenko: W ciągu trzech minut.   Jeśli prawdziwa jest ostatnio podawana godzina katastrofy, czyli 10:39,   to ta transmitowana chyba także w Polsce narada Putina z najważniejszymi   osobami w sztabie była zwykłą szopką mającą puścić w świat ewidentne   kłamstwo (godzina katastrofy), i narrację jaka ma obowiązywać (mgła, wieża ostrzegająca pilotów, pilot lekceważący rekomendacje wieży i   rozbijający się trochę na własne życzenie).   Poltawczenko twierdzi, że słyszał odgłos rozbijającego się samolotu i   był przy wraku w ciągu 3 minut. Czyli ok. 10:43. Może nawet tak było.   Tylko od tej godziny nic już się nie zgadza. Dlaczego alarm został   włączony dopiero po kilkunastu minutach, a straż pożarna wysłana do   gaszenia samolotu dopiero o 10:51, czyli 8 minut po tym jak do wraku   zdążyła już dobiec cała rosyjska delegacja? No i najciekawsze.   Jakim cudem samolot znikł z radarów   dopiero 10 minut po tym jak leżał rozbity, paląc się na ziemi, od kilku   minut w towarzystwie oglądającej to z bliska delegacji rosyjskiej, która   była przy wraku już wtedy, gdy kontroler miał jeszcze samolot na   radarze?    Przesunięcie godziny katastrofy o 10 minut nie mogło być pomyłką, można   ją było od razu precyzyjnie ustalić na podstawie wielu przesłanek: godzina zerwania linii energetycznej, czas w którym rosyjska delegacja   usłyszała odgłos katastrofy, czas kiedy znalazła się przy wraku, i   wreszcie stan wraku po przybyciu straży na miejsce straży pożarnej. Nie   znam się, ale czy gdyby faktycznie przybyła na miejsce katastrofy   wypełnionego paliwem i palącego się samolotu dopiero po 12 minutach od   katastrofy, to z wraku by coś jeszcze zostało? Czy nie zdążyłby się   spalić w dużo większym stopniu niż się spalił?   Jeśli więc to godzina 10:39 jest prawdziwą godziną katastrofy i na   ustalenie tego nie potrzeba było 10 dni, to czemu miało służyć to błyskawicznie wyprodukowane kłamstwo, puszczone w świat live, tak   zgrabnie rozpisane na role?    I jak w tym wszystkim można wierzyć, że śledztwo, które tak się zaczęło,   skończy się prawdziwymi ustaleniami? Nie wierzę, że nikt nie ma wątpliwości bo ich po prostu nie da się nie mieć. Przy tym wszystkim,   forsowanie rosyjskiej narracji, i okraszanie jej własnymi insynuacjami   pod adresem prezydenta, jest wpisywaniem się w kampanię dezinformacji,   którą w tej sprawie strona rosyjska prowadzi od samego początku. A jeśli   ktoś uważa, że jest inaczej, niech mi logicznie wytłumaczy, że można   się było pomylić o 10 minut z godziną katastrofy, a to wszystko co tu zacytowałam trzyma się kupy.  Stenogram   narady Putina ze sztabem 