Gazeta Wyborcza wykryła kolejną aferę w PiS-ie. W tekście "PiS ulepszył "Mury" Kaczmarskiego" dziennikarka donosi, że na konwencjach PiS-u "Mury" Kaczmarskiego śpiewane są z innym niż zazwyczaj zakończeniem. Wynajęty przez PiS grajek coś tam tłumaczy, że zawsze tak śpiewał, że taką wersję znalazł w starym śpiewniku ale kto by go tam słuchał. PiS przerobił. Wypowiada się oburzony Gintrowski ("Moim zdaniem Jacek nie byłby z tego zadowolony, byłby wściekły") oraz spadkobiercy Kaczmarskiego ("Jacek wielokrotnie podkreślał, że to nie jest utwór optymistyczny. Jego zakończenie jest tym jedynym właściwym".). Tekst uzupełnia sonda: Bez większego trudu znalazłam w sieci dowód na to, że PiS nie ma nic wspólnego z przeróbką piosenki a grajek mówi prawdę - "Mury" już wcześniej śpiewano z tym zakończeniem. Poniżej znaleziony w internecie scenariusz jakichś szkolnych uroczystości gdzie jest tekst "Murów" w wersji śpiewanej na konwencjach PiS-u. Tekst powstał w 2002 a ostatni raz był modyfikowany 26 maja 2003, nie ma zatem wątpliwości, że piosenka w wersji rzekomo zmienionej przez PiS na potrzeby kampanii wyborczej była znana i śpiewana dużo wcześniej. Wstyd bo to wszystko w gazecie biorącej udział w akcji "Kampania kontrolowana" gdzie tropi sie przekłamania polityków. Pora przeprosić PiS, za tytuł i za sondę i modlić się, żeby nie skorzystali z trybu wyborczego. A wystawianie zmarłego Kaczmarskiego do walki z Kaczyńskimi jest po prostu obrzydliwe. Gazeta znalazła aferę PiS-u Dowód rzeczowy 