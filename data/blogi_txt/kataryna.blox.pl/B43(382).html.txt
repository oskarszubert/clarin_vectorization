Znany republikański kongresmen Peter T. King złożył w Kongresie USA projekt rezolucji wzywającej do przeprowadzenia niezależnego międzynarodowego śledztwa w sprawie katastrofy smoleńskiej. W projekcie rezolucji amerykański polityk wylicza powody, dla których takie śledztwo jest konieczne, jednym z nich jest według niego fakt, że ponad 50.000 Polaków podpisało petycję w tej sprawie. Apel zignorowany przez polskie władze, został wysłuchany przez amerykańskiego polityka. Nie ma pewnie wielkich szans aby taka rezolucja przeszła, bo Amerykanie nie zechcą się pewnie mieszać w śledztwo, z którego polskie władze są tak zadowolone, że przyznają rosyjskim śledczym odznaczenia z wyrazami wdzięczności. Ale może warto w jakiś sposób podziękować panu Kingowi, za to, że - w przeciwieństwie do większości polskich polityków - rozumie znaczenie rzetelnego wyjaśnienia tej tragedii dla polskiego społeczeństwa. Do kongresmena można napisać, i warto to zrobić. Wystarczy zwykłe "thank you", żeby widział, że wiemy i doceniamy. I żeby lobbując w Kongresie za swoją rezolucją mógł się powołać na naszą reakcję. Gorąco zachęcam, mamy tak niewielu sojuszników w tej sprawie, że warto wykorzystać każdą okazję do przedłużenia zainteresowania Polski i świata smoleńską tragedią.Rezolucja Kongresmena Kinga ws. katastrofy smoleńskiejTu możesz wysłać maila z podziękowaniem za tę inicjatywę 