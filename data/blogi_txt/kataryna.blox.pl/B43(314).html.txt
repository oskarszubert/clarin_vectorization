Co się dzieje z Lechem Wałęsą? Przecież to co robi od wczoraj ma wszelkie cechy szału, nie wiem, może z gorączką nie powinno się siadać do komputera. Mogę sobie doskonale wyobrazić co Wałęsa mógł usłyszeć w Radiu Maryja, oburzenie i ostre słowa są na pewno usprawiedliwione ale mimo wszystko warto zachować pewien umiar bo pan prezydent się niebezpiecznie nakręca. Artykuł "Jasna Góra: górale dziękują za zdrowie Papieża" a pod nim chaotyczny i nijak niepasujący do tekstu komentarz Wałęsy. Na dodatek nie ma żadnej szansy, żeby forumowe wyskoki prezydenta (także te wcześniejsze, jak publikowanie prywatnej korespondencji czy nieładne ataki na Borusewicza) przeszły niezauważone bo administracja portalu zaniebieszczyła jego nicka i opatrzyła zdjęciem (skądinąd bardzo dobry pomysł). A Wałęsa najwyraźniej się pogubił. Nie bardzo wiem o co poszło ale chyba nie warto się tak wygłupiać. 