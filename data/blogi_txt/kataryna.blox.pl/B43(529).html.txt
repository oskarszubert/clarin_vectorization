11 września. Tusk dostaje od Kamińskiego "informację  dotyczącą prób wpływania na postępowanie związane z obsadą członka zarządu w jednej z jednoosobowych spółek Skarbu Państwa oraz działań  osób pełniących funkcje publiczne, które najprawdopodobniej mają  związek z informacją przesłaną Panu Premierowi w dniu 12 sierpnia 2009  r. na temat kulis prac nad rządowym projektem zmian w ustawie o grach  i zakładach wzajemnych". Notatka, bogata w szczegóły i fragmenty podsłuchanych rozmów hazardowych lobbystów zawiera następujące informacje:  Sobiesiak, którego udział w  nielegalnym lobbingu w sprawie ustawy hazardowej jest Tuskowi znany od  miesiąca, planował ulokować swoją córkę w zarządzie państwowego monopolisty, będącego bezpośrednią konkurencją jej własnych firm i firm hazardowych lobbystów W tym celu spotykał się z Drzewieckim, Rosołem i Chlebowskim,  a bezpośrednią pieczę nad załatwianiem Sobiesiakównie stołka w  Totalizatorze sprawował osobiście Drzewiecki, minister Tuska i skarbnik  jego partii, miał nawet zapewniać Sobiesiaka, że "pamięta i pilotuje sprawę jego córki i jest przekonany, że wszystko pójdzie po och myśli", Niewykluczone, że "dziewczyna od  Drzewka" mająca pomóc przepchać Sobiesiakównę została powołana do Rady  Nadzorczej z naruszeniem prawa, tak w każdym razie twierdzi Sykucki "Wybrali nową radę nadzorczą. Wybrali jedną dziewczynę od Drzewka, tak nie do końca zgodnie z prawem ale wybrali".  Nie wiadomo na czym polegały rzekome nieprawidłowości, ale wiadomo, że  decyzję o wyborze "dziewczyny od Drzewka" musiał podjąć Grad, Sobiesiakówna spotyka się z Rosołem  późnym wieczorem, a potem bardzo wczesnym rankiem (o 7-mej) jedzie do  ojca powiedzieć mu, że się wycofuje (Sobiesiak do znajomego "Magda wycofała się z projektu po wczorajszym spotkaniu"),  po rozmowie z córką Sobiesiak wie też, że od teraz musi rozmawiać przez  telefony na kartę. Taka chronologia zdarzeń wskazuje, że źródłem  przecieku z dużym prawdopodobieństwem mógł być Rosół, który też musiał dowiedzieć się od kogoś, a naturalnym podejrzanym jest Drzewiecki,  Po przecieku Chlebowski kontynuuje kontakty z Sobiesiakiem, tyle że teraz są one bardziej konspiracyjne, Kamiński daje też premierowi  rekomendacje odnośnie dalszych kroków, po tym jak akcja CBA jest już i  tak spalona, i premier nie ma potrzeby dłużej kryć się z wiedzą o  zakulisowych działaniach Drzewieckiego, Chlebowskiego i Rosoła.  Kamiński sugeruje więc, aby premier:  wyjaśnił okoliczności zmiany zdania przez Drzewieckiego w sprawie ustawy,ustalił zakres odpowiedzialności podległych mu osób, i wyciągnął wobec nich konsekwencje, Kamiński zapewnia premiera, że żadne  jego działania w tym zakresie nie mogą już zaszkodzić akcji CBA, prosi  też premiera o osobiste spotkanie "przedmiotem którego będzie omówienie ustaleń zawartych z załączonym materiale". 15 września. Kamiński dostaje wezwanie do prokuratury w Rzeszowie.  2 października. Tusk spotyka się z Drzewieckim. Według Schetyny Drzewiecki premierowi "opisywał całą procedurę dochodzenia do tego krytycznego zapisu w korespondencji między ministerstwem sportu a finansami".   3 października.  Odbywa się konferencja Drzewieckiego. Politycy Platformy mówią wprost - jeśli Drzewiecki przekona do siebie opinię publiczną, zostanie na  stanowisku.    5 października. Drzewiecki podaje się do dymisji.  7 października. Tusk nie  czekając na wymaganą prawem opinię prezydenta, w trybie błyskawicznym i  pod nieprzewidzianym w ustawie pretekstem odwołuje Kamińskiego. Opublikowana przez Gazetę notatka  Kamińskiego jest dla Tuska miażdżąca. Jednoznacznie dowodzi, że Tusk  świetnie wiedział także o "projekcie Sobiesiakówna", i wszystkich  związanych z nim zabiegach swoich ministrów, oraz prominentnych  członków partii, nie zrobił jednak w tej sprawie nic, nawet po tym jak już mógł zrobić wszystko. Nie zdymisjonował Drzewieckiego i Chlebowskiego, nie wyrzucił z partii Rosoła, nie poprosił o wyjaśnienia  Grada. Absolutnie nic. Jedynym, który został ukarany za "aferę  hazardową" był Kamiński. Reszta została ukarana wyłącznie za to, że nie  umiała się z niej wyłgać. Ale nie za to co zrobiła. Notatka z 12  września pogrąża Tuska, notatka z 12 sierpnia pewnie pogrąży go jeszcze  bardziej, a przecież będą jeszcze przesłuchania, konfrontacje.     Naprawdę kogoś dziwi, że dzisiaj Platforma po prostu musiała się pozbyć opozycji z komisji?  Notatka CBA z 12 września 