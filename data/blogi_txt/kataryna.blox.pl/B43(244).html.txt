Z góry zaznaczam, że nie moja, nad   czym bardzo ubolewam bo trzyma się kupy i gdybym sama na to wpadła,   byłabym bardzo z siebie dumna. Hipoteza urodziła się w pasjonującej   dyskusji pod wpisem Łukasza Warzechy "Zamach - słowo tabu", a opisana została na blogach Sarthran8 i Tommy Lee. Mam nadzieję, że obaj autorzy   się nie obrażą, że ten wpis zbuduję prawie wyłącznie z ich pracy, ale   chciałabym zebrać i spopularyzować tę hipotezę bo jest naprawdę   przekonująca, a obaj autorzy są młodzi stażem więc siłą rzeczy mają   mniej czytelników niż ja i nie każdy mógł mieć okazję trafić na ich   analizy, a naprawdę warto. Ponieważ hipoteza jest porozrzucana w różnych   miejscach, postaram się tu ją zebrać i skleić, mam nadzieję, że mi autorzy wybaczą ingerencję w ich tekst, bo nie obiecuję, że uda mi się   to zrobić tylko dosłownymi cytatami. Z góry też przepraszam jeśli   wtrącając swoje trzy grosze zepsuję hipotezę zamiast ją uzupełnić.   Jak pamiętamy, pierwszą podaną godziną katastrofy była 8:56, ta godzina funkcjonowała jako pół- oficjalny czas   katastrofy bardzo długo, na tyle długo, żeby móc przypuszczać, że nie   była to zwykła pomyłka (taką by szybko sprostowano), ale celowa   dezinformacja. Ewentualnie pomyłka całkiem nieprawdopodobna, ale być   może teoretycznie możliwa. Dzisiaj, gdy już wiemy, o której polski   samolot naprawdę się rozbił, pierwsze relacje odnoszące się do - jak już wiemy - nieprawdziwej godziny katastrofy rzucają na nią nowe światło.  ***    Tommy   Lee: Według ostatnich wiadomości, możemy z dużą pewnością   określić godzinę katastrofy na 8:40, podczas gdy dotychczasowa oficjalna   wersja mówiła o godzinie 8:56. Należy przypuszczać, że ta rozbieżność   nie jest przypadkowa, coś się za nią kryje. Tu, jako wyjaśnienie, pojawia się zagadkowe podejście do lądowania rosyjskiego samolotu   transportowego (prawdopodobnie Ił-76) przed planowanym lądowaniem   Tu-154. Informacje o tym zdarzeniu sprowadzają się do tego, że próbował   on wylądować ale odbił się od lotniska, wykonał ryzykowny manewr   przechylenia się na skrzydło,  prawie zahaczając o ziemię, a następnie   odleciał do Moskwy. Jednak o której godzinie to było? Tu relacje są   różne, na pewno po lądowaniu polskich dziennikarzy (godzina 7:20) a przed katastrofą naszego samolotu. Na podstawie tych relacji [rozmaitych   relacji świadków zaraz po katastrofie, wskazujących czas nieudanego   lądowania IŁ-a] możemy śmiało twierdzić, że podejście Ił-76 do lądowania   nastąpiło między 8:30 a 8:40. Moja hipoteza brzmi: była to 8:40, czyli   wtedy, gdy rozbił się polski samolot! Oba samoloty podchodziły do lądowania w tym samym czasie! To wyjaśniałoby dlaczego Tu-154 nagle   obniżył lot, wcześniej podchodząc prawidłowo. Piloci zobaczyli na kursie   kolizyjnym inny samolot, musiał być wyżej od ich pozycji, wobec czego   awaryjnie wykonali manewr jego ominięcia schodząc w dół. Dalszy przebieg   wypadków, jak wspomniałem, jest mniej więcej znany.   A oto inne argumenty za tą hipotezą:   - Samolot Ił-76 krążył długo nad lotniskiem jakby na coś czekał, - Kontrolerzy lotów uciekali co sił i   milicja ich ledwo złapała. W takiej sytuacji doskonale bowiem wiedzieli, co się stało i jaki był zakres winy Rosjan,  - Na jednym z filmów pan Wiśniewski   mówi, że w czasie jego pobytu w hotelu kamera stała na oknie  i   pracowała cały czas od chwili wylądowania pierwszego samolotu, zakładam   że chodzi o Jak-40. Przez ten czas nie słyszał, by inny samolot   podchodził do lądowania, a wiemy że Ił-76 próbował lądować. Można to wytłumaczyć w ten sposób, że samoloty były bardzo blisko siebie przez co   odgłos ich silników zlewał się. Jeżeli moja hipoteza jest prawdziwa to   przelot samolotu Ił-76 nad lotniskiem powinien nastąpić prawie   jednocześnie z katastrofą.  - Pan Wiśniewski wspominał (...) w   swej pierwszej relacji o dziwnym dźwięku silników. Więc może był to   odgłos dwóch samolotów,  - Z innych relacji Pana Wiśniewskiego,   który był w hotelu, wiemy, że słyszał on odgłos wybuchu lub uderzenia.   Nie znam takich relacji od dziennikarzy, którzy byli na lotnisku. Może nie słyszeli wybuchu ponieważ właśnie przelatywał Ił-76? Stąd też Pan   Wiśniewski był pierwszy na miejscu katastrofy, a przecież z lotniska   jest tam całkiem blisko. Sądzę, że osoby na lotnisku nic nie wiedziały o   katastrofie, bo jej nie słyszały, do czasu włączenia syren.  ***    Sarthran8:   Coraz bardziej zagadkowo wygląda kwestia Ił-76 usiłującego lądować w Smoleńsku chwilę przed Tutką.  Sama kwestia kilkukrotnego (2 lub 4 razy)   podejścia do lądowania Ił-76 jest dobrze udokumentowana relacjami   naocznych świadków. Ujawniona wczoraj informacja o innym niż dotychczas   czasie katastrofy Tutki, powoduje, że w krytycznym czasie mamy dwa duże   samoloty odrzutowe, w trudnych warunkach pogodowych, słabej kontroli naziemnej (mające dokładnie takie same warunki zewnętrzne) w rejonie   lotniska, wykonujące  manewr lądowania. Narzuca się kilka konkluzji:   - "Przesunięcie w czasie" dolotu   naszej Tutki do lotniska na godz. 08.30-08.40, każe zastanowić się nad zasadnością wielokrotnie powtarzanej informacji o "skrajnie trudnych"   warunkach na lotnisku.  Warunki były trudne, ale fakt, że dwóch pilotów   (rosyjskiego Ił-76 i polskiego Tu-154) niezależnie od siebie, na   podstawie własnej oceny i doświadczenia, podjęło decyzje o podjęciu   lądowania (Ił-76 kilkukrotnie) sugeruje, że warunki lądowania były dużo   lepsze niż to wynika z przekazu medialnego. Gdyby warunki były tak skrajnie trudne, to logiczne jest założenie, ze żaden pilot (a szczególnie pilot Ił-76, znający doskonale uwarunkowania tego lotniska)   nie próbowałby lądowania. Szczególne znaczenie ma fakt, ze pilot Ił-76   próbował podejścia kilkukrotnie (!!!!). Należy założyć więc, że w jego   ocenie manewr ten był wówczas zasadny i bezpieczny. Można by założyć, że   pilot rosyjskiego samolotu podjął taką decyzję ponieważ opierał się na wskazaniach rosyjskiego odpowiednika ILS, do której pilot Tu-154 nie   miał dostępu i dlatego usiłował lądować. Skoro tak,  to należałoby zadać   pytanie: dlaczego nie wylądował? Skoro system ten pozwala na lądowanie w   warunkach zerowej widoczności.   - Fakt kilkukrotnego podejścia do   lądowania rosyjskiego pilota falsyfikuje pojawiające się informacje,   jakoby pilot polskiego Tu-154 podjął lądowanie na skutek wywieranych na   niego nacisków. Skoro pilot Ił-76, nie będąc pod "przymusem" takim jak pilot Tu-154 mógł się znajdować, zdecydował się na lądowanie i próbował   uczynić to kilkukrotnie, teza o lądowaniu Tu-154 na skutek  nacisku na   naszego pilota ze strony pasażerów staje się coraz mniej prawdopodobna.   Logika nakazuje założyć, że obaj piloci bazując na takich samych danych   podejmą podobną decyzję.  ***   Moim zdaniem taki scenariusz nie tylko trzyma się kupy ale także   tłumaczy niektóre niewyjaśnione wątki, jak błędna godzina katastrofy czy   fałszywa informacja o czterech próbach lądowania Tu-154 (według   niektórych relacji to Ił-76 próbował kilka razy, najwyraźniej w tak   krótkim odstępie czasowym od katastrofy, że świadkom się to "zlało").   Nie chcę puszczać wodzów fantazji, ale być może Rosjanie początkowo sądzili nawet, że samoloty się zderzyły i podawana w pierwszej chwili   liczba ofiar to suma pasażerów Tu-154 i Ił-67?    Nie jest to oczywiście jedyna hipoteza warta rozważania, ale z pewnością   bardzo interesująca, chyba trudno się do niej przyczepić. Wrzucam ją   więc, zachęcając do lektury:  Blog Łukasza Warzechy Blog Tommy Lee Blog   Sarthran8 