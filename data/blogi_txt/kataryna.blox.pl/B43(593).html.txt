Najnowszy sondaż preferencji partyjnych i wielki sukces Partii Demokratycznej. W nawiasach zmiana w porównaniu z wynikami tej samej pracowni z początku lutego.Platforma - 24% (+1), Samoobrona - 16% (+2), PiS - 15% (bez zmian), PD - 12% (+8 w porównaniu do poprzedniego wyniku UW), LPR - 12% (+1), PSL - 6% (-1), SLD - 5% (-2), SdPl - 5% (-2), UP - 3% (+2), PC - 1% (-4)Szkoda, że nie podają deklarowanej frekwencji, wiedzielibyśmy czy Partia Demokratyczna przyciągnęła niegłosujących "zbrzydzonych do polityki", czy tylko przeciągnęła na swoją stronę wyborców eseldowa i borówek, no i wyborców Partii Centrum, która bidula niedługo cieszyła się sondażowym przekroczeniem progu wyborczego.Gdyby potraktować serio te sondaże, to chyba nie jest z nami tak tragicznie, bo jak widać oparliśmy się wyjątkowo nachalnej kampanii promocyjnej i potraktowaliśmy PD bardzo rozsądnie - nie jako centrową alternatywę do zradykalizowanej ponoć nie do wytrzymania Platformy, ale jako lewicową alternatywę do postkomunistów. Jeśli taka tendencja się utrzyma, to spełniony sen Kwaśniewskiego i Michnika jeszcze im bokiem wyjdzie bo okaże się, że to PD dokona dzieła dekomunizacji. Byłby to naprawdę chichot historii :-) Ciekawe co teraz zrobi lewica, do tej pory tak sympatycznie odnosząca się do PeDe. Muszą mieć dzisiaj głupie miny, nie tak sobie "drzewko oliwne". Prędzej czy później zaczną się bezpardonowo szarpać o te resztki mandatów jakie są do wzięcia na lewicy, w ruch pójdą pewnie wszystkie zbierane latami haki, bo nikt nie chce iść na śmietnik historii. Zapowiada się ciekawa walka, jak PeDe będzie nieostrożna, sama może oberwać. 