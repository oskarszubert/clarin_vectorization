FC Barcelona w ostatnich latach zdominowała rozgrywki piłkarskie na Półwyspie Iberyjskim. Nic więc dziwnego, że kibice Realu Madryt są bardzo sfrustrowani tym stanem rzeczy. Wszakże klub ze stolicy Hiszpanii jest "Królewski". Powinien on wygrywać wszystkie możliwe trofea i zachwycać swoją grą. Do pierwszego zadania idealnie pasuje trener Jose Mourinho. Jednakże ten drugi aspekt w postaci stylu z Portugalczykiem raczej nie idzie w parze. Owszem Real Madryt pod wodzą Mourinho potrafi grać pięknie. Aczkolwiek, gdy "Królewscy" jesienią spróbowali ofensywnej gry z Barceloną to dostali tęgie lanie 5-0. Nic więc dziwnego, że Jose Mourinho na kolejne spotkania z "Dumą Katalonii" nastawił swój zespół bardzo defensywnie. W finale Pucharu Króla ta taktyka przyniosła skutek. Real Madryt grał bardzo ostro co skutecznie wybijało piłkarzy Barcelony z rytmu. Oczywiście faule to element futbolu, jednakże ja pytam się kibiców "Królewskich" czy naprawdę lubią oglądać swój ukochany grający w taki sposób? Bo jak dla mnie taka taktyka nijak nie pasuje do stylu, który Real Madryt prezentował w latach swojej świetności. Naprawdę tęsknie do "Królewskich", którzy potrafią każdemu zespołowi swój styl. Dziś Jose Mourinho stara się po prostu zneutralizować Barcelonę i po drodze jakoś wkulać piłkę do siatki. Do półfinałowego meczu Ligi Mistrzów na Santiago Bernabeu gospodarze podeszli z celem niestracenia bramki. W efekcie to drużyna gości o wiele częściej była przy piłce i kontrolowała przebieg spotkania. Piłkarze Realu Madryt podobnie jak w finale Pucharu Króla ostro atakowali piłkarzy Barcelony. Początkowo sędzia na to pozwalał, jednakże w 61. minucie się zirytował i wyrzucił z boiska Pepe za faul na Alvesu. Czy czerwona kartka w tym przypadku była słuszna? Sprawa jest dyskusyjna. Ja twierdze, że Portugalczykowi dostało się za wcześniejsze wyczyny jego kolegów. Coś takiego po prostu musiało się wydarzyć przy ostrej grze piłkarzy Realu Madryt. Wszakże tu chodziło tylko o przeszkadzanie w grze Barcelonie. Zespół Jose Mourinho ani myślał ruszyć na bramkę drużyny gości. Zawodnicy Barcelony we wczorajszym spotkaniu nie byli święci. Niech świadczy o tym chociażby czerwona kartka dla Pinto, który wdał się w bójkę po zakończeniu pierwszej połowy. Z tym, że należy pamiętać, iż atak bramkarza zespołu gości był spowodowany karygodnym zachowaniem delegata Realu Madryt.Piłkarze Barcelony wczoraj często symulowali. Według mnie był to zabieg taktyczny trenera Guardioli, który widząc co działo się w finale Pucharu Króla polecił swoim zawodnikom, by ci wymowniej przekonali arbitra do swoich racji. Element gry taki sam jak faule. W tym aspekcie Guardiola przechytrzył Mourinho. Rewanż już za tydzień we wtorek. Piłkarze portugalskiego szkoleniowca żeby wygrać muszą zagrać bardzo ofensywnie. Być może wtedy przekonamy się, że Real Madryt wciąż jest "Królewski". PS. A Leo Messi po prostu jest genialny.Skrót meczu: 