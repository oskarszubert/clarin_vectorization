Nasz kochany PZPN napisał list do członków Klubu Kibica Reprezentacji Polski. Drodzy Kibice! W ostatnich dniach przez media przetoczyła się dyskusja wokół nowej identyfikacji wizualnej naszej reprezentacji.Wobec pojawiających się głosów sceptycyzmu chcielibyśmy stanowczo podkreślić, że nowe logo reprezentacji jest nowoczesne i dynamiczne, ale przede wszystkim jest oparte na symbolu orła białego, który na przestrzeni wieków przybierał różne formy, ale zawsze jednoczył. Nowe logo reprezentacji to połączenie symbolu orła i piłki nożnej, jednoczące wartości narodowe i sportową pasję.Jesteśmy dumni, że po raz pierwszy w historii Polskiego Związku Piłki Nożnej udało się zrealizować nowoczesny projekt na najwyższym poziomie, którego pozazdrościć mogą nam inne kraje europejskie.Chcemy budować wspólnotę kibiców narodowej reprezentacji piłkarskiej, nie tylko w oparciu o takie wartości jak odwaga, wytrwałość czy sportowa rywalizacja, ale także otwartość, tolerancja i rodzina. Nowy znak narodowej reprezentacji symbolizuje przemianę, jakiej chcemy w polskiej piłce: postęp, odpowiedzialność, współzawodnictwo fair play i entuzjazm. Chcemy bezpiecznych stadionów, na które możemy zabrać dzieci i kobiety. Nie chcemy agresji, braku tolerancji i wojny kibiców na ulicach oraz stadionach.Wspólnie wspierajmy naszych piłkarzy w przygotowaniach do najważniejszego dla każdego Polaka turnieju. Reprezentowanie naszego kraju w Euro 2012 na polskich stadionach jest zaszczytem dla każdego piłkarza i wielkim świętem dla kibiców. Dlatego tak ważny jest Wasz doping również podczas dzisiejszego meczu i wsparcie, które daje poczucie pewności i jest ogromnym wkładem w przygotowanie narodowej reprezentacji.Dziękujemy, że jesteście członkami Klubu Kibica RP. To Wy dajecie pewność piłkarzom na boisku i jesteście 12. zawodnikiem. Przed nami ogromne wyzwanie oraz doskonała okazja do tego, żeby jak najlepiej zaprezentować Polskę, jako gospodarza Euro 2012. Razem możemy zmieniać polską piłkę, żeby stała się bezpieczną i emocjonującą rozrywką dla wszystkich.Łączy nas piłka!PZPNPrawda, że to jest wzruszające? W odpowiedzi mogę powiedzieć, że w ciągu najbliższych dwóch dni na moim blogu pojawi się list otwarty do PZPN'u. Póki co wysłuchajcie mojej ulubionej piosenki 