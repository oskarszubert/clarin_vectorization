W futbolu czasem bywa tak, że piłkarz z pola musi zastąpić bramkarza. Najczęściej taka zmiana oznacza katastrofę dla drużyny. Jednakże mecz CF Pachuca-Morelia w lidze meksykańskiej pokazał, że pomocnik może bronić lepiej niż nie jeden zawodowy bramkarz. W 84. minucie bramkarz Miguel Calero sfaulował w polu karnym napastnika gości, sędzia nie miał innego wyboru jak podyktowanie rzutu karnego i wyrzucenie zawodnika CF Pachuca z boiska. Jako, że trener gospodarzy wykorzystał wcześniej trzy zmiany, to w miejsce bramkarza musiał wejść zawodnik z pola. Wybór padł na pomocnika Juana Carlosa Rojasa. Jak się chwile później okazało była to doskonała decyzja, bowiem bramkarz z pola obronił rzut karny. A mecz zakończył się wynikiem 1-1.To nie pierwszy taki przypadek w historii futbolu. Dwa lata temu podczas meczu fazy grupowej Pucharu UEFA pomiędzy FC Basel a Nancy doszło do podobnego zdarzenia- w 91. minucie spotkania przy wyniku 2-2 sędzia podyktował rzut karny dla drużyny gości i wyrzucił bramkarza gospodarzy z boiska. W bramce zastąpił go napastnik Mladen Petric. 