Nicklas Bendtner obecnie leczy kontuzje, dlatego przebywa w swoim rodzinnym kraju. W sobotni wieczór zawodnik Sunderlandu postanowił zjeść pizzę w centrum Kopenhagi. W tym celu wybrał się taksówką wraz ze swoją dziewczyną do pizzerii. Sympatia piłkarza postanowiła poczekać w samochodzie, natomiast sam zainteresowany pewnym krokiem poszedł zamówić pizzę. Kłopoty zaczęły się, gdy karta kredytowa Bendtnera odmówiła posłuszeństwa. Jeden ze świadków całego zdarzenia tak wypowiedział się o zachowaniu piłkarza Sunderlandu: "On wszedł do pizzerii, jakby była jego własnością. Zachowywał się strasznie arogancko. Inni klienci tylko się przyglądali i kiwali z niedowierzaniem głową". Pracownik pizzerii: "jego karta nie działała. Mimo to chciał dostać pizzę, ale za darmo. Wciąż powtarzał: "nie wiesz kim jestem?! Mogę kupić cała pizzerię". Powiedzieliśmy mu, że nie ważna jest jego tożsamość. Po prostu musi zapłacić za pizzę, bo inaczej jej nie dostanie".Piłkarz był tak zdesperowany, że w końcu zaczął prosić gości, by kupili mu pizzę. Dwie młode dziewczyny najwyraźniej były bardzo zmęczone narzekaniem Bendtnera, bowiem zgodziły się zapłacić 120 koron za jego pizzę. za: ekstrabladet.dk 