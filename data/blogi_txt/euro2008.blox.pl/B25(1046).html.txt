Wczoraj pytałem się o wasze zdanie na temat nieuznanej bramki Messiego. W większości twierdziliście, że po prostu szukam wymówki dla Barcelony. Muszę powiedzieć, iż nie to było moim celem. Po prostu strasznie irytuje mnie brak powtórek wideo i dopóty takowe nie zostaną wprowadzone będę narzekać na nieudolność systemu. Zresztą poniżej możecie zobaczyć, że gol był zdobyty prawidłowo. Losy meczu przy wyniku 0-2 na pewno ułożyłyby się o wiele inaczej. Aczkolwiek tak się nie stało. Są emocje!Nigdy nie ukrywałem tego, że jestem kibicem Barcelony. Jednakże łatwość z jaką przychodziły triumfy "Dumie Katalonii" w ostatnim czasie spowodowały, że zacząłem się nudzić. Owszem piłkarze Pepa Guardioli grają fantastyczną dla oka piłkę, aczkolwiek w spotkaniach tego zespołu brakuje emocji. 16 zwycięstw z rzędu w lidze hiszpańskiej robi wrażenie, ale z drugiej strony boli mnie brak tak ważnej cechy dla futbolu jak nieprzewidywalność. Dlatego wczorajszy triumf Arsenalu przyjąłem z ogromną satysfakcją. W końcu ktoś utarł nosa Katalończykom. Barcelona miała wiele okazji, które powinna wykorzystać, jednakże tego nie uczyniła. Sam Leo Messi mógł wczoraj ustrzelić dwie bramki. W takich meczach nie można sobie pozwolić na marnowanie sytuacji jak w lidze hiszpańskiej. Piłkarze Barcelony przyzwyczaili się do tego, że niewykorzystane sytuacje się nie mszczą. Wczoraj miała miejsce sytuacja odwrotna. Arsenal się nie poddał, wciąż naciskał. W dodatku Pep Guardiola znacząco ułatwił zadanie zawodnikom "Kanonierów" ściągając z boiska Davida Villę i wprowadzając w jego miejsce Seydou Keitę. To był typowy strzał w stopę, Barcelona się cofnęła, a piłkarze gospodarzy coraz śmielej sobie poczynali. Gdy zaszła konieczność odrabiania strat nie było kim postraszyć, bowiem napastnik był już pod prysznicem. Wczoraj po długim okresie przerwy przypomniały o sobie demony Victora Valdesa. Bramkarz Barcelony po prostu fatalnie się zachował przy pierwszej bramce dla gospodarzy. Katalończyk zostawił Robinowi van Persiemu pustą bramkę z zaproszeniem do zdobycia gola, co Holender uprzejmie wykorzystał. Z drugiej strony bronił Wojciech Szczęsny, który zaliczył kilka naprawdę dobrych interwencji. Takimi meczami zdobywa się miłość kibiców i trenera na długi czas. Rewanżowe spotkanie już za dwa tygodnie na Camp Nou. Arsenal solidnie przestraszył wczoraj Barcelonę i ta na własnym stadionie będzie musiała odrabiać straty. Zadanie to będzie trochę utrudnione, bowiem w rewanżu za kartki pauzować będzie Pique. „Kanonierzy” mają ogromną szanse na sprawienie sensacji. Barcelona z całą pewnością rzuci się na rywala, aczkolwiek kontry Arsenalu mogą się okazać zabójcze. Jak będzie? Przekonamy się już niedługo. Ja cieszę się z tego, że w końcu meczu piłkarzy Pepa Guardioli pojawiły się emocje. Ogromne emocje! 