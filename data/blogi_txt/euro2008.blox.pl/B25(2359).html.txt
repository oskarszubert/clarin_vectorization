Końcówka sezonu 2009/2010 w II lidze hiszpańskiej była bardzo emocjonująca. Hercules Alicante, Levante i Betis do ostatniej kolejki walczyły o awans do najwyższej klasy rozgrywkowej. Ostatecznie awansował Hercules i Levante. Jednakże kilka dni temu na jaw wyszły fakty, które świadczą o tym, że zespół Hercules Alicante jest zamieszany w ustawianie meczów. Główny udziałowiec klubu Hercules Alicante, Enrique Ortiz w rozmowie telefonicznej ze swoim krewnym przyznał, że zapłacił bramkarzowi Cordoby 100.000 euro, po to żeby Hercules wygrał i awansował do Primera Division. Ta rozmowa telefoniczna została utrwalona w związku z śledztwem, które toczy się od maja 2007 roku przeciwko Ortizowi. Dotyczy ono podejrzenia korupcji w biznesie wywózki śmieci na południe Alicante. Z podsłuchów wynika, że Enrique Ortiz próbował ustawić cztery spotkania: z Salamancą, Cordobą, Gironą i Recreativo, by zapewnić swojemu zespołowi awans do najwyższej klasy rozgrywkowej. 10 maja Hercules pokonał Cordobę 4-0. Rozmowa telefoniczna między Ortizem a jego krewnym:Krewny- bramkarz przeciwnego zespołu? O jakim zespole mówisz? O tym meczu?Ortiz-o poprzednim spotkaniu, o tym w którym tu wygraliśmy. Dałem mu 100.000 euro. Przy pierwszej bramce rzucił się w drugą stronę. Stary... 4-0 u siebie. Bramkarz dostał 100.000 euro. W dalszej części rozmowy pojawił się kolejny wątek korupcyjny. Ortiz-zaoferowałem Salamancę 150.000 euro. Nie zgodzili się. Wygraliśmy z nimi 4-0.Z podsłuchów wynika, że Enrique Ortiz najpierw zaoferował 300.000 euro Cordobie. Jednakże piłkarze się na to ofertę nie zgodzili. Dlatego właściciel Herculesa rzekomo wręczył bramkarzowi Raulowi Navasowi 100.000 euro. Raul Navas w poprzednim tygodniu zaprzeczył całej sytuacji. Według jego wersji nikt z nim nie rozmawiał na ten temat, ani nie oferował mu żadnych pieniędzy.za: elpais.com 