Jak ten czas szybko leci, dokładnie dziś, to jest 5 czerwca mijają dwa lata odkąd Pep Guardiola został trenerem FC Barcelony. Dla kibiców "Dumy Katalonii" był to okres wspaniały. Chociaż początkowo nic nie wskazywało na to, że może być tak pięknie. Wybór Guardioli był krytykowany przez wielu. Dużo się mówiło o fatalnej atmosferze w zespole. Sezon w Primera Division rozpoczął się bardzo słabo dla Barcelony. Porażka na wyjeździe 1-0 z przeciętną Numancią i remis 1-1 na Camp Nou z Racingiem Santander nie napawały optymizmem. Jednakże potem było już tylko lepiej. W swoim pierwszym sezonie Guardiola zdobył wszystko co się dało. Drugi rok pracy był już słabszy, bowiem Barcelona zdobyła tylko Mistrzostwo Hiszpanii, jednakże styl w jakim to zrobiła pozwala patrzeć z optymizmem w przyszłość. Kilka dni temu na ławce Realu Madryt zasiadł zdaniem wielu ekspertów najlepszy trener świata, Jose Mourinho. Dzięki temu zapowiada nam się naprawdę świetny sezon w Primera Division. Przez te dwa lata Guardiola pokazał się jako mistrz motywacji. Filmiki motywacyjne stały się jego znakiem firmowym. Przed finałem Ligi Mistrzów Pep puścił swoim piłkarzom coś takiego:Na bazie powyższego filmiku powstała genialna amatorska produkcjaNatomiast w minionym sezonie, przed meczem z Valladolid decydującym o tytule Mistrza Hiszpanii, Guardiola zaprezentował swoją kolejny filmik Szkoleniowcowi "Dumy Katalonii" zdarzyło się kilka wpadek, a chyba najsympatyczniejsza z nich miała miejsce podczas meczu Barcelona-Valladolid. Kiedy to Guardiola zapomniał o tym, że przeprowadził trzy zmiany i kazał Czychryńskiemu wejść na boisko. 