Facebook i Twitter pozwalają dziś obserwować wielu sportowców i osoby z nimi związane. Dla przykłady bramkarz Arsenalu Wojciech Szczęsny poinformował dziś na swoim Twitterze, że przeprasza za swoje wykopy i rezultat na Old Trafford. Wiadomość ta obiegła media w całej Polsce. Jednakże co, jeśli ktoś postanowi się zabawić zakładając fikcyjny profil znanej osobistości? Wtedy może dojść do ciekawego zjawiska, jakie miało miejsce latem w Hiszpanii. Jedną z największych gwiazd mundialu w RPA została dziewczyna kapitana reprezentacji Hiszpanii Sara Carbonero. Kilka dni po zakończeniu tej piłkarskiej imprezy w mediach pojawiły się informacje, że piłkarz FC Barcelony Bojan Krkic chodzi z Cristiną Carbonero, siostrą Sary. Pikanterii całej sytuacji dodawał fakt, że Bojan miał się rozstać z swoją miłością Blancą po to, żeby być z Cristiną. Oczywiście najważniejszym aspektem całej sytuacji była rywalizacja pomiędzy Barceloną a Realem Madryt. Wszyscy zadawali sobie pytanie czy siostry Carbonero mogą żyć w zgodzie, kiedy ich chłopacy grają w rywalizujących ze sobą zespołach. FC Barcelona oficjalnie w imieniu Bojana zdementowała plotki na temat   jego romansu. Hiszpanię ogarnęła prawdziwa carbonerowa gorączka. Media podały informacje, że Cristina studiuje dziennikarstwo na prywatnym uniwersytecie w Madrycie i umieściły na swoich stronach internetowych zdjęcia młodszej siostry Carbonero.W efekcie fraza "Cristina Carbonero" znalazła się w dziesiątce najczęściej wyszukiwanych haseł w hiszpańskim internecie w 2010 roku. Tuż za takimi osobistościami jak Ricky Martin, Nelson Mandela, Justin Bieber czy Sara Carbonero.Jednakże najlepsze w całej sytuacji jest to, że... Cristina Carbonero nie istnieje! Po prostu ktoś założył profil rzekomej siostry Sary na Facebooku i Tuenti(hiszpańska wersja Facebooka), dodał zdjęcie i napisał, że jest w związku z Bojanem... Ktoś to podchwycił i tak informacja zaczęła się szerzyć po całym świecie... Tak naprawdę siostra Sary nazywa się Irena. Obecnie jest na piątym roku psychologii na uniwersytecie w Madrycie i podobno jest równie piękna co jej siostra. Bonus: Sara Carbonero nie była zbyt zadowolona z żartu współprowadzącego PS.   Gorąco zachęcam do odwiedzin mojej strony na Facebooku. 