Real Madryt miał szansę przeskoczyć w tabeli FC Barcelonę, która sensacyjnie przegrała wczorajsze spotkanie z Valencią. Żeby tak się stało, Królewscy musieli na San Mamés pokonać miejscowy Athletic Bilbao﻿. Pierwsza połowa spotkania nie była zbyt interesująca. Po 45 minutach na tablicy wyników widniał bezbramkowy remis. W drugiej połowie goście zaczęli grać nieco lepiej, co udokumentowali bramką Jese Rodrigueza. Kilka minut później prawdziwe wejście gladiatora zaliczył Ibai Gomez, który zaraz po pojawieniu się na boisku huknął jak radziecka armata przeciwpancerna. Zaraz po wyrównującej bramce Gomeza, obrońca gospodarzy - Carlos Gurpegi dołożył od siebie to, czego nauczył się, grając we wczesnych latach w szkolnych przedstawieniach i wymusił czerwoną kartkę dla Cristiano Ronaldo, po tym jak ten lekko drasnął go w twarz. Sytuacja ta budzi wiele kontrowersji. Rozwścieczony Ander Iturraspe prawie rozszarpał Portugalczyka, za co otrzymał żółtą kartkę. Pod koniec meczu to Athletic był bliżej zwycięstwa. Świetną obroną popisał się Diego Lopez po kolejnym cudownym uderzeniu Ibai Gomeza. Dodać należy też fakt, że sędzia, mimo bójki i zamieszania na boisku, doliczył zaledwie 3 minuty, a przerwał mecz na dziesięć sekund przed końcem, kiedy Real wykonywał rzut wolny. Szczere gratulacje dla lidera Primera Division, którym jest w tym momencie Atletico Madryt. Gdzie dwóch się bije, tam trzeci korzysta.Skrót spotkania:Athletic Bilbao 1-1 Real Madrid (All Goals) 02...  przez ourmatch﻿Czerwona kartka dla Ronaldo:Cristiano Ronaldo Red Card - Athletic Bilbao 1...  przez Goals-Arena﻿﻿ 