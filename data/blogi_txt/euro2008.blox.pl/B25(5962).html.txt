Jeremy Clarkson, prowadzący programu "Top Gear" jest znany ze swojej niechęci do lisów. Dlatego tak ciężko było mi uwierzyć w to, co ujrzałem w odcinku 11x5. Jeremy Clarkson i Richard Hammond postanowili ochronić życie małego liska. Uczynili to przebierając auto terenowe w... lisa! W pościg za "ogonem" auta prowadzonego przez Clarksona udał się Richard na... koniu wraz z kilkoma innymi myśliwymi. Jak to się zakończyło? Zobaczcie sami!część Iczęść IIPrzez lisa mordercę zastrzeliłem Davida BeckhamaPowiedzmy  to sobie jasno i dobitnie, dobrze? Lis nie jest małym, pomarańczowym  pieskiem, który wpatruje się w nas rozkosznymi oczkami i merda  ogonkiem. To toczony przez choróbska wilk z osobowością psychopaty i  zębami wielkiego żarłacza ludojada.Niedawno, bo w zeszłym  miesiącu, taki przemiły Pan Witalis wtargnął go czyjegoś domu i  próbował pożreć dziecko. Wcale nie żartuję. Biedni rodzice zastali swojego synka z twarzą pokiereszowaną przez jednego z tych potworów.  Lis zaatakował dziecko, gdy to spało na sofie....  Co więcej, gdy przebudziłem się w zeszły wtorek, odkryłem, że jakiś lis urwał głowę Michaelowi Owenowi. Tak dla zabawy.Być  może w tym miejscu powinienem wyjaśnić, że Michael Owen był jednym z naszych kurczaków, które kupiliśmy - z bólem serca to powiem - ponieważ  produkty z własnej hodowli faktycznie smakują o wiele lepiej niż  jedzenie ze sklepu. Mówię to jako mężczyzna, który z trudem odróżnia  rybę od sera. Gdybym jednak zdołał się tego nauczyć, redaktorzy jednej  z gazet pozbyliby się Pana Dysleksji i zatrudniliby mnie również i do  recenzowania restauracji. Przydałoby się, bo potrzebuję pieniędzy na  moją nowo odkrytą pasję rolnika. Gołębie wydziobały mój cały pachnący  groszek, robaki zaatakowały moje pomidory, a teraz Michael Owen stracił głowę.Dzieci wpadły w histerię, obwiniając mnie za brak bezpiecznego kurnika. Próbowałem je oczywiście przekonać, że to wszystko wina Tony'ego Blaira, ale to nic nie dało.Musiałem więc wydać 150 funtów na kurnik, który przypominał Fort Knox i kolejne 100 funtów na klatkę z wybiegiem dla kurczaków.Następnego  ranka zbiegliśmy radośnie do ogrodu, zupełnie jak dzieci z The Railway  Children. Wiedzieliśmy, że tatuś będzie w pociągu i że wszystko będzie  cacy. Nie było.Sol Campbell zniknął, a zbadanie, jak to się  stało, wcale nie wymagało szeroko zakrojonego dochodzenia. Mój ogródek  wyglądał jak obóz Stalag Luft III po ucieczce Charles'a Bronsona, który wydostał się z niego przy użyciu narzędzi ogrodniczych. Jeden z podkopów, daję słowo, kończył się chyba w Burton nad rzeką Trent.Teraz  to nawet i ja się zezłościłem. Wybrałem się do jednego z londyńskich  sklepów z akcesoriami szpiegowskimi i szarpnąłem się na noktowizor za  350 funtów. Niestety, nosił na sobie napis "Made in Russia", co w  wolnym tłumaczeniu brzmi: "źle zrobiony po pijaku". Noktowizor działał  beznadziejnie.Na krótkich odległościach wszystko było w  porządku, ale przedmioty odległe o 5-10 centymetrów były już nieostre.  No, jeśli jest to szczyt współczesnej technologii rosyjskiej, to  faktycznie nie było się czego obawiać podczas zimnej wojny. Rosyjskie  czołgi zakończyłyby swój nocny najazd w Turcji, a w tym czasie sowieckie siły powietrzne zaciekle bombardowałyby wody Morza Irlandzkiego.Jest to fragment książki "Świat według Clarksona"-gorąco polecam! 