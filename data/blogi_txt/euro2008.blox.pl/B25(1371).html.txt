FC Barcelona w rewanżowym meczu Pucharu Króla nie miała żadnej litości dla trzecioligowego Hospitalet wygrywając aż 9-0. Niestety pierwsza bramka spotkania padła w bardzo niehonorowy sposób, gdyż Isaac Cuenca zanurkował w bezczelny sposób w polu karnym, a sędzia dał się na to nabrać. Później było już o wiele lepiej i zawodnicy "Dumy Katalonii" robili co chcieli z rywalami. W kadrze gospodarzy na wczorajsze spotkanie znalazło się aż piętnastu wychowanków i tylko jeden zawodnik spoza szkółki Barcelony-był to bramkarz Pinto. Z świetnej strony pokazał się Cristian Tello, który zdobył dwie bramki, w tym jedną po rajdzie przez pół boiska. 