Celtic Glasgow-FC Barcelona 2-1! Takiego wyniku nie spodziewał się chyba nikt. Gospodarze objęli prowadzenie już w 21. minucie po strzale głową Wanyama. Do końca pierwszej połowy Barcelona miała wiele okazji, by wyrównać. Niestety dla kibiców "Dumy Katalonii" piłkarzom z Barcelony brakowało szczęścia i skuteczności. Wpierw poprzeczkę obił Messi, a później w słupek trafił Sanchez. Druga połowa była o wiele mniej efektowna ze strony Barcelony. Gospodarze niezwykle dzielnie się bronili, a po kontrze w 83. minucie było już 2-0! Stadion oszalał a Rod Stewart się popłakał.  ﻿ Zniechęcona "Duma Katalonii" zdołała odpowiedzieć zaledwie jednym trafieniem w 91. minucie. Tym samym piłkarze Barcelony na własne życzenie zapewnili sobie przymusową wycieczkę do Moskwy. Ale zostawmy zespół gości. To zawodnicy Celticu Glasgow byli dziś prawdziwymi bohaterami i im się należą największe słowa uznania. To zwycięstwo przejdzie do historii klubu. Mam nadzieje, że nie będzie to ostatni triumf zespołu z Celtic Park. Osobiście nienawidzę defensywnego futbolu, ale dziś naprawdę miło było zobaczyć, jak Barcelona się męczy. Bo oprócz umiejętności, trzeba też mieć serce do gry! Tego dziś u gości zdecydowanie zabrakło. 