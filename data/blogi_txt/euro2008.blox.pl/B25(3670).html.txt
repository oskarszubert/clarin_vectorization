Tydzień temu Partizan Belgrad zremisował na własnym terenie z Anderlechtem Bruksela 2-2. Wczoraj doszło do rewanżowego spotkania tych zespołów. Niespodziewanie na prowadzenie 0-2 wyszła ekipa z Belgradu. W 64 minucie gospodarze zdołali zdobyć kontaktową bramkę, a 7 minut później było już 2-2. Piłkarze Anderlechtu kontynuowali natarcie, w efekcie czego udało im się zdobyć bramkę na 3-2. Jednakże wtedy do akcji wkroczył sędzia, który uznał, że był spalony... Do końca regulaminowego czasu gry wynik nie uległ już zmianie, dlatego doszło do dogrywki, a następnie do rzutów karnych. W niej niesamowitą nieporadnością popisali się piłkarze Anderlechtu Bruksela. Zawodnicy gospodarzy aż trzy razy strzelali wysoko ponad poprzeczką. Trener chyba przypadkowo powiedział im, że grają w futbol amerykański...A później był płacz i niedowierzanie. Pozostaje pytanie czy to wina sędziego, czy też samych piłkarzy? 