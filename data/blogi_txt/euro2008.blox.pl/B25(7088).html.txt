Tito Vilanova w dzisiejszym meczu sparingowym z HSV Hamburg zadebiutował na ławce trenerskiej FC Barcelony jako pierwszy trener. Nowy szkoleniowiec wystawił dziś skład daleki od optymalnego, a to ze względu na trwające urlopy piłkarzy, którzy brali udział w Euro 2012. Dodatkowo w dzisiejszym spotkaniu nie mógł zagrać Leo Messi, który nabawił się lekkiej kontuzji. Z tego względu klub ze stolicy Katalonii za rozegrany sparing z HSV otrzyma 400.000 euro mniej.  Spotkanie nie należało do zbyt porywających widowisk. Piłkarze drużyny gości spokojnie kontrolowali przebieg gry, czasem pokazując jakieś efektowne zagranie. ﻿ W efekcie po pierwszej połowie na tablicy wyników widniał wynik 1-2. W drugiej części spotkania Tito Vilanova kompletnie przebudował swój skład wprowadzając aż 10 nowych piłkarzy. Ten manewr sprawił, że mecz stał się po prostu nudny. Jednakże chyba niczego innego nie mogliśmy spodziewać się po pierwszym sparingu w nowym sezonie. Niestety kontuzje w tym spotkaniu odniósł Marc Muniesa. Wszystko wskazuje na to, że młody zawodnik ma zerwane więzadła. To oznacza, że czeka go wiele miesięcy odpoczynku od piłki. Na koniec jako ciekawostkę warto dodać, że od 46. minuty w barwach gospodarzy grał Artjoms Rudņevs﻿. ﻿ Skład HSV Hamburg: Adler; Diekmeier (Besic, min. 46), Bruma (Norgaard, min. 76), Mancienne (Chrisantus, min. 87), Aogo (Ilicevic, min. 46); Westermann (Steinmann, min. 46), Skjelbred (Sala, min. 46); Arslan (Tesche, min. 46), Son (Beister, min. 46), Jansen i Berg (Rudnevs, min. 46).﻿ Skład FC Barcelony: Pinto (Oier, min. 71), Alves (Balliu, min. 46), Bartra (Sergi Gómez, min. 46), Mascherano (Muniesa, min. 46) (Bartra, min. 63), Adriano (Planas, min. 46); Dos Santos (Ilie, min. 46), Espinosa (Patric, min. 46), Sergi Roberto; Afellay (Cristian Lobato, min. 46), Deulofeu (Rafinha, min. 46) i Alexis (Joan Àngel Roman, min. 46).﻿ 