Moja wiedza o MMA jest skromna, jednakże raz na jakiś czas lubię sobie obejrzeć kilka walk. Moim idolem jest Fedor Emelianenko, zawodnik, który do wczoraj mógł się pochwalić niesamowitym bilansem 31-1. Z tym, że ta jedyna porażka miała miejsce 10 lat temu z Tsuyoshi Kohsaką.Wczoraj po ponad 8 miesiącach przerwy od walk Fedor Emelianenko wrócił na ring MMA. Jego przeciwnikiem był Fabricio Werdum z bilansem 14-4-1. Oczywistym faworytem bukmacherów był Fedor. Walka rozpoczęła się zgodnie z przewidywaniami- to Emelianenko zaatakował i wydawało się, że z łatwością pokonana rywala. Jednakże Fedor popełnił błąd, co bezlitośnie wykorzystał Werdum i w efekcie Rosjanin musiał poddać walkę(balacha z trójkąta) po zaledwie 69 sekundach spędzonych na ringu!Po walce zawodnicy spotkali się na konferencji prasowej. Bardzo spodobały mi się słowa Werduma: "Wygrałem dziś walkę, ale to Fedor wciąż jest najlepszym zawodnikiem na świecie. Jestem gotów na rewanż". 