Bundesliga z sezonu na sezon robi się coraz ciekawsza. Nie można się więc dziwić, że tacy piłkarze jak Ruud van Nistelrooy, Raul czy Diego decydują się na transfer do niemieckich klubów. Ten ostatni zawodnik zaliczył dziś swój debiut w barwach Wolfsburga w meczu z Mainz. Spotkanie zaczęło się wyśmienicie dla "Wilków" bowiem po 28 minutach gry było już 2:0. W 30. minucie Diego zdobył swoją pierwszą bramkę dla nowego zespołu. Wydawało się, że w tym momencie mecz już jest rozstrzygnięty. Jednakże nic bardziej mylnego. W 39. minucie goście zdołali zdobyć gola na 3:1. W przerwie trener gości Thomas Tuchel przemówił do swoich zawodników, a ci w drugiej części spotkania pokazali prawdziwy charakter. Już w 48. minucie Soto strzelił kontaktowego gola. W 58. minucie drużyna Mainz wyrównała dzięki trafieniu Schürrle. Dzieła zniszczenia w 85. minucie dokonał Adam Szalai, były piłkarz Realu Madryt B. 