FC Barcelona zremisowała na własnym boisku z Realem Madryt 2:2 w rewanżowym meczu ćwierćfinału Pucharu Króla. Pierwsze spotkanie zakończyło się zwycięstwem "Dumy Katalonii" 2:1. Wczorajsze El Clasico było jednym z najlepszych, jakie mieliśmy przyjemność oglądać w ostatnim czasie. Przez 90 minut było mnóstwo walki i emocji. Niestety kolejny raz fatalnie zaprezentowali się sędziowie, którzy popełniali seryjnie błędy(między innymi nie uznali bramki dla "Królewskich"). Należy zauważyć, że Real Madryt zagrał wczoraj bardzo ofensywnie, dzięki czemu sprawiał ogromne kłopoty defensywie Barcelony. Miejmy nadzieje, że na wiosnę podczas kolejnego El Clasico zobaczymy równie ciekawy pojedynek.A tak swoja drogą, to w sobotę na Santiago Bernabeu przyjeżdża najsłabszy zespół Primera Division, czyli Real Zaragoza. W pierwszym spotkaniu na wyjeździe "Królewscy" rozgromili tego rywala 6-0. Coś czuję, że i tym razem piłkarze Jose Mourinho również nie będą mieli litości. 