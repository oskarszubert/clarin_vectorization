Pep Guardiola słynie z tego, że lubi podejmować kontrowersyjne decyzje. Jedną z nich było odejście z ławki trenerskiej Barcelony w poprzednim sezonie. Dziś, ponad rok po tym zdarzeniu hiszpański dziennikarz Javier G. Matallanas﻿ podaje cztery przyczyny, które zadecydowały o odejściu szkoleniowca "Dumy Katalonii".  Pierwszą z nich był konflikt na linii Laporta- Rosell. Nie od dziś wiadomo, że przyjaźń Guardiola z poprzednim prezydentem Barcelony jest wielka. Z tego względu Pep wielokrotnie prosił Rosella, by ten nie oczerniał swojego poprzednika. Prezydent klubu na te prośby był głuchy, dlatego Guardiola nie potrafił ukryć swojego oburzenia.  Drugi powód miał czysto sportowy charakter. Mianowicie Guardiola był zwolennikiem odejścia z klubu Gerarda Pique i Cesca Fabregasa. Zdaniem ówczesnego szkoleniowca "Dumy Katalonii" ci dwaj zawodnicy, którzy wcześniej grali w Anglii zbyt często głową są poza boiskiem. Guardiola nie widział w nich pasji i poświęcenia dla zespołu. Mimo to zarząd klubu sprzeciwił się odejściu tych dwóch piłkarzy.  Co więcej, zdaniem Guardioli popularność Messiego była zbyt duża, dlatego szkoleniowiec chciał, by klub podjął jakieś kroki w celu jej kontroli.  Ostatnim powodem odejścia Pepa Guardioli z Barcelony był transfer Neymara, który był prawdziwą obsesją Sandro Rosella. Prezydent "Dumy Katalonii" negocjował warunki umowy z zawodnikiem Santosu, jednakże ówczesny szkoleniowiec Barcelony wyraźnie sprzeciwił się temu transferowi. Zdaniem Guardioli ten zawodnik sprawiłby więcej kłopotów niż korzyści. Mimo to prezydent Barcelony wciąż kontynuował swoją pracę nad sprowadzeniem Neymara, a Guardiola po prostu się spakował i wyjechał do Nowego Jorku.  Ile w tym prawdy? Tego pewnie nigdy się nie dowiemy. Wiem tylko, że Pep Guardiola jest znakomitym trenerem.  ﻿ Lubisz to? Dołącz do fanów "Gramy do końca!" na Facebooku. 