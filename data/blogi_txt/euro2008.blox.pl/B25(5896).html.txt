Przed pierwszym półfinałowym meczem o Puchar Ligi między Manchesterem City a Manchesterem United Carlos Tevez mówił: "jeżeli zdobędę gola, będę się cieszył z szacunkiem dla przeciwnika. Wciąż cenię kibiców United". Jednakże słowa to jedno a czyny to drugie. Mogliśmy się o tym przekonać w momencie, gdy Tevez zdobył wyrównującą bramkę na 1-1. Kto był adresatem jednoznacznego gestu? Nie kto inny jak Gary Neville, który swego czasu stwierdził, że sprzedaż Carlosa była doskonałym posunięciem ze strony klubu. Oczywiście obrońca Manchester United nie był dłużny Argentyńczykowi i serdecznie go pozdrowił. 