Rano wybrałem się do centrum handlowego, by kupić nowe buty do garnituru. Niestety żaden produkt mi się nie spodobał, więc wróciłem do domu z pustymi rękami. W trakcie meczu Manchester United-Everton okazało się, że miałem szczęście, bowiem najnowszym hitem mody jest połączenie garnituru z butami firmy Nike.  Swoją drogą jestem zły na siebie, że w 80. minucie przy wyniku 4-2 wyłączyłem telewizor, by pójść pograć w tenisa. Gdy wróciłem do domu okazało się, że przegapiłem najciekawszą część spotkania, gdyż mecz zakończył się wynikiem 4-4. Tak więc walka o mistrzostwo Anglii wciąż jest otwarta! 