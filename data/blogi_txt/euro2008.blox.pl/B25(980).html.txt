Przy stanie 4:0 w 87. minucie meczu FC Barcelona-Real Madryt na ławce rezerwowych drużyny gości doszło do ciekawego zdarzenia. Według interpretacji niektórych hiszpańskich dziennikarzy trener Jose Mourinho miał poprosić Mamadou Diarrę, by ten wszedł na boisko. Jednakże reprezentant Mali wyraźnie odmówił gestami wskazując, że to bez sensu. Prawdopodobnie dlatego portugalski szkoleniowiec zastosował tylko dwie zmiany w całym spotkaniu. 