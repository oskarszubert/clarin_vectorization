Hiszpania pokonała Niemcy 1-0 i dzięki temu pierwszy raz w historii zagra w finale mistrzostw świata. To wszystko dzięki Carlesowi Puyolowi, który strzelił dziś swojego pierwszego mundialowego gola. A przecież początkowo nic nie wskazywało na to, że mundial w RPA będzie dla Hiszpanii tak udany. Piłkarze Vicente del Bosque przegrali swój pierwszy mecz turnieju przeciwko Szwajcarii 0-1. Później Hiszpania już tylko wygrywała, aczkolwiek w dosyć słabym stylu. W końcu przyszła pora na mecz z Niemcami. To miał być wielki rewanż Niemców na Hiszpanach za finał Euro 2008. Piłkarze Joachima Loewa od początku mundialu czarowali. Potrafili rozgromić Anglię 4-1 oraz Argentynę 4-0. Wydawało się, że nic ich nie może powstrzymać przed końcowym triumfem. A jednak to Hiszpania zagra w finale. Dlaczego tak się stało? Wydaje się, że zadecydował kolektyw. W reprezentacji Hiszpanii od pierwszych minut zagrało dziś aż siedmiu piłkarzy Barcelony! Nie wiem czy przypadkiem nie jest to jakiś mundialowy rekord. Zawodnicy, którzy grają ze sobą na co dzień i czarują, robią to samo dla swojej drużyny narodowej. Mistrzostwa świata w RPA doskonale pokazują, że liczy się drużyna a nie gwiazdy. Ghana świetnie radziła sobie bez swojego najlepszego piłkarza Essiena, bo stanowiła zgrany zespół. Tak samo jest z Hiszpanią. To musiało przynieść efekt w postaci finału. Carles Puyol jeszcze nigdy na mundialu nie oddał celnego strzału na bramkę. Dziś udało mu się to pierwszy raz i od razu zdobył najważniejszego gola w swojej karierze. Hiszpańscy kibice oszaleli z radości. Na mundialu nie ma podziału Madryt- Barcelona, jest tylko Hiszpania. I to w piłce nożnej jest najpiękniejsze, łączy ludzi! Jose Antonio Camacho kolejny raz zrobił show podczas relacjiW niedzielę wielki finał Hiszpania- Holandia. Wirtuozi futbolu staną naprzeciwko siebie. To może być jeden z najlepszych finałów w historii. Mam nadzieję, że zakończy się on końcowym triumfem reprezentacji Hiszpanii. ¡Viva España!Auf Wiedersehen! 