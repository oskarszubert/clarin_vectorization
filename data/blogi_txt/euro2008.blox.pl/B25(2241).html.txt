Piłkarze Kamerunu zremisowali z Tunezją 2-2 i dzięki temu awansowali do ćwierćfinału Pucharu Narodów Afryki. Jednakże niewiele zabrakło, by Samuel Eto'o i spółka zakończył swoją przygodę z tym kontrowersyjnym pucharem już na etapie rozgrywek grupowych. Wszystko przez samobójczą bramkę, jaką zaaplikował swojej drużynie obrońca Kamerunu Aurélien Chedjou w 63. minucie. Zespół "Nieposkromionych Lwów" przegrywał w tym momencie 1-2. Jednakże już minutę później Landry N'Guémo doprowadził do wyrównania. Do końca meczu wynik nie uległ zmianie. 