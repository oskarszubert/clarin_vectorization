Lubie przeglądać strony kibicowskie klubów Ekstraklasy. Na wislaportal.pl wyczytałem, że Wisła Kraków jest zainteresowana pozyskaniem piłkarza Barcelony Atletic, Jonathana Soriano. Zawodnik ten ma kontrakt z rezerwami "Dumy Katalonii" tylko do końca czerwca. Tak więc jest do wzięcia za darmo. Nie wiem ile w tej wiadomości jest prawdy. Ale jeżeli się potwierdzi, to będzie bardzo dobra decyzja Wisły Kraków.Barcelona Atletic obecnie walczy o awans do Liga Adelante(II liga hiszpańska). Jedyne co muszą zrobić piłkarze ze stolicy Katalonii, to wygrać dwumecz z Sant Andreu. Będzie to spotkanie derbowe. Pierwszy mecz odbędzie się 12 lipca na Mini Estadi(stadion Barcelony B), rewanż tydzień później w Sant Andreu. Jonathana Soriano i jego kolegów czeka bardzo ciężkie zadanie. Bukmacherzy wyżej oceniają ich lokalnego rywala. Piszę o tym dlatego, że jeśli Barcelona B nie awansuje do wyższej klasy rozgrywkowej, to zapewne Soriano będzie szukał nowej, lepszej pracy. Być może skusi się na Wisłę Kraków, która niedługo otworzy nowy stadion i będzie walczyła w europejskich pucharach.Soriano jest jednym ze starszych piłkarzy Barcelony Atletic. Ma 25 lat. W obecnym sezonie zdobył już 18 bramek. Oglądałem jego ostatni mecz i muszę przyznać, że prezentował się on naprawdę bardzo dobrze. Zresztą wystarczy spojrzeć na dwie bramki zdobyte przez niego w tym spotkaniu, by przekonać się, że mamy do czynienia z piłkarzem utalentowanym. Wisła Kraków powinna zrobić wszystko by go pozyskać. 