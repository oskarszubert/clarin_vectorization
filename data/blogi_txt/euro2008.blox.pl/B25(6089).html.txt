Hercules Alicante to jedyna drużyna Primera Division, która zdołała w tym sezonie wygrać z Barceloną i w dodatku zaaplikować jej dwie bramki na Camp Nou. Dziś na stadionie beniaminka ligi hiszpańskiej odbył się mecz rewanżowy. Gospodarze z początku grali bardzo mądrze, skutecznie blokując zawodników gości. Jednakże geniusz Xaviego w 43. minucie sprawił, że obrona Herculesa się pogubiła i Pedro mógł spokojnie posłać piłkę do siatki.Po przerwie obraz gry się nie zmienił. Barcelona za wszelką cenę chciała zdobyć drugą bramkę, jednakże brakowało skuteczności i ostatniego podania. W 64. minucie gola zdobył Pedro, aczkolwiek sędzia uznał, że piłkarz gości był na spalonym. Gdy wydawało się, że mecz zakończy się wynikiem 0-1 do głosu doszedł Leo Messi. Argentyńczyk w 87. i 89. minucie dobił rywala z Alicante zapewniając Barcelonie udany rewanż za porażkę na Camp Nou. 