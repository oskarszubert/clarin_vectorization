Podobno Real Madryt w nadchodzącym sezonie będzie dysponował najlepszą kadrą w swojej historii. Zanim się o tym przekonamy przypomnijmy sobie drużynę "Królewskich" z rozgrywek ligowych 2006/2007. Wtedy to pod wodzą Fabio Capello grali tacy piłkarze jak: David Beckham, Roberto Carlos, Ruud van Nistelrooy, Raul, Ronaldo i wielu innych. Od początku sezonu w lidze hiszpańskiej to Barcelona prowadziła w tabeli. W pewnym momencie przewaga zespołu Franka Rijkaarda nad Realem Madryt wynosiła 6 punktów. Do 34 kolejki stopniała ona zaledwie do dwóch oczek. Wtedy to "Duma Katalonii" grała mecz z Betisem Sevilla. Do 90. minuty piłkarze Barcelony prowadzili 1-0. Aczkolwiek w końcówce zabrakło im koncentracji i goście odebrali katalońskiej drużynie bezcenne dwa oczka. Real Madryt wygrał swój mecz i dzięki temu zrównał się w tabeli z "Dumą Katalonii". Kolejny punkt zwrotny nastąpił w 37. kolejce, gdy oba zespoły miały tyle samo punktów na koncie. Do 89. minuty Real Madryt przegrywał 1-2 z Realem Zaragoza na wyjeździe, natomiast Barcelona prowadziła z Espanyolem 2-1 u siebie. W tym momencie Ruud van Nistelrooy zdobył wyrównującą bramkę. W sercach kibiców "Królewskich" pojawił się cień nadziei, który po minucie stał się jawą, bowiem Raul Tamudo strzelił w Barcelonie wyrównującego gola! Dzięki takiemu splotowi okoliczności to Real Madryt zdobył mistrzostwo Hiszpanii w sezonie 2006/2007.   PS. Zapraszam na stronę mojego bloga na Facebooku. 