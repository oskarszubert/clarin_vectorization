Po 12 minutach meczu Chelsea-Manchester United tablica wyników na Stamford Bridge pokazywała wynik 0-2. Im bliżej końca pierwszej części spotkania, tym bardziej gospodarze atakowali. W 44. minucie Juan Mata pięknym strzałem z rzutu wolnego zdobył gola na 1-2. Po ośmiu minutach drugiej połowy było już 2-2. Niestety dla Chelsea 10 minut później słuszną czerwoną kartkę dostał Branislav Ivanovic. Jakby tego było mało po chwili sędzia główny postanowił pomóc zespołowi gości pokazując drugą żółtą, a w efekcie czerwoną kartkę Fernando Torresowi za rzekome symulowanie. Powtórki pokazały, że arbiter był w kompletnym błędzie.  6 minut później sędziowie wbili gospodarzom drugi nóż w plecy uznając nieprawidłową bramkę Javiera Hernandeza    W ten sposób wynik tego wspaniałego przez 60 minut spotkania został całkowicie wypaczony przez sędziów. Nie godzi się, by tak wspaniała liga jak Premier League była psuta przez tak niekompetentnych arbitrów. Czas na powtórki wideo... 