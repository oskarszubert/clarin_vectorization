Bardzo łatwo jest uznać sędziego jakiejkolwiek dyscypliny sportu za wroga. Jeżeli sędziuje dobrze, nie popełnia błędów, to wszyscy  uznają, że tak powinno być, ponieważ na tym polega jego praca. Jednak, gdy popełni jakiś błąd, to zawodnicy, trenerzy i kibice nie zostawiają na nim suchej nitki. Kiedy więc możemy z czystym sercem pochwalić sędziego? Gdy ratuje komuś życie! Jak to miało miejsce w hokejowej II lidze szwedzkiej, podczas meczu Bofors-Orebro.Zawodnik gospodarzy uderzył zawodnika gości Niklasa Lihagena, po czym ten upadł na lód i się nie podnosił. Okazało się, że doszło do zatrzymania akcji serca. Błyskawicznie do akcji wkroczył sędzia Wolmer Edqvist, który rozpoczął resuscytację krążeniowo-oddechową. Po chwili udało mu się przywrócić akcję serca u zawodnika. Chwilę później został on zabrany do szpitala przez karetkę. Jego stan obecnie określany jest jako poważny, ale stabilny. Sędzia Wolver Edqvist tak opowiada o całym zdarzeniu:"Na co dzień jestem ratownikiem medycznym. Dlatego wiedziałem co się dzieje i od razu przystąpiłem do akcji. Wiedziałem, że mam tylko 4 minuty, by uratować temu zawodnikowi życie". Akcja miała miejsce pod koniec I tercji, mecz został przerwany i zostanie dokończony w najbliższej przyszłości.Bonus:10 najdziwniejszych rzeczy wrzuconych na lodowisko: 