Mecz Ghana-Urugwaj miał dramatyczny przebieg. O jego wyniku w głównej mierze przesądziło to, że Luis Suarez zatrzymał piłkę lecącą do bramki ręką. Jednakże nie był to pierwszy taki przypadek w historii futbolu. Dwie podobne sytuacje miała miejsce w meczach z udziałem reprezentacji Polski! W drugiej rundzie mistrzostw świata w 1978 roku Polska grała z Argentyną. Drużyna z Ameryki Południowej prowadziła 1-0 po bramce Mario Kempesa. Wtedy to Grzegorz Lato oddał znakomity strzał na bramkę, jednakże piłka nie wpadła do siatki ponieważ Mario Kempes zrobił to samo co Luis Suarez w meczu z Ghaną. Sędzia podyktował rzut karny, ale niestety Kazimierz Deyna go zmarnował. Później Kempes podwyższył na 2-0 i takim wynikiem zakończyło się tamto spotkanie. Druga podobna sytuacja miała miejsce w 1989 roku podczas meczu eliminacji mistrzostw świata przeciwko Szwecji. Pomocnik Ryszard Tarasiewicz popisał się wtedy świetną interwencją bramkarską, jednakże sędzia podyktował za nią rzut karny, który pewnie wykorzystali Szwedzi. 