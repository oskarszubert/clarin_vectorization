My, autorzy, dziennikarze, kibice - zaniepokojeni ostatnim, skrajnie niekorzystnym rozwojem wydarzeń wokół reprezentacji narodowej - oczekujemy od Władz Polskiego Związku Piłki Nożnej, z Prezesem Grzegorzem Lato na czele, konkretnych odpowiedzi na konkretne, powzięte w liście zagadnienia.Wciąż rozbrzmiewa nad piłkarskim środowiskiem echo usunięcia z koszulek kadry narodowej Godła Rzeczypospolitej Polskiej z wizerunkiem orła białego w koronie. Tenże kontrowersyjny zabieg nijak ma się do deklaracji budowania pozytywnej atmosfery wokół polskiej reprezentacji piłkarskiej i - co najważniejsze - godzi w uczucia Polaków, nie tylko kibiców.Władze PZPN nie zamierzają najwyraźniej odnieść się do ogólnonarodowego zaniepokojenia, zbywając opinię publiczną nierzeczowymi wypowiedziami działaczy i Pani Rzecznik Agnieszki Olejkowskiej. Mimo że PZPN może uważać inaczej, zdecydowanie jest o czym rozmawiać i co wyjaśniać. Godło Rzeczypospolitej Polskiej jest bowiem symbolem naszej narodowej dumy, naszej wytrwałości w walce o niepodległość, nieodłącznym elementem kojarzonym z biało-czerwoną flagą i z reprezentacją piłkarską także. Dlatego też wzywamy władze Polskiego Związku Piłki Nożnej do odpowiedzi, tudzież do ustosunkowania się wobec poniższych kwestii:1. Prosimy o wskazanie osoby/osób (wraz z zakresem działania), które przyczyniły się (odpowiadają) za "zniknięcie" Godła Rzeczypospolitej Polskiej z koszulek polskiej drużyny narodowej. Oczekujemy jasnej odpowiedzi, kto zaopiniował i kto ostatecznie zaakceptował brak Godła Rzeczypospolitej Polskiej na koszulkach drużyny narodowej.2. Dlaczego tak istotna zmiana, dotykająca nie tylko środowiska sportowego, ale i wszystkich Polaków, nie została skonsultowana na forum publicznym. A jeśli jakiekolwiek badania zostały przeprowadzone, wnioskujemy o opublikowanie ich rezultatów. I nie chodzi bynajmniej o badania w sferze upodobań Polaków co do samego logo PZPN, którymi Pani Rzecznik próbowała nas zbyć, jak widać nieskutecznie.3. Wzywamy Władze Polskiego Związku Piłki Nożnej do interwencji w poruszonej sprawie, która w naszym zamyśle winna poskutkować przywróceniem Godła Rzeczypospolitej Polski na trykoty piłkarskiej drużyny narodowej, nawet gdyby związane to było z najróżniejszymi sankcjami - tradycji, dumy i symboli narodowych wycenić nie sposób.Polska reprezentacja piłkarska jest dobrem wszystkich Polaków, nie tylko marketingowym narzędziem Polskiego Związku Piłki Nożnej. To ostatnia chwila by wyjść z twarzą z całego zamieszania - wierzymy, że jedność piłkarskiego świata i poszanowanie dla historii są dla Związku ważniejsze od planów biznesowych.Podpisali: Piotr Bratkowski, Maciej Chilczuk, Wojtek Czapliński, Konrad Ferszter, Michał Głuszniewski, Mateusz Gromadzki, Paweł Jędrasik, Łukasz Kaliński, Piotr Kasprzyk, Konrad Kaźmierczak, Michał Kociniak, Mateusz Konior, Andrzej Kotarski, Łukasz Kowalski, Tomasz Kowalski, Roksana Krawiec, Adam Lisiecki, Kamil Lubelski, Adam Mąka, Paweł Moczulski, Maciej Paprocki, Sylwester Piekarski, Radosław Piekarz, Rabij Bartłomiej, Mateusz Sitnik, Seweryn Sołtys, Dominik Spangenberg, Szymon Stasiuk, Sławomir Szymański, Rafał Szymczak, Patryk Tuzgier, Adrian Walczak, Adrian Waloszczyk, Marek Wanagiel, Adrian Wawrzyczek, Daniel Włodarz, Jarek Wolski, Mikołaj Wójcik, Krzysiek Wójtowicz, Jarosław Wydra, Michał Zachodny, Bogdan Zając, Krzysztof ZarychtaAutorzy współpracują z serwisami internetowymi, redagują w gazetach codziennych, prowadzą niezależne blogi, między innymi: Redlog.pl, TylkoPilka.pl, Gramy do końca, Mundialowo, Po przerwie, Keep the Blue Flag Flying High, Over the Bar, Blogi Newsweeka, blog11.pl, Lisiecki Blog, Wychowany na futbolu, SportSlaski.pl, kopanina.pl, brasileirao, RadioWWW.eu 