Arsenal uległ na wyjeździe Sportingowi Braga 0:2. Porażka ta jest mocno kontrowersyjna ponieważ w 78. minucie przy stanie 0:0 sędzia nie podyktował ewidentnej jedenastki dla "Kanonierów", po tym jak Carlos Vela został sfaulowany w polu karnym. Arbiter główny doskonale widział całą sytuacje. Mimo to zdecydował się on pokazać żółtą kartkę Carlosowi Veli za rzekomą próbę wymuszenia rzutu karnego. 5 minut później gospodarze wyszli na prowadzenie dzięki szybkiej kontrze, która zakończyła się strzałem Matheusa. Ten sam zawodnik tuż przed końcowym gwizdkiem sędziego ustalił wynik spotkania. Łukasz Fabiański był bez szans przy obu trafieniach rywala. 