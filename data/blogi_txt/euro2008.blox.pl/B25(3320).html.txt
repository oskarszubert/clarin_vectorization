Mija już miesiąc od finału akcji "Najostrzejsza Drużyna Gillette﻿". Przez ten czas byłem zupełnie skupiony na obronie pracy magisterskiej, dlatego na godziny przed najważniejszą piłkarską imprezą w historii Polski najwyższy czas na relację z tego wydarzenia. Cała akcja zaczęła się na początku listopada. Wtedy dowiedziałem się, że nowym ambasadorem marki Gillette zostanie Robert Lewandowski. Niektórzy obawiali się, że najlepszego polskiego napastnika może dopaść niemoc, która spotkała innych ambasadorów tejże marki. Jednakże nic takiego się nie stało. Robert Lewandowski zaliczył najlepszy sezon w karierze i za parę godzin może uszczęśliwić całą Polskę. Kto wie czy za parę lat któryś z uczestników castingu do "Najostrzejszej Drużyny Gillette" nie dojdzie tak daleko jak Robert Lewandowski. Zawsze lubiłem programy, w których amatorzy mogą pokazać swój talent. Dlatego z zaciekawieniem obserwowałem castingi podczas których młodzi piłkarze walczyli z całych sił, by przekonać do siebie jury w składzie: Kołton, Juskowiak i Michniewicz. W nagrodę najlepsi mieli okazje wspólnego trenowania z Robertem Lewandowskim. Nie ma wątpliwości, że dla zdecydowanej większości uczestników była to jedyna okazja, by spotkać się na żywo z tak wspaniałym piłkarzem. Dlatego naprawdę przyjemnie oglądało się, jak ci młodzi ludzie dają z siebie wszystko pod okiem najlepszego polskiego napastnika. Kto wie czy za kilka lat niektórzy z nich nie zajdą równie daleko jak Robert Lewandowski? ﻿ Nawet jeśli się tak nie stanie, to za parę lat będą mogli z przyjemnością powiedzieć, że kopali piłkę razem z najlepszym polskim napastnikiem. Takie akcje naprawdę nakręcają młodych ludzi na piłkę nożna, dlatego trzeba je chwalić. W ostatnich latach powstała w Polsce bardzo dobra infrastruktura piłkarska, więc trzeba robić wszystko, by przekonywać ludzi do ruchu. Wszakże żyjemy w dobie potężnych komputerów, które wielu zastępują normalne życie. Z tego powodu warto inwestować w rozwój fizyczny młodzieży, by ta zamiast grania na konsoli wybrała realny świat piłki nożnej.  Na koniec zobaczcie kilka zdjęć z finałowego meczu z udziałem najlepszych młodych piłkarzy wybranych w akcji "Najostrzejsza Drużyna Gillette". 