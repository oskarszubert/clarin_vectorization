Przed rozpoczęciem ostatnie kolejki angielskiej League One szanse na wywalczenie bezpośredniego awansu do Championship miały zespoły Leeds United, Millwall i Charlton Athletic. W zdecydowanie najlepszej sytuacji byli piłkarze Leeds, którzy po prostu musieli pokonać na własnym boisku Bristol Rovers. Trener "Pawii"  Simon Grayson przez cały tydzień powtarzał swoim piłkarzom, że muszą zagrać spokojnie mimo presji, która na nich ciąży. W sobotnie popołudnie na Elland Road zasiadło 39.000 kibiców Leeds. Zawodnicy gospodarzy przez pierwsze 27 minut wzorowo wypełniali zalecenia trenera. Jednakże w 28. minucie doszło do bardzo dziwnego zdarzenia. Max Gradel(Leeds United) starł się z Danielem Jonesem(Bristol Rovers), za co dostał czerwoną kartkę. Osobiście nie jestem przekonany czy czerwony kartonik był słuszny. W końcu chwilę wcześniej Daniel Jones zdzielił Gradela z łokcia, a potem wyraźnie na niego nacierał. Zawodnik Leeds United po tym jak sędzia nakazał mu opuścić murawę oszalał. Zaczął się rzucać i odgrażać arbitrowi głównemu. Koledzy z zespołu musieli go trzymać, by nie doszło do rękoczynów. W końcu udało się usunąć Gradela z boiska i gra mogła być kontynuowana. W 48. minucie stał się dramat, goście strzelili gola na 0-1. Jednakże w 59. i 63. minucie gospodarze przeprowadzili dwa ataki, które dały im prowadzenie 2-1 i takim też wynikiem zakończyło się to bardzo emocjonujące spotkanie. Po trzech latach tułaczki po League One drużyna Leeds United awansuje do Championship, by tam walczyć o powrót do Premiership. Tak wyglądała radość kibiców po końcowym gwizdku sędziego 