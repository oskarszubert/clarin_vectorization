Mistrzostwa Świata U-17 w piłce nożnej są rozgrywane od 24 lat. W tym czasie reprezentacja Kanady nie wygrała żadnego spotkania. Zespół ten nie pamięta nawet kiedy ostatnio zremisował. Wszakże było to 13 meczów temu. W dodatku bilans bramkowych tych ostatnich spotkań wynosi 3-45. Z tego powodu trudno było znaleźć optymistów przed wczorajszym meczem z reprezentacją Anglii. Zgodnie z oczekiwaniami podopieczni Johna Peacocka od początku rzucili się na rywala. Kanadyjski bramkarz Quillan Roberts co chwila musiał interweniować. Jednakże mimo zmasowanych ataków Anglicy do 87. minuty prowadzili jedynie 2-1. Taka nieskuteczność angielskich napastników sprawiła, że Quillan Roberts postanowił pokazać im jak się strzela bramki. Mecz zakończył się wynikiem 2-2. 