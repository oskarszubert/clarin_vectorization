Od kilku dni głośno było o  meczu Lechii   Gdańsk z Piastem Gliwice. Wszystko przez rzekome ustawienie wyniku  spotkania na zwycięstwo gości. Miało się to wiązać z poprzednim sezonem, kiedy  Piast w ostatniej kolejce przegrał z Lechią u siebie, dzięki czemu   zespół z  Gdańska utrzymał się w lidze. Według wielu dziś miał nadejść dzień  "oddania długu". Sprawą zainteresowały się firmy bukmacherskie-  początkowo kurs na zwycięstwo gości wynosił ponad 3.50. Jednak po dwóch   dniach spadł poniżej 2.00, a po następnych kilku godzinach spotkanie to zniknęło z  oferty większości bukmacherów. Dziś jednak mecz ten został przywrócony i  mnóstwo osób stawiało całe wypłaty na zwycięstwo drużyny z Gliwic.   Decyzja ta  okazała się słuszna, bowiem Piast wygrał z Lechią Gdańsk 1-0. Zwolennicy  spiskowej teorii triumfują. Wykryli ustawiony mecz...  Jednak ja się pytam, czy aby  na pewno? Końcówka sezonu ma to do siebie, że wiele drużyn gra już   praktycznie  o nic. Pozostaje tylko sportowa ambicja. Niektóre zespoły walczą jeszcze   w  jakiś pucharach i dlatego często odpuszczają ligę. Lechia Gdańsk ma jeszcze  szanse na zdobycie Pucharu Polski. 4 maja gra w tych rozgrywkach   półfinałowy  mecz na wyjeździe z Jagielonią Białystok.  Poza tym mimo tego, że Piast  Gliwice przegrał dwa wcześniejsze spotkania różnicą trzech bramek, to   jego gra wcale nie była taka zła na jaką wskazywał wynik. W grze drużyny Piasta   widać  było znaczną poprawę w stosunku do wcześniejszych meczów. Piłkarze grali   z  ogromnym zaangażowaniem i tylko brak szczęścia oraz klasa rywali powodowała, że  piłkarze z Gliwic punktów nie zdobywali. Dziś im się to udało, zdobyli   trzy  oczka. Jedyny gol w dzisiejszym spotkaniu padł z rzutu rożnego, po   znakomitym  dośrodkowaniu Mariusza Muszalika. Tego samego piłkarza, który trzy dni wcześniej w meczu z Wisłą Kraków zdobył genialną bramkę. Tak więc jego   zagranie  nie może być nazwane przypadkiem.  Co jeszcze lepsze na  początku tego sezonu obecny szkoleniowiec Piasta Gliwice, Ryszard   Wieczorek był  trenerem Odry Wodzisław. Jego zespół fatalnie rozpoczął rozgrywki, przegrywając  dwa pierwsze spotkania. Jednakże w trzeciej kolejce Odra Wodzisław   pokonała na  wyjeździe Lechię Gdańsk 2-0. Czy wtedy mecz też był ustawiony?  Jeszcze ciekawszy jest fakt,  ze Lechia nie wygrała na własnym stadionie od 12 grudnia 2009 roku!  Mimo powyżej wymienionych  faktów wielu ludzi twierdzi, że Lechia Gdańsk sprzedała mecz.   Niewątpliwie jest to bardzo przykra sprawa dla piłkarzy Piasta Gliwice. W końcu udało im   się  wygrać spotkanie, a opinia publiczna i tak twierdzi, że uczynili to „pod  stolikiem”. Nie może więc dziwić, że trener Piasta bardzo się   zdenerwował  podczas dzisiejszej konferencji prasowej, gdy jakiś dziennikarz   zasugerował, iż mecz był ustawiony. Trener Wieczorek: „wiele spotkań ma podteksty, czy   ja mam  teraz zacząć sugerować, że inne mecze są ustawione? Mogę to zrobić, nie   ma  problemu”.      Na koniec chciałem dodać, że  afera korupcyjna w polskim futbolu dotyczyła głównie tego, że sędzia   dostawał  jakaś kwotę by gwizdać pod daną drużynę. Naprawdę rzadko zdarzało   się, by dany  zespół sprzedał mecz. Myślicie, że dziś, gdy było tak głośno o rzekomym  ustawieniu meczu, ktoś naprawdę by to uczynił? Oczywiście, że nie.   Jednak wielu  i tak tego nie zrozumie i będzie dalej szerzyć swoje spiskowe teorię   oparte na  poszlakach. 