Liverpool przegrał dziś u siebie z Arsenalem 1-2. Dla "Kanonierów" było to czwarte zwycięstwo z rzędu, natomiast gospodarze mogą już zapomnieć o miejscu w tabeli, które gwarantuje udział w kwalifikacjach do Ligi Mistrzów. W drużynie gości największy udział w zwycięstwie mieli Wojciech Szczęsny oraz Robin van Persie. Polak w piękny sposób obronił rzut karny i dobitkę Dirka Kuyta, a następnie kilkukrotnie ratował swój zespół z największych opresji. Wojciecha Szczęsnego pokonał dziś jedynie Laurent Koscielny, który popisał się dosyć kuriozalnym trafieniem samobójczym. W 48. minucie spotkania Mikel Arteta zderzył z Jordanem Hendersonem. Hiszpański piłkarz na skutek uderzenia stracił przytomność. Lekarze natychmiast udzielili zawodnikowi Arsenalu pierwszej pomocy. Po kilku minutach Mikel Arteta został przewieziony do szpitala. Wstępne informacje mówią, że uraz nie jest poważny. "Kanonierzy" w ataku niemalże nie istnieli, ale Robin van Persie kolejny raz udowodnił, że jest genialnym piłkarzem. Holenderski zawodnik dołożył do swojego pokaźnego dorobku strzeleckiego dwa trafienia i ma na koncie aż 24 gole w Premier League w obecnym sezonie.  Po tego typu meczach nie sposób chodzić smutnym. Kibice na Anfield Road zobaczyli dziś kawał dobrego futbolu. Gospodarze byli zespołem lepszym, ale nie potrafili swojej przewagi udokumentować bramkami. Drużyna gości jako zespół była o wiele słabsza od rywala, ale indywidualne umiejętności Wojciecha Szczęsnego i Robina van Persiego zadecydowały o zwycięstwie Arsenalu. My, jako Polacy możemy się cieszyć, że nasz bramkarz kolejny raz przykłada się do zwycięstwa czołowego klubu Premier League. 