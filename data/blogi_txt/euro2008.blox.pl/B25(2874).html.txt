Wczorajsze derby Londynu pomiędzy Tottenhamem a Chelsea zakończyły się wynikiem 2-4. Było to spotkanie, które każdy neutralny kibic piłki nożnej oglądał od początku do końca z uśmiechem na twarzy. ﻿ W pierwszej części spotkania Chelsea miała ogromną przewagę na boisku, co znalazło przełożenie w wyniku 0-1 do przerwy. W szatni zawodnicy "The Blues" wyraźnie się wyluzowali, bowiem po 10 minutach drugiej części spotkania było już 2-1. Po takich ciosach wiele zespołów nie wstałoby już z kolan, ale nie Chelsea. Genialny tego popołudnia Mata wziął ciężar gry na siebie strzelając w 66. i 69. minucie bramki na 2-3. Gospodarze po tych uderzaniach byli mocno oszołomieni. Dzięki temu piłkarze "The Blues" spokojnie doprowadzili prowadzenie do 90. minuty, by wtem dobić rywala trafieniem na 2-4. To był świetny mecz, który zakończył się zwycięstwem chyba najładniej obecnie grającego zespołu w Premier League. Biorąc pod uwagę wiek wielu piłkarzy Chelsea możemy się spodziewać, że drużyna ta nie pokazała jeszcze wszystkiego.   Równie ciekawie było w meczu West Bromwich-Manchester City, szczególnie ze względu na końcówkę. Goście od 23. minuty musieli sobie radzić w dziesiątkę, bowiem czerwoną kartkę za faul dostał Milner. Mimo to zespół mistrza Anglii całkiem dobrze radził sobie w osłabieniu, ale brakowało wykończenia. Gospodarze wykorzystali nieporadność Manchesteru City zdobywając w 67. minucie gola na 1-0. Trener Mancini na ratunek swojemu zespołowi posłał Dzeko﻿. Ten zaledwie kilka minut po wejściu na murawę zdobył bramkę na 1-1. Zawodnicy West Bromwich﻿ tak łatwo poddać się chcieli, co przełożyło się na kilka okazji bramkowych w ostatnich 10 minutach spotkania. Najlepszą z nich miał w 91. minucie Lukaku, którego strzał przewrotką z najwyższym trudem obronił Hart. Po chwili nastąpił szybki kontratak gości, który zakończył się golem na 1-2. Dzięki temu mistrz Anglii może dopisać do swojego konta kolejne trzy oczka. Mimo to sympatycy gospodarzy powinni być dumni z swoich ulubieńców, gdyż przy odrobinie szczęścia rezultat mógł być zupełnie inny.  Manchester United-Stoke 4-2 Skrótem Arsenalu nie będę was zanudzać, bowiem był to fatalny mecz w wykonaniu "Kanonierów". Pochwały za to należą się zawodnikom Norwich, którzy braki w umiejętnościach nadrobili sercem do gry. 