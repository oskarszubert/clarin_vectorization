Po pełnym emocji wyścigu MotoGP Holandii, powrocie na podium Valentino Rossiego, nadchodzi czas na rywalizację na niemieckim torze Sachsenring. Zabraknie w nim Jorge Lorenzo, który po piątkowej wywrotce musiał poddać się kolejnej operacji, tym razem nie planuje heroicznego powrotu. Obecność Daniego Perdosy również stoi pod znakiem zapytania, ponieważ wciąż odczuwa skutki sobotniego upadku. Weekend bez wywrotek zaliczyli jedynie Marc Marquez i Valentino Rossi. Czy to zapowiada walkę tylko pomiędzy dwoma aktorami, między uczniem a mistrzem? Nic bardziej mylnego. Cal Crutchlow, choć mocno poobijany, zapowiada walkę o podium, zawodnicy Ducati również będą chcieli wykorzystać nieobecność największych rywali, Stefan Bradl przed własną publicznością z pewnością ma ochotę na sprawienie niespodzianki czy wreszcie świetnie spisujący się przez cały weekend Aleix Espargaró, na swoim motocyklu CRT. Emocji na pewno nie zabraknie, start już o godzinie 14. Zapowiedź wyścigu:﻿ ﻿ Anna Grochowska 