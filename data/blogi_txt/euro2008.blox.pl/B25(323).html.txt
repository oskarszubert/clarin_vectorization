W meczu pierwszej kolejki ligi hiszpańskiej FC Barcelona pokonała u siebie Villarreal aż 5-0. Drużyna gości poprzedni sezon zakończyła na czwartym miejscu w tabeli, dlatego wielu liczyło wczoraj na niespodziankę. Szansa na to była spora, bowiem Pep Guardiola wobec absencji Pique i Puyola zdecydował się na grę trzema obrońcami z tyłu. Jak ten eksperyment wyszedł szkoleniowcowi Barcelony? Lepiej niż dobrze. Zespół Villarreal wczoraj nie istniał na boisku i aż strach pomyśleć co będzie jak na Camp Nou przyjedzie Granada czy zespół podobnego pokroju. Liga Hiszpańska to obecnie tylko i wyłącznie Real Madryt oraz Barcelona. Cała reszta stawki to statyści. W tym sezonie naprawdę jestem w stanie uwierzyć w to, że o mistrzostwie zadecyduje El Clasico. 