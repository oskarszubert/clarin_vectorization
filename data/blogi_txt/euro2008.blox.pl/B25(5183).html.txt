W niedziele byłem na castingu marki Gillette, dzięki czemu miałem przyjemność porozmawiać z Romanem Kołtoniem o kształcie reprezentacji Polski podczas Euro 2012. Zapis całej rozmowy przeczytacie poniżej. Jednakże przed właściwym wywiadem chciałem wam jeszcze przedstawić sytuacje, której byłem świadkiem...dworzec centralny-stoję sobie przy kasie międzynarodowej w hali głównej i słyszę taką rozmowę: Hiszpanka: two tickets to Berlin Kasjerka: cash or card? Hiszpanka: it depends on how much is it Kasjerka: nie wiem, kur*a!  Hiszpanka (mocno przygaszona): cash...Na prośbę dziennikarzy magazynu „Kicker” wytypował Pan na swoim blogu kadrę reprezentacji Polski na Euro 2012. Jak według Pana powinna wyglądać pierwsza jedenastka? Ta kadra, która jest na moim blogu bardziej odzwierciedla myśli Franciszka Smudy niż moje. Ja mam trochę inny pomysł na naszą reprezentację.Oczywiście, dlatego się pytam o Pana pomysł. Ja np. wystawiłbym blok obronny Legii Warszawa. Mówię to z pełnym przekonaniem. Po prostu przy tej mizerii, która jest w środku obrony naszej kadry postawiłbym na Żewłakowa, Komorowskiego, Wawrzyniaka, a po prawej stronie u mnie grałby Piszczek. Mam przekonanie, że ten mój blok obronny byłby silniejszy od obecnego. A Wasilewski?Bardzo lubię Wasilewskiego, on mógłby mi się przydać na środek obrony. Muszę też kalkulować, że mam podwójną obsadę pozycji na Euro 2012. Trzeba to wziąć pod uwagę, bo turniej jest nieprzewidywalny. Łukasz Piszczek nigdy nie ma kontuzji, ale odpukać, nie wiadomo co się stanie. Z tego względu Wasilewski na pewno byłby w kadrze. W związku z słabością naszej piłki na środku zagrałby duet Żewłakow/Komorowski. Oczywiście ktoś może powiedzieć, że to nie jest blok Legii, bo Komorowski jest już w Tereku Grozny. Ale przez ostatnie pół roku oni grali ze sobą razem i to funkcjonowało. Nie tylko na poziomie krajowym, ale również międzynarodowym, jeśli chodzi o Ligę Europejską. Dlatego tu się bardzo różnię od trenera Smudy, bo on Żewłakowa w kadrze w ogóle nie widzi. Czy jest napastnik, który chociaż w części mógłby zastąpić Roberta Lewandowskiego? Za Lewandowskiego? Ja powiem inaczej-dla mnie największym talentem poza Robertem jest Artur Sobiech. Naprawdę. W moim przekonaniu to jest największy talent. To, że on ma duże problemy w swoim pierwszym sezonie w Bundeslidze wiążę się z niezwykłą konkurencją w zespole. Ma przed sobą trzech innych, świetnych napastników. Nawet czterech, bo Schlaudraff może również grać jako napastnik. Hannover gra jednym, albo dwoma napastnikami. Sobiech w ośmiu spotkaniach ligi niemieckiej wszedł na boisku jako rezerwowy. Ktoś powie minimalnie, bo najczęściej było to tylko kilka minut. Doświadczył troszeczkę Ligi Europejskiej, gdzie zagrał bodajże w pięciu spotkaniach i zdobył dwie bramki. To wszystko jest mało, ale z drugiej strony dla mnie nie ma w Polsce napastnika, który miałby porównywalną klasę jak Sobiech. To jest mizeria polskiej piłki, bo nie ma zawodnika o którym moglibyśmy powiedzieć, ze konkuruje z Robertem Lewandowskim. Czy takie przekonanie o Sobiechu ma trener Smuda? Szkoleniowiec reprezentacji Polski strasznie szamoczę się z tym piłkarzem. Najpierw go promował, później go odstawił, następnie powołał Jelenia, a teraz mówi, że Jeleń się skreślił. Franciszek Smuda jest specyficzny, nieprzewidywalny. Moja kadra na Euro 2012 wynika troszkę z przewidywalności obecnego selekcjonera reprezentacji Polski już na tym etapie. Ale mamy również znaki zapytania, bo kontuzje mają Głowacki i Perquins. Zakładam, że oni zdołają się wyleczyć do turnieju. Pisał Pan również o Pawle Brożku, który teraz w ogóle nie graTo pomysł Franciszka Smudy, bo on twierdzi, że będzie stawiał na Sobiecha i Brożka. Jeśli chodzi o Brożka, to posiłkuje się takim argumentem, że on w tamtym roku zaistniał i to rzeczywiście był wymiar bramek, bo strzeliła gola Argentynie, Meksykowi, wypracował karnego z Niemcami i zdobył gola w meczu z Węgrami. Na poziomie międzynarodowym ten chłopak przed chwilą się w kadrze sprawdził. Ktoś powie, że on w Trabzonsporze nie mógł się przebić i w Celticu Glasgow również. Tak jest, tylko co zrobić? Kto ma grać w kadrze? Jak słyszę Tomka Frankowskiego, która poleca Piecha, to ja polecam Tomka Frankowskiego, który ma więcej bramek w lidze niż Piech. Dla mnie Frankowski jest lepszym napastnikiem niż Piech. A przecież Frankowski to tylko trener napastników w kadrze i raczej występował w tej drużynie już nie będzie. Kto ewentualnie może zastąpić Grzegorza Latę na stanowisku prezesa PZPN? Czy po Euro 2012 znowu będziemy słuchali, że związku nie da się rozwiązać, bo są eliminacje mistrzostw świata i będzie taka niekończąca się historia? Gorzej jak za Grzegorza Laty już być nie może. Po co przyszedł Lato? Środowisko go wybrało i Lato przyszedł po to, żeby uspokoić sytuacje po Listkiewiczu. A sytuacja była fatalna, bo Listkiewicz źle zarządzał związkiem, by nie powiedzieć fatalnie. Wymiarem rządów Listkiewicza jest afera korupcyjna. On sobie zupełnie nie potrafił poradzić z środowiskiem, które było dogłębnie zepsute. Natomiast co zrobił Lato? Lato tak samo, jego symbolem jest 15.000zł, które mu zostawił jakiś szemrany biznesmen w jego gabinecie. Prezes się tłumaczy w sposób taki, że to w kopercie było, nie w kopercie, a on to zgłosił, a nie zgłosił, a to do sejfu schował, a to nie schował. Sam nie wie co zrobił, generalnie to jest jakby symbol jego władzy. Symbolem władzy, która bardzo podziałała na kibiców, była afera z orłem. Facet nie miał świadomości, że godło akurat w Polsce ma szczególne znaczenie. To symbol, który od zawsze był na koszulkach reprezentacji. My, Polacy nie mieliśmy swojej państwowości przez ponad 120 lat. Mieliśmy niezwykła sytuacje w skali politycznej czy historycznej. Lato na żadnym poziomie nie umie rządzić związkiem. Dlatego wydaje mi się, że to środowisko będzie szukało, wykreuje taką postać, która da mu naprawdę trochę spokoju. Boniek?Zbyszek Boniek w moim przekonaniu ma niewielkie szanse, bo mimo wszystko jest gdzieś bardzo oddalony od tego środowiska, bardzo zniechęcał to środowisko. Wznosił takie okrzyki jak: „rozwiązać wojewódzkie związki piłki nożnej”. Ale kto wybiera prezesa PZPN? Wojewódzkie związki. To jest pewien paradoks i moim zdaniem Zbyszek Boniek jest światowcem, który prawdopodobnie dobrze rządziłby związkiem, lecz czy ma szanse zostać prezesem? Według mnie minimalne.Serdecznie dziękuje za rozmowę.Bardzo podoba mi się idea castingów, jakie przeprowadziła marka Gillette w ostatnich tygodniach. Dzięki nim największe talenty wybrane przez jury będą miały możliwość wspólnego trenowania wraz z Robertem Lewandowskim. Być może będzie to dla tych młodych ludzi pierwszy krok do wielkiej kariery? Szersza relacja wkrótce. 