Znacie tą piosenkę? Bo ja tak z programu „Wybacz mi”. W dzisiejszym świecie ludzie mają manie przepraszania. Każdy każdego przeprasza i  co z tego wynika? A na to, że możemy sobie wzajemnie wchodzić na głowę. Właściwie  nie wiem dlaczego nikt mi jej jeszcze nie uciął, bo co w tym trudnego.  Wystarczy powiedzieć „przepraszam”. I według wielu winy skazańca powinny zostać  odkupione. Może i tak, ale tylko za pierwszym razem. Niestety człowiek, który  właśnie mi obciął głowę dalej wszystkich przeprasza i być może niedługo uda mu  się wpisać do księgi rekordów Guinnessa, pod tytułem: „Największa ilość ściętych głów”. Aczkolwiek sądzę, iż Katów z czasów Rewolucji Francuskiej  będzie mu ciężko pobić.    Do czego zmierzam? Do grupy trzymającej władzę w polskiej  piłce, czyli sędziów. Tak jak w Indiach są święte krowy, tak u nas są  przenajświętsi sędziowie. Za nic ich nie ruszysz. Ostatnio mogłem wygrać 600zł na zwycięstwie Wisły Kraków z GKS Bełchatów. Przegrałem i nie było by w tym nic  strasznego, gdyby drużyna, na która postawiłem swoje pieniądze przegrała w  sposób uczciwy. Czyli po prostu była gorsza, czy też grała na remis. Bo takim  też wynikiem zakończyło się to spotkanie. Ale spójrzmy na sytuację poniżej  Boguski sfaulowany, karnego nie ma   Bez wątpienia rzut karny dla Wisły. Ale sędzia, Robert Małek  oczywiście tego nie widział. Ja rozumiem, że piłkarze naprawdę fajnie potrafią udawać.       Ale dobry sędzia powinien taki rzeczy zauważać a tu nie było  żadnego teatralnego zagrania, czysty faul i jedenastka dla Wisły. W dodatku na  praktycznie każdym stadionie świata w najwyższych klasach rozgrywkowych danej  ligi są obecne kamery, dlaczego nie można by z nich skorzystać? Kiedy FIFA się tego nauczy? A raczej zezwoli na takie rozwiązanie. Piłka była by bardzo  sprawiedliwa a Piotrek Świerczewski nie byłby karany za mówienie prawdy…      Ot cała prawda o naszych sędziach.    A co na to Pan Małek?   Jeszcze nie widziałem tej sytuacji, ale z tego co zdążyłem  się zorientować, popełniłem w tej sytuacji błąd - powiedział po meczu GKS  Bełchatów - Wisła Kraków sędzia Robert Małek, który po starciu Edwarda Cecota z  Rafałem Boguskim nie podyktował ewidentnego rzutu karnego. - Jest mi z tego powodu bardzo przykro, bo zdaję sobie  sprawę z tego, że skrzywdziłem w ten sposób zespół Wisły - dodał Małek.   Mi też jest bardzo przykro, że z powodu tego, iż Panu jest  przykro ja nie pojadę do Tunezji na wakacje, bo nie wygrałem. Aczkolwiek mam  jeszcze tyle pieniędzy by zasponsorować Panu Małkowi soczewki kontaktowe. Także,  gdyby ktoś miał namiar na tego Pana to proszę o kontakt: mateuszsitnik@o2.pl   Tak na marginesie to Wisła Kraków pozbawiła mnie już w sumie  2000zł. Ale fakt, że 1400zł są mi winni za to, że byli ułomni. Teraz mieli  szanse i plask. 