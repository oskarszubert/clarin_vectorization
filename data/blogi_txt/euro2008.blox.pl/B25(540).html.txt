Bayern Monachium awansował do kolejnej rundy Pucharu Niemiec, dzięki wyjazdowemu zwycięstwu nad Werderem Brema 2:1. Być może tego sukcesu nie byłoby, gdyby po mundialu w RPA wprowadzono powtórki wideo. Przyznał to na konferencji prasowej trener Louis van Gaal: "Dobrze, że Sepp Blatter nie wprowadził powtórek wideo. Bowiem myślę, iż bramka zdobyta przez Sebastiana Proedla była prawidłowa". Szkoleniowiec Bayernu Monachium nawiązywał do sytuacji, gdy drużyna gospodarzy przy stanie 1:1 zdobyła bramkę, jednakże sędzia jej nie uznał, bo dopatrzył się przewinienia Proedla na piłkarzu Bayernu. Jak pokazały powtórki nic takiego nie miało miejsca. 