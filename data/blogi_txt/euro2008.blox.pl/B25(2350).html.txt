William Gallas pauzuje od marcowego meczu z Barceloną, kiedy to odnowiła mu się kontuzja łydki. Mimo to trener reprezentacji Francji, Raymond Domenech postanowił dać mu szanse i powołał go do szerokiej kadry. Szkoleniowiec Francuzów stosuje ostatnio bardzo nietypowe metody treningowe. Najpierw zaaplikował swoim piłkarzom trening narciarski, a później w ramach relaksu zaprosił wszystkich na tor, by pościgać się w samochodzikach Buggy. Podczas wyścigu doszło do wypadku, w którym kontuzje odniósł... William Gallas. Na szczęście są to tylko lekkie obtarcia. 