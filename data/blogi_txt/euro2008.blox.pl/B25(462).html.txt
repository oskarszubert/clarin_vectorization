Świat nieubłaganie idzie do przodu, co chwila naukowcy opracowują coraz to nowsze techniki, które mają nam pomóc w życiu codziennym. Przecież jeszcze kilka lat temu mało kto wiedział co to są poduszki powietrzne. Dziś praktycznie każdy samochód je posiada i nikt z tego powodu nie narzeka. Bo mają zapewnić bezpieczeństwo. Piłce nożnej od wielu lat towarzyszą kamery. Z roku na rok mecze rozgrywane są o coraz to większe pieniądze. Brak awansu Anglii na Euro 2008 kosztował tamtejszą gospodarkę 2 miliardy funtów! Za taką kwotę można w Polsce wybudować jakieś 200 kilometrów autostrad. I teraz pomyślmy, co by było, gdyby na miejscu Irlandczyków grających z Francją byli Anglicy. Sędzia uznaje gola, którego nie było. 200 km autostrad nie powstaje. Mnóstwo ludzi nie dostaje zatrudnienia. Wszystko przed jedną decyzję, jednego tylko człowieka. Fakt, wspomagają go jeszcze dwaj sędziowie liniowy. Ale w praktyce za akcją podążą tylko dwóch arbitrów. Bo ten trzeci, stoi przecież na drugim końcu boiska. Nie ma prawa widzieć co dzieje się tak daleko od niego. Mimo to FIFA wciąż się upiera przy klasycznym rozwiązaniu: sędzia główny+dwóch sędziów liniowych+techniczny, którego głównym zadaniem jest krzyczenie przez 90 minut na trenerów, by nie przekraczali linii. To rzeczywiście genialne wykorzystanie zasobów ludzkich. Nie zapomnę meczu Piast Gliwice- Lech Poznań rozgrywanego na stadionie przy ulicy Okrzei. Smuda opierając się o płotek w strefie wyznaczonej dla trenera zasłaniał widok kibicom. Dlatego przesunął się pół metra za strefę, gdzie nikomu nie przeszkadzał. Przynajmniej tak się mogło wydawać, bo sędzia technicznych, gdyby tylko trzymał w ręku karabin z pewnością by go użył. Jak to tak, trener za swoją strefą?! Do budy! A przecież można tego nieszczęsnego sędziego technicznego użyć w bardziej cywilizowany sposób. Wystarczy dać mu krzesełko, monitorek i niech ogląda w telewizji co się dzieje na boisku. Kontrowersyjna sytuacja? W 5 sekund można zobaczyć powtórkę. Jest to tak krótki czas, że chłopiec od podawania piłki nie zdąży nawet jej rzucić do piłkarza, by ten wznowił grę. A właśnie od tej powtórki wideo mogą zależeć losy meczu. Meczu, który jest nie tylko rywalizacją sportową, ale także potyczką o ogromne pieniądze. Naprawdę bym się nie zdziwił, gdyby ktoś, kto gra u bukmachera zrobił kiedyś jakiemuś sędziemu "kuku", bo ten nie uznał jak najbardziej prawidłowo zdobytej bramki. Przecież człowieka opiewa w takim momencie szewska pasja. Wszyscy widzą, tylko nie on! Mimo to wciąż jest pełno konserwatystów, którzy będą zaparcie twierdzić, że zapis wideo zabije ducha gry, że mecze nie będą już takie ciekawe, że spotkania będą trwać 3 godziny. Tak, jasne. Widzieliście "challenge" w tenisie? Akcja się kończy, zawodnik prosi o "challenge" i po dwóch sekundach mamy powtórkę! Podrapać się porządnie nie potrafię w tak krótkim czasie. Jeżeli dodamy, że zawodnikom przysługuje ograniczone ilość "sprawdzeń" osiągamy znakomitą instytucję, która zapewnia sprawiedliwość. Tylko o to tu chodzi, by sport był sprawiedliwy. Takie mecze jak Francja- Irlandia zabijają ducha gry. Tłumaczenie, że tak zawsze było mnie śmieszy. Równie dobrze mogę powiedzieć, że skoro kiedyś wszyscy umierali na dżumę bo nie było lekarstwa, to dziś też powinni umierać mimo tego, że jest lekarstwo. Czemu? Bo tak nakazuje tradycja, duch gry... Wiem, że jest to skrajnie głupi przykład, ale wydaje mi się, iż niektórzy nie rozumieją co to znaczy 2 miliardy funtów, które ktoś może stracić przed drobny błąd sędziego. Z takimi decyzjami wiążą się naprawdę ogromne konsekwencje. Zawodnicy po takich meczach potrafią kończyć kariery w reprezentacji, bo nie mają już szans na zagranie na Mundialu. Do tego wszystkiego dochodzi największy absurd- sędziowie często korzystają z powtórek na telebimach jeżeli takowe są na stadionach. Tak było z czerwoną kartką, którą dostał Zidane za cios "z byka" wymierzony Matteraziemu. Sędzia otrzymał informację o tym zdarzeniu przez słuchawkę od osoby, która obserwowała zapis wideo. Podczas słynnego już meczu Polska-Austria na Euro 2008 po golu dla Polski między Howardem(H) a sędzią liniowym(L) wywiązał się taki dialog:L-nie jestem pewien czy gol był prawidłowy    H-Gol był ze spalonego, widziałem. Był na linii z bramkarzem. Następnie w szatni do wyraźnie zmartwionego liniowego zwraca się Webb:H-dobrze się czujesz?L-tam był spalony  H-co?  L-chyba był na spalony H-chyba?L-stał przed bramkarzem. Nie mogłem powiedzieć na 100% z tego miejsca, gdzie stałem. Ale spojrzałem na telebim i zobaczyłem. H-minimalny, minimalny  L-nie podniosłem flagi, niestety  Z powyższej sytuacji wynika, że sędziowie wyraźnie są świadomi swoich błędów i ograniczeń jakie sprawiła im matka natura-wzrok obejmuje tylko wąski obszar boiska. Nie da się zobaczyć wszystkiego. Kamera to może. Ale póki beton będzie zasiadał w FIFA nic się nie zmieni. A my możemy sobie dyskutować. Bym zapomniał, jeżeli chodzi o argument, że zapis wideo sprawi, iż w krajach trzeciego świata futbol nie będzie sprawiedliwy. Tu muszę zapytać- i co z tego? Tam gra nie toczy się o miliardy funtów. Wszędzie tam, gdzie stawka jest wysoka są kamery. Nawet w naszej rodzimej Ekstraklasie na każdym stadionie mamy kamery. To wystarczy. Chodzi o to, by w tych najważniejszych meczach sędzia nie musiał polegać tylko na sobie. Bo przecież bardzo prosto można na chwilę zamyślić się o nowej bieliźnie żony/dziewczyny/kochanki(niepotrzebne skreślić). Czy też o atrakcyjnej kobiecie w loży VIP'ów. 