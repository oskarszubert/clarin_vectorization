Katalońska prasa twierdzi, że już w przyszłym tygodniu Cesc Fabregas zostanie piłkarzem Barcelony. Najbardziej poszkodowanym zawodnikiem "Dumy Katalonii" w takiej sytuacji będzie Thiago, który zapewne wyląduje na ławce rezerwowych. Dlatego też młodziutki piłkarz stara się obecnie zrobić wszystko, żeby pokazać, że gwiazdor Arsenalu nie jest potrzebny w Barcelonie. Dziś w nocy Thiago zdobył piękną bramkę w towarzyskim meczu z Manchesterem United. Do tego popisał się on kilkoma naprawdę ładnymi zagraniami. 