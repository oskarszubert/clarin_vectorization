W pierwszym barażowym pojedynku o awans na Euro 2012 Portugalia zremisowała z Bośnią i Hercegowiną 0-0. Po tym meczu Cristiano Ronaldo zapowiedział totalny brak litości w rewanżowym spotkaniu we wtorek. Już pierwsze minuty wczorajszego pojedynku pokazały, że gwiazdor Realu Madryt nie rzuca słów na wiatr. Cristiano Ronaldo walczył z ogromną ambicją, dzięki czemu już w 8. minucie udało mu się otworzyć wynik spotkania. 16 minut później Nani zdobył fantastyczną bramkę wyprowadzając gospodarzy na prowadzenie 2-0. Taki wynik nieco uspokoił Cristiano Ronaldo. Aczkolwiek tak było tylko do 41. minuty, gdy drużyna gości zdobyła kontaktową bramkę. Wtedy piłkarz "Królewskich" pokazał, że jest prawdziwym kapitanem co rusz podrywając swoich kolegów do walki. Między innymi dzięki ogromnej ambicji Cristiano Ronaldo w drugiej połowie padło aż pięć bramek, a Portugalia zwyciężyła ostatecznie 6-2. Obserwowanie gry gwiazdora Realu Madryt we wczorajszym meczu było czystą przyjemnością.Skrót meczu:Cristiano Ronaldo vs. Bośnia i Hercegowina 