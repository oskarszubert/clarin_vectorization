Almeria w 11 spotkaniach Primera Division straciła 10 bramek. Dziś zespół ten rozegrał mecz ligowy numer 12. z Barceloną. Przez pierwsze 15 minut gospodarze potwierdzali swoją świetną grę w obronie, jednakże kolejne 30 minut przyniosło pięć bramek dla Barcelony. Po przerwie zawodnicy "Dumy Katalonii" dołożyli kolejne trzy trafienia. Przy wyniku 8:0 piłkarze gości uznali, że starczy tego dobrego i ostatnie 17 minut rozegrali bardzo spokojnie. Ten wynik oznacza wyrównanie klubowego rekordu najwyższego wyjazdowego zwycięstwa z 1959 roku. Osobny akapit warto poświęcić Leo Messiemu, który zdobył dziś hat-tricka. W 17 spotkaniach rozegranych w tym sezonie Argentyńczyk strzelił 22 gole i zaliczył 9 asyst. Trener gospodarzy Juan Manuel Lillo po zakończeniu spotkania został zwolniony przez prezesa klubu. Warto zaznaczyć, że były już szkoleniowiec Almerii przyjaźni się z Pepem Guardiolą. Trener Barcelony wielokrotnie mówił o tym, że Lillo nauczył go rozumieć futbol. Na pomeczowej konferencji Guardiola powiedział: "widziałem Juana tuż po spotkaniu, był przybity. To bardzo niekomfortowa sytuacja dla nas obu".Real Madryt nie chciał być dużo gorszy od Barcelony. "Królewscy" pokonali Athletic Bilbao 5:1. Hat-tricka zdobył Cristiano Ronaldo. Co ciekawe Portugalczyk mógł zaliczyć jeszcze jedno trafienie, jednakże nie wiedzieć czemu pierwszy rzut karny dla Realu wykonał Sergio Ramos. Jose Mourinho mimo tego, że Ramos strzelił gola był wściekły i zdziwiony-podobno miał powiedzieć: "dlaczego Ramos"?! Jak widać forma obu zespołów jest niesamowita. Gran Derby 29 listopada zapowiadają się jako wielkie widowisko. Miejmy nadzieje, że rzeczywiście tak będzie!PS. Gorąco     zachęcam do odwiedzin mojego profilu na FacebookuPS 2. Komentator Canal+ Sport Jacek Laskowski właśnie poinformował, że Jacek Gmoch będzie zajmował "jakąś" funkcje podczas meczu z Barceloną. Czy to oznacza, że polski szkoleniowiec zasiądzie na ławce trenerskiej? Według mnie jest to całkiem możliwe, bo o zatrudnieniu Ferreiry mówiło się dawno z zaznaczeniem, że trenerem Panathinaikosu w meczach z Iraklisem i Barceloną będzie pan Jacek Gmoch. 