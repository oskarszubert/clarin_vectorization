Wczoraj wieczorem po bardzo emocjonującym meczu Valencia zremisowała u siebie z Barceloną 2-2. Trener drużyny gości Pep Guardiola zdecydował się na ryzykowne ustawienie 3-4-3. Podstawowym założeniem takiej taktyki jest zdominowanie środka pola. Ale to gospodarze od pierwszych minut założyli pressing na "Dumie Katalonii". Na efekty nie trzeba było długo czekać, bowiem już w 12. minucie Valencia wykorzystała nadmiar przestrzeni w obronie Barcelony i zdobyła gola na 1-0. Goście błyskawicznie odpowiedzieli dzięki świetnej asyście Messiego. Szkoleniowiec Barcelony mógł w tym momencie wrócić do klasycznego ustawienia z czterema obrońcami, ale tego nie uczynił. Dlatego 10 minut później Valencia bez większych problemów zdobyła kolejną bramkę. W 41. minucie gospodarze mieli szanse na dobicie rywala, jednakże doskonałej sytuacji nie wykorzystał Soldado.Początek drugiej połowy to wciąż słaba gra Barcelony i bardzo dobra Valencii. Gospodarze ciągle groźnie atakowali, a ofensywa drużyny gości praktycznie nie istniała. Leo Messi i Cesc Fabregas biegali bezproduktywnie. Dopiero w 68. minucie Javier Mascherano zdecydował się na strzał z 30 metrów, który zatrzymał się na poprzeczce. Ta akcja jakby dodała animuszu Barcelonie.6 minut później Leo Messi znalazł się w sytuacji sam na sam z bramkarzem gospodarzy, ale jej nie wykorzystał. W następnej akcji Argentyńczyk się zrehabilitował świetnie podajać do Fabregasa, który to nie miał żadnych problemów z pokonaniem Guaity. Ostatnie 15 minut to ciągły napór Barcelony. Gospodarze wyraźnie osłabli, a Messi bezlitośnie to wykorzystywał. Niestety dla drużyny gości w decydującym momencie doskonałą sytuacje zmarnował David Villa. Ten mecz pokazał, że liga hiszpańska w tym sezonie wcale nie musi być zdominowana przez Barcelonę i Real Madryt. Valencia pokazała się z bardzo dobrej strony i napsuła sporo krwi "Dumie Katalonii". Oczywiście dopiero cztery kolejki ligowe za nami, ale na nudę póki co nie można absolutnie narzekać. Miejmy nadzieje, że tak będzie do końca sezonu. Obszerny skrót meczu: 