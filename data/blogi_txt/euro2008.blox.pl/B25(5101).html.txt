Już jutro Tito Vilanova zadebiutuje w roli pierwszego trenera Barcelony w Primera Division. Z tego względu warto trochę bliżej poznać obecnego szkoleniowca "Dumy Katalonii". Poniżej możecie zobaczyć filmik, który przedstawia Tito Vilanovę 25 lat temu, gdy trenował on jeszcze jako piłkarz w La Masii. Przy okazji warto przytoczyć anegdotkę na temat nowego szkoleniowca Barcelony. Akcja miała miejsce, gdy mały Tito miał zaledwie 10 lat. Trener powiedział mu: "dzisiaj musisz się poświęcić i kryć tamtego napastnika, bo jest bardzo groźny". Spotkanie się zaczęło, Tito dostał piłkę i od razu poleciał do przodu. Po chwili stracił futbolówkę i tak cały czas. W końcu rywal wykorzystał jego błąd i zdobył bramkę na 1-0. Mimo to Tito wciąż grał swoje. Zniecierpliwiony trener w końcu zmienił niesfornego zawodnika. Po meczu szkoleniowiec zapytał młodego Vilanovę: "Tito, dlaczego mnie nie słuchasz?". Na co Tito: "Bo mama powiedziała, że jak strzelę gola, to kupi mi dres Barçy". ﻿ 