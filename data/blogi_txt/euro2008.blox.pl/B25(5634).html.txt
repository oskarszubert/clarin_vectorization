Zagranie ręką Luisa Suareza w ćwierćfinale mistrzostw świata w RPA na stałe zapisało się w historii futbolu. Jak się okazuje reprezentant Urugwaju także w piłce klubowej nie waha się użyć ręki, by uratować swój zespół od wstydliwej porażki w dwumeczu z PAOK-iem Saloniki. Sytuacja miała miejsce w rewanżowym spotkaniu(pierwszy mecz zakończył się wynikiem 1-1) w Salonikach. Gospodarze do przerwy niespodziewanie prowadzili 1-0. Piłkarze Ajaxu od początku drugiej części gry rzucili się do ataków. Przyniosło to skutek już w 48. minucie, kiedy to Luis Suarez zdobył bramkę dla zespołu z Amsterdamu. Jednakże nie powinna ona być uznana, bo Urugwajczyk przy przyjęciu piłki pomagał sobie ręką. Spotkanie zakończyło się wynikiem 3-3. Dzięki lepszemu bilansowi bramek strzelonych na wyjeździe do czwartej rundy kwalifikacji do Ligi Mistrzów awansował Ajax Amsterdam. 