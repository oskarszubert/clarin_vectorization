We wczorajszym meczu eliminacji do Ligi Mistrzów w pierwszym składzie Trabzonsporu wybiegło aż trzech Polaków. Byli to: Arkadiusz Głowacki, Adrian Mierzejewski oraz Paweł Brożek. Dla porównania w zespole mistrzów Polski od pierwszych minut zagrali tylko Radosław Sobolewski i Patryk Małecki. Niestety Polacy w drużynie mistrza Turcji nie pomogli. Trabzonspor zaledwie zremisował u siebie z Benficą Lizbona 1-1, a że przegrał w pierwszym meczu na wyjeździe 1-2, to odpadł z eliminacji do Ligi Mistrzów. Jakby tego było mało Adrian Mierzejewski dostał czerwoną kartkę za uderzenie rywala łokciem w twarz. 