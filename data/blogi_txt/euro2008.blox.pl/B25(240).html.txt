Arsenal Londyn wygrał u siebie z przedostatnim w tabeli Boltonem 4:2, mimo, że po 27 minutach przegrywał już 0:2. Jednakże świetny powrót do gry "Kanonierów" został zepsuty przez zdarzenie w 52. minucie. Wtedy to William Gallas nadepnął na kostkę Marka Daviesa. Zawodnik gości padł na murawę. Jego koledzy z drużyny zatrzymali się z podniesionymi do góry rękoma, by sędzia Alan Wiley podyktował rzut wolny za faul Gallasa. Tak się jednak nie stało. Piłkarze Arsenalu kontynuowali swój atak, który zakończył się golem. Była to bramka wyrównująca na 2-2. Później zawodnicy gospodarzy zdobyli jeszcze dwa gole, które ostatecznie dały im zwycięstwo 4-2 i pierwsze miejsce w tabeli. W świetle wczorajszych wydarzeń nie dziwie się, że sir Alex Ferguson swego czasu został ukarany zawieszeniem na cztery mecze za krytykę przygotowania fizycznego Alana Wileya. Piłkarze Boltonu z czystym sercem mogą mu zarzucić ślepotę. 