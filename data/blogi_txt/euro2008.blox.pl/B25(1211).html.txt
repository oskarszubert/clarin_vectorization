W wielu ligach przyjął się system, by spotkania ostatniej kolejki rozgrywać w tym samym czasie. Ma to sens, gdy dane drużyny walczą o utrzymanie, czy też miejsce premiowane grą w europejskich pucharach. Aczkolwiek na koniec rozgrywek ligowych często jest tak, że grają zespoły która praktycznie nie walczą już o nic. Mimo to muszą one rozpoczynać swoje spotkania w tym samym dniu, o tej samej godzinie co drużyny walczące o wyższe cele. Według mnie jest to bardzo niekorzystne dla kibiców. Bowiem nie da się oglądać w jednym momencie wszystkich spotkań. Dobrze wiedzą o tym Hiszpanie, którzy tak ułożyli terminarz ostatniej kolejki, by drużyny zainteresowane jakimś premiowanym miejscem w tabeli grały o tej samej porze, zaś cała reszta rozpoczynała swoje spotkania o innych godzinach. Dzięki temu przekonamy się w sobotę kto wywalczy miejsce premiowane grą w eliminacjach Ligi Mistrzów(o godzinie 22:00) oraz w Lidze Europejskiej(o 20:00). Za to w niedzielę o godzinie 19:00 rozpoczną się spotkania decydujące o tym kto spadnie z ligi, oraz o tytule Mistrza Hiszpanii. Świetny system, który zapewni kibicom obejrzenie trzech spotkań. Jestem pewien, że w Polsce też dałoby się coś takiego zrobić. Oczywiście teraz jest już za późno na takie zmiany. Ale może za rok? 