Wczoraj odbył się rewanżowy mecz Pucharu Króla pomiędzy Espanyolem Barcelona a Realem Valladolid. Po pierwszym spotkaniu w bardzo dobrej sytuacji byli piłkarze z Katalonii, którzy na wyjeździe ograli zespół z II ligi 2:0. Jednakże w rewanżowym meczu goście mieli zamiar odrobić straty. Już w 10. minucie sędzia podyktował rzut karny dla Realu. Antonio de la Calle postanowił strzelić niczym Antonín Panenka, w efekcie bramkarz Espanyolu bez problemu złapał piłkę. Mecz zakończył się wynikiem 1:1. 