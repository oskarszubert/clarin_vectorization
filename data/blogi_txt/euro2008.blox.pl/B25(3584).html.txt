Nie milkną echa poniedziałkowego meczu Manchesteru United z Arsenalem. Wojciech Szczęsny bronił dobrze, jednakże do jego gry nogami można mieć sporo pretensji, do czego zresztą sam zawodnik się przyznaje. Wczoraj pojawiła się plotka jakoby młody bramkarz "Kanonierów" miał przejść do Barcelony. Informacja ta wydaje mi się niedorzeczna(chociażby dlatego, że drugi bramkarz Barcelony Pinto dopiero co przedłużył kontrakt z klubem), ale na jeden fakt warto zwrócić uwagę. Pierwszy bramkarz "Dumy Katalonii" Victor Valdes na początku swojej kariery w Barcelonie miał ogromne problemy z grą nogami. Hiszpański bramkarz co chwila zaliczał "asysty" poprzez swoje niefortunne podania. Aczkolwiek dziś po tym defekcie nie ma już śladów. Valdes nauczył się doskonale rozgrywać piłkę, dzięki czemu dziś gra nogami lepiej niż nie jeden pomocnik. Tak więc skoro Victor mógł się nauczyć to i Wojciech może.  PS.     Gorąco zachęcam do odwiedzin mojej strony na Facebooku. 