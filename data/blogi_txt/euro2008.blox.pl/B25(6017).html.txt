Tak wygląda obecnie strona główna brazylijskiego serwisu sportowego "Globo Esporte".Gdy drużyna przegrywa zazwyczaj najbardziej dostaje się trenerowi. Zawsze w takich sytuacjach zastanawiam się jak wielki wpływ ma szkoleniowiec na swoich piłkarzy. Przecież w przypadku reprezentacji trener nie może nauczyć piłkarzy niczego nowego. Po prostu musi ich odpowiednio ustawić na boisku i powiedzieć co mają zrobić. Czasem nawet to nie jest potrzebne. W końcu reprezentacja Argentyny dysponuje takimi piłkarzami jak Messi, Tevez, Higuain, Di Maria, Milito i wielu innych. Oni potrafią z zamkniętymi oczami potrafią ograć rywali. Dlatego też zawodnicy Argentyny nie mieli problemu, by wygrać z Nigerią, Koreą Południową, Grecją i Meksykiem. Ich trener Diego Maradona ograniczał się do stworzenia genialnej atmosfery. Przytulał zawodników, całował ich na szczęście,organizował nietypowe treningiJednakże o taktyce pojęcia nie miał. Nie trudził się, by rozpracować rywala. Doskonale było to widać w marcu podczas pomeczowej konferencji prasowej, kiedy to Diego Maradona nie rozpoznał Müllera.Dziś ten zawodnik strzelił jego zespołowi bramkę na 1-0. Ignorancja się zemściła. Jakiż trener pozwala sobie, by palić cygaro podczas treningu?! Naprawdę przyjemnie oglądało się ten wielki show Maradony. Jednakże wiedziałem, że gdy tylko Argentyna trafi na dobrze ustawionego rywala to zaczną się kłopoty. Niemców od początku mundialu stawiałem na podium. Trener Joachim Loew nastawia swój zespół na ofensywę. Wcześniej Niemcy kojarzyli się z nudnym futbolem. Podczas mundialu w RPA to się zmieniło. Piłkarze Loewa grają pięknie, strzelają wiele bramek i są znakomicie zorganizowani. Dlatego mecz z Argentyną musiał się tak skończyć. Szybka bramka na 1-0 Müllera i piłkarze Maradony nie wiedzieli co robić. Przez pierwsze 30 minut meczu nie oddali nawet strzału na bramkę bronioną przez Neuera. Po przerwie reprezentacja Argentyny zagrała odważniej, zastosowała pressing co przyniosło efekty w postaci stwarzanych sytuacji, jednakże brakowało wykończenia. Niemcy wciąż grali swoje. W 67. minucie Klose strzelił bramkę na 2-0. W tym momencie było już wiadomo, że Argentyna się nie podniesie. 7 minut później Schweinsteiger przeprowadził akcję w "stylu argentyńskim"- minął Di Marię, Pastore i Higuaina, a następnie podał do Friedricha, który dokonał formalności. Był to pogrom reprezentacji Argentyny. A przecież do końca spotkania było jeszcze 15 minut. W 89. minucie Miroslav Klose zadał cios ostateczny, który pokazał, że Maradona świetnym piłkarzem był, ale trenerem jest żadnym. Wprowadzenie świetnej atmosfery w zespole nie wystarczy, by podpić piłkarski świat. Trzeba jeszcze powiedzieć swoim zawodnikom co mają robić. To potrafią tylko wybitni trenerzy. Im zostawmy pracę na ławce szkoleniowej. 