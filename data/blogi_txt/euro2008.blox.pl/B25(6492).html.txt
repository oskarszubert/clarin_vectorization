1 kwietnia miałem przyjemność obserwować trening z udziałem Roberta Lewandowskiego zorganizowany przez Gillette.﻿ Przy okazji porozmawiałem z Romanem Kołtoniem o polskim futbolu i castingu Gillette do najostrzejszej drużyny.  Porozmawiajmy o akcji Gillette. Widzi pan tu jakiegoś następcę Roberta Lewandowskiego? Moim zdaniem to jest super idea, że taka firma jak Gillette pozyskując wizerunek Roberta Lewandowskiego zrobiła taką akcję dla młodych ludzi, którzy mogli się spotkać, sprawdzić, poddać ocenie Andrzeja Juskowiaka czy Czesława Michniewicza. Dla najlepszych zwieńczeniem jest camp w którym bierze udział Robert Lewandowski. Myślę tak-jak wczoraj pokazywałem tym chłopakom biografię niektórych piłkarzy, chwilę z nimi rozmawiając o karierach zawodniczych, część z nich ma szanse zostać naprawdę dobrymi piłkarzami. Ale większość z nich będzie po prostu żyła futbolem do końca, traktując futbol jako pasje i to jest piękne. O to w tym wszystkim chodzi. A co pan powie o naszym następcy Messiego?  To jest młody chłopak, który przyjechał do nas z Wrocławia. Nie do końca spełniał kryteria, bo tu grają chłopcy od 16-tego roku życia. Ale on po prostu oczarował nas swoją techniką, zaangażowaniem. Najpierw przyjechał na casting z trenerami, potem na wybór jury i nie odstawał w gierkach od innych. Widać w nim taką pasję, że postanowiliśmy mu dać szanse spotkania z Robertem Lewandowskim. Poniżej możecie obejrzeć krótki wywiad z zawodnikiem o którego pytałem się Romana Kołtonia. Co ciekawe ten młody chłopak ma sylwetkę Messiego, ale… według niego Argentyńczyk niczym szczególnym nie imponuje. 