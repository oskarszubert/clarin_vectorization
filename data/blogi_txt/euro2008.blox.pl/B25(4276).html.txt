FC Barcelona po bardzo słabym meczu pokonała na wyjeździe Granadę 1-0. Jedyną bramkę spotkania zdobył pięknym strzałem Xavi w 33. minucie.Drużyna gospodarzy w 77. minucie miała szanse na zdobycie wyrównującej bramki-napastnik Granady znalazł się w sytuacji sam na sam z Valdesem, ale sędzia niesłusznie uznał, że zawodnik gospodarzy był na spalonym. "Duma Katalonii" w tym sezonie ma słabiutki bilans na wyjeździe 2-2-0, bramki 6-4. Jeżeli piłkarze Pepa Guardioli chcą obronić tytuł mistrza Hiszpanii, to muszą poprawić grę na obcych stadionach. 