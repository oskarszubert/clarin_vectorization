27 lipca Kun Aguero za 43 miliony euro przeszedł do Manchesteru City z Atletico Madryt. Wielu ekspertów wróżyło zięciowi Maradony ciężką walkę o przystosowanie się do gry w Premiership. Kun Aguero nie przejmując się tymi opiniami wszedł na boisko w 60. minucie meczu Manchester City-Swansea przy stanie 1-0 i już po kilkudziesięciu sekundach mógł zdobyć bramkę, jednakże jego strzał obronił świetnie dysponowany bramkarz Michel Vorm. Aczkolwiek osiem minut później ten zawodnik był bezbronny przy trafieniu nowego nabytku Manchesteru City. Po następnych 180 sekundach gospodarze prowadzili już 3-0. Aguero świetnie odegrał piłkę do Silvy, a ten nie miał problemów z umieszczeniem jej w siatce. Tuż przed końcem spotkania zięć Maradony przypieczętował swój idealny debiut pięknym trafieniem zza pola karnego. 