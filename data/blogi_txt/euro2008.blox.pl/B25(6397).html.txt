AC Milan wyśmienicie rozpoczął nowy rok pokonując na własnym boisku Genoę 5-2. Mimo zmarnowanego rzutu karnego fantastyczny występ zaliczył Ronaldinho, który raz po raz czarował swoimi zagraniami. Właściwie cały zespół Rossoneri pokazał się z bardzo dobrej strony, dając nadzieje na to, że walka o Mistrzostwo Włoch wciąż jest nierozstrzygnięta. Do paradoksalnej sytuacji doszło w 73. minucie(przy stanie 4-1). Po faulu na Ronaldinho sędzia podyktował rzut karny dla gospodarzy. Jednak nie było chętnych na wykonanie trzeciej tego dnia "jedenastki". Ronaldinho oddał piłkę Beckhamowi, Beckham - Ambrosiniemu, Ambrosini – Huntelaarowi... Piłkarze Milanu są na tyle uprzejmi, że chcą umożliwić kolegom podwyższenie stanu bramkowego, czy też paraliżował ich strach, po tym jak Ronaldinho nie wykorzystał pierwszego rzutu karnego? Raczej ta druga opcja, chociaż kto wie. Już w niedzielę wielki klasyk Serie A, Juventus zmierzy się z Milanem. Już nie mogę się doczekać. "Stara Dama" odnosząc wczoraj zwycięstwo nad Parmą pokazała, że wciąż trzeba się z nią liczyć. Z drugiej strony Rossoneri są w naprawdę genialnej formie. Pytanie tylko czy nie przydarzy im się gorszy mecz, jak to było w przypadku spotkania z Palermo(Milan przegrał u siebie 0-2). Zobaczcie poniższy skrót wczorajszego spotkania Rossoneri, naprawdę warto poświęcić 20 minut!I połowaII połowaCagilari-AS Roma 2-2Ten mecz miał być wielkim debiutem Luca Toniego, który wrócił do Serie A z monachijskiego wygnania. Tak się jednak nie stało. Włoch całą pierwszą połowę przesiedział na ławce rezerwowych. Claudio Ranieri dał mu szansę dopiero w 80. minucie, gdy Roma prowadziła już 0-2. Przez te 15 minut(z doliczonym czasem gry) Toni był praktycznie niewidoczny. Za to widoczni byli jego koledzy z drużyny. Bowiem do 91. minuty wciąż utrzymywał się wynik 0-2. Wtedy to Cagilari wykonywało rzut rożny, w polu karnym zrobiło się zamieszanie. Piłkarze Romy stanęli i zaczęli machać do sędziego, by ten odgwizdał spalonego. Tak się jednak nie stało, Lopez wykorzystał strajk Rzymian i zdobył kontaktową bramkę. Chwilę później było już 2-2. Goście myślami wciąż byli przy pierwszej bramce dla Cagilari, co gospodarze skwapliwie wykorzystali. Całe spotkanie zakończyło się wynikiem 2-2. Ten mecz doskonale pokazuje jak można być lepszym przez 91 minut i przez głupie błędy zremisować wygrane spotkanie. PS. Ten mecz kosztował mnie 2100zł- tyle mogłem wygrać, gdyby Roma utrzymała prowadzenie do końca. Oj dawno nie miałem takiej adrenaliny... Dlatego poniższą piosenkę dedykuje piłkarzom AS RomaChievo Verona-Inter Mediolan 0-1Ten mecz można niestety bardzo krótko podsumować- prawdopodobny koniec kariery Christiana Chivu, który doznał pęknięcia czaski. Całe zdarzenie miało miejsce w 46. minucie, kiedy to Rumun zderzył się z jednym z piłkarzy Chievo. Chivu na noszach opuścił boisko i niezwłocznie został przewieziony do szpitala, gdzie lekarze stwierdzili, iż jest potrzebna operacja. Operacja na szczęście się udała. Miała ona na celu usunięcie krwiaka i fragmentu kości. Christian obecnie leży na oddziale intensywnej terapii. Miejmy nadzieje, że ten znakomity obrońca wróci jeszcze do gry! Skrót spotkaniaSkrót meczu AC Parma-Juventus Turyn 