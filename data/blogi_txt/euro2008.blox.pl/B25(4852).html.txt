Dynamo Kijów zaledwie zremisowało u siebie z Bragą 1-1 w ćwierćfinałowym meczu Ligi Europejskiej. Gospodarze zapewne mogliby osiągnąć bardziej korzystny wynik, gdyby nie bardzo kontrowersyjna decyzja z sędziego z 62. minuty. Wtedy to arbiter główny wyrzucił Andrija Szewczenkę z boiska za kopnięcie piłki po gwizdku. Taki obrót sytuacji na murawie bardzo nie spodobał się miejscowym kibicom. Ich przywódca Siergiej Zaborowski tuż po zakończeniu spotkania postanowił wymierzyć sprawiedliwość jednemu z sędziów. Analogicznie jak na stadionie Legii żaden ochroniarz nie przejął się tym, że pseudokibic biega sobie po murawie. Można więc uznać, że gospodarze Euro 2012 mają bardzo wiele wspólnego ze sobą. Wszakże w obu krajach wciąż pseudokibice mają mnóstwo do powiedzenia. Miejmy nadzieje, że sytuacja szybko się zmieni dzięki odpowiednim przepisom. Potrzebujemy ustawy na miarę "Football Spectators Act", która w 1989 roku wprowadziła porządek na angielskich stadionach. Na mocy tej ustawy każdy kibic ma obowiązek rejestracji w Krajowym Systemie Rejestracji Kibiców Piłkarskich. Tylko osoba zarejestrowana ma prawo wstępu na stadion. Pojawienie się na obiekcie piłkarskim bez wymaganej rejestracji zagrożone jest wysoką grzywną i karą pozbawienia wolności na czas jednego miesiąca.Każda osoba skazana za popełnienie przestępstwa stadionowego zostaje pozbawiona możliwości wejścia na stadion przez okres 2 lat. W przypadku wyroku prawomocnego czas ten wydłuża się do 5 lat. Taka osoba ma obowiązek stawiania się w wyznaczonym w wyroku sądu komisariacie na dwie godziny przed meczem. Dopiero na godzinie po zakończeniu spotkania skazany może udać się do domu. Jeżeli kibic nie dostosuje się do poleceń sądu to może zostać pozbawiony wolności na czas jednego miesiąca. W dodatku nowa ustawa z 1999 roku Football Disorder Act wprowadziła możliwość zatrzymania na 24 godziny osoby z zakazem stadionowym, jeżeli istnieje podejrzenie popełnienia przez nią przestępstwa stadionowego. 