Franciszek Smuda już na początku swojej pracy na stanowisku trenera reprezentacji Polski ogłosił, że nie chce w   swojej kadrze piłkarzy bez polskich korzeni. Oznacza to, że Manuel Arboleda nawet jeśli dostanie polskie obywatelstwo nie będzie mógł zagrać dla naszej reprezentacji na Euro 2012. A przecież ten piłkarz zrobił tak wiele dla polskiego futbolu, szczególnie w obecnym sezonie. W piątej minucie meczu Dnipro Dniepropietrowsk-Lech Poznań z rzutu wolnego świetnie dośrodkował Semir Stilić, do piłki wyskoczył Manuel Arboleda i umieścił futbolówkę w siatce. Jak się później okazało było to trafienie warte awansu do Ligi   Europejskiej. Kilka minut temu zakończył się mecz Lech Poznań-Red Bull Salzburg. Bohaterem spotkania po raz kolejny okazał się Manuel Arboleda, który zdobył bramkę na 1-0. W 47. minucie Semir Stilić dośrodkował z rzutu rożnego, w polu karnym najlepiej ustawił się Manuel Arboleda i strzałem w okienko pokonał Tremmela. Radość kibicówRywala z Austrii w 80. minucie dobił Sławomir Peszko. Dzięki dzisiejszemu zwycięstwo Lech Poznań jest liderem grupy A Ligi Europejskiej. Miałem przyjemność rozmawiać z Arboledą dwa razy, zawsze był on uśmiechnięty i bardzo miły. Na każdym kroku widać jak ten piłkarz jest zaangażowany w to co robi. Ileż razy widziałem jego łzy po meczu. Manuel to prawdziwy wojownik, który mógłby wiele dobrego zrobić dla naszej reprezentacji. Mam nadzieje, że Smuda jednak zmieni zdanie. A na koniec warto zobaczyć jak Arboleda mówi po polsku 