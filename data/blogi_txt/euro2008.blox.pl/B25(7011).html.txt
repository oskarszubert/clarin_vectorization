Niedzielne zwycięstwo Juventusu Turyn nad Cagliari 1-0 pozwoliło zachować nadzieje, że "Stara Dama" zagra w przyszłym sezonie w Lidze Mistrzów. Droga do tych prestiżowych rozgrywek jest jednak bardzo ciężka. Chociażby dlatego, że w piątek Juventus zagra na wyjeździe z Interem Mediolan, który nie przegrał w tym sezonie na własnym boisku w Serie A. Dlatego nie rozumiem zachowania Mauro Camoranesiego w meczu z Cagliari, kiedy to Argentyńczyk zupełnie niepotrzebnie potraktował rywala "z łokciczka". Na jego szczęście sędzia uznał, że był to "normalny kontakt w trakcie gry". Według mnie to powinna być czerwona kartka. 