Jose Mourinho w poniedziałek został zapytany przez dziennikarzy o swoją opinię na temat zwycięstwa Barcelony w Klubowych Mistrzostwach Świata. Portugalczyk starał się umniejszyć osiągnięcie rywala: "myślę, że ważniejsze jest, by wygrać Ligę Mistrzów, gdyż te dwa meczyki gra się po zwycięstwie w Lidze Mistrzów". Problem Jose Mourinho polega na tym, że mocno skupia się na pomniejszaniu sukcesów innych, zapominając przy tym o swoich słowach z przeszłości. Miesiąc po porażce 5:0 na Camp Nou trener "Królewskich" na pytanie o to,   czy Barcelona jest najlepszym zespołem świata odpowiedział: - Nie,   najlepszą drużyną jest Inter Mediolan, który wygrał ze mną Ligę Mistrzów i w grudniu zdobył Klubowe Mistrzostwo Świata.            To pierwszy przykład na ignorancję Portugalczyka. 18 grudnia   2010 roku przed finałem Klubowych Mistrzostw Świata z udziałem Interu Mediolan Jose Mourinho udzielił wywiadu oficjalnej stronie FIFA. Jedno z   pytań dotyczyło spotkania Espanyolu z Barceloną, który był istotny dla   pozycji Realu Madryt w tabeli Primera Division. Szkoleniowiec   "Królewskich" zaskoczył dziennikarzy mówiąc: - Jedynym meczem, o który   się martwię jest finał Klubowych Mistrzostw Świata pomiędzy Interem   Mediolan a Mazembe. Chce zobaczyć jak Inter wygrywa i nosi na koszulkach przez cały rok symbol zwycięstwa w tych rozgrywkach. Zagraliśmy wiele   spotkań, by dojść do tego finału. Żarty się skończyły. Natomiast po tym jak Inter Mediolan pod wodzą Rafy Beniteza wygrał Klubowe Mistrzostwo Świata Jose Mourinho powiedział: - Myślę, że   Rafa powinien mi pogratulować, bo praktycznie to ja dałem mu tytuł.            Jak widać poglądy szkoleniowca Realu Madryt na temat Klubowych   Mistrzostw Świata w ciągu roku zmieniły się diametralnie. Jednakże   umiejętności kameleona Jose Mourinho chyba już nikogo nie dziwią.            Na koniec warto dodać, że Jose Mourinho, który jest uważany   przez wielu za najlepszego trenera na świecie nigdy nie zdołał osobiście zdobyć Klubowego Mistrzostwa Świata.za: sport.esPS. Zapraszam na mojego Facebooka. 