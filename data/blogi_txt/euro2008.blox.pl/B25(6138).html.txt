FC Barcelona pokonała wczoraj na wyjeździe Villarreal 1-0. Drużyna gości musiała sobie radzić w tym meczu bez Puyola, Abidala, Xaviego i Pedro. Natomiast Leo Messi spotkanie zaczął na ławce rezerwowych ze względu na zmęczenie spowodowane wyjazdem na mecze reprezentacji. Dlatego Pep Guardiola dał wczoraj szanse takim piłkarzom jak Thiago czy Jonathan Dos Santos. Ten pierwszy wystąpił na boisku od pierwszych minut i w pełni odwdzięczył się trenerowi za zaufaniePiłkarze "Dumy Katalonii" od początku spotkania utrzymywali się przy piłce, jednakże nie potrafili zagrozić bramce strzeżonej przez Diego Lopeza. Za to gospodarze groźnie kontrowali i w efekcie dwukrotnie Victor Valdes uratował swój zespół przed stratą bramki w pierwszej połowie.W drugiej części spotkania gra Barcelony się poprawiła. Głównie za sprawą Leo Messiego, który wszedł na boisko w 53. minucie i wyraźnie ożywił grę zespołu gości. Na efekty nie trzeba było długo czekać. W 66. minucie dwójkowa akcja Messiego z Alvesem zakończyła się wywalczeniem rzutu rożnego. Dośrodkowanie z narożnika boiska przeleciało między obrońcami Villarreal wprost na klatkę Gerarda Pique, który pewnym strzałem umieścił futbolówkę w siatce.Kolejne minuty to pełna dominacja Barcelony na boisku. Dopiero w 86. minucie gospodarze zdołali dojść do głosu, jednakże wtedy fantastyczną interwencją popisał się Victor Valdes. Z całą pewnością bramkarz "Dumy Katalonii" może się czuć największym bohaterem tego spotkania, bowiem gdyby nie on Barcelona mogłaby przegrać z Villarreal. 