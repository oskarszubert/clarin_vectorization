Rozwój technologii w ostatnim czasie jest ogromny. Z tego względu powstają coraz to nowe pomysły na biznes. Założyciele firmy "MyStarAutograph" wymyślili sobie, że podpiszą umowy z najlepszymi sportowcami świata, pobiorą od nich próbki pisma, by sprzedawać ich autografy sporządzone przez maszynę. Taki sztuczny podpis kosztuje niecałe 20 euro! Prawdziwa promocja... Wszakże za tą cenę otrzymujemy autograf Messiego z dedykacją dowolnej treści. Jakby tego było mało twórcy wraz z autografem dostarczą nam certyfikat jakości!   Ciekaw jestem, czy ktoś jest tak zdesperowany, by wydać 20 euro na pocztówkę z podpisem. Jednakże podejrzewam, że znajdą się chętni na tego typu "atrakcję". Wszakże w sklepiku Barcelony obok Camp Nou photoshopowane zdjęcia z Messim sprzedają się w hurtowych ilościach. Ceny dokładnej teraz nie podam, ale chyba wynosi ona coś koło stawki za maszynowy autograf. 