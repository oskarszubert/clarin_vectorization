W sobotę wydarzyła się wielka tragedia, o czym każdy dobrze wie. Marszałek Sejmu Bronisław Komorowski ogłosił siedmiodniową żałobę narodową. W związku z tym stacja telewizyjna Canal+ Sport postanowiła, że wszystkie zdarzenia sportowe będzie normalnie pokazywać, tyle że bez głosu komentatora. Czy ktoś mi może wytłumaczyć sens tego zachowania? Jest mi naprawdę bardzo źle z powodu tego, co wydarzyło się w sobotę. W każdy dzień oddaje cześć ofiarom katastrofy. Jednakże później chciałbym móc włączyć telewizor i zobaczyć normalne piłkarskie spotkanie z fachowym komentarzem. Niestety nie wiedzieć czemu nie mogę tego uczynić. Słyszę tylko odgłosy dochodzące ze stadionu. Miałem nadzieje, że telewizje się opamiętają, że zawieszania komentowania będzie tylko na sobotę. Nic bardziej mylnego. Mamy wtorek i dalej głucha cisza. Podejrzewam, że tak będzie do niedzieli. Redaktor naczelny Sport.pl, pan Marcin Gadziński bardzo trafnie to skomentował: "To tak jakbyśmy my w sport.pl mieli robić tą relację bez tekstu? Albo bez zdjęć?"Po co takie cudowanie? Czy telewizje niesportowe zaprzestały komentowania aktualnych zdarzeń? Wręcz przeciwnie. Wszędzie trwa dyskusja. Dlatego nie rozumiem decyzji władz Canalu+ Sport. Eurosport zachowuje się w ten sam sposób (a przynajmniej się zachowywał). Tyle, że tam mogę sobie przełączyć na angielski komentarz, Canal+ Sport niestety tego nie oferuje...Spoczywajcie w pokoju! 