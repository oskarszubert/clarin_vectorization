Boję się strasznie tego, co reprezentacja Polski zaprezentuje na Euro 2012. Wczoraj w meczu z Hiszpanią widać było, że polskim piłkarzom brakuje umiejętności. Niestety oprócz tego są oni bardzo słabi pod względem kondycyjnym. Kilka dni temu bez większego echa przeszła decyzja klubów Ekstraklasy, że powiększenie najwyższej klasy rozgrywkowej w Polsce nie nastąpi wcześniej niż w sezonie 2014/2015. Wiąże się to oczywiście z kwestią finansów. Powiększenie ligi sprawiłoby, że kluby w Ekstraklasie zarabiałyby po prostu mniej. Dlatego nikt dobrowolnie nie zdecyduje się na taki ruch. A szkoda, bo polscy piłkarze potrzebują więcej spotkań w sezonie. Tu warto przypomnieć, że większość zawodników Ekstraklasy rozegrało na wiosnę tylko 13 meczów! Michał Pol i Robert Błoński dwa lata temu rozmawiali z fizjologiem reprezentacji Polski na temat przygotowania fizycznego naszych zawodników.Ale przecież Smolarek zachwycał w   eliminacjach szybkością. Gdzie się ona podziała?-   Prosta odpowiedź: kiedy Ebi był zawodnikiem Borussii Dortmund, grał dwa   razy w tygodniu i to na najwyższym poziomie. W Racingu Santander w   końcówce sezonu wchodził na ostatnie 12 minut. Nic nie dzieje się bez   przyczyny. Zobaczcie, Chorwacja wystawiła przeciw nam drużynę B. Ale w ataku zagrali Petrić i Klasnić, którzy regularnie, tydzień w tydzień   występują w Bundeslidze. I to na najwyższym poziomie fizycznym i   mentalnym, pod presją, bo taki Klasnić w sobotę grał przeciwko Bayernowi   Monachium, a w środę w Lidze Mistrzów przeciwko Barcelonie. A polscy   piłkarze? Sami wiecie.Obawiam się, że do Euro 2012 nic w tej kwestii się nie zmieni. Nawet największy talent Ekstraklasy, Robert Lewandowski ma problem z tym, żeby odejść do klubu zza granicy. Nie wspominając o innych piłkarzach. Zresztą sam transfer to za mało, w ostatnich latach wielu znakomicie zapowiadających się w Polsce piłkarzy kończyło na ławkach rezerwowych klubów zachodnich. W sezonie 2010/2011 nie będzie Pucharu Ekstraklasy. Powodem jest brak sponsora. Tak więc w porównaniu do minionego sezonu nic się nie zmieni. Piłkarze dalej będą mieli sielankę. Nikt za bardzo nie będzie się wysilał. Pozostaje mieć nadzieje, że Lech Poznań awansuje do Ligi Mistrzów. Co pozwoli chociaż kilku potencjalnym reprezentantom Polski zasmakować prawdziwego futbolu. PS. Zapraszam na świetnego bloga Tomka Pasiecznego, na którym analizuje on piłkarskie spotkania pod względem taktycznym. 