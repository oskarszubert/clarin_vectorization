Lubię czasem zobaczyć mecz koszykówki, chociaż moja wiedza o tej grze łagodnie mówiąc jest słaba. Wczorajsze spotkanie Pucharu Europy pomiędzy BG Goettingen a Besiktasem Stambuł z Michałem Ignerskim w składzie zakończyło się skandalem. Na 19 sekund przed końcem przy stanie 83:83 goście rozpoczęli akcję. Koszykarz Besiktasu na trzy sekundy przed upływem czasu oddał rzut za trzy, niespodziewanie w tym momencie zawyła syrena oznajmiająca koniec spotkania. Piłka nie trafiła do kosza, gospodarze zaliczyli zbiórkę, czas na zegarze minął, ale gra toczyła się dalej! Zaskoczeni koszykarze Besiktasu pozwolili na rzut Trentowi Mechamowi, który zdobył dwa punkty i w efekcie mecz zakończył się wynikiem 85:83. Nie mam pojęcia dlaczego sędziowie pozwolili na kontynuowanie gry. Mam nadzieje, że ktoś wytłumaczy mi o co tu chodzi... 