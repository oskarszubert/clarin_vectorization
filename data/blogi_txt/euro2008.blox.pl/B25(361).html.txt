FC Barcelona w tym sezonie na wyjazdach w Primera Division gra fatalnie. Bilans aktualnych mistrzów Hiszpanii na obcych stadionach wynosi 3-3-1, bramki 11-8. Dla porównania prowadzący w tabeli Real Madryt może się pochwalić bilansem 7-1-1, bramki 27-5. Widać różnicę? "Duma Katalonii" w obecnch rozgrywkach zaledwie raz zdołała pokonać na wyjeździe rywala dwoma bramkami. Sytuacja taka miała miejsce w spotkaniu z Realem Madryt, które zakończyło się wynikiem 1-3. W innych meczach poza domem piłkarze Guardioli grali o wiele słabiej. Tak było chociażby we wczorajszym meczu z Espanyolem Barcelona. Spotkanie dobrze zaczęło się dla "Dumy Katalonii", bowiem w 16. minucie do siatki rywala trafił Cesc Fabregas. Jednakże mistrzowie Hiszpanii zamiast pójść za ciosem zdecydowali się na kontrolowanie spotkania. Sztuka ta wychodziła im całkiem dobrze, ale w 86. minucie przydarzył się błąd i gospodarze wyrównali. Zawodnicy FC Barcelony rzucili się do ataków, czego efektem była sytuacja z 92. minuty, gdy piłkarz Espanyolu zatrzymał piłkę ręką w polu karnym. Arbiter główny nie podyktował rzutu karnego(od 9:10 na filmiku). Kilka minut wcześniej sędzia niesłusznie odgwizdał spalonego, gdy Messi był sam na sam z bramkarzem gospodarzy. Jednakże czy to błędy sędziego przesądziły o remisie 1-1? Absolutnie nie! FC Barcelona była strasznie bierna przez większość spotkania, za co została sroga ukarana. W efekcie zespół Guardioli nie może sobie pozwolić już na żadną wpadkę, jeżeli chce poważnie liczyć się w walce o mistrzostwo Hiszpanii. 