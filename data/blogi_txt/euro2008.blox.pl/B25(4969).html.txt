Real Madryt niespodziewanie przegrał wczoraj na wyjeździe z Levante 0-1. Po zakończeniu spotkania Jose Mourinho całą winę zwalił na piłkarzy gospodarzy i sędziego. Dyskusje o słuszności zarzutów portugalskiego szkoleniowca zostawmy jednak na boku i skupmy się na tym co "Królewscy" pokazywali do 40. minuty meczu. Bowiem do tego czasu Real Madryt grał całą jedenastką i miał zdecydowaną przewagę. Kwestią minut było strzelenie gola, gdyż bramkarz Levante bronił bardzo niepewnie. Co chwila zdarzało mu się wypuścić piłkę z rąk. Raz nawet po jego błędzie piłkarze Realu Madryt strzelili bramkę, ale sędzia dopatrzył się spalonego. Niestety w 40. minucie Angel Di Maria dał się sprowokować jak małe dziecko. W efekcie doszło do przepychanek na skutek których Sami Khedira został wyrzucony przez sędziego z boiska. W drugiej połowie na murawę wszedł Cristiano Ronaldo. Jednakże zmiana ta nie wiele wniosła do gry osłabionych "Królewskich". Wszystko dlatego, że Portugalczyk był wczoraj cieniem samego siebie. Zawodnicy Levante bezlitośnie go ogrywali. Natomiast gospodarze grali swoje i w 68. minucie udało im się strzelić bramkę. Później skupili się oni na obronie. Trzeba przyznać, że robili to bardzo mądrze, bo "Królewscy" od czasu straty gola nie potrafili stworzyć jakiejś klarownej sytuacji. W efekcie mogliśmy oglądać tylko ostre faule Marcelo i Pepe, które wynikały z frustracji. Bonus: szalony kibic 