Ricardo Teixeira ze względów zdrowotnych zrezygnował z funkcji prezesa Brazylijskiego Związku Piłki Nożnej, którym kierował od 1989 roku. Jego następcą został Jose Maria Marin, który słynie z dosyć dziwnych zachowań. Przykładowo podczas ceremonii wręczania medali za zwycięstwo w Pucharze Sao Paulo juniorów postanowił on przywłaszczyć sobie jeden z krążków dla siebie. W efekcie bramkarz zespołu Corinthians został pozbawiony medalu. Pan Jose Maria Marin oczywiście zaprzeczył, że zabrał cokolwiek... 