Joan Laporta podczas Gran Derbi siedział w loży VIP'ów obok prezydenta Realu Madryt Florentino Pereza. Dlatego też nie mógł być zbyt wylewny w swojej radości ze zwycięstwa nad odwiecznym rywalem. Jednak nie na darmo mówią, że życie w Hiszpanii zaczyna się po 22. Prezydent Barcelony udał się do jednej z dyskotek w Barcelonie, gdzie hucznie świętował zwycięstwo z kilkoma paniami u boku. Nie obyło się również bez szampana. Joan Laporta wylał na siebie wart 100 euro trunek. To się nazywa radość po zwyciestwie! 