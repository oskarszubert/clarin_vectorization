Trener Pep Guardiola na mecz FC Barcelona-BATE Borysów wystawił następujący skład:Pinto, Montoya, Bartra, Fontàs, Maxwell, Dos Santos (58' Muniesa), Thiago, Rafinha (70' Deulofeu), Sergi Roberto (79' Riverola), Cuenca i Pedro.W barwach "Dumy Katalonii" zadebiutował Marti Riveola, którym podobno latem tego roku interesowała się Lechia Gdańsk. Młody piłkarz był 24. wychowankiem Barcelony, który dostał szansę na występ w oficjalnym meczu pierwszego zespołu pod wodzą trenera Pepa Guardioli. Mimo tak eksperymentalnego składu gospodarze pokazali się z bardzo dobrej strony pokonując rywala 4-0. Szczególnie wyróżnił się Isaac Cuenca, który miał udział aż przy trzech trafieniach. Dzięki takiego rezultatowi Barcelona zakończyła fazę grupową z najlepszym w historii Ligi Mistrzów bilansem bramkowym +16. "Duma Katalonii" w sześciu spotkaniach zdobyła aż dwadzieścia goli, tracąc przy tym zaledwie cztery. W dodatku rywale na bramkę Barcelony celnie strzelali zaledwie siedem razy! 