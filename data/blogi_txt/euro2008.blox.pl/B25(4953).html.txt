Bayern Monachium w pierwszym półfinałowym meczu Ligi Mistrzów pokonał Real Madryt 2-1. Dla drużyny gości była to pierwsza porażka w obecnej edycji Ligi Mistrzów. W innych rozgrywkach zawodnicy Mourinho również dawno nie przegrywali-ostatnia porażka miała miejsce 18 stycznia w meczu Pucharu Króla z Barceloną. ﻿"Królewscy" po zdobyciu w 53. minucie bramki na 1-1 całkowicie się cofnęli, czekając na to co zrobią gospodarze. Taktyka może i słuszna, ale nie przewidująca tego, że Niemcy zawsze grają do końca. W efekcie w 90. minucie Mario Gomez zdobył zwycięską bramkę dla "Bawarczyków". Z tego powodu Real Madryt w rewanżu u siebie musi strzelić co najmniej jedną bramkę. Zadanie wydaje się proste, aczkolwiek to mogą być tylko złudzenia. "Królewskich" w sobotę czeka morderczy mecz na Camp Nou z Barceloną. Ciężko uwierzyć, by to spotkanie nie odbiło się na dyspozycji fizycznej piłkarzy Jose Mourinho. Niesamowicie ciekaw jestem tego, co Real Madryt zrobi w tym meczu. Porażka "Królewskich" może niezwykle mocno obniżyć morale zespołu, dlatego spodziewam się defensywnego ustawienia drużyny gości z nastawieniem na kontrataki.﻿Z drugiej strony zawodnicy Bayernu Monachium będą mogli spokojnie wypocząć przez cały tydzień, bo Bundesliga jest już dla nich stracona. Dlatego rewanż zapowiada się bardzo emocjonująco, gdyż walka o awans do finału Ligi Mistrzów powinna trwać aż do ostatniej minuty spotkania. A może o zwycięstwie zadecyduje dogrywka? O tym przekonamy się już za tydzień. Zagraj w półfinałowym meczu UEFA Champions League dzięki aplikacji Star Player Heinekena﻿. ﻿ 