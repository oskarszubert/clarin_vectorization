Dziwne rzeczy dzieją się ostatnio we Włoszech. W ciągu ostatnich dwóch tygodni remis miał paść i padł w spotkaniach Chievo- Catania oraz Chievo-Parma. Teraz mówi się o tym, że mecz Catania-Palermo ma zakończyć się remisem. Sprawa jest o tyle dziwna, że drużyna gości gra o miejsce w tabeli premiowane awansem do kwalifikacji Ligi Mistrzów. W dodatku jest to derby Sycylii, więc naprawdę ciężko wyobrazić sobie, że któraś z drużyn może odpuścić lokalnemu rywalowi. Jednakże coś musi być na rzeczy, skoro większość bukmacherów wycofała to spotkanie ze swojej oferty. A jeśli ktoś już przyjmuje zakłady na ten mecz, to jedynie po kursie 2,0. Warto przypomnieć, że w normalnych warunkach kurs na wynik remisowy nie schodzi poniżej 3,0. Bardzo jestem ciekaw jak zakończy się sobotnie spotkanie Catania- Palermo. Remis może oznaczać, że w Serie A znowu ustawia się mecze. Co wydaje się bardzo dziwne, skoro nie tak dawno wiele klubów zostało ukaranych w związku z aferą korupcyjną. Czyżby nikogo to nic nie nauczyło? 