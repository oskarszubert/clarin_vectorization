Pierwszy mecz po przerwie reprezentacyjnej zawsze jest ciężki dla wielkich klubów. Mimo to FC Barcelona do przerwy prowadziła dosyć pewnie z Sevillą 1-0. W drugiej części spotkania zawodnicy zespołu gości wykorzystując zmęczenie rywala zaczęli uderzać w jego słabe punkty. Jednym z nich niewątpliwie jest obrona przy stałych fragmentach gry. W 64. minucie po rzucie rożnym padła bramka dla Sevilli, ale nie wiedzieć czemu sędzia jej nie uznał. ﻿ Kolejne minuty przyniosły bramkę Messiego na 2-0 i kontaktowego gola dla Sevilli w 80. minucie. 10 minut później niemiłosiernie ogrywany przez całe spotkanie Coke zdobył gola na 2-2. Jednakże to nie był koniec emocji na Camp Nou tego wieczoru. Już po doliczonym czasie gry piłkę do siatki skierował Alexis Sanchez i to FC Barcelona zwyciężyła 3-2.  ﻿ Zwycięskiego gola dla Barcelony rezerwowi tegoż zespołu świętowali w dosyć dziwny sposób... Po meczu Pinto wszedł do szatni rywala i przeprosił za swoje zachowanie. ﻿ W ten sposób Sevilla już od ponad roku nie zdołała wygrać na wyjeździe w Primera Division. Dziś było blisko sukcesu, ale Barcelona to nie Wrocław, gdzie podopieczni Unaia Emery'ego﻿ zdołali wygrać 5-0...  Odnośnie kontrowersji warto na koniec dodać, że Sevilla już pierwszej połowy nie powinna kończyć w pełnym składzie, jednakże sędzia tego wieczoru lubił się mocno wyróżniać... ﻿ 