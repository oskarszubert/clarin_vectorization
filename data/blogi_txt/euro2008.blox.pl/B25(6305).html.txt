Kto nie widział dzisiejszego meczu Real Madryt z Villarreal niech szybko włączy powtórkę, bowiem spotkanie na Santiago Bernabeu było niezwykle pasjonujące. Oczywiście zdecydowanym faworytem do zwycięstwa przed pierwszym gwizdkiem byli gospodarze. Jednakże to goście rozpoczęli mecz od ataków. W 7. minucie Cani wyprowadził Villarreal na prowadzenie.Piłkarze Realu Madryt odpowiedzieli błyskawicznie za sprawą geniuszu Cristiano RonaldoAczkolwiek po tym wyrównującym trafieniu "Królewscy" znowu stanęli z grą. Zawodnicy "Żółtej Łodzi Podwodnej" przejęli kontrolę nad wydarzeniami na boisku. Goście grali ładną, kombinacyjną piłkę, a ich akcja bramkowa na 1-2 z 18. minuty zasługuje na najwyższe uznanie. Mimo prowadzenia piłkarze Villarreal wciąż atakowali, jednak brakowało wykończenia akcji. W 46. minucie sędzia podyktował rzut wolny dla Realu Madryt, po którym piłkę do bramki skierował nie kto inny jak Cristiano Ronaldo. W przerwie Jose Mourinho kompletnie odmienił swój zespół. Piłkarze Realu Madryt drugie 45 minut rozpoczęli od zmasowanych ataków. Zawodnicy gości byli takim obrotem spraw tak zaskoczeni, że zapomnieli o tym, iż w ogóle istnieje coś takiego jak bramka strzeżona przez Ikera Casillasa. Dopiero po 20 minutach drugiej części spotkania drużyna Villarreal zaczęła się odgryzać. Jednakże to Real Madryt wciąż był przeważającą stroną na boisku. W 80. minucie fenomenalnie zachował się w polu karnym Cristiano Ronaldo kompletnie oszukując trzech obrońców zespołu gości. Dla Portugalczyka było to trzecie trafienie tego wieczoru.Dwie minuty później Ronaldo podał do Kaki, który dobił rywala trafiając na 4-2. Jose Mourinho z radości zaczął dopingować kibiców do aplauzu. Jednakże pod wpływem emocji zapomniał, że naprzeciw niego siedzą piłkarze Villarreal, dlatego przy linii bocznej doszło do małego zamieszania.Końcówka spotkania to ataki "Żółtej Łodzi Podwodnej", które jednak nie były zbyt skuteczne. "Królewscy" wygrali 4-2, mimo tego, że dwukrotnie przegrywali. To był prawdziwy popis Cristiano Ronaldo i zdolności trenerskich Jose Mourinho. Walka o mistrzostwo Hiszpanii już dawno nie była tak emocjonująca! 