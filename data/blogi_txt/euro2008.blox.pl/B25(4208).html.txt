W trakcie treningu Realu Madryt w Tiencinie dwóch kibiców wbiegło na murawę, żeby zdobyć autograf Kaki. Oczywiście błyskawicznie zareagowała ochrona, która złapała intruzów. Jednakże Jose Mourinho nakazał ich wypuścić. Do tego pozwolił im usiąść na ławce rezerwowych oraz zrobić sobie zdjęcie z Kaką. Niestety gest portugalskiego szkoleniowca szybko obrócił się przeciwko niemu, ponieważ inni za przykładem dwóch pierwszych śmiałków także próbowali dostać się na murawę. Kumulacja nastąpiła, gdy Kaka wrzucił swoją koszulkę na trybuny. Wtedy między sympatykami Realu Madryt doszło do małej bitwy... 