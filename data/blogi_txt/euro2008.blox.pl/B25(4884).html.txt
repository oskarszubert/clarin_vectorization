PZPN to chyba najbardziej znienawidzona instytucja w Polsce. Kilka dni temu firma Nike na konferencji prasowej we Wrocławiu zaprezentowała nowe koszulki reprezentacji Polski z logo tejże instytucji. Pierwszy raz w historii zabrakło miejsca dla orzełka. Rzecznik prasowa PZPN tak wypowiedziała się na temat przyczyn tego stanu rzeczy: "Godło narodowe to symbol, którego w żaden sposób nie da się zastrzec i tak naprawdę może być używane przez każdego. Ostatnio np. widziałam drużynę z bardzo niskiej ligi, która miała biało-czerwone koszulki z orzełkiem. Chyba nawet jej sponsorem technicznym był Nike".Wiadomo więc, że chodzi o pieniądze. PZPN chce sprzedać jak najwięcej koszulek, by móc pławić się w jeszcze większym luksusie. Jednakże chciwi działacze zapomnieli o pewnych szczegółach... Mianowicie statystyczny Polak nienawidzi PZPN i wszystkiego co się z tym wiąże. Tak więc koszulka z samym logo PZPN musiała spotkać się z ogromnym sprzeciwem tłumu. Do tego z reguły jesteśmy patriotami i lubimy akcenty związane z naszą niepodległością. Niestety logo PZPN większości kojarzy się raczej z czymś w rodzaju niewoli. Dlatego uważam, że w przeciągu kilku dni powstanie projekt nieoficjalnej koszulki kibica reprezentacji Polski z symbolami patriotycznymi. Sprzedaż takiego produktu będzie tak duża jak nienawiść do PZPN i w efekcie pani Agnieszka Olejkowska dostanie coś czego bardzo chciała uniknąć, czyli zalania rynku nieoficjalnymi koszulkami. No ale nie od dziś wiadomo, że kto mieczem wojuje, ten od miecza ginie.PZPN miał doskonałą szanse na stworzenie pięknych, patriotycznych trykotów. Niestety działacze po raz kolejny postanowili zadrzeć z kibicami, czego efektem będą zapewne "pochwalne" śpiewy podczas Euro 2012. PS. Ostatnio oglądałem bardzo ciekawy dokument o Dywizjonie 303. Zobaczycie go, by przekonać się jak świetnie walczyli żołnierze z odznaką 111. Eskadry Myśliwskiej na boku. 