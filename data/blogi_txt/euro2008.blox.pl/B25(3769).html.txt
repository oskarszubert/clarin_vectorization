Pontevedra to klub, który obecnie gra w trzeciej lidze hiszpańskiej. Piłkarze tego zespołu od pięciu miesięcy nie dostają wypłat. Z tego powodu w meczu z Lugo postanowili oni zaprotestować i nie grać przez pierwszą minutę spotkania. Zaskoczeni rywale zachowali się z duchem fair play i spokojnie podawali piłkę do siebie. Później piłkarze gospodarzy zaczęli grać normalnie, ale niestety ulegli drużynie gości 2-3. 