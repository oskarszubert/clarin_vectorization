Nie milkną echa wczorajszego meczu Real Madryt-Villarreal. Drużyna gości dwukrotnie obejmowała w tym spotkaniu prowadzenie, jednakże to "Królewscy" okazali się lepsi w ostatecznym rozrachunku. Po tym jaka Kaka zdobył bramkę na 4-2 Jose Mourinho zaczął się cieszyć tuż przed ławką rezerwowych drużyny gości. Wściekły Cani rzucił w Portugalczyka pustą butelką. Sędzia ukarał go za to zachowanie czerwoną kartką. Po meczu Mourinho tak się tłumaczył: "cieszyłem się z tego gola z moim synem, który siedział za ławką rezerwowych Villarreal. Piłkarze tego zespołu myśleli, że ich prowokowałem. Mam nadzieje, że uwierzą osobie, która przysięga na swojego syna. Myślę, iż cała sytuacja wyszła z tego, że każde moje zachowanie jest traktowane jako negatywne". Oczywiście słowom Portugalczyka można wierzyć lub nie. Jedno jest pewne-Mourinho sympatii w piłkarzach Villarreal na pewno nie wzbudził i można się spodziewać ogromnych emocji w rewanżowym spotkaniu, które odbędzie się za jakiś czas. 