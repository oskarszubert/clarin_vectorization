Trwa gorąca dyskusja na temat tego czy powinno się rozgrywać sparingi przed Mistrzostwami Świata. Według mnie jak najbardziej należy organizować spotkania towarzyskie, bo jak inaczej piłkarze mają się zgrać? Wewnętrzne gierki to za mało. Potrzebny jest rywal, który będzie wymagający. Ukaże wszystkie błędy w ustawieniu zespołu. To, że piłkarze ulegają urazom nie jest niczym nowym. Taki jest ten zawód. Zarzuca się, że zawodnicy w Premiership muszą znieść ogromne wysiłki. To prawda, ale oni dostają ogromne pieniądze za to. Ja pewnie nie zarobie przez całe życie tego co Rio Ferdinand w tydzień. Więc absolutnie nie współczuje mu tego, że musi grać co trzy dni. Robi to dobrowolnie, nie jest żadnym niewolnikiem jak dziecko w chińskiej fabryce. Minusem tak częstego grania, jest ogromne zmęczenie piłkarzy, które owocuje kontuzjami. Ale niech mi ktoś wytłumaczy, jak piłkarz, który nie wytrzymuje zwykłego sparingu ma wytrzymać 30 dni ostrego kopania na boiskach w RPA? Dobrze, że urazy wychodzą teraz, bo przynajmniej jest możliwość zastąpienia tych zawodników. Po pierwszym spotkaniu danej drużyny na Mundialu takiej opcji już nie będzie. Piłka nożna to nie taniec z gwiazdami. To jest męska gra(z całym szacunkiem dla świetnych piłkarek!), która wymaga wytrzymałości. Szkoda mi tych genialnych piłkarzy, którzy nie zagrają na Mundialu. Aczkolwiek takie jest życie. Drużyna na boisku składa się z 11 piłkarzy, którzy mają za cel wygrać. To nie jest ten jeden kontuzjowany zawodnik. Zauważcie, że na tak naprawdę w każdej reprezentacji jest tylko jeden kontuzjowany. Wyjątkiem są Niemcy(dwa urazy) i Anglia, która musi sobie radzić bez Ferdinanda i Beckhama. Z tym, że ten drugi już dawno temu uległ kontuzji. Tak więc żadnej reprezentacji nie dopadła jakaś ogromna plaga urazów. Siły są wyrównane. Niech wygra lepszy. Zapomnijmy o tym co działo się przez ostatnie dni. Cieszmy się tym co nas czeka. Bo to będzie piękny festiwal futbolu! 