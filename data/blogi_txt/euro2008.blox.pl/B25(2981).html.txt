To już jest pewne Rafa Benitez odejdzie z Liverpoolu za porozumieniem stron. W ramach odprawy dostanie 3 miliony funtów. Dzięki temu co uczyniła jego drużyna 25 maja 2005 roku w finale Ligi Mistrzów jest on dla mnie trenerem magicznymDo przerwy przegrywał 3-0 z wielkim Milanem. Zdołał przekonać swoich piłkarzy, że wszystko może się jeszcze zdarzyć, że mogą wygrać. I jego zawodnicy to zrobili, uwierzyli i zwyciężyli. A jednym z bohaterów tamtej magicznej nocy był Jerzy DudekByło to ogromne osiągnięcie Beniteza, który wygrał Ligę Mistrzów w pierwszym sezonie pracy na Anfield Road. Jednakże należy pamiętać, że sezon wcale nie zaczął się różowo dla Liverpoolu. "The Reds" byli bliscy odpadnięcia z Ligi Mistrzów już w fazie grupowej, jednakże gol Gerrarda w 87. minucie meczu z Olimpiakosem sprawił, że chłopcy Beniteza awansowali do kolejnej rundy. Dwa lata później Rafa kolejny raz wprowadził Liverpool do finału Ligi Mistrzów, jednakże tym razem lepszy okazał się Milan wygrywając 2-1. Benitez nie licząc ostatniego sezonu zawsze utrzymywał Liverpool w czołówce Premiership. Zapewnił mi on wiele pięknych emocji, których nigdy nie zapomnę. Mam wielką nadzieje, że szybko znajdzie prace w jakimś renomowanym zespole. Najlepiej w Premiership albo Primera Division, bo te ligi najlepiej mi się ogląda. Może w Valencii? To byłoby coś wspaniałego- Mourinho, Guardiola i Benitez. Trójka genialnych trenerów! Dziękuje! Na koniec polecam piękną kompilacje podsumowującą okres pracy Rafy dla Liverpoolu. 