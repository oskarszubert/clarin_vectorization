Wisła Kraków przed wczorajszym meczem Ligi Europejskiej była w beznadziejnej sytuacji-żeby awansować musiała pokonać Twente i do tego liczyć na stratę punktów przez Fulham w spotkaniu z Odense.  Mimo to piłkarze "Białej Gwiazdy" wierzyli sukces i od pierwszych minut wzięli się do roboty, dzięki czemu po 12 minutach prowadzili 1-0. Niestety goście na 6 minut przed końcem połowy wyrównali, ale wciąż była nadzieja na korzystny rezultat w Krakowie. Co innego w Londynie, gdzie miejscowe Fulham prowadziło z Odense 2-0. Piłkarze polskiego zespołu nie przejęli się wynikiem korespondencyjnego pojedynku i już na początku drugiej części spotkania objęli prowadzenie, którego nie oddali już do końcowego gwizdka sędziego. Tymczasem w Londynie w 64. minucie pojawiła się iskierka nadziei, bowiem goście zdobyli kontaktowego gola. Gdy nadeszła 93. minuta tego spotkania w Krakowie piłkarze ze spuszczonymi głowami spacerowali po murawie. Ale wtedy zdarzył się cud, który sprawił, że pierwszy raz od 41 lat na wiosnę mamy dwa zespoły w europejskich pucharach! 2012 rok będzie piękny dla polskiego futbolu! Swoją drogą całkiem sporo szczęścia ostatnio mamy-cudowny gol Odense, losowanie grup Euro 2012. Czyżby w piątek pan Gianni Infantino miał sprawić, że w 1/16 finału Ligi Europejskiej do Polski przyjadą dwa Manchestery? Wydaje się niemożliwe, ale... 