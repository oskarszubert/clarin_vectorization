Éric Moussambani (ur. 31 maja 1978) - pływak z Gwinei Równikowej. W mediach nadano mu przydomek Węgorz (ang. Eric The Eel).Moussambani zyskał sobie światową sławę, kiedy podczas letnich Igrzysk Olimpijskich w Sydney w 2000 roku pokonał 100 metrów stylem dowolnym w czasie 1.52.72 - dwukrotnie wolniejszym od najszybszych rywali, gorszym także od rekordu świata Iana Thorpe'a na 200 metrów. Moussambaniego śmiało można było nazwać maskotką tamtych Igrzysk.Moussambani nie musiał osiągać minimum olimpijskiego, aby zakwalifikować się na Igrzyska - był jednym z beneficjentów tak zwanej dzikiej karty.Pewnym usprawiedliwieniem olimpijskiej postawy Moussambaniego mógł być fakt, że do olimpijskiego finału nigdy nie widział basenu o 50-metrowej długości - a więc obiektu takiego, na jakim przyszło mu rywalizować. Moussambani trenował głównie w najlepszym w swoim kraju obiekcie - basenie w stołecznym hotelu o długości 20m.Moussambani w ciągu 4 lat dzielących go od następnych Igrzysk uczynił znaczące postępy - uzyskał rekord życiowy niższy niż 60 sekund. Pomimo tego, nie wystąpił na nich z powodu kłopotów związanych z uzyskaniem wizy wjazdowej. 