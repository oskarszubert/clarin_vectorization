Kolega, który brał udział w futsalowych Mistrzostwach Polski do lat 20, przesłał mi wiadomość, w której opisał zakulisowy skandal podczas tej imprezy. Myślę, że warto się zapoznać z poniższym materiałem."Witam,    Mam do przedstawienia ciekawy temat. Co prawda został już opisany przez portal  interia.pl: klik   ale pozostało nieopisanych kilka interesujących szczegółów  dotyczących wydarzeń podczas futsalowych Mistrzostw Polski do lat 20 w  Pniewach. Na przykład to, że informację o nieuprawnionych zawodnikach w  Grajowie(MKF) "sprzedała" drużyna Kupczyka Kraków, czyli ich małopolscy  sąsiedzi. Kiedy po trybunach w hali przeszedł głuchy telefon z  nowinkami o "ligowcach z Grajowa " i drużyny z ich grupy się o tym dowiedziały, nie pozostało im nic innego jak złożyć protest. Jednak na  decyzję komisji trzeba było poczekać. Tymczasem MKF zakończył  rywalizację w grupie na drugim miejscu wyprzedzając Tango Gliwice, co  dawało im awans do fazy pucharowej. Około godziny 21.30 w sobotę  komisja zadecydowała że MKF musi dostarczyć brakujące dokumenty do 9.30  następnego dnia (ćwierćfinał miał być rozegrany o 10.00, co ciekawe ze wspomnianym Kupczykiem Kraków). Ta decyzja spowodowała,że obie zainteresowane drużyny (MKF i Tango) zostały na turnieju do następnego  dnia nie będąc pewnym czy zagrają. W mikołajkową niedziele, niedługo po  9 na hali pojawiają się 3 drużyny chcące rozegrać ćwierćfinał. 9.30 -  decyzji komisji ciągle nie ma, Kupczyk i Grajów wychodzą na rozgrzewkę ,  chłopcy z Tango siedzą dalej na trybunach czekając na rozwój wydarzeń.  9.40 - decyzji dalej nie ma, Tango schodzi do szatni. 9.50 - Tango wychodzi na rozgrzewkę, MKF musi ustąpić i zejść z parkietu, zawodnicy  z Grajowa nie szczędzą złośliwych uwag futsalowcom z Tango. 10.00 -  mecz zostaje przełożony o 20 min, drużyny Tango i Kupczyka schodzą do  szatni, MKF zostaje na parkiecie i tam czeka na decyzję. W oczach  Grajowian widać zdenerwowanie, kierownictwo drużyny jest zlane potem,  wiedzą że to całe zamieszanie to ich wina. 10.30 - komisja podejmuje  decyzję o wykluczeniu Grajowa, mecz może być w końcu rozegrany. Drużyna Tango później zostaje Vicemistrzem Polski. Więcej informacji można  przeczytać na portalu 40minut.pl, m.in. ten filmik z wywiadem z  prezesem(kierownikiem?) MKF Grajów, którego słuchając można mieć  wrażenie, że jest typowym przedstawicielem rasy "leśnych dziadków".     P.S. Muszę dodać, że przepis o zgodach na grę w mistrzostwach od  klubów z dużego boiska został wprowadzony aby nie brali udziału  zawodnicy, którzy swoją karierę upatrują w grze na trawie i w ten  sposób blokują rozwój chłopakom zdecydowanych na futsal.  "Relacje wideo z Mistrzostw Polski do lat 20 zobaczycie poniżej: 