W 41. minucie meczu Pucharu Anglii pomiędzy Tottenhamem a Boltonem doszło do dramatycznego wydarzenia. Wtedy to zawodnik drużyny gości Fabrice Muamba nagle padł na murawę. Na boisko od razu wbiegł sztab medyczny. Okazało się, że serce zawodnika Boltonu przestało bić. Na szczęście po reanimacji udało się przywrócić puls u młodego zawodnika. Wszyscy obecni na stadionie z przerażeniem obserwowali dramatyczną walkę o życie Fabrice'a Muamby. Niektórzy piłkarze zaczęli się modlić.Sędzia Howard Webb po konsultacji z trenerami obu zespołów zdecydował się na zakończenie spotkania. Fabrice Muamba po 10 minutach został przewieziony do szpitala. Ostatnie wiadomości mówią, że piłkarz Boltonu jest w stanie ciężkim i przebywa na oddziale intensywnej terapii. Miejmy nadzieje, że zawodnik Boltonu wróci do zdrowia. Wszakże 6 kwietnia skończy on dopiero 24 lata. Na koniec warto przytoczyć słowa Robina van Persiego, który na swoim Twitterze napisał: "Jestem strasznie przygnębiony tym co dziś stało się na stadionie Tottenhamu. Fabrice Muamba to piłkarz z którym grałem przez wiele lat. Co za świetny facet. Zawsze z uśmiechem na twarzy. Proszę Fabrice, niech ten uśmiech wróci. Moje myśli są z Tobą i Twoją kochaną rodziną!"oraz Kyle'a Walkera: "nie ważne komu kibicujesz. Nie ważne, że nie lubisz piłki nożnej. Nie ważne, że nie jesteś religijny. Módl się za Fabrice'a Muambę". 