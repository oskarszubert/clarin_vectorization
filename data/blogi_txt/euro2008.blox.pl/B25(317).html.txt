FC Barcelona i Bayern Monachium zmierzą się dziś w finale Audi Cup o godzinie 20:45. Oba zespoły wygrały wczoraj wieczorem swoje spotkania półfinałowe dopiero w rzutach karnych. "Duma Katalonii" zwyciężyła w serii jedenastek Internacional Porto Alegre 4-2, natomiast "Bawarczycy" pokonali AC Milan 5-3. Pep Guardiola na wczorajsze spotkanie wydelegował dwie różne jedenastki. W pierwszej połowie na boisko weszli:Valdés; Riverola, Busquets, Fontàs, Maxwell; Keita, Thiago, Iniesta, Afellay, Cuenca i Jonathan Soriano. Natomiast w drugiej części spotkania skład "Dumy Katalonii" wyglądał tak:Pinto; Abidal, Jeffren, Villa, Balliu, Dos Santos, Pedro, Carmona, Armando, Rosell i Espinosa.W regulaminowym czasie gry Barcelona zremisowała z brazylijskim zespołem 2-2. Piłkarze mistrza Hiszpanii dwukrotnie obejmowali w meczu prowadzenie, jednakże nie potrafili go utrzymać. Pep Guardiola, gdy jego zespół stracił drugą bramkę nie wytrzymał nerwowo i cisnął ze złości butelką o ziemię.Skrót meczu:Bayern Monachium na mecz z Milanem wystawił swój praktycznie najmocniejszy skład:Neuer - Rafinha (71. J. Boateng), Van Buyten, Badstuber, Lahm - Tymoshchuk (63. Luiz Gustavo), Schweinsteiger - Robben (63. Alaba), Kroos, Müller - Gomez.Z tego względu zastanawiam się jak bawarski zespół poradzi sobie dziś kondycyjnie z Barceloną, która na pewno przez większość spotkania będzie częściej przy piłce. Z drugiej strony nie wiadomo jak zachowa się Pep Guardiola, który w dotychczasowych dwóch spotkaniach towarzyskich zawsze stosował dwie różne jedenastki. 