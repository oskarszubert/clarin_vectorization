Na wczorajszej konferencji prasowej FIFA ogłosiła, że jest bardzo zadowolona z pracy sędziów. Kibice USA słysząc coś takiego zapewne łapali się za głowę. Jak można chwalić arbitrów, skoro popełniają oni tak wiele błędów? Odpowiedzią zapewne jest niechęć do powtórek wideo. Niestety ostatnie mundialowe spotkania pokazały, że bez nich rywalizacja na równych warunkach jest po prostu niemożliwa. Sędziowie na pewno zadecydowali o wynikach trzech spotkań, to jest: USA-Słowenia, Słowacja-Nowa Zelandia oraz Nowa Zelandia-Włochy. W przypadku tego pierwszego meczu przy stanie 2-2 arbiter główny nie uznał prawidłowo zdobytej bramki dla USA w 85. minucie spotkania.Mecz Słowacja- Nowa Zelandia zakończył się wynikiem 1-1, bramka na 1-0 padła z ewidentnego spalonego.Tym samym wynikiem zakończył się również mecz Nowa Zelandia-Włochy. Tyle, że w tym spotkaniu obie bramki zostały zdobyte po nieprawidłowych akcjach-przy golu dla Nowej Zelandii był spalonynatomiast bramka dla Włochów padła tylko dlatego, że sędzia dał się nabrać na talent aktorski De Rossiego Również w meczu Brazylia-Wybrzeże Kości Słoniowej padł nieprawidłowo zdobyty gol. Jego autorem był Luis Fabiano, który dwa razy pomógł sobie ręką przed oddaniem celnego strzału na bramkę przeciwnika. Chwilę później Luis Fabiano śmiał się z tej sytuacji razem z sędzią...W tym samym spotkaniu czerwoną kartkę dostał Kaka. Oczywiście była ona niesłuszna. Jednakże na obronę sędziego trzeba podać fakt, że nie widział on tej sytuacji, bowiem był skupiony na piłce. To pokazuje dlaczego sędziowie potrzebują pomocy w postaci zapisu wideo.Indywidualnej kary uniknął wczoraj David Villa podczas meczu Hiszpania-Honduras. Zawodnik ten zachował się karygodnie uderzając rywala w twarz. Takich sytuacji pewnie było jeszcze więcej, aczkolwiek powyższe najbardziej zapadły mi w pamięci. Widać w jak wielkim stopniu sędziowie wpłynęli na wynik kilku spotkań. FIFA problemem się nie przejmuje. A powinna... Bonus: 