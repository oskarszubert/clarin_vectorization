W czasie meczu Ligi Mistrzów Real Madryt-FC Barcelona piłkarz zespołu gości Sergio Busquets krzyczał do Marcelo "mono, mono", czyli "małpa, małpa".  Działacze "Królewskich" złożyli oficjalną skargę do UEFA na zachowanie Busquetsa. Początkowo Komisja Kontroli i Dyscypliny ją odrzuciła. Jednakże Real Madryt złożył odwołanie. W związku z tym sprawa znowu stanie na wokandzie. UEFA zbierze się na posiedzeniu 15 maja, by podjąć decyzje w sprawie ewentualnego ukarania Sergio Busquetsa. Wyrok zostanie podany oficjalnie dzień później. Piłkarzowi Barcelony grozi kara zawieszenia na aż sześć spotkań. W tym na ten najważniejszy mecz-finał Ligi Mistrzów na Wembley z Manchesterem United.Osobiście z niecierpliwością czekam na decyzje UEFA. Wszakże jedynym dowodem w sprawie jest nagranie na którym widać ruch warg Busquetsa wskazujący na to, że piłkarz Barcelony powiedział "małpa, małpa". Zawieszenie na pewno byłoby dużym precedensem. edit. Sergio Busquets tłumaczył się z całego zdarzenia twierdząc, że powiedział do Marcelo: "Mucho morro", co oznacza "co za bezczelność". Patrząc na gesty piłkarza Barcelony podczas wypowiadania tych słów jakoś ciężko w to uwierzyć. 