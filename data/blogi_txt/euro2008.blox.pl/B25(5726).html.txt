Niemiec Frank  Stoldt został pierwszym mistrzem świata w szachoboksie. W Berlinie  zorganizowano pierwszą walkę o mistrzostwo świata w historii zawodów,  które stanowią połączenie szachów i boksu.        Bardziej oryginalny mariaż sportowych  dyscyplin chyba trudno sobie wyobrazić. Zawodnicy toczą w ringu  trzyminutową walkę bokserską. Następnie zaś wnoszony jest nań stół, na  którym oponenci przez cztery minuty grają w szachy. I tak aż do  wyłonienia zwycięzcy. W szachoboksie zwyciężyć można  zadając przeciwnikowi mata w szachach, nokautując go lub wygrywając na  punkty w walce bokserskiej. - To, co jest w tym sporcie szczególnego,  to fakt, że z konkurentem rywalizuje się jednocześnie na dwóch płaszczyznach - mówi mistrz świata.Dotychczas wszystkie rozstrzygnięcia w mistrzowskich walkach w szachoboksie zapadały zawsze  przy szachowym stoliku. Tak było też podczas pojedynku, w którym  zmierzyli się Frank Stoldt z Amerykaninem Davidem Depto. O zwycięstwie  Niemca zadecydował mat w siódmej rundzie. Galę szachoboksu w Berlinie  oglądało prawie tysiąc osób.Więcej o tej nietypowej dyscyplinie możecie przeczytać tu: zczubaza: sport24PS. Na koniec odnośnie boksu-Przemek pobił Dodę! 