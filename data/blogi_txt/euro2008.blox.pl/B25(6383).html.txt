W środę Manchester United rozegrał towarzyski mecz z gwiazdami ligi irlandzkiej. W trakcie spotkania kontuzji nabawił się Michael Carrick. Po tym zdarzenie sir Alex Ferguson oznajmił: "w środę Michael skręcił kostkę. Nie jest to nic poważnego, jednakże na pewno nie zagra przez dwa tygodnie. Początek sezonu ma z głowy". Selekcjoner reprezentacji Anglii Fabio Capello usłyszawszy te słowa postanowił zrezygnować z powołania Michaela Carricka na towarzyski mecz z reprezentacją Węgier w najbliższą środę. Jakież było zdziwienie wszystkich, gdy w niedzielne popołudnie w meczu o Tarczę Wspólnoty w pierwszym składzie Manchesteru United wybiegł Michael Carrick. Zawodnik "Czerwonych Diabłów" bez żadnych problemów rozegrał 79 minut spotkania. Po meczu przyszła pora na wręczenie trofeum. Niestety dla Carricka wiązało się to z przejściem obok Fabio Capello. Selekcjoner reprezentacji Anglii wykorzystał sytuacje na pogadankę z piłkarzem Manchesteru United.Po tym zdarzeniu głos w sprawie zabrał sir Alex Ferguson: "To moja wina. Powiedziałem, że Carrick nie zagra przez dwa tygodnie bo tak wszyscy myśleliśmy. Jednakże zawodnik przyszedł do mnie w sobotę i powiedział, że jest w stanie zagrać. i wszystko było dobrze". 