Chelsea w pierwszym półfinałowym meczu Ligi Mistrzów pokonała u siebie Barcelonę 1-0. Z tego powodu dziś czeka nas arcyciekawy rewanż, bowiem piłkarze Pepa Guardioli zrobią wszystko, żeby obronić tytuł z zeszłego sezonu i zmazać z siebie hańbę porażki z Realem Madryt. Zadanie to na pewno nie będzie proste, bowiem podopieczni trenera Di Matteo﻿ ﻿ostatnio grają niezwykle skutecznie w obronie, co udowodnili remisując 0-0 na Emirates Stadium. Taktyka zespołu gości na dzisiejsze spotkanie zapewne będzie wyglądać tak: Pytaniem jest czy okaże się ona słuszna. Trener Pep Guardiola na pewno musi mocno wstrząsnąć swym zespołem, by ten w końcu zaczął wykańczać stwarzane sobie sytuacje. W pierwszym meczu z Chelsea okazji nie brakowało, ale skuteczność piłkarzy Barcelony była po prostu fatalna. Z tego powodu dziś oczy całej Hiszpanii i nie tylko będą zwrócone na Leo Messiego. Argentyńczyk nie strzelił jeszcze nigdy gola "The Blues", dlatego wszyscy w Barcelonie żyją nadzieją, że największa gwiazda zespołu w końcu się przełamie. Kluczem do zwycięstwa dzisiejszego wieczoru na pewno będzie koncentracja. Piłkarze Chelsea w obecnym sezonie Premier League aż 18 bramek stracili w ostatnim kwadransie gry. "Duma Katalonii" w zeszłym sezonie w 1/8 finału Ligi Mistrzów niespodziewanie przegrała na Emirates Stadium z Arsenalem 1-2. W rewanżu górą była Barcelona, która wygrała 3-1, ale zwycięstwo to wcale nie przyszło jej łatwo. Podejrzewam, że dziś scenariusz tamtego spotkania może się powtórzyć i po ciężkim meczu piłkarze Guardioli awansują do finału. Jeśli nie, to będziemy mieli nie lada sensacje. ﻿ Zagraj w półfinałowym meczu UEFA Champions League dzięki aplikacji Star Player Heinekena Heineken Star Player to unikalna gra, która pozwala na żywo śledzić i typować akcje podczas meczów UEFA Champions League. Można w nią grać samemu lub wspólnie ze znajomymi tworząc prywatne ligi w każdym miejscu na świecie - wystarczy tylko mieć dostęp do Internetu. Z gry w wersji lokalnej można korzystać za pomocą komputera, iPhone'a lub grać na fan page'u Heinekena w Facebooku. 