Wybór Jose Maria Bakero na trenera Lecha Poznań wywołał ogromne kontrowersje. Wielu przekonywało, że jest to fatalny szkoleniowiec. Osobiście nigdy z takimi opiniami się nie zgadzałem. Podczas pracy w Polonii Warszawa Bakero zaprezentował się dobrze. W ubiegłym sezonie uratował ten zespół przed spadkiem, a w obecnym zaliczył bardzo dobry start mimo mocno zmienionego składu. Niestety później było już trochę gorzej, prezes Wojciechowski nie wytrzymał i zwolnił Hiszpana. Trzy razy miałem przyjemność oglądać na żywo jak pracuje Bakero. Bardzo podobała mi się atmosfera w Polonii Warszawa, jaka była za jego kadencji. Wczoraj Bakero oficjalnie został trenerem Lecha Poznań. Już dziś musiał zdać on ciężki egzamin w postaci meczu z Manchesterem City. Hiszpan zmienił trochę skład w porównaniu do tego, który preferował trener Zieliński. Główna zmiana dotyczyła obsady w bramce. Swoją szanse od pierwszych minut dostał Buric. Jak się okazało była to bardzo dobra decyzja.Od początku spotkania goście ostrzeliwali bramkę Lecha Poznań. Jednakże szczęście było tego dnia po stronie gospodarzy. W 30. minucie świetnym strzałem popisał się Injac i było 1-0 dla Kolejorza. Po tej bramce piłkarze Lecha Poznań wyraźnie poprawili swoją grę i dzięki temu dowieźli prowadzenie do końca pierwszej połowy. Druga część spotkania zaczęła się fatalnie. W 50. minucie po dośrodkowaniu z rzutu rożnego piłkę do bramki skierował Adebayor. Był to jego czwarty gol w dwumeczu z Lechem Poznań.Później goście starali się objąć prowadzenie, jednakże ich ataki nie przynosiły skutków. Gospodarze skupili się na kontratakach. W 86. minucie, gdy wszystkim wydawało się, że mecz zakończy się remisem do bramki w kuriozalnych okolicznościach trafił Arboleda. Chwilę później na strzał z dystansu zdecydował się młodziutki Mateusz Możdżeń i piłka po raz kolejny wpadła do siatki. Bakero oszalał, a wraz z nim cały stadion. Do końca spotkania wynik nie uległ już zmianie. W ten sposób Lech Poznań został liderem grupy A Ligi Europy.Oczywiście po jednym spotkaniu nie można mówić, że to tylko i wyłącznie zasługa Bakero. Duży udział w dzisiejszym sukcesie na pewno miała wcześniejsza praca trenera Zielińskiego. Najważniejsze obecnie jest to, że Lech Poznań dokonał dziś niesamowitej sztuki pokonując bogaczy z Manchesteru City 3:1.Jose Maria Bakero ma teraz dwa dni, by przygotować swój zespół na niedzielny mecz na wyjeździe z Ruchem Chorzów. Wtedy przekonamy się czy dzisiejszy sukces był dziełem przypadku. Póki co radujmy się tak, jak raduje się rynek w Poznaniu 