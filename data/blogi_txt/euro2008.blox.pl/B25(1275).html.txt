Lubię oglądać Eurosport, bo telewizja ta potrafi przedstawić nawet najmniej interesujące zdarzenia sportowe w sposób ciekawy. Jednak irytuje mnie okropnie jedna sprawa: transmisja telewizyjna "na żywo" z Australian Open ma przynajmniej 5 sekund opóźnienia do stanu faktycznego! Dzisiaj postanowiłem się trochę pobawić, więc wpłaciłem do bet365.com 50zł i zacząłem obstawiać tenisa "na żywo". Jakież było moje zdziwienie, gdy zauważyłem, że transmisja internetowa na bet365.com ma jakieś 5 sekund przewagi nad Eurosport. Stwierdziłem, że może to przez operatora(oglądam na platformie "N"). Dlatego włączyłem "Cyfrę Plus". Efekt? To samo opóźnienie. I to zarówno na Eurosport HD jak i na Eurosport. Może 5 sekund to nie jest jakaś straszna różnica. Jednak ja kocham emocję na żywo. Oglądając tenisa w telewizji tracę całą atmosferę, bo wiem, że to już było. Że nie ma czym się emocjonować, w przeciwieństwie do transmisji internetowej. Dlatego postanowiłem sprawdzić słynny "Eurosport Player". Ładnie wpisałem wszystkie dane w formularzu, szykuje się by przelać 9,90zł za jeden miesiąc transmisji i co? Okazało się, że można płacić tylko kartą kredytową i przez PayPal. Normalnym przelewem niestety nie. Żadnych BZWBK24, ING online itp.! Tylko jakieś nieznane mi formy płatności. Nie da się tego inaczej zrobić?Może jest tu jakiś znawca tematu i wyjaśni mi dlaczego transmisje telewizyjne są wolniejsze od tych internetowych? Zawsze wydawało mi się, że jest odwrotnie. 