FC Barcelona pokonała wczoraj Rayo Vallecano 4-0. Przed tym spotkaniem Gerard Pique miał na koncie cztery żółte kartki, co oznaczało, że jest jeden kartonik od zawieszanie na najbliższe ligowe spotkanie. Takowym jest mecz z Levante. Jednakże z początkiem obecnego sezonu w lidze hiszpańskiej wprowadzono przepis, który mówi, że za celowe wymuszenie żółtej kartki zawodnik może być zawieszony na dwa spotkania. Żeby Komitet Rozgrywek nałożył na piłkarza taką karę sędzia w protokole musi zamieścić informację o wymuszeniu kartonika z premedytacją. Teraz zobaczcie co zrobił Pique w 84. minucie meczu. Jak widać zawodnik Barcelony wykazał się wyjątkowo niefrasobliwością. W dodatku po reakcji Pepa Guardioli wnioskuje, że Gerard Pique nie skonsultował swojego zachowania z trenerem. Na szczęście dla obrońcy "Dumy Katalonii" sędzia Perez Lasa w raporcie pomeczowym wspomniał jedynie o przedłużaniu wznowienia gry. Dlatego też wszystko wskazuje na to, że Pique będzie mógł zagrać z Realem Madryt. Trener Pep Guardiola na pomeczowej konferencji pozwolił sobie na drobną uszczypliwość względem niesfornego piłkarza: "miał długie wakacje i później trudno go było odzyskać, ale zaczyna wracać do formy". 