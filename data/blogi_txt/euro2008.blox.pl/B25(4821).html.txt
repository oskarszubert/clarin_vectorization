Kibice zapewne na długo zapamiętają mecz Memphis Grizzlies - Los Angeles Clippers. A to ze względu na ewakuację, jaka została przeprowadzona na minutę przed zakończeniem trzeciej kwarty. Na telebimach pojawiła się informacja: "Proszę o uwagę! Zostało wykryte zagrożenie. Proszę opuścić budynek najbliższymi drzwiami. Nie używać wind". Kibice nie wiedzieli w momencie ewakuacji dlaczego muszą opuścić halę. Mecz został wznowiony po 36 minutach. Dopiero dziś władzę klubu poinformowały o oficjalnej przyczynie ewakuacji: "Awaria systemu pożarowego spowodowała zalanie pomieszczeń znajdujących się pod halą. Dlatego konieczne było przerwanie meczu i bezpieczne ewakuowanie wszystkich z budynku". "Chcemy aby widowiska w FedEx Forum stały na najwyższym poziomie. Dlatego wszyscy kibice, którzy przyszli wczoraj na mecz mogą za darmo przyjść na najbliższe spotkanie z Minnesota Timberwolves"Po przerwie część kibiców nie wróciła już na halę. I niewątpliwie mają czego żałować. W momencie ewakuacji gospodarze przegrywali 77-89. Jednak po znakomitej czwartej kwarcie(27:13) zdołali pokonać gości 104-102.Bonus: najlepsze wtorkowe zagrania w NBA 