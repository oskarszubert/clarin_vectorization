"Królewscy" przed spotkaniem z Manchesterem City byli w fatalnych nastrojach, a to za sprawą niezwykle słabego startu w Primera Division. Jose Mourinho po przegranym meczu z Sevillą stwierdził, że nie ma zespołu. Jednakże od pierwszych minut spotkania z mistrzem Anglii na murawie Santiago Bernabeu piłkarze w białych strojach dawali z siebie wszystko. Goście byli skoncentrowani tylko na obronie, w tym spotkaniu wyraźnie interesował ich remis. Aczkolwiek gospodarze tego dnia byli przez pierwszą część meczu bardzo nieskuteczni, albo na ich drodze stawał świetnie dysponowany Joe Hart. Początek drugiej odsłony spotkania wyglądał niemalże identycznie jak pierwsza połowa. Gospodarze wciąż atakowali, ale razili nieskutecznością. W 69. minucie goście skarcili "Królewskich" kontratakiem, który zakończył się bramką na 0-1. Chwilę później Yaya Toure mógł dobić gospodarzy, ale były piłkarz Barcelony fatalnie zmarnował sytuację sam na sam. W 76. minucie Marcelo wlał nadzieje w serca kibiców Realu Madryt zdobywając wyrównującą bramkę. Na boisku przez kolejne 9 minut panował względny spokój, aż w 85. minucie Koralov wyprowadził zespół Manchesteru City na prowadzenie 1-2 golem z rzutu wolnego. Wydawało się, że jest już po gospodarzach, ale nic bardziej mylnego. Bierna postawa w defensywie gości sprawiła, że Benzema zdobył bramkę na 2-2. Jednakże kumulacja emocji na Santiago Bernabeu nastąpiła w 90. minucie, gdy bramkę dającą zwycięstwo 3-2 dał "Królewskim" Cristiano Ronaldo. Radość całego Madrytu była przeogromna. Jak wiele to zwycięstwo znaczyło dla gospodarzy może świadczyć reakcja Jose Mourinho na zwycięskiego gola. Więcej takich meczów! ﻿ Skrót spotkania 