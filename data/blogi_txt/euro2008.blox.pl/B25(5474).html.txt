Mecz Copa Peru pomiędzy Carlos A. Mannucci a Deportivo Volante zakończył się pobiciem sędziego. Już przed spotkaniem kibice gospodarzy zachowywali się bardzo niespokojnie na trybunach. W momencie, gdy na początku drugiej połowy sędzia pokazał zawodnikowi gospodarzy czerwoną kartkę sytuacja się zaogniła. Chwilę później goście zdobyli bramkę na 0-1. Kibice rzucili się na murawę, jednakże tuż przy linii bocznej skutecznie zatrzymała ich policja. Sędzia nie przerwał gry. Drużyna gości zaczęła grać bardzo ostro, jednakże arbiter główny nie pokazywał piłkarzom gości kartek za przewinienia. Dlatego po brutalnym faulu zawodnika Deportivo Volante na murawę wtargnęli wściekli miejscowi kibice. Zaatakowali oni sędziego i jego asystentów. Policja z trudem zdołała opanować sytuacje. Oczywiście mecz został zakończony. Do rozegrania pozostało 25 minut. Jednakże władze klubu Carlos A. Mannucci nie wierzą, że spotkanie zostanie dokończone: "jaki sędzia będzie chciał teraz do nas przyjechać"? To oznacza, że drużyna Mannucci odpada z Copa Peru 