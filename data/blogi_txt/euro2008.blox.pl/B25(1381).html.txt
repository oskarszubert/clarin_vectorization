Zgodnie z moimi przewidywaniami FC Barcelona straciła punkty remisując na wyjeździe z Athletic Bilbao 2-2. Mecz odbywał się w niezwykle ciężkich warunkach ze względu na ciągłe opady deszczu. O ile w pierwszej połowie dało się jeszcze jakoś grać, to w drugiej boisko przypominało basen, a piłka co chwilę się zatrzymywała w kałużach wody. Z tego względu zespół "Dumy Katalonii" wielbiący grę po ziemi miał ogromne problemy. Mimo to spotkanie stało na naprawdę wysokim poziomie jeżeli chodzi o emocję. Była ciągła walka, dużo bramek, no i w końcu widzieliśmy jak Barcelona była blisko przegranej. Tak się nie stało, ponieważ Leo Messi w 91. minucie wykorzystał ogromny chaos na boisku i zdobył bramkę na 2-2. 