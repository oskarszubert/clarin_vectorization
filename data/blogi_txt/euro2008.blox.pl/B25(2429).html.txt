Mecz turnieju Pernambucano pomiędzy Sport Recife a Academica Vitoria miał dramatyczną końcówkę. Gospodarze, by przejść do kolejnej rundy potrzebowali zwycięstwa. Tymczasem w 91. minucie na tablicy wyników widniał wynik 1-1. Z tego powodu na wycieczkę pod pole karne rywala zdecydował się bramkarz gospodarzy. Ryzyko się opłaciło bowiem Saulo wyskoczył najwyżej przy dośrodkowaniu i zdobył bramkę na 2-1. Radość zawodnika Sport Recife była tak duża, że doznał on... kontuzji. Jako, iż trener gospodarzy wykorzystał wcześniej trzy zmiany to pojawiła się konieczność wstawienia do bramki na ostatnie cztery minuty zawodnika z pola. Wybór padł na mierzącego zaledwie 162 cm wzrostu Carlinhosa Bala. Nowy bramkarz znakomicie wywiązał się ze swoich obowiązków wybijając groźne dośrodkowanie rywala z rzutu rożnego. Mecz zakończył się wynikiem 2-1. 