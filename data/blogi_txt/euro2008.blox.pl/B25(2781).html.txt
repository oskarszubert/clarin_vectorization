Kilka dni temu czwarty bramkarz Arsenalu Londyn Vito Mannone w rozmowie z "La Gazettą dello Sport" żalił się na swoją sytuację w drużynie: "W ostatnim roku zagrałem w dziewięciu meczach i Arsenal ani razu nie przegrał. Później do składu wrócił Almunia, a kiedy Hiszpan znowu nie mógł grać do bramki został wstawiony Fabiański. Jestem zdenerwowany tym, ze nie dano mi szansy. Nie byłoby tak, gdybym widział, że oni nie są ode mnie lepsi".Wywiad ten miał miejsce podczas zgrupowania reprezentacji Włoch U-21 przed rewanżowym meczem z Białorusią, którego stawką był awans na Mistrzostwa Europy U-21. Pierwszy mecz Włosi wygrali 2-0. Rewanż wydawał się tylko formalnością. Jednakże boiskowa rzeczywistość okazała się bardzo brutalna. Białoruś wygrała 3-0, w czym dużą zasługę miała fatalna dyspozycja Vito Mannone. Ciekawe co teraz ma do powiedzenia włoski bramkarz? 