Wczoraj Besiktas pokonał u siebie Bursaspor 1:0. Zawodnik gospodarzy Guti nie mógł przepuścić takiej okazji na świętowanie w stambulskiej dyskotece "Queen". Po upojnej nocy były piłkarz Realu Madryt postanowił wrócić do domu własnym autem. Niestety po drodze miał stłuczkę z autobusem. Na miejsce błyskawicznie przybyła policja. Guti zadzwonił po tłumacza, bo nie zna ani słowa po turecku. Po jego przybyciu zawodnikowi została pobrana krew, w celu sprawdzenia obecności alkoholu w jego organizmie. Okazało się, że Guti miał aż 2,71 promila we krwi! Póki co piłkarzowi Besiktasu odebrano prawo jazdy na pół roku. Nie wiadomo jakie będą dalsze konsekwencje jego czynu. 