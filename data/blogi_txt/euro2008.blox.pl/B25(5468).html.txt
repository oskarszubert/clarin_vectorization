Drodzy czytelnicy, według najnowszych standardów Międzynarodowej Federacji Piłki Nożnej tak wygląda linia bramkowa. A teraz na poważnie. Brak powtórek wideo FIFA tłumaczy w ten sposób: "Błędy sędziowskie są częścią tej wspaniałej gry. Dla jej dobra, nie zamierzamy wprowadzać powtórek, zmieniać zasad". Jakże paradoksalnie brzmi to oświadczenie w kontekście dzisiejszego meczu Niemcy-Anglia. Była 38. minuta spotkania, podopieczni Joachima Loewa prowadzili 2-1. Wtedy znakomity strzał z dystansu oddał Frank Lampard. Piłka odbiła się od poprzeczki a następnie spadła ewidentnie za linią bramkową.Sędzia bramki nie uznał ku zdumieniu wszystkich. Jak można popełnić taki błąd? Tego nie wie nikt. Wiem, że na pewno dało się uniknąć tej sytuacji. Wystarczyło wprowadzić powtórki wideo. FIFA argumentuje, że zapis wideo spowoduje zwolnienie gry. Jest to argument pusty. Pokazanie powtórki zajmuje 5 sekund. Zazwyczaj po tym czasie jest  już wszystko jasne. Pan Marcin Gadziński piszę na Twitterze: "Trenerzy, dziennikarze i piłkarze od lat chcą powtórek wideo. FIFA to nie rusza. Teraz jedyna szansa, że zażądają tego   sponsorzy. Argumenty Castrola, Sony, Visa, mogą mieć dla FIFA decydujące znaczenie". Miejmy nadzieje, że rzeczywiście tak będzie. Dzisiejszy skandal przebija to co działo się po słynnej ręce Henryego, która dała Francji awans na mundial w RPA. Wniosków z tamtej sytuacji nie wyciągnięto. FIFA okazała się głucha.Niemcy zapewne wygraliby dzisiejsze spotkanie bez pomocy sędziego. Jednakże przez skandaliczną decyzję arbitra głównego ich triumf 4-1 został przyćmiony. Za kilka lat nikt nie będzie o tym pamiętał. Każdy uzna, że wszystkiego dzięki sytuacji z 38. minuty. W Anglii celem numer jeden będzie dziś zapewne "Kill The Referee". Sędzia Jorge Larrionda stał się Howardem Webbem Anglików.  Dzisiejszy skandal sędziowski nie jest pierwszym na tym mundialu. Było ich już kilka. Aczkolwiek ten z meczu Niemcy-Anglia przebił wszystko. Okradł piękno piłki nożnej. Działacze FIFA będą przekonywać, że w tym właśnie tkwi piękno futbolu. Zgodzą się z tym na pewno członkowie mafii bukmacherskich. Jednakże żaden kibic przy zdrowych zmysłach tego nie potwierdzi. Mam nadzieje, że ten skandal spowoduje, że w końcu wprowadzone zostaną powtórki wideo, że porażka reprezentacji Anglii nie pójdzie na marne. Jeśli tak się nie stanie chyba musimy znaleźć sobie jakąś bardziej sprawiedliwą dyscyplinę do oglądania.FIFA do muzeum! Nieuznana bramka Lamparda z całą pewnością będzie hitem internetu. edit. Właśnie czytam relację na oficjalnie stronie FIFA i widzę, że nie ma tam słowa o tym, iż piłka przekroczyła linię bramkową... 