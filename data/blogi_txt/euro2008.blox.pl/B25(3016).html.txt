Cóż to był za mecz. Hiszpania po niezwykłym spotkaniu uległa Szwajcarii 0-1. Pierwsza sensacja tego mundialu, pierwsze prawdziwe emocje. Ale zacznijmy od początku.Firma Nike chyba przynosi pecha zawodnikom/drużynom, dla których produkuje spoty reklamowe. Wczoraj przed meczem Wybrzeże Kości Słoniowej- Portugalia w sieci pojawiała się nowa reklama z Didierem Drogbą. Zawodnik Chelsea w końcówce spotkania zmarnował świetną okazje na zdobycie gola. Dziś pojawiła się reklama, która miała sprawić, że Hiszpania bez problemu pokona Szwajcarię. Jak się skończyło każdy dobrze wie. Dziennik "El Pais" informacje o dzisiejszej porażce Hiszpanii zatytułował: "La impotenta Villa". Chociaż chyba bardziej pasuje tytuł "La impotenta Roja". Hiszpanie przeważali przez praktycznie całe spotkanie, jednakże to Szwajcarzy zdobyli zwycięskiego gola. Był to popis taktycznych umiejętności selekcjonera reprezentacja Szwajcarii, Ottmara Hitzfelda. Chłopcy Vicente del Bosque okazali się być dziś bezradni. Mieli mnóstwo okazji, jednakże zabrakło skuteczności i szczęścia. Xabi Alonso w 71. minucie meczu trafił w poprzeczkę.Szwajcarzy polegali na grze z kontry. W 74. minucie słupek uratował Hiszpanów od porażki 0-2.Trener Hiszpanii na konferencji prasowej przyznał, że spodziewał się dużego oporu ze strony Szwajcarii: "Moi piłkarze rozegrali heroiczną walkę. Starali się z całych sił, jednak im się nie udało. Mundial na tym spotkaniu się nie kończy. Musimy wygrać dwa kolejne mecze grupowe, by awansować dalej. Nie mamy innego wyjścia". W następnej kolejce Hiszpania zagra z Hondurasem. Warto dodać, że zespół, który zajmie drugie miejsce w grupie prawdopodobnie będzie musiał w 1/8 finału zmierzyć się z Brazylią(no chyba, że "Kanarki" faktycznie mają kryzys formy, w co wątpię. Pamiętacie rok 2002, jak Brazylia grała z Turcją?). Jeżeli macie możliwość to zobaczcie sobie drugą połową dzisiejszego meczu Hiszpania- Szwajcaria. To było coś niesamowitego. Miejmy nadzieje, że kolejne mundialowe spotkania będą jeszcze lepsze. Emocje w końcu się zaczęły! 