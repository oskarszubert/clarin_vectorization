Punktualnie o godzinie 16:00 rozpocznie się w Johannesburgu pierwsze   spotkanie Mistrzostw Świata 2010. Naprzeciwko siebie staną zespoły RPA i   Meksyku. W historii jeszcze nie zdarzyło się, żeby gospodarz mundialu   odpadł w fazie grupowej. Atmosfera wokół reprezentacji RPA jest   wyśmienita. Na trybunach zasiądzie 80.000 kibiców gospodarzy   wyposażonych w głośne trąbki wuwuzele. Jednakże bukmacherzy większe   szanse na zwycięstwo w tym meczu dają Meksykowi. Trudno się temu dziwić skoro w barwach tej reprezentacji grają tacy   piłkarze jak Giovani do Santos, Rafael Marquez, Javier Hernandez, Carlos Vela czy znakomity bramkarz Guillermo Ochoa. Mimo takiego składu drużyna Javiera Aguirre w eliminacjach do Mistrzostw Świata nie zachwyciła. Wielokrotnie było bardzo nerwowo. W meczu z Panamą trener   reprezentacji Meksyku nie wytrzymał i kopnął piłkarza rywala! Aguirre   został za to zachowanie zawieszony na trzy spotkania    Aczkolwiek ostatnie spotkania towarzyskie przed mundialem pokazały, że z   Meksykiem trzeba się liczyć. Dobitnie przekonali się o tym aktualni   Mistrzowie Świata, Włosi, którzy ulegli podopiecznym Aguirre 1-2.    Z drugiej strony mamy zespół RPA. Jedynie sześciu zawodników tej   reprezentacji gra w klubach europejskich. Najbardziej znanym z nich jest   Steven Pienaar z Evertonu. Reszta dla przeciętnego kibica jest praktycznie anonimowa. Aczkolwiek wyniki towarzyskich spotkań(2-1 z   Kolumbią i 1-0 z Danią ) pokazują, że RPA może pozytywnie zaskoczyć.   Szczególnym impulsem mogą się okazać miejscowi kibice, którzy oszaleli   na punkcie futbolu. Byłoby ogromną stratą dla atmosfery turnieju, gdyby   RPA odpadło już w fazie grupowej.    Mam dziwne wrażenie, że spotkanie RPA-Meksyk może być podobne do meczu   Holandia-Portugalia podczas Mistrzostw Świata w Niemczech. W spotkaniu   tym sędzia pokazał cztery czerwone i szesnaście żółtych kartek.    Już tylko 21 godzin zostało do pierwszego gwizdka. Osobiście widzę wynik 2-3. Ale czy tak będzie przekonamy się dopiero jutro. Nie mogę się   doczekać tego spotkania! 