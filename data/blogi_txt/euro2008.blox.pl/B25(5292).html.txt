W rewanżowym meczu(pierwsze spotkanie zakończyło się wynikiem 0-0) finału Copa Libertadores zespół Santos pokonał Penarol Montevideo 2-1 i tym samym został pierwszy raz od 1963 roku najlepszym klubem Ameryki Południowej. Bohaterem tego spotkania został oczywiście Neymar dla którego był to prawdopodobnie ostatni występ w barwach brazylijskiego zespołu. Wszystko bowiem wskazuje na to, że już za kilka dni zostanie on zaprezentowany jako piłkarz Realu Madryt. Gwiazdor Santosu godnie się pożegnał zdobywając bramkę na 1-0 w 46. minucie.Piłkarze Penarol Montevideo nie mogli się pogodzić z porażką, z tego powodu zaraz po zakończeniu spotkania rzucili się z wściekłością na rywali. 