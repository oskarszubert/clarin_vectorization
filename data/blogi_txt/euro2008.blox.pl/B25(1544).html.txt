Gola na Camp Nou zdobyć jest niezwykle trudno. Dlatego też trener Bayeru Leverkusen pan Robin Dutt zdecydował się na zastosowanie w dzisiejszym meczu z "Dumą Katalonii" przełomowej taktyki kaczki. Na czym polega owa taktyka? Założenia są bardzo proste-utrzymać się na wodzie, kombinując pod wodą. Drużyna gości dała sobie strzelić siedem goli, by w 90. minucie obudzić bramkarza Barcelony trafieniem do jego siatki. Prosta i jakże skuteczna taktyka!A tak na poważnie, to Leo Messi kolejny raz pokazał jak genialnym jest piłkarzem. Pięć bramek jednego zawodnika w meczu Liga Mistrzów, to sztuka, która miała miejsce dziś po raz pierwszy w historii. Argentyńczyk marzy teraz zapewne o pobiciu wyczynu Ladislao Kubali, który swego czasu w ligowym spotkaniu ze Sportingiem Gijon zdobył aż siedem bramek. Na konferencji prasowej po dzisiejszym show na Camp Nou trener Pep Guardiola tak skomentował występ Leo Messiego: "Nie jest łatwo strzelić pięć bramek w jednym spotkaniu. Wiem co mówię, w całej swojej karierze strzeliłem 11 bramek".Możemy zadać sobie pytanie czy tego typu mecze jak dziś mają sens, skoro rywal nie miał najmniejszych szans? Odpowiedź może być tylko jedna- oczywiście, że tego typu spotkania mają sens. Społeczeństwo w przeważając większości jest mocno zestresowane, dlatego szuka jak najwięcej rozrywki. Nie ma wątpliwości, że mecz Barcelona- Bayer Leverkusen był rozrywką na najwyższym poziomie. Tego typu spotkania zawsze wprawiają mnie w dobry nastrój i to niezależnie od drużyn, które grają na boisku. Po prostu lubię, gdy ktoś prezentuje na murawie piękny futbol. Na koniec dodam tylko, że Messiemu brakuje już zaledwie siedmiu bramek, by zostać najlepszym strzelcem w historii Barcelony. A to wszystko w wieku zaledwie 25 lat... 