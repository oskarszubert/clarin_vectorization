11 lipca 1968 roku w finale Pucharu Generalissimusa(obecnie jest to Puchar Króla) na Santiago Bernabeu zmierzyły się zespoły Realu Madryt i FC Barcelony. Faworytem tego spotkania byli gospodarze, którzy w kwietniu zdobyli tytuł mistrza Hiszpanii wyprzedając "Dumę Katalonii" w tabeli o trzy punkty. Plany zdobycia dubletu przez "Królewskich" już w 6. minucie pokrzyżował Zunzunegui strzelając samobójczą bramkę. Real Madryt starał się wyrównać, ale na jego drodze stawał albo świetnie dysponowany bramkarz Salvador Sadurní, albo sędzia, który nie podyktował dwóch rzutów karnych. To sprawiło, że miejscowi kibice byli niesamowicie rozjuszeni. Skutek tego był taki, że podczas ceremonii wręczenia Pucharu Generalissimusa Barcelonie na murawę poleciały setki szklanych butelek. Na szczęście żaden z piłkarzy drużyny gości nie został ranny. Następnego dnia hiszpańska prasa nazwała ten mecz "butelkowym finałem". Natomiast zachowanie kibiców stało się przyczynkiem do ustanowienia zakazu wnoszenia szklanych przedmiotów na stadiony. Filmik z meczu: (incydent butelkowy od 7:30) 