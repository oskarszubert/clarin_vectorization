Borussia Dortmund z Robertem Lewandowskim i Łukaszem Piszczkiem w składzie bez żadnych problemów pokonała na wyjeździe w meczu pierwszej rundy Pucharu Niemiec trzecioligowy zespół SV Sandhausen 3-0. Polski napastnik zdobył w tym spotkaniu dwie bramki. Pierwszą już w 10. minucie. Na drugie trafienie Roberta Lewandowskiego kibice musieli czekać aż do 90. minuty, kiedy to Polak wykorzystał duży błąd obrony przeciwnika.  Warto dodać, że z Pucharu Niemiec już w pierwszej rundzie odpadł Bayer Leverkusen i Werder Brema. Wicemistrzowie Niemiec w sensacyjnych okolicznościach ulegli na wyjeździe drugoligowemu Dynamo Drezno 3-4 mimo tego, że prowadzili 3-0 po 50 minutach gry!Werder Brema przegrał wyjazdowe spotkanie z trzecioligowym zespołem Heidenheim 1-2. 