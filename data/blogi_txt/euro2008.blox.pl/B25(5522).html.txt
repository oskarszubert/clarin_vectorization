Śląsk Wrocław po dramatycznym meczu awansował do III rundy Ligi Europejskiej, w której zagra z Lokomotivem Sofia. Spotkanie zaczęło się fatalnie dla polskiego zespołu. Po 5 minutach gry podopieczni Oresta Lenczyka przegrywali 2-0. W 16. minucie kontaktowego gola zdobył Rok Elsner. Niestety na minutę przed końcem pierwszej połowy fatalny błąd popełnił bramkarz Kelemen, który zupełnie niepotrzebnie faulował rywala we własnym polu karnym. Sędzia zarządził rzut karny, który na bramkę zamienił Jon Daly. Śląsk do przerwy przegrywał 3-1.W drugiej części spotkania to drużyna z Wrocławia miała optyczną przewagę, z której jednak nic nie wynikało. Na szczęście w 74. minucie Sebastian Dudek oddał strzał życia i polski zespół uzyskał niezwykle korzystny wynik 3-2. Uczciwie trzeba przyznać, że Śląsk Wrocław w tym dwumeczu miał dużo szczęścia. Jednakże zwycięzców się nie sądzi. Zobaczyliśmy dziś bardzo waleczną drużynę, która może jeszcze sporo ugrać w europejskich pucharach. Nie pozostaje nam nic innego jak trzymać kciuki za chłopców Oresta Lenczyka! To im się po prostu należy! 