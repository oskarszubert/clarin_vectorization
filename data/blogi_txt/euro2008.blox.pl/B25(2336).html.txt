Już w niedziele o godzinie 15:00 rozpocznie się Derby Rzymu pomiędzy Lazio Rzym a AS Romą. Niespodziewanie to gospodarze są faworytem nadchodzącej potyczki, bowiem Lazio zajmuje pierwszą pozycje w tabeli mając aż 10 punktów przewagi nad lokalnym rywalem. Niestety w meczu tym nie wystąpi kapitan drużyny gości Francesco Totti. Wszystko przez zdarzenie w meczu AS Roma-Lecce. Była 76. minuta spotkania, Vucinic zdobył gola na 2-0. W tej samej akcji Olivera sfaulował Tottiego. Nie było to jakieś brutalne zagranie, po prostu zwykły faul. Kapitan Romy próbował odepchnąć za to przewinienie rywala. Sędzia nie wiedzieć czemu zdecydował się wyrzucić obu zawodników z boiska. Totti początkowo ze spokojem schodził z murawy, jednakże tuż przy linii bocznej piłkarz Romy wpadł w furię i rzucił się na Olivere. Przed rękoczynami musiało go powstrzymać kilka osób. Claudio Ranieri tak komentował całe zajście: "czerwona kartka to przesada. Obydwaj piłkarze zasłużyli co najwyżej na żółte kartoniki. Oni po prostu dyskutowali o tym co się stało".O całym zajściu wypowiedział się również Olivera: "Nic szczególnego nie wydarzyło się pomiędzy mną a Tottim. Sprawa winna się zakończyć na żółtych kartkach. Nie wiem dlaczego sędzia wyrzucił Tottiego z boiska. Pewnie dlatego, że chciał mnie odepchnąć. On nie powiedział do mnie niczego, co byłoby mocno obraźliwe". 