Dennis Aogo latem zdobył wraz z reprezentacją Niemiec mistrzostwo Europy do lat 21. Jednakże teraz piłkarz jest o wiele bliżej gry dla reprezentacji Nigerii. Wszystko przez zdarzenie, jakie miało miejsce kilka dni temu.Mierzący 167 cm wzrostu ojciec Dennisa, Samuel Aogo zauważył, że ktoś zaparkował na jego prywatnym miejscu. Dlatego postanowił się przejść do pobliskiego tureckiego konsulatu , z pytaniem, czy przypadkiem któryś z pracowników nie zaparkował na jego miejscu. Wtedy to dwaj ochroniarze konsulatu rzucili Samuela na maskę samochodu, a potem na ziemię. Ojciec piłkarza uderzył głową o beton, rozbił swoje okulary, oraz wybił bark.Dennis Aogo nie może zrozumieć jak tak można traktować spokojnego człowieka:"Mój ojciec od 30 lat mieszka w Niemczech. Jest najweselszą osobą jaką znam. Ale po tym jak został zaatakowany, płakał przez dwa dni. Wszyscy mamy niemieckie paszporty. Jednak to nie pomaga, bo co jakiś czas jesteśmy źle traktowani ze względu na kolor skóry. Nie jesteśmy traktowani jak Niemcy. Powinienem grać dla kraju, w którym czuje się jak w domu".Samuel Aogo twierdzi, że do ataku by nie doszło, gdyby jego skóra była jaśniejsza. Sprawą teraz zajmie się prokuratura. Wydaje się, że piłkarz zdania już nie zmieni i na przyszłorocznych Mistrzostwach Świata zagra dla Nigerii. 