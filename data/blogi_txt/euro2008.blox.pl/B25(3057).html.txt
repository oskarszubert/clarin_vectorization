Nie ma nic niezwykłego w tym, że tenisowy mecz trwa 174 minuty i przy  wyniku 4:6 6:3 7:6(9) 6:7(3), gdy nad kortem zapadają ciemności gra  zostaje przerwana i wznawiana następnego dnia jako drugie spotkanie  (najczęściej) na tym samym korcie. Niezwykłe się staje, gdy tenisiści w  tym następnym dniu grają przez 430 minut, tablica wyników wskazuje 59:59  a gra zostaje przerwana i ma być wznowiona w dniu kolejnym.Tak  też było wczoraj, Francuz Nicolas Mahut i Amerykanin John Isner rozpoczęli V set pojedynku, w którym aby wygrać należy uzyskać dwa gemy  przewagi. Widzowie zgromadzeni na korcie nr 18 z pewnością nie  przypuszczali jakie widowisko zamierzają im "zaserwować" sportowcy. Obaj  świetnie serwowali, ani myśleli o przełamywaniu się i rozpoczęło się  bicie rekordów: w liczbie rozegranych gemów w jednym spotkaniu (112), w  licznie rozegranych gemów w jednym secie (70), w długości meczu rozgrywanego na Wimbledonie (305 minut), by po kolejnych gemach rozprawić się z do tej pory najdłuższym meczem w historii (393 minuty).  Do tego 78 asów w jednym meczu Ivo Karlovica poszło w niepamięć - jak do  tej pory Mahut 94 a Isner 98.Nieważne, który z nich dziś wygra  (chociaż skąd pewność, że to dziś się skończy :)), obaj zapisali się w  historii tenisa. Przy okazji Francuz zawstydził swoją niezłomną postawą  reprezentację "Trójkolorowych" w piłce nożnej.Wimbledońskie  korty zaszczyci swoją obecnością królowa Elżbieta II, jak wspaniałe by  było, gdyby przeniesiono dokończenie tego niezwykłego spotkania na kort  centralny? Bo kto będzie się ekscytował pojedynkami Murraya, Wozniacki i  Nadala, kiedy na korcie nr 18 będzie pisana historia. 