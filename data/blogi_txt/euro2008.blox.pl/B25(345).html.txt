FC Barcelona przegrała wczoraj na wyjeździe z Getafe 0-1. Jest to pierwsza porażka ligowa zespołu Guardioli od 30 kwietnia, kiedy to "Duma Katalonii" przegrała z Realem Sociedad. Ten rezultat oznacza, że Barcelona ma już sześć punktów straty do prowadzącego w tabeli Primera Division Realu Madryt. O ile mistrz Hiszpanii u siebie prezentuje się bardzo dobrze z bilansem 6-1-0, bramki 30:0, tak na wyjeździe fatalnie 2-3-1, bramki 8:7.Jednakże zostawmy suche fakty. W ostatnim czasie gra Barcelony po prostu przestała cieszyć. Odnosi się to szczególnie do spotkań poza domem. Wczoraj piłkarze "Dumy Katalonii" nie mieli absolutnie żadnego pomysłu na rozmontowanie obrony Getafe, w efekcie czego bramkarz gospodarzy nie spocił się zbyt mocno. O bezradności drużyny gości bardzo dobrze świadczy poniższy filmik z Sergio Busquetsem w roli głównejWygląda na to, że zespół Barcelony przechodzi największy kryzys od czasów przyjścia Guardioli na stanowiska trenera. Czy temu można się dziwić? Zdecydowanie nie. Wszakże ostatnie trzy lata to pasmo ciągłych sukcesów. Zmotywować drużynę w takich warunkach jest strasznie ciężko. Szkoleniowiec "Dumy Katalonii" stoi obecnie przed najcięższym zadaniem w karierze i bardzo możliwe, że tym razem jemu nie sprosta. Wszystko dlatego, że Real Madryt prowadzony przez Jose Mourinho z dnia na dzień wygląda coraz lepiej. Do tego piłkarze tego zespołu są niesamowicie zmotywowani, by w końcu osiągnąć sukces. A w Barcelonie... "wygraliśmy już wszystko co się da, czego jeszcze od nas chcecie?". Mimo to Pep Guardiola wciąż ma szanse na zdobycie wszystkich trofeów w tym sezonie. Dlatego z ogromną ciekawością będę śledził poczynania Barcelony. Bo przecież "nie sztuką jest nie upaść, ale podnieść się z każdego upadku". 