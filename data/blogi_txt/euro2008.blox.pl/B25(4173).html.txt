Żeby tak w TVP było... Dziś czekają nas aż trzy spotkania Mistrzostw Świata w RPA. Najciekawiej zapowiadają się mecze Argentyna-Nigeria i Anglia-USA. O 13:30 Grecja zmierzy się z Koreą Południową. W tym spotkaniu będę kibicował Grekom, którzy dopiero drugi raz w historii jadą na mundial. Wcześniej grali tylko w USA w 1994 roku. Nie zdobyli wtedy nawet bramki. Liczę, że teraz będzie inaczej. W końcu Grecja ma w swoim składzie najlepszego strzelca europejskich kwalifikacji Gekasa. Z drugiej strony w barwach Korei Południowej zagra znakomity Park Ji-Sung. Naprawdę ciężko wytypować tu zwycięzce. Trener Otto Rehhagel już raz sprawił, że Grecy zadziwili piłkarską Europe zdobywając tytuł mistrza starego kontynentu. Czy teraz jest w stanie sprawić, by jego podopieczni wyszli z grupy? Moim zdaniem tak, dlatego typuje 1-0 dla Grecji.Znacznie ciekawiej zapowiada się mecz Argentyna-Nigeria. Wiele osób zarzuca Maradonie, że jest złym trenerem. Jednakże Argentyna posiada takich piłkarzy, którzy w pojedynkę mogą wygrać mecz. Tevez, Messi, Hiquain, Di Maria i wielu innych. Największym problemem tej reprezentacji do tej pory był fakt, że największe gwiazdy z Messim na czele grały w barwach Argentyny o wiele gorzej niż w swoim macierzystych klubach. Mam nadzieje, że teraz będzie inaczej. Że ci wspaniali piłkarze zagrają tak jak potrafią i zrobią nam prawdziwy show o 16:00. Nigeria także posiada wielu znakomitych technicznie piłkarzy. Na korzyść tej reprezentacji na pewno przemawia fakt, że gra praktycznie u siebie. Ale jakoś ciężko mi uwierzyć, że Nigeria będzie w stanie zatrzymać Argentynę. Będzie 4-1. Teoretycznie najłatwiej o zwycięstwo powinna mieć dziś reprezentacji Anglii, jednakże ja wcale nie jestem tego taki pewien. Wszakże drużyna USA rok temu w pucharze konfederacji doszła aż do finału, gdzie minimalnie uległa Brazylii 2-3. Widać więc, że ta reprezentacja ma ogromny potencjał. Oczywiście Anglia ma na papierze o wiele lepszych piłkarzy. Aczkolwiek tak jest już od 20 lat, a mimo to Anglicy nie potrafią dojść dalej niż do ćwierćfinału. Teraz ma być inaczej, znakomity trener Fabio Capello ma sprawić, że Anglia zdobędzie tytuł Mistrza Świata. Ja chciałbym zobaczyć wieczorem naprawdę świetny mecz z ogromnymi emocjami. Dlatego trochę przekornie typuje 2-3. Wygra USA! 