Wystarczyło, żeby Barcelona zremisowała na wyjeździe z Valencią w ramach Primera Division, oraz przegrała na własnym boisku w meczu Ligi Mistrzów z Rubinem Kazan, żeby opinia publiczna zaczęła wieszanie psów na drużynie "Dumy Katalonii". Czy aby słusznie? Barcelona przed tą małą serią bez trzech punktów wygrywała mecz za meczem. Co dało jej sporą przewagę nad rywalami. Dzięki temu wpadki z Valencią i Rubinem nie przyniosły dla "Katalończyków", żadnych konsekwencji. Dalej byli na czele tabeli Primera Division i Ligi Mistrzów. Co więcej Barcelona słabo zagrała tylko w jednym spotkaniu, z Valencią. W pojedynku z Rubinem, to Barca była drużyną o wiele lepszą na boisku. Jednak zabrakło goli. Coś co może się przytrafić każdemu. I to zazwyczaj w o wiele gorszym stylu. Wczoraj Barcelona zagrała na własnym boisku z Realem Zaragoza. Gospodarze wygrali aż 6-1. Brak formy? Posiadanie piłki 76-24... Cóż więcej powiedzieć? Opinio publiczna czy ci nie wstyd wcześniejszej krytyki? Skąd bierze się ta krytyka? Chyba od wymagań dla mistrzów... Ludzie chcieliby, żeby Barcelony, Reale Madryt, Chelsea, Intery, Manchestery wygrywały ciągle i to różnicą kilku bramek. Nie rozumieją, że to tylko sport. A w sporcie może zdarzyć się wszystko. Przez miniony weekend mieliśmy tego kilka przykładów:Liverpool, przed spotkaniem z Manchesterem United był w fatalnej formie, przegrywał mecz za meczem. Media zaczęły spekulować o tym, kto może być następcą Rafy Beniteza na ławce trenerskiej. Ludzie obstawiali ogromne pieniądze na zwycięstwo Manchesteru. Bo przecież będący w takiej formie Liverpool nie może zrobić nic, w dodatku bez Stevena Gerrarda. Wszystko to działo się tak, jakby nikt nie pamiętał finału Ligi Mistrzów ze Stambułu, kiedy to podopieczni Beniteza przegrywali 3-0, by ostatecznie wygrać w karnych z Milanem. Niby to było dawno, ale jednak charakter wciąż pozostaje ten sam. Rozpoczyna się mecz z Manchesterem United, na boisku mnóstwo piłek plażowych rzuconych przez kibiców gości. I co się dzieje? Liverpool raz po raz zagraża bramce Edvina van der Sara, "Czerwone Diabły" tylko nieporadności napastników gospodarzy mogą zawdzięczać to, że nie schodzili na przerwę do szatni z bagażem bramek. Druga połowa to już trochę lepsza gra Manchesteru, który dalej jednak nie potrafił zrobił nic konstruktywnego z piłką, ponieważ obrona Liverpoolu zachowywała się znakomicie. Wkrótce Fernando Torres dostał znakomite podanie, przy którym wykorzystał swoją fantastyczną szybkość i zdobył bramkę. W tym momencie to Manchester przejął inicjatywę, na boisku wszedł Michael Owen, który zmienił bezbarwnego Berbatova. Bardzo dobra zmiana Fergusona, jednakże nie przyniosła ona korzyści w postaci bramki. Bo gościom zabrakło tego dnia szczęścia. Ale to dlatego, że szczęście sprzyja lepszym. A piłkarsko lepszym zespołem w tym dniu był Liverpool. Drużyna, która potrafiła się podnieść z kryzysu i rozegrać naprawdę świetne spotkanie. Kolejnym przykładem na to, że w futbolu niczego nie wiadomo jest mecz West Ham-Arsenal. Przedostatnia drużyna tabeli, zmierzyła się z trzecią siłą Premiership na własnym stadionie. Mecz zaczął się zgodnie z przewidywaniami, "Kanonierzy" objęli prowadzenie 0-2. Jednakże po przerwie sytuacja diametralnie się zmieniła. Gianfranco Zola, trener West Ham w szatni przywrócił swoim piłkarzom wiarę w siebie. Co było widać w drugiej części spotkania. Niespotykane zaangażowanie i dwie bramki, co ostatecznie dało gospodarzom remis 2-2. Coś nie do pomyślenia przed meczem. Przecież opinia publiczna nie dawała szans "Młotom". A jednak... Takich przykładów jak wyżej jest mnóstwo- opinia publiczna twierdzi, że dana drużyna nie ma szans, po czym piłkarze tej drużyny po prostu wygrywają. Scenariusz stary jak świat. Scenariusz, który zawsze będzie miał miejsce. Bo nigdy w historii futbolu nie było tak, żeby jedna drużyna wygrywała wszystkie mecze. Nigdy tak nie będzie. Bo piłkarze to tylko ludzie, też mają słabsze momenty. Liczy się tylko ostateczny wynik! Tylko zwycięstwo na punkty! Nie jednorazowy wyczyn! Pamiętajmy o tym. 