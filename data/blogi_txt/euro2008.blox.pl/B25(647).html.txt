Od rano planowałem, że o 20:55 włączę telewizor, by zobaczyć na żywo mecz Racingu Santander z Realem Madryt na Canal+Sport HD. Tak też zrobiłem, a moim oczom ukazał się program Liga+Extra. Ja rozumiem, że Patryk Małecki jest na tyle fascynującą postacią, by przedłużać program do 20:59. Aczkolwiek nie potrafię zaakceptować faktu, że następne kilka minut zleciało stacji Canal+Sport HD na pokazywaniu reklam. W tym najciekawszej o godzinie 21:02- "o 20:55 mecz Racing Santander-Real Madryt". O 21:10 ruszyła właściwa transmisja, tylko że mająca  aż 10 minut poślizgu. No bo przecież nie dało się puścić meczu od 10. minuty... To już druga taka sytuacja z meczem Realu Madryt w ciągu ostatnich tygodni. Tyle, że ostatnio były tylko 3 minuty spóźnienia. Nie pozostaje nic innego jak oglądanie meczu na żywo przez internet. edit. Tyle dobrego, że druga połowa leci już zgodnie z planem. 