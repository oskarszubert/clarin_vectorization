W czwartek w wyniku  obrażeń doznanych po upadku z samochodu zmarł Chris Henry, gwiazda zespołu Cincinnatti Bengals grającego w lidze NFL. Zaraz po tym wydarzeniu władze drużyny ogłosiły, że wszyscy zawodnicy w następnym meczu zagrają z numerem "15" wypisanym na kasku, by uczcić pamięć tragicznie zmarłego kolegi.Jednak dla Chada Ochocinco było to za mało. Bowiem od wielu lat przyjaźnił się on z Chrisem. Dlatego postanowił, że w meczu z San Diego Chargers zagra w koszulce swojego tragiczne zmarłego przyjaciela. Zgody na to nie wyraziły władze NFL, grożąc przy tym Chadowi, że jeśli założy koszulkę Chrisa, to zapłaci karę. Dlatego zawodnik zrezygnował z tego pomysłu, tak komentując całe zdarzenie: "Chris na pewno by nie chciał, żeby sprawa została rozwiązana w taki sposób".Z tego powodu Ochocinco, w meczu z San Diego Chargers, zagrał ze swoim normalnym numerem "85". Jednak nie przeszkodziło mu to w uczczeniu pamięci tragicznie zmarłego przyjaciela, bowiem zadedykował on swoją cieszynkę po zdobytym przyłożeniu Chrisowi. 