Arsenal z Wojciechem Szczęsnym w bramce zremisował na wyjeździe z Tottenhamem 3-3. "Kanonierzy" prowadzili już 3-1, jednakże nie potrafili utrzymać swojego prowadzenia. Niestety przyczynił się do tego także polski bramkarz, który w 70. minucie sprokurował rzut karny. Tym samym Arsenal stracił szanse na zbliżenie się na cztery punkty do prowadzącego w tabeli Manchesteru United. 