Wczoraj dziennik "Marca" na swojej internetowej podał następującą informację: "Luka Modrić wylądował dziś na lotnisku w Madrycie. 26-letni Chorwat zostanie popołudniu zaprezentowany jako nowy piłkarz Realu﻿ Madryt". Do newsa zostało dołączone poniższe zdjęcie, które miało zostać wykonane pod ambasadą w Madrycie. Problem w tym, że poniższa fotografia ma już dwa lata i została zrobiona w Zagrzebiu.   Okazało się, że dziennikarze zostali ofiarą żartu. Jeden z informatorów dziennika "Marca" poinformował ich na Twitterze, że widział Modrica i dla potwierdzenia przesyła powyższe zdjęcie. Po publikacja na stronie marca.com inne portale od razu zaczęły kopiować tą gorącą wiadomość. Sytuacja trwała dobre dwie godziny, zanim dziennikarze połapali się, że coś jest nie tak. Dopiero wtedy news zniknął ze strony, a po pewnym czasie na stronie pojawiły się przeprosiny. Powyższe zdarzenie pokazuje jak łatwo w dzisiejszych czasach zmanipulować media. 