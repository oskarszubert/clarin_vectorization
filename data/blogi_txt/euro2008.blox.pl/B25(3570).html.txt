Uf... Mecz Lech Poznań-Inter Baku był bardzo dziwny. Piłkarze Kolejorza przez pierwsze 15 minut spotkania pokazali, że potrafią grać w piłkę. Stworzyli trzy świetne okazje na zdobycie gola. Potem nagły paraliż i godzina bezmyślnego kopania piłki byle do przodu. W 78. minucie trener Jacek Zieliński skazał Lecha Poznań na porażkę- zdjął jedynego napastnika Artura Wichniarka z boiska i za niego wpuścił pomocnika Jacka Kiełba. Efekt był łatwy do przewidzenia. Kolejorz w 84. minucie stracił gola,przez co doszło do dogrywki, w której Lech Poznań był pozbawiony napastnika. Na szczęście Krzysztof Kotorowski podczas konkursu rzutów karnych pokazał swój geniusz i uratował gospodarzy z opresji. Lech był o krok od katastrofy, jednakże cudem udało się awansować do trzeciej rundy. Miejmy nadzieje, że trener Jacek Zieliński zrozumie, iż "gra się do końca"! 