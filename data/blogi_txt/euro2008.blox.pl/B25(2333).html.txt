W sobotnie popołudnie pogoda w całej Wielkiej Brytanii była fatalna, co mogliśmy zobaczyć oglądając spotkania Premiership. Z tego względu część spotkań w niższych ligach została odwołana. Największe kontrowersje zgromadziły się wokół meczu Plymouth- Barnsley, który to został przerwany przez sędziego po 58 minutach gry z powodu złych warunków pogodowych. Sędzia argumentował swoją decyzję fatalnym stanem murawy, który mógł zagrozić zdrowiu zawodników. Zanim spotkanie zostało przerwane, goście zdążyli strzelić gospodarzom aż 4 bramki, tracąc przy tym 1. Jak twierdzi trener Barnsley: "gdyby mecz został rozegrany do końca wygralibyśmy różnicą 7 albo 8 bramek". Zachowanie arbitra głównego bardzo nie spodobało się drużynie gości. Wiadomo, prowadzili 4-1, więc chcieli rozegrać spotkanie do końca. Szkoleniowiec Barnsley nie krył swego oburzenia po meczu: "Nie sądzę, żeby sędzia podjął taką samą decyzję, gdyby to gospodarze prowadzili w takim stosunku bramkowym"."Teraz będziemy musieli tu przyjechać jeszcze raz. Nasi kibice także. Przecież to są ogromne koszty. Kto nam to zwróci. Piłkarze są bardzo zawiedzeni, rozgrywali znakomity mecz. Według mnie, murawa nie zagrażała zdrowiu zawodników".Oczywiście trener gospodarzy Paul Sturrock zajmuje opozycyjne stanowisko: "To była dobra decyzja. Szkoda tylko, że nie została nam przekazana w inny sposób. Przecież sędzia mógł zaprosić mnie i trenera Burnsley w czasie przerwy na konsultację w sprawie przerwania meczu".Warunki pogodowe w trakcie spotkania możecie zobaczyć tu:Zaraz po końcowym gwizdku sędziego pogoda jeszcze bardziej się pogorszyła: 