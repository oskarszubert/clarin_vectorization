Szkocja, kraj, który jest bardzo podobny do Polski. Mówimy tu o aspekcie historycznym. Polacy od drugiej połowy wieku XVIII do końca wieku XX musieli walczyć o swoją niepodległość, by w końcu ją odzyskać na dobre. Szkoci, którzy utracili swoją suwerenność w 1603 rok także wielokrotnie walczyli o niezależność swojego kraju. Jednak ich próby spełzły na niczym. W 1746 roku klęską zakończyło się powstanie jakobitów. Wtedy też zakazano Szkotom gry na dudach i chodzenia w kiltach. Szkocja dostała się pod całkowitą hegemonię Anglii. Kraj ten do dziś nie odzyskał niepodległości, chociaż ostatnie procesy polityczne wskazują, że wkrótce może dojść do ogłoszenia samodzielności Szkocji.Jak widać historia łączy Szkotów z Polakami. Oba narody zawsze musiały o wszystko walczyć. Na przykład Szkoci do dziś toczą ciężkie boje z Irlandczykami o to, kto pierwszy wynalazł Whisky. Dziś rozegrana zostanie przedostatnia kolejka eliminacji do Mistrzostw Europy w 2008roku. Tak się złożyło, że Anglia prawdopodobnie na tą imprezę nie pojedzie, jednak inny członek Zjednoczonego Królestwa Wielkiej Brytanii ma na awans duże szanse. Mowa o Szkocji. Wystarczy tylko wygrać z Włochami na własnym terenie, by marzenia milionów Szkotów się ziściły. Bowiem oto nadchodzi wiekopomna chwila, czas wielkiego rewanżu na Anglikach. Wyobrażacie sobie co będzie się działo w Szkocji, jeżeli ich reprezentacji awansuje na Mistrzostwa Europy? Gdy dodamy do tego wyeliminowanie Anglii otrzymujemy obraz ogólnej euforii. Reprezentacja Szkocji od początku była na czele grupy eliminacyjnej, by w ostatnich kolejkach stracić pozycję lidera na rzecz Francji. Dlatego dziś potomkowie Williama Wallace’a muszą pokonać Włochów by awansować na Mistrzostwa Europy. Zadanie to nie będzie łatwe. W końcu Włosi to aktualni Mistrzowie Świata, do tego ostatnia zdarzenia w tym kraju spowodowały ogromny wzrost adrenaliny u piłkarzy. Obie strony będą więc maksymalnie zmobilizowane na to spotkanie. Szkocja jest jedyną drużyną eliminacji, która wygrała wszystkie spotkania na własnym terenie. Czy Włosi zdołają dziś przełamać ich świetną passe? Statystyczny Włoch mieni nam się jako student, który wyznaje zasadę „jest czas”. Problem z tym, że czasu już nie ma. Więc? Trzeba walczyć. Osobiście będę całym sercem kibicował Szkotom, którzy wiecznie są za przeproszeniem kopani w pupę. Dziś czas skopać pupę innym! Droga Szkotów do miejsca, w którym są dziś. Mistrzostwa Świata w 2006roku nie były szczęśliwe dla Szkotów, gdyż nie zdołali oni się na nie zakwalifikować. Wkrótce nadszedł czas losowanie grup eliminacyjnych Mistrzostw Europy: Francja, Włochy, Ukraina. Wyglądało na to, że szczęście nie lubi Szkotów. Trener Walter Smith powiedział wtedy: „Jest bardzo ciężko. Ale jeżeli dalej będziemy poprawiać swoje umiejętności to możemy awansować ”!Szkocja-Wyspy Owcze 6-0Perfekcyjny stary Szkotów. Kris Boyd zdobył dwie bramki na oczach 50.059 kibiców zgromadzonych na Celtic Park. Wyspy Owcze nie miały żadnych szans na powtórzenie sensacyjnych remisów z 1999 i 2002roku. Litwa-Szkocja 1-2Drugie zwycięstwo z rzędu. Christian Dailly i Kenny Miller zdobyli po bramce. Gospodarze zdołali odpowiedzieć tylko jednym trafieniem. Szkocja-Francja 1-0Niesamowite spotkanie. Gary Caldwell zdobył bramkę z woleja, która zapewniła Szkotom zwycięstwo nad Francją.Świetny filmik!Ukraina-Szkocja 2-0Rozpaczliwa walka. Steven Pressley dostał czerwoną kartkę a Kenny Miller nie potrafił trafić w 100% sytuacji przy wyniku 1-0. To był ostatni mecz Waltera Smith’a jako trenera Reprezentacji Szkocji, gdyż ten wolał trenować drużynę Glasgow Rangers. Szkocja-Gruzja 2-1Alex McLeish został następcą Waltera Smith’a. Jego debiut był niesamowity. Szkoci obieli szybko prowadzenie, jednak w 41 minucie goście doprowadzili do remisu. Zrozpaczony trener gospodarzy wprowadził w 76 minucie spotkania Craiga Beattie’go. Minutę przed upływem regulaminowego czasu gry właśnie ten zawodnik zdobył zwycięską bramkę meczu. Włochy-Szkocja 2-0Włochy zwyciężają Szkotów 2-0 po dwóch trafieniach Luca Toni’ego. Szkocja-Litwa 3-1Kris Boyd, Stephen McManus i James McFaddento to zdobywcy bramek dla gospodarzy. Którzy na własnym boisku są nie do pokonania. Francja-Szkocja 0-1„Podwójna sensacja” tak można nazwać dwumecz między tymi drużynami. James McFadden zdobył przepiękną bramkę z ponad 30metrów. Atak Francji nie potrafił tego wieczoru znaleźć sposobu na znakomicie dysponowaną tego dnia obronę Szkotów. Po meczu trener Szkotów Alex McLeish powiedział: „To była jedna z najlepszych nocy w moim życiu”. Czy dzisiejsza będzie jeszcze lepsza?Szkocja-Ukraina 3-1Szkoci powzięli udany rewanż na Ukraińcach. Niesamowity początek gospodarzy. Pierwsza bramka padła już w 4 minucie a strzelcem był Kenny Miller. 6 minut później Lee McCulloch podwyższył wynik na 2-0. Goście odpowiedzieli trafieniem Andrija Shevchenko, jednak będący w świetnej formie James McFadden znów przypomniał o sobie i swoim trafieniem przypieczętował zwycięstwo Szkotów nad Ukrainą w stosunku 3-1. Gruzja-Szkocja 2-0Kojarzycie tego pana? To Klaus Toppmoller trener Reprezentacji Gruzji. Jego drużyna odniosła sensacyjne zwycięstwo nad Szkotami i kto wie czy ta porażka nie będzie ich mocno kosztować.James McFadden niewątpliwie jest obecnie największa gwiazdą Reprezentacji Szkocji. We wrześniu wrócił do gry po trzech miesiącach spędzonych na leczeniu kontuzji. Jednak obecnie nie ma już po tym urazie śladu. W ostatnich czterech spotkaniach w barwach Szkocji McFadden zdobył trzy bramki, w tym tą najważniejszą- przeciwko Francji. Alan Hansen, ekspert BBC tak opisuje Jamesa: „Jeżeli szukacie kogoś, kto swoim jednym zagraniem może przesądzić o losach meczu to McFadden jest właśnie tą osobą”. Hansen pochwalił także dwójkę defensorów Reprezentacji Szkocji. David Weir oraz Stephen McManus zostali przez Hansen’a opisani jednym słowem: “niesamowici”. Wypowiedź Davida Weir’a chyba najlepiej ukazuję nam fenomen Szkotów: „Myślę, że tajemnicą naszego składu jest fakt, że wszyscy się nawzajem wspierają i każdy daje z siebie wszystko w meczu”. Tak więc dziś o 18.00 dopingujemy Szkotów a o 20:30…Zapowiedź spotkania Szkocja-Włochy 