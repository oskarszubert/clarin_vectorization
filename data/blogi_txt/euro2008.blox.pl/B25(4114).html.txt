Alexis Sanchez w 90. minucie meczu FC Barcelona-Sporting Gijon doznał kontuzji. Zawodnik "Dumy Katalonii" naderwał sobie mięsień przywodziciela prawej nogi. W efekcie będzie musiał pauzować przez co najmniej dwa tygodnie. Trener Pep Guardiola bardzo się zdenerwował, gdy zobaczył, że zawodnik nabawił się urazu niemalże na własne życzenie. Zirytowanie wzięło się stąd, że Alexis Sanchez w środę rozegrał pełne 90 minut w meczu reprezentacji. Szkoleniowiec Barcelony wiedząc o zmęczeniu swojego piłkarza wstawił go w sobotę na boisko dopiero w 58. minucie. Gdy w 90. minucie na tablicy wyników widniał wynik 3-1 Alexis Sanchez nie wiedzieć po co rozpoczął sprint do piłki, która nie miała żadnego znaczenia. W efekcie doznał on kontuzji. Pep Guardiola tak się zdenerwował na swojego zawodnika, że wykrzyczał do niego: "do kur** nędzy Alex! 90 minut! Myśl trochę! ". 