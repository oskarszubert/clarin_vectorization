Nagrody Darwina 2007 znajdziecie na Joe Monster. Ja pozwolę sobie przytoczyć przypadek kobiety, która wygrała dwa mistrzostwa w kraju w gimnastyce...6. Stój. Patrz. Słuchaj.Rzadki  Podwójny Darwin. (12 września 2007, Tampa, Floryda) Wstęp: Kobieta  wygrywa w miejscowym radiu dwa bilety na koncert. Nie może uwierzyć  swojemu szczęściu: The Dave Matthews Band na żywo! Zaprasza swoją  przyjaciółkę. Ale czeka je coś innego niż koncert... Następny poranek:  mój kumpel, kierownik techniczny w amfiteatrze wygląda jak sama śmierć. Mówi mi że dwie kobiety zginęły wczoraj na koncercie. Jestem w szoku.  Nic takiego nie zdarzyło się wcześniej w amfiteatrze. pytam o  szczegóły. Poprzedni wieczór: 20:30, pada deszcz. Koncert się opóźnia.  Dwie kobiety opuszczają miejsca żeby schować się przed deszczem.  Zamiast wsiąść do jednego z bezpłatnych autobusów, idą "skrótem" przez  7-pasmową szosę międzystanową. Biegną sto metrów przez mokrą trawę,  przeskakują 2-metrową siatkę która ogranicza drogę, dalej są trzy pasma ruchu, 2,5 metra pasa zieleni i kolejne 4 pasma. Oprócz tego kolejna  dwumetrowa siatka, labirynt placu budowy garażu i długa wycieczka  dookoła kasyna. W sumie cały skrót ma prawie kilometr. Co lepsze,  darmowy bus czy szaleńcza wyprawa przez niebezpieczny teren? Mój kumpel  który widział to, mówił że pierwszy samochód uderzył kobietę o 20:30,  na pasie wolnego ruchu, gdzie światła samochodów widać z dużej  odległości. Bezwład rzucił kobiety między samochody, każda została  uderzona przez kolejne samochody. Żadna nie przeżyła obrażeń. Żeby było zabawniej, jedna z nich była "energiczną i obiecującą atletką" i wygrała dwa mistrzostwa w kraju w gimnastyce. Jak widać tężyzna fizyczna nie zastępuje starej, dobrej maksymy: "Stój. Patrz. Słuchaj.  Albo jutro cię nie będzie." 