Przed dzisiejszym meczem Osasuna Pampeluna-Real Madryt gospodarze zajmowali dopiero 17. miejsce w tabeli Primera Division. Morale zespołu były fatalne. Dużo się mówiło o zwolnieniu trenera José Antonio Camacho, bowiem Osasuna nie wygrała od 21 listopada 2010 roku!  Do tego doszły kilka absencji z powodu kontuzji. Dlatego nikt nie spodziewał się, że Real Madryt może stracić dziś punkty. A jednak... Już pierwsze minuty pokazały, że "Królewskim" nie będzie w Pampelunie łatwo. Momentami to gospodarze byli zespołem lepszym. W 33. minucie drużyna Osasuny powinna wyjść na prowadzenie, jednakże Pandiani z najbliższej odległości nie potrafił trafić w światło bramki. W drugiej połowie Real Madryt zaczął się rozkręcać. Goście przeprowadzali coraz więcej groźnych ataków. Jednakże w 62. minucie to goście wyszli na prowadzenie za sprawą gola zdobytego przez Camunasa. W tym momencie trener Camacho mógł zastostowa jedyną słuszną taktykę-czyli róbcie wszystko, tylko nie grajcie w piłkę. Międzyczasie Jose Mourinho postawił wszystko na jedną kartę przeprowadzając potrójną zmianę. Na boisko wszedł między innymi Adebayor, dla którego był to debiut w barwach "Królewskich". Gospodarze ograniczyli się do wybijania piłki i leżenia na boisku. Swój udział w zwycięstwie mieli również kibice, którzy ulepszyli manewr Jose Mourinho i przy każdej groźnej sytuacji wrzucali na boisko piłkę. W efekcie gra Realu Madryt w ogóle się nie kleiła. "Królewscy" uparcie próbowali atakować środkiem, jakby zapominając o istnieniu czegoś jak akcja skrzydłem... Im bliżej do końcowego gwizdka sędziego, tym ataki drużyny gości były mniej groźnie. To drużyna gospodarzy miała lepsze sytuacje do zdobycia bramki. Spotkanie zakończyło się wynikiem 1-0 i sytuacja Realu Madryt w lidze hiszpańskiej jest bardzo ciężka. "Królewscy" mają aż siedem punktów straty do Barcelony, która do tej pory straciła ich zaledwie pięć... Pozostaje pytanie czy Jose Mourinho wciąż będzie chciał walczyć o tytuł w Primera Division czy też przerzuci wszystkie siły na puchary, gdzie jego drużynie idzie o wiele lepiej? 