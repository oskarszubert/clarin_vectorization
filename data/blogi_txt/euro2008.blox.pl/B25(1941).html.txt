Moja wiedza o żużlu jest łagodnie mówiąc skromna. Ale w żaden sposób nie przeszkodziło mi to w emocjonowaniu się dzisiejszym Grand Prix Polski. Trzech Polaków stanęło na podium- Gollob, Holta i Hampel. Nigdy wcześniej w historii Indywidualnych Mistrzostw Świata nie zdarzyło się, by trzech reprezentantów jednego kraju zajęło trzy pierwsze miejsca. Finałowy bieg możecie zobaczyć poniżej Dzisiejsze zawody obfitowały w wypadki. Aż cztery razy żużlowcy upadali na tor. W pierwszym z nich ucierpiał Nicky Pedersen. Zawodnik ten chwilę później zapomniał, że kamery patrzą na niego...Niestety w biegu numer 20. doszło do wypadku, w którym mocno ucierpiał Artur MroczkaJednakże poza wypadkami było dla Polski wspaniale! Tomasz Gollob całkowicie zmiażdżył konkurencję wygrywając wszystkie biegi w których startował. Do półfinałów przeszło aż czterech Polaków. Trzech z nich znalazło się w ścisłym finale. Odpadł Adrian Miedziński. Ale to nic, finał był spełnieniem marzeń. Polacy pokonali Crumpa i zagrabili dla siebie całe podium. Coś niesamowitego. Marzę o tym, żeby takie wydarzenia zdarzały się częściej. Nie ma wątpliwości co do tego, że jesteśmy żużlową potęgą. Na żużel chodzą tłumy ludzi. Takie miasta jak Toruń, Bydgoszcz, Leszno, Częstochowa żyją czarnym sportem. Miejmy nadzieję, że media zaczną bardziej się interesować tą dyscypliną sportu. Bo jest na co popatrzeć, są ogromne emocje, no i piękne kobiety przed startem każdego biegu. Dziękuję wam Polacy! Relację bieg po biegu przeczytacie na sport.pl 