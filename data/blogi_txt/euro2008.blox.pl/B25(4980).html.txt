Valencia po niezwykle dramatycznym spotkaniu przegrała u siebie z Realem Madryt 2-3. Drużyna gości zaczęła mecz bardzo spokojnie, oczekując na to co zrobi rywal. Gospodarze starali się wykorzystać bierność "Królewskich" i co rusz nieudolnie próbowali zaatakować. W 20. minucie piłkarze Jose Mourinho pokazali, że szybkie akcje są ich specjalnością, dzięki czemu zdobyli gola na 0-1. Niestety po tym trafieniu gra zrobiła się nudna, przez co pierwsza połowa zakończyła się jednobramkowym prowadzeniem drużyny gości.Od początku drugiej części spotkania inicjatywę przejęli gospodarze, którzy co chwilę starali się konstruować akcje ofensywne. Niestety dla kibiców Valencii próby te były bardzo nieudolne, dlatego też pierwszy kwadrans drugiej połowy nie przyniósł zmiany wyniku. W 72. minucie po dośrodkowaniu z rzutu wolnego Sergio Ramos wykorzystał błąd obrońców gospodarzy kierując piłkę wprost do bramki. "Królewscy" prowadzili już 0-2 i wydawało się, że nic nie może już ich powstrzymać przed zwycięstwem. Jednakże wtedy sprawy w swoje nogi wziął Roberto Soldado, który trzy minuty po trafieniu Ramosa zdobył kontaktową bramkę. W tym momencie zaczął się prawdziwy mecz. Gospodarze starali się wyrównać, ale po raz kolejny ich defensywa popełniła błąd. Dzięki temu Cristiano Ronaldo mógł cieszyć się z gola na 1-3 w 79. minucie. Sytuacja kolejny raz wydawała się beznadziejna dla Valencii. Na szczęście dla gospodarzy genialny tego wieczoru był Roberto Soldado, który w 83. minucie strzelił na 2-3. To trafienie sprawiło, że podopieczni Unaia Emery'ego rzucili wszystkie siły do ataku. W efekcie w ostatnich dwóch minutach spotkania wszyscy piłkarze włącznie z bramkarzem gospodarzy znajdowali się na połowie Realu Madryt. Rezultat tak ogromnego zamieszania w końcówce zobaczycie poniżejJak zapewne zauważyliście w polu karnym gospodarzy przedziwnie zachował się Gonzalo Higuain. Jedni twierdzą, że ręka była, drudzy, iż nie. Ja od rozstrzygnięcia się wstrzymam, bo nic to w tym momencie nie da. Wiem jednak, że wczorajszy mecz był naprawdę świetny pod względem emocji. Aż chciałoby się takie spotkania oglądać co tydzień w Primera Division. Niestety wszystko wskazuje na to, że kolejny tak emocjonujący mecz będzie dopiero 10 grudnia, gdy Real Madryt zmierzy się z Barceloną. Póki co wracajmy do Premier League, gdzie Chelsea mierzy się z Liverpoolem. W ramach uzupełnienia wrzucam skrót meczu Barcelony z Realem Zaragoza (podesłał FCBqwertyKSG. Dziękuje!). "Duma Katalonii" zwyciężyła 4-0, ale spotkanie swoim poziomem nie zachwyciło. 