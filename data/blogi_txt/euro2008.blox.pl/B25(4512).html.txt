Mimo tego, że Barcelona była wyraźnie lepsza w dwumeczu od Arsenalu wielu twierdzi, iż to przez arbitra głównego "Kanonierzy" odpadli z Ligi Mistrzów. Sędzia Massimo Busacca idąc z duchem gry nie powinien wyrzucać za to zagranie Robina van Persiego z boiska, jednakże zgodnie z przepisami mógł to zrobić. A może arbiter po prostu dość miał zachowania Holendra, któremu w pierwszej połowie darował czerwoną kartkę za uderzenie w twarz Alvesa?Warto dodać, że kopnięcie piłki po gwizdku sędziego nie zdarzyło się reprezentantowi Holandii pierwszy raz. Już w finale mistrzostw świata mógł on wylecieć z boiska.A teraz znajdźcie mi proszę przepis, który złamał Messi zdobywając bramkę przy stanie 1-0 w pierwszym meczu z Arsenalem. Z jakiej racji arbiter główny tego gola nie uznał? Gdyby to uczynił byłoby 2-0 dla Barcelony na wyjeździe, a na tym pewnie by się nie skończyło. Jakby tego było mało w tamtym spotkaniu sędzia zlitował się nad Songiem i nie pokazał mu drugiej żółtej kartki. Następnie nie odgwizdał faulu Koscielnego na Pedro w polu karnym przy wyniku 0-1.Więc kto tak naprawdę może czuć się w tym dwumeczu pokrzywdzony? Zespół   który strzela bramki, czy ten który nie potrafi oddać strzału? Na koniec warto dodać jeszcze filmik przedstawiający taktykę Wengera na rewanżowy mecz z Barceloną. 