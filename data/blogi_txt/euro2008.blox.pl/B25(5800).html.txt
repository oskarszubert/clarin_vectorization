W meczu drugiej ligi hiszpańskiej Xerez-Girona doszło do szokującego zdarzenia. Bramkarz gospodarzy Toni Doblas bezpardonowo zaatakował napastnika drużyny gości. W efekcie Velez będzie pauzował przez co najmniej sześć miesięcy, gdyż jego więzadła w kolanie uległy zniszczeniu. Najdziwniejsze w całej sprawie jest to, że sędzia nie podyktował za ten faul rzutu karnego, ani w jakikolwiek sposób nie ukarał zawodnika gospodarzy. 