Real Sociedad pokonał FC Barcelonę 3-2, chociaż przegrywał już 0-2! Przełomowym momentem spotkania był słupek Leo Messiego w 39. minucie. ﻿ Od tego zdarzenia drużyna gości kompletnie stanęła, a zespół gospodarzy po chwili zdołał zdobyć kontaktową bramkę. W drugiej części meczu drugą żółtą, a w efekcie czerwoną kartkę obejrzał Gerard Pique. To sprawiło, że Real Sociedad kompletnie zdominował Barcelonę i w 62. minucie zdobył wyrównującą bramkę. Drużyna gości próbowała przechylić wynik na swoją korzyść, ale czyniła to bardzo nieumiejętnie. Za to gospodarze w 91. minucie wyprowadzili atak, który zakończył się golem na 3-2. Tym samym Real Sociedad jest pierwszym zespołem, który pokonał FC Barcelonę w Primera Division 2012/2013.  ﻿﻿ 