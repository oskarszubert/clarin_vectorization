W 90. minucie meczu decydującego o mistrzostwie brazylijskiego stanu Sergipe pomiędzy zespołami Guarany i Sergipe doszło do kuriozalnego wydarzenia. Wtedy to sędzia przy wyniku 0-1 zarządził rzut rożny dla gospodarzy. Z tego powodu wszyscy zawodnicy łącznie z bramkarzem udali się w pole karne gości. Gola zdobyć się nie udało, za to piłkarze Sergipe rozpoczęli kontrę na pustą bramkę. Jednakże wtedy sprawy w swoje ręce, a właściwie nogi wziął chłopak od podawania piłek, który obronił strzał i rozpoczął błyskawiczną ewakuację ze stadionu... 