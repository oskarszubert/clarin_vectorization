Przed wczorajszą walką o mistrzostwo świata w wadze ciężkiej w Monachium atmosfera była bardzo gorąca. Wszystko dlatego, że Dereck Chisora uderzył podczas ważenia swojego rywala Witalija Kliczko. Nic więc dziwnego, że zainteresowanie walką było ogromne. Zawodnicy stoczyli na ringu ciężkie 12 rund, z których zwycięsko wyszedł Ukrainiec. Walka nie skończyła się na ringu. Na konferencji prasowej pojawił się David Haye, który wezwał Witalija Kliczko i Derecka Chisorę do stoczenia z nim pojedynku na ringu. Efekt tego był taki, że rozpoczęła się słowna kłótnia, która po czasie przekształciła się w otwartą walkę. Trzeba przyznać, że panowie Haye i Chisora mają świetnych speców od marketingu, bowiem nie ma chyba lepszej reklamy niż bitwa podczas   konferencji prasowej. Dołącz do fanów "Gramy do końca!" na Facebooku. 