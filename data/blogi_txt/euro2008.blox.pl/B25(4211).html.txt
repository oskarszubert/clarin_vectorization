FC Barcelona pokonała na wyjeździe w 1/16 Copa del Rey L'Hospitalet 1:0. Bramkę dla zespołu "Dumy Katalonii" zdobył w 42. minucie Andres Iniesta.Pep Guardiola na spotkanie z trzecioligowcem wystawił dosyć mocny skład: Pinto; Dos Santos, Puyol, Fontàs, Maxwell; Xavi, Keita, Iniesta; Tello, Cesc, Villa.Mimo to Barcelona miała ogromne problemy z ambitnym rywalem, który bez problemów zatrzymywał ataki mistrza Hiszpanii. Szkoleniowiec "Dumy Katalonii" może się cieszyć z tygodnia przerwy na reprezentację, bowiem jego zespół nie pokazał wczoraj nic co byłoby godne uwagi. Człowiek oglądając ten mecz miał po prostu ochotę szybko iść spać. Na koniec warto pogratulować piłkarzom L'Hospitalet, którzy dali wczoraj z siebie wszystko, a po końcowym gwizdku sędziego podnieśli ręce w geście triumfu. Gra trzecioligowca to jedyna rzecz dla której nie żałuje wczorajszych 90 minut z Copa del Rey. 