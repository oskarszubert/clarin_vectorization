Real Madryt zremisował wczoraj na wyjeździe z Villarreal 1-1. Spotkanie szczególnie w końcówce obfitowało w szereg kontrowersji. Jednakże najbardziej dyskusyjna decyzja sędziego miała miejsce już w 19. minucie meczu. Wtedy to arbiter główny Paradas Romero pokazał żółtą kartkę zawodnikowi gospodarzy. Tu pojawia się problem, bo nie wiadomo, któremu piłkarzowi zostały pokazany owy kartonik. Z relacji telewizyjnych wynika, że ukarany został Marco Ruben. Jeżeli przyjąć taką wersję, to piłkarz ten w 54. minucie powinien wylecieć z boiska za drugą żółtą kartkę. Według protokołu sędziego żółty kartonik w 19. minucie dostał Marcos Senna. Taką wersję przyjął również dziennik "Marca". Jednakże oficjalna strona Realu Madryt podaje, że w tej sytuacji żółtą kartkę dostał Cani. Natomiast z relacji na oficjalnej stronie ligi wynika, że żółtą kartkę rzeczywiście dostał Marco Ruben. Jak było naprawdę? edit. chyba udało mi się znaleźć rozwiązania zagadki. Wszystko zaczęło się na minutę przed pokazaniem żółtej kartki, gdy Marcos Senna domagał się ukarania przeciwnika. Sędzia w końcu się zirytował i ukarał protestującego zawodnika. 