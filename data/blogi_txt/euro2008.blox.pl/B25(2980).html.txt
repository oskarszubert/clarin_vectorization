Już za 18 godzin losowanie grup Euro 2012, najwyższy więc czas na zabawę w typowanie. Zacznijmy od koszyków, które prezentują się następująco:Koszyk 1: Polska, Ukraina, Hiszpania, Holandia Koszyk 2: Niemcy, Włochy, Anglia, RosjaKoszyk 3: Chorwacja, Grecja, Portugalia, SzwecjaKoszyk 4: Dania, Francja, Czechy, IrlandiaTrzy tygodnie temu miałem przyjemność zapytać się Roberta Lewandowskiego o to, kogo chciałby mieć w grupie. Piłkarz Borussii Dortmund w pełni odkrył moje preferencje co do pierwszego rywala. Z kolejnego koszyczka na pewno marzy mi się Chorwacja, a to dlatego, że ma naprawdę genialnych kibiców. Szczególni ci ze Splitu potrafią zrobić cuda-zobaczcie sami. Niestety Artur Boruc nie podziela mojej sympatii. Ostatni koszyk to oczywiście Francja, a to dlatego, że ręka Henry'ego wciąż siedzi w mojej głowie. Zresztą w końcu trzeba powziąć rewanż za mecz z 1995 roku na Parc des Princes, gdzie straciliśmy bramkę na cztery minuty przed końcem spotkania. Co wtedy Woźniak bronił! Oj czuję, że Wojciech Szczęsny będzie chciał przebić tamten występ. Szczególnie, że Woźniak zastąpił wtedy w bramce Macieja Szczęsnego. 