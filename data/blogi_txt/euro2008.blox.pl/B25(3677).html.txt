Przed meczem Betis Sevilla-FC Sevilla drużyna gości uzbierała zaledwie siedem punktów na wyjeździe. Mimo to FC Sevilla po 33 minutach derbowego meczu prowadziła 0-3. Taki wynik to głównie efekt fantastycznej gry Rakitica, który po raz kolejny udowodnił jak ogromny ma potencjał. Ponadto bramka na 0-3 padła po ewidentnym spalonym, którego zignorowali sędziowie. Na szczęście dla gospodarzy w drużynie gości gra zawodnik, który zwie się Medel. Osobnik ten niefrasobliwym wybiciem piłki w 43. minucie sprawił, że gospodarze zdobyli gola na 1-3.  Druga połowa była równie ciekawa co pierwsza. Oba zespoły wymieniały się ciosami, a w 53. minucie niepotrzebnie w polu karnym faulował Fazio. W efekcie gospodarze dostali od losu rzut karny, który pewnie na bramkę zamienił Martin. Chwilę później do akcji wkroczył Medel, który koniecznie powinien nauczyć się radzić sobie ze stresem... Zawodnik zespołu gości za swe idiotyczne zachowanie został wyrzucony z boiska, a Betis Sevilla mógł przystąpić do zdobycia wyrównującej bramki. ﻿ Wbrew pozorom sztuka ta gospodarzom wcale nie przyszła łatwo. Goście bardzo mądrze się bronili, dopiero w końcowych minutach ze względu na zmęczenie zaczęli się oni gubić. W 89. minucie zawodnik gospodarzy Nosa﻿ wyskoczył w górę niczym Cristiano Ronaldo i pięknym strzałem głową wprawił w ekstazę kibiców Betisu Sevilla. Warto dodać, że zawodnik ten wszedł na boisko zaledwie 10 minut wcześniej. W ten sposób po arcyciekawym spotkaniu gospodarze z wyniku 0-3 zdołali wyjść na 3-3.   Oczywiście nie był to idealny mecz pod względem taktycznym. Jednakże z punktu widzenia kibica wczorajszemu derbowemu spotkaniu Sevilli nic nie brakowało. Wręcz przeciwnie, taki mecz będę pamiętał jeszcze długo. Oby więcej takich pojedynków!   Skrót meczu:  Bonus: Medel ﻿ 