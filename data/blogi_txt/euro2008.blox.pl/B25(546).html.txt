Malutki synek Rossa Turnbulla, bramkarza Chelsea, ukradł 5 minut Paulo Fereirze. Podczas  przemówienia Portugalczyka, trybunom wpadł w oko inny bohater - Josh Turnbull. Perfekcyjne prowadzenie piłki, nienaganna technika, wprawdzie trochę pomógł sobie ręką, jednak sędzia przymknął oko. Zbliżał się do bramki, a kibice krzyczeli coraz głośniej. Kiedy przymierzył dokładnie zewnętrzną częścią buta, trybuny oszalały z radości! Chłopczyk po kilku sekundach zorientował się, że to właśnie jego bramka jest powodem euforii i w geście tryumfu podniósł ręce. Kibice zapragnęli, aby mały Josh zasilił szeregi Chelsea natychmiast, śpiewając: Sign him up. Piękne.Chociaż, zaraz, zaraz, gdzie był w tym momencie tatuś?﻿To nie jedyny taki scenariusz związany z zespołem Chelsea. Pamiętamy jak podobny rajd przeprowadził synek Branislava Ivanovicia - Stefan. Tutaj jednak tatuś był na miejscu i towarzyszył celebracji po trafieniu. Prawda, że słodkie?﻿Skoro już jesteśmy w tak słodkim i uroczym temacie, to łapcie jeszcze filmik, na którym ze swoim synkiem w piłkę kopie Robinho﻿Nie wiem jak was, ale mnie to wszystko cholernie rozczula! 