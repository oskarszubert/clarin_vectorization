Marcin Wasilewski w 76. minucie wyjazdowego meczu z St. Truiden uderzył rywala łokciem w twarz. Efekt tego był taki, że piłkarz gospodarzy wylądował w szpitalu ze złamanym nosem i wstrząśnieniem mózgu. Zawodnik reprezentacji Polski nie został za swoje zachowanie ukarany przez sędziego. Mimo to belgijska federacja może go zawiesić na podstawie materiału wideo aż na siedem spotkań. 