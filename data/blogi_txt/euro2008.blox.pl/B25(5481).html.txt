Dwa dni temu Jose Mourinho wypowiedział się dla oficjalnej strony Realu Madryt: "to był zdecydowanie najlepszy rok w mojej karierze. W skali od jednego do dziesięciu oceniłbym go na jedenaście. W minionym sezonie wygrałem wszystko co było do wygrania, w Madrycie wciąż nie straciłem szans na żaden z tytułów. Liga nadal jest otwarta. Zakwalifikowaliśmy się do 1/8 finału Pucharu Króla i Ligi Mistrzów. W dodatku byliśmy najlepszą drużyną fazy grupowej Ligi Mistrzów. Jak na razie ten sezon rozwija się dla nas perfekcyjnie".Cóż... Jose Mourinho chyba zapomniał jak został upokorzony na Camp Nou przez Barcelonę 5-0 ponosząc swoją najwyższą porażkę w karierze. Aczkolwiek trzeba mu przyznać, że Real Madryt ma tylko dwa punkty straty do lidera Primera Division i rzeczywiście wystarczy malutki błąd, by sytuacja się zmieniła. 