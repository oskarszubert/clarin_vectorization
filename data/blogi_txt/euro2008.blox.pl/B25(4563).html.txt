Pozwolę sobie zacytować wywiad Michała Szadkowskiego z Antonim Piechniczkiem. Naprawdę warto poświęcić chwilę na jego przeczytanie, żeby przekonać się jak głęboko zacofany jest PZPN. Michał Szadkowski: Jak oceni pan debiut trenera Stefana Majewskiego?Antoni  Piechniczek: Mecz z Czechami miał dwa oblicza. Zagraliśmy dobrą  pierwszą połowę, po sytuacji Błaszczykowskiego powinniśmy strzelić  gola. Graliśmy jak równy z równym, wykonywaliśmy więcej rzutów rożnych.  Rzadko się trafia, by na wyjeździe już w pierwszej połowie wybijać je  aż osiem razy.Ale nic z nich nie wychodziło.-  Pan jest oczywiście nastawiony negatywnie. Nie wykorzystaliśmy żadnego  rzutu rożnego, ale trzeba zwrócić uwagę, że każdy miał jakąś myśl przewodnią i był bity inaczej. putBan(62);Brak powtarzalności świadczy, że piłkarze nie mieli żadnego pomysłu na ich wykonywanie.-  Próbowano różnych rozwiązań, każdy z nich na swój sposób był  przemyślany. U Leo Beenhakkera wybijano je na długi słupek, gdzie stać  miał Wasilewski. Gdy doznał kontuzji zupa się wylała.Reprezentacja  przegrała, ale zagrała w innym stylu i lepiej niż ze Słowenią w  Mariborze. W drugiej połowie zabrakło odporności psychicznej. Piłkarze  grali ze sobą pierwszy raz, więc nie wszystko zostało do końca  dopracowane. Na osłodę pozostało nam, że odpadliśmy w dobrym  towarzystwie, bo razem z Czechami. Mnie cieszy, że w drużynie  panuje świetna atmosfera, chłopcy tworzą dobrze rozumiejącą się grupę,  która znalazła wspólny język z trenerem. Staje się to normalna  reprezentacja. Polska reprezentacja, a nie zagraniczna. Co ma pan na myśli?-  W kadrze Beenhakkera panowała atmosfera daleka od utożsamiania się ze  związkiem, który się reprezentuje. J..ć, j..ć PZPN, co tak pięknie  krzyczą kibice, a was raduje, oznacza także j..ć reprezentację. U  Majewskiego piłkarze zrozumieli, że nie są to słowa skierowane tylko do  prezesa Grzegorza Laty i ich pracowników, ale także do nich. Zaczęli  rozumieć, gdzie jest ich macierzysta federacja. Czyli piłkarze przede wszystkim powinni się utożsamiać z PZPN?- Oczywiście. Wspólnie odpowiadamy za wizerunek związku. Jak  oceni pan taktykę Majewskiego? Nastawił zespół na grę z kontry i liczył  na szybkich napastników. Czesi ani myśleli zaatakować, a innego pomysłu  nie miał- Pan pewnie oglądał mecz w telewizji. A tam  nie widać całego ustawienia. Czesi walili głową w mur, choć nasi  obrońcy grali ze sobą pierwszy raz. Dlatego aż się prosiło, by podawać od razu do napastników. Jeśli ta drużyna zagra razem dziesięć meczów,  nie pozna jej pan. W selekcji Majewski też nie popełnił błędów?-  Fatalna taktyka, fatalny dobór ludzi i co jeszcze? Przecież trener nie  mógł opierać się na piłkarzach, którzy zawiedli u Beenhakkera. Miał  kopiować nieudane pomysły poprzednika?Dlatego zrezygnował z regularnie grającego w Lidze Mistrzów Michała Żewłakowa i postawił na Piotra Polczaka ze słabej Cracovii?-  To pytanie należy skierować do selekcjonera. Starał się odświeżyć  reprezentację. Ja nie widziałem wielkie różnicy między grą defensywy z  Żewłakowem a Polczakiem. W Mariborze ze Słowenią straciliśmy trzy gole,  szanse na remis straciliśmy już przed przerwą. W Pradze Czesi strzelili  nam tylko dwa, a w przerwie liczyliśmy na jeszcze lepszy występ. Statystyka nie kłamie. Jak po tej  porażce zmieniła się sytuacja Majewskiego? Ma większe, takie same, czy  mniejsze szanse na zostanie stałym selekcjonerem?-  Niech zagra mecz ze Słowacją i listopadowe sparingi. Nie mogę ocenić go  teraz. Nie powiem, co zrobił dobrze, a co źle. Obowiązuje mnie  lojalność i względy czystoludzkie, których nie sposób znaleźć na łamach  pańskiej gazety. Przyjdzie taki czas, że zaczniemy wygrywać. Reprezentacji i polskiej piłce potrzeba życzliwości.za: sport.plAch te rzuty rożne... 