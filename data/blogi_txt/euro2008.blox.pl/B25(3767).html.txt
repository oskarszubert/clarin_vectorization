Sieć agencji towarzyskich z Austrii jest jednym  ze sponsorów włoskiego klubu piłkarskiego IV ligi Trentino -  informuje niedzielna prasa pisząc o oburzeniu niektórych polityków  z północy Włoch. Nic przeciwko temu nie mają natomiast kibice drużyny.Logo agencji o nazwie "Biały Dom" nie widnieje na koszulkach  piłkarzy z miasta Trydent, ale jest na stronie internetowej klubu  wśród innych sponsorów. Wciskając "ikonkę" z nazwą dobroczyńcy  można obejrzeć pełną ofertę domu schadzek tej sieci. - To niedopuszczalne, to niesłychane, żeby drużyna akceptowała  takiego sponsora - powiedziała zajmująca się sprawami sportu we  władzach Trydentu Iva Berasi. Zagroziła jednocześnie, że jeśli  klub nie zrezygnuje natychmiast ze wsparcia ze strony "Białego  Domu", nie będzie otrzymywać dofinansowania z kasy prowincji.  Dziennik "Corriere della Sera" pisze, że kibice Trentino dali do  zrozumienia, że wolą, aby ich drużyna dostawała 10 tysięcy euro od  agencji towarzyskiej niż fundusze z państwowej kasy.(PAP)Ciekawe co na to Watykan?http://www.sport.pl/sport/1,74696,4551327.htmlTak na marginesie dodam, że Trentino to piękne okolice. 