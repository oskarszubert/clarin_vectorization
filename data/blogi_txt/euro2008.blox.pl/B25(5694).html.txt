Robert Lewandowski w ostatnich dniach jest pod ostrą krytyką niemieckich mediów. Wszystko dlatego, że Polak zmarnował rzut karny w Pucharze Niemiec oraz nie wykorzystał świetnej sytuacji w ostatniej minucie meczu Pucharu Europy przeciwko PSG. Jednakże dziś w meczu z Hannoverem nastąpiło odkupienie byłego zawodnika Lecha Poznań. Lewandowski i Błaszczykowski zaczęli dzisiejsze wyjazdowe spotkanie na ławce rezerwowych. Tylko Piszczek grał od pierwszych minut. Polak odwdzięczył się trenerowi za zaufanie zaliczając asystę przy drugiej bramce. W 75. minucie przy stanie 0:2 trener Klopp zdecydował się na wpuszczenie Lewandowskiego i Błaszczykowskiego na boisko. Była to doskonała decyzja, bowiem dwie minuty później Kuba wywalczył rzut karny i czerwoną kartkę dla rywala. Niestety jedenastkę zmarnował Sahin. Jednakże w 81. minucie duet Lewandowski-Kuba przeprowadził po prostu genialną akcję, która dała Borussii Dortmund bramkę.10 minut później Błaszczykowski dobił rywala strzelając na 4:0 