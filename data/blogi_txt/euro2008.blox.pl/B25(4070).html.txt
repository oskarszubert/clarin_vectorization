Należy do pewnego australijskiego oposa. Najadłszy się do syta w laboratorium na Uniwersytecie Nowej Anglii w Armidale, zwinął się w  kłębek i pozostał w stanie hibernacji przez 367 dni. Podczas snu zużywał ledwie jedną czterdziestą energii, jakiej potrzebuje na jawie.Laboratoryjny  śpioch należy do gatunku australijskiej pałaneczki gruboogonowej  (Cercartetus nanus) z rodziny oposów karłowatych. Pałaneczka jest  zwierzęciem nocnym. Dzień spędza w kulistym gnieździe, czasami zajmuje  również opuszczone gniazda ptaków. Dzięki chwytnemu ogonkowi zwinnie wspina się nawet na najcieńsze gałązki. Jej pokarm składa się głównie z  pyłku i nektaru, np. kwiatów eukaliptusa, który zbiera językiem. Gdy  nie ma kwiatów, żywi się owocami, pająkami, owadami i ich larwami.Z  końcem lata pałaneczki bardzo przybierają na wadze. Grubieje nasada ich  ogona, gdzie gromadzone są rezerwy tłuszczu potrzebne do przetrwania  zimy. Wtedy aktywność tych zwierząt spada i czasowo zapadają w odrętwienie. Niektóre ssaki, np. wiewiórki ziemne, poddają się jesienno-zimowej hibernacji nawet przez pół roku. Dotychczasowy rekord  nicnierobienia należał do pewnej skoczomyszki z gatunku Zapus princeps,  która spała w laboratorium przez 320 dni.za: gazeta.plEch, taki to pożyje!Można powiedzieć, że zawodnicy z NFL też odpoczywają-w końcu leżą... 