Wczorajszy wieczór w La Liga był mocno sensacyjny. Najpierw porażkę u siebie z Realem Zaragozą poniósł Real Madryt, a tuż po zakończeniu tego spotkania Barcelona przegrała na wyjeździe z Realem Sociedad. W barwach "Królewskich" nie zagrał wczoraj Cristiano Ronaldo. Pep Guardiola widząc porażkę Realu Madryt wystawił wczoraj mocno rezerwowy skład dając odpocząć swoim najważniejszym piłkarzom przed rewanżowym meczem Ligi Mistrzów. W pierwszej połowie drużyna gości wyraźnie przeważała i udokumentowała to bramką na 1-0. W drugiej części spotkania gospodarze spokojnie czekali na rozwój sytuacji i w 70. minucie wykorzystali zamieszanie w polu karnym zdobywając wyrównującą bramkę. 10 minut później sędzia podyktował "jedenastkę" dla Realu Sociedad za faul Javiera Mascherano w polu karnym. Xabi Prieto okazał się pewnym egzekutorem i gospodarze sensacyjnie pokonali Barcelonę 2-1. 