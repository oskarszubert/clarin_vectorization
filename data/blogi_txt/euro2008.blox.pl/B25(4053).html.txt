Po meczu Barcelona-Kopenhaga trener Solbakken miał ogromne pretensje do bramkarza Pinto za to, że ten udał gwizdek sędziego, przez co napastnik Kopenhagi zatrzymał bardzo dobrze zapowiadającą się akcje. Działacze duńskiego klubu zażądali od UEFA sankcji. W efekcie na Pinto została nałożona kara zawieszenia na dwa spotkania. To zdarzenie bardzo podgrzało atmosferę pomiędzy szkoleniowcami obu klubów. Wczorajszy rewanżowy mecz w Kopenhadze był dosyć zacięty. Do tego już na początku spotkania Valdes ostro potraktował N'Doye. Dlatego po ostatnim gwizdku sędziego doszło do ostrej wymiany zdań pomiędzy Solbakkenem i Guardiolą. Przed czynną walką powstrzymał ich Busquets, który w "nagrodę" usłyszał od szkoleniowca Kopenhagi, że "ma się pier*olić". 