Środkowy Boston Bruins Patrice Bergeron doznał wstrząsu mózgu oraz ma złamany nos po nieprzepisowym ataku z tyłu obrońcy Philadelphia Flyers Randy’ego Jonesa we wczorajszym meczu obu ekip [1:2]. Gracz Lotników wręcz przygwoździł do bandy Bergerona, który po zdarzeniu stracił przytomność i padł nieruchomy na lodzie. Jones otrzymał pięciominutową karę oraz wykluczenie z meczu. Wczorajszy atak, to już trzecie nieprzepisowe zagranie zawodnika Lotników w tym sezonie.Zawodnikiem Bruins zajął się natychmiast obecny na meczu sztab medyczny klubu, ale dopiero po około 15 minut Bergeon opuścił lód na noszach. Gracz trafił do szpitala Massachusetts General, gdzie jego stan został zdiagnozowany przez lekarza Niedźwiadków doktora Bertrama Zarinsa. Po serii badań i prześwietleń nie stwierdzono u hokeisty żadnych urazów szyi i głowy. Po przebudzeniu się zawodnik był w stanie poruszać kończynami.Trener Boston Bruins określił atak jako bardzo nieczysty. – Nie mówię, że Jones to gracz, który gra nieczysto, ale to uderzenie właśnie takie było. Musimy pozwolić lidze, aby coś z tym zrobiła i mam nadzieje, że w NHL w tej kwestii podejmie odpowiednie kroki – powiedział Claude Julien. – To już trzeci poważny incydent z udziałem zawodnika z tego klubu, więc coś trzeba z tym zrobić – dodał. Wtórował mu obrońca Bruins Andrew Ference. – Kiedy widzisz jak ktoś leży na lodzie po czymś takim to jest to bardzo przygnębiające. To nie ma sensu. Zawodnicy muszą mieć do siebie więcej szacunku – oświadczył Ference.- To nie była wina Randy’ego Jonesa. Znam go już długo. Po prostu zamierzał powstrzymać tą akcję i ostatnią rzeczą o jakiej by pomyślał było spowodować czyjś uraz – bronił swojego zawodnika trener Lotników John Stevens. Z kolei menedżer Flyers Paul Holmgren przyznał, że „kara była odpowiednia, a atak dość nieszczęśliwy”. – Randy nie zamierzał nikogo skrzywdzić. To zawodnik grający bardzo fair – dodał.Kilka godzin po całym zdarzeniu, na stronie internetowej Lotników ukazały się oficjalne przeprosiny Jonesa. – Słowa nie wyrażą tego jak się naprawdę czuję. Naprawdę bardzo przepraszam za mój atak i to co zrobiłem. To nie było specjalnie. Nigdy nie uczyniłem czegoś takiego i nie jest to w moim stylu. Jest mi bardzo przykro. Mam nadzieję, że będzie z nim wszystko w porządku i życzę mu jak najszybszego powrotu do zdrowia – oświadczył defensor Flyers.Wczorajszy atak, to już trzecie nieprzepisowe zagranie zawodnika Lotników w ostatnim czasie. Podczas przedsezonowych sparingów Steve Downie brutalnie sfaulował Deana McAmmonda [OTT], za co otrzymał od NHL zawieszenie na 20 spotkań. 10 października Jesse Boulerice został wykluczony na 25 gier za uderzenie kijem w twarz Ryana Keslera [VAN].za: nhl.com.plPozwólcie, że pozostawię to bez komentarza... 