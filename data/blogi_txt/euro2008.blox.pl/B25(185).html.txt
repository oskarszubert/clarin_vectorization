Ana Ivanovic dzięki łatwemu zwycięstwu nad Barbarą Zahlavovą 6:3, 6:2 awansowała do ćwierćfinału turnieju rozgrywanego w Linzu. Mecz ten pewnie przeszedłby bez echa, gdyby nie kuriozalna sytuacja na początku spotkania.Serbska tenisistka wygrała pierwszego gema przy swoim podaniu, po czym poprosiła o przerwę i poszła do toalety. Trwało to trochę ponad minutę. W tym czasie zirytowany sędzia przyznawał punkt dla Zahlavovej za każde 20 sekund nieobecności Ivanovic na korcie. Efekt był taki, że Czeszka wygrała swoje podanie. Serbka była bardzo zdziwiona taką decyzją, aczkolwiek bo krótkiej dyskusji z sędzią odpuściła. Ivanovic na konferencji prasowej tak komentowała całe zajście:"Powiedziałam sędziemu, że muszę do toalety, bo źle się czuje. Odpowiedział mi, iż nie mogę wyjść przy podaniu przeciwniczki, że będę mogła pójść dopiero po tym gemie. A ja po prostu musiałam, więc wyszłam. Gdy wróciłam sędzia oznajmił mi, że za każde 20 sekund mojej nieobecności przyznawał punkt na korzyść Zahlavovej. Nie kłóciłam się, bo powiedział mi jak jest. W ćwierćfinale Ana Ivanovic zmierzy się z Julią Georges. 