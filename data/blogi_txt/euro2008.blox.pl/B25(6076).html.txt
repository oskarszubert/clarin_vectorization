Po fantastycznej pierwszej połowie meczu Polska-Grecja nic nie wskazywało na to, że w drugiej części spotkania obraz gry się zmieni. Rywal był bezsilny, grał w dziesiątkę, a my byliśmy na fali. Niestety 51. minuta meczu przyniosła błąd Wojciecha Szczęsnego i wyrównującą bramkę na 1-1. ﻿ Nasi piłkarze byli wyraźnie podłamani, przez co zdarzały się kolejne błędy w obronie. W efekcie po jednym z takich błędów Wojciech Szczęsny sfaulował w polu karnym rywala, a sędzia wskazał na jedenasty metr. Kompletnie nierozgrzany Przemysław Tytoń dokonał cudu broniąc strzał Karagounis﻿a. ﻿ Niestety dla nas Franciszek Smuda po bramce na 1-1 kompletnie się zagubił, przez co nie dokonał żadnej zmiany(nie licząc tej, do której został zmuszony), mimo wyraźnej słabości kilku piłkarzy reprezentacji Polski. Mam nadzieje, że nasz szkoleniowiec wyciągnie wnioski z dzisiejszego remisu i w kolejnym spotkaniu lepiej poprowadzi zespół. Trzeba po prostu zapomnieć o dziś. Jest kolejny mecz z Rosją, w którym reprezentacja może się odbudować. Wierzę w to z całego serca, chociaż strasznie mi smutno, że w tak głupi sposób straciliśmy bezcenne punkty. 