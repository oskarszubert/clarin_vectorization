Mistrzostwa świata do lat 17 powoli się rozkręcają. Póki co największą gwiazdą turnieju jest Souleymane Coulibaly. Reprezentant Wybrzeża Kości Słoniowej przez wielu jest określany jako nowy Didier Drogba. Młody piłkarz w trzech spotkaniach grupowych zdobył aż osiem bramek, w tym hat-trick w meczu z Brazylią. Także reprezentacja Niemiec może się pochwalić bardzo utalentowanym piłkarzem. Jest nim Okan Aydin, który w meczu z Panamą popisał się genialnym trafieniem. 