Islandia ma 306694 mieszkańców, Polska 38463689. Mimo to na Młodzieżowych Mistrzostwach Europy w Danii zagra tylko reprezentacja tego pierwszego kraju. Ta sytuacja doskonale pokazuje jak daleko w tyle jest polska myśl szkoleniowa. To prawda, że reprezentacja Polski U-21 nie miała szczęścia w losowaniu grup eliminacyjnych. Wszakże Holandia i Hiszpania to przeciwnicy wybitni. Jednakże pozycja w tabeli za reprezentacją Finlandii to powód do wstydu. Za to Islandia potrafiła wyprzedzić w tabeli reprezentacje Niemiec, co wcale nie było dziełem przypadku. Zespół ten zremisował na wyjeździe z naszymi zachodnimi sąsiadami 2-2, a w rewanżu na własnym terenie rozgromił rywala 4-1. Druga pozycja w tabeli oznaczała konieczność rozegraniu barażu o awans z reprezentacją Szkocji. Islandzki związek piłki nożnej zezwolił trenerowi Sverrissonowi na powołanie wszystkich zawodników jakich potrzebuje. W efekcie seniorska reprezentacja zagra jutro z Portugalią bez sześciu zawodników pierwszego składu. Jednakże takie poświęcenie się opłaciło. Młodzi piłkarze w meczu u siebie wygrali 2-1, a w dzisiejszym rewanżu na wyjeździe również zwyciężyli 2-1. W tym spotkaniu miała miejsce kuriozalna sytuacja-Islandczycy objęli prowadzenie, by dokładnie po 53 sekundach rywal odrobił straty. Jednakże w 80. minucie Gylfi Thor Sigurdsson przypieczętował awans.Nic więc dziwnego, że piłkarze reprezentacji Islandii odgrywają ważną rolę w klubach Europy. Gylfi Thor Sigurdsson na co dzień występuje w Hoffenheim. W obecnym sezonie w czterech meczach ligowych strzelił dwie bramki. Johann Gudmundsson i Kolbeinn Sigthórsson mają pewnie miejsce w pierwszej jedenastce AZ Alkmaar. Eggert Gunnthór Jónsson dobrze radzi sobie w Glasgow Rangers. Pozostali piłkarze nie są dużo gorsi.Bierzmy przykład z dzielnych Islandczyków! 