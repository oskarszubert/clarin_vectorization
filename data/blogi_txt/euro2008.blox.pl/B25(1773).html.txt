Dzisiejszy finał tenisowego turnieju ATP Masters 1000 na twardych kortach w Szanghaju﻿ był naprawdę niesamowity. A to za sprawą dwóch genialnych aktorów w postaci Novaka Djokovica i Andy'ego Murraya. W pierwszym secie obaj zawodnicy przełamywali się niemalże co gem serwisowy, ale na nudę nie można było narzekać, ponieważ tenisiści prezentowali się wspaniale. Jednakże niewymuszone błędy w końcówce pierwszego seta sprawiły, że pierwsza partia należała do Murraya.  ﻿  W drugim secie Andy Murray bardzo szybko uzyskał przewagę przełamania. Novak Djokovic starał się wrócić do gry, ale rywal był niemalże bezbłędny. Tak było aż do stanu 5-4, 30-0 w drugim secie, kiedy to Serb pokazał swój prawdziwy geniusz. ﻿ Od tego momentu Novak Djokovic ponownie złapał wiatr w żagle. Co prawda Andy Murray miał jeszcze w tym secie pięć piłek meczowych, ale Serb na ogromnym zastrzyku adrenaliny zdołał się obronić i ostatecznie pogrążyć rywala w trzech setach. Powtórka tego fantastycznego spotkania o 21:00 na kanale Polsat Sport News. Pozycja obowiązkowo nie tylko dla fanów tenisa! Skrót: ﻿ 