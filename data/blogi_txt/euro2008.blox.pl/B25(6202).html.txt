Jeżeli chodzi o typowanie dzisiejszych wyników to widzę to tak :Algieria-Słowenia 0-2O reprezentacji Algierii nie wiem praktycznie nic. Z tego co wyczytałem zadebiutuje w niej kilku nowych piłkarzy, którzy nie znają nawet arabskiego! Tak więc komunikacja może trochę szwankować. Za to Słowenia ma bardzo zgraną ekipę, która według mnie może postarać się o awans z tej bardzo ciężkiej grupy. Dla Polaków zapewne najważniejszy jest fakt, że w barwach tej reprezentacji zagra Kirm, który na co dzień występuje w Wiśle Kraków. Dlatego nie pozostaje mi nic innego jak kibicować Słowenii. Serbia-Ghana 2-1Bez Michaela Essiena będzie musiała sobie radzić Ghana na mundialu. Jest to ogromne osłabienie tej reprezentacji. Jednakże są też inni piłkarze jak chociażby Asamoah Gyan, który może postraszyć bramkarzy rywali. Za Serbią przemawia niewątpliwie osoba znakomitego trenera, Radomira Antina. Nie ukrywam, że to właśnie dzięki niemu kibicuje tej reprezentacji. W ataku świetny piłkarz Nikola Zigic, który przy stałych fragmentach gry będzie robił ogromne zamieszanie w polu karnym rywala. Jest to debiut tej reprezentacji na mundialu. Cztery lata temu w Niemczech występowała ona jako Serbia i Czarnogóra, gdzie po prostu skompromitowała się przegrywając 0-6 z Argentyną. Teraz jest to zupełnie inny zespół i wierze, że może zajść on nawet do ćwierćfinału.Niemcy-Australia 3-0Nie wiem dlaczego, ale strasznie lubię Australijczyków. Dlatego podczas każdej dużej imprezy im kibicuje. Teraz nie będzie inaczej. Jednakże z Niemcami będzie im bardzo ciężko wygrać. Według mnie reprezentacja naszych zachodnich sąsiadów może bardzo dużo zwojować na mundialu w RPA. Chociaż o dziwo eksperci nie wymieniają Niemców w gronie faworytów. Jednakże pewnie znowu będą oni musieli sobie przypomnieć hasło, które brzmi "wszyscy grają, a i tak w końcu wygrywają Niemcy". Skoro Bayern Monachium potrafił dojść do finału Ligi Mistrzów, to czemu miałaby tego nie dokonać reprezentacja Niemiec podczas Mistrzostw Świata? Przyczyna może tkwić w ćwierćfinale, gdzie prawdopodobnie Niemcy spotkają się z Hiszpanami. Skupmy się jednak na dzisiejszym meczu, w którym według mnie wygra solidna niemiecka piłka. Dlatego typuje 3-0. 