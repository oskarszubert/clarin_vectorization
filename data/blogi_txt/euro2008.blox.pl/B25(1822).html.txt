W 116. minucie finałowego meczu Andres Iniesta posłał Hiszpanów do niebaPiłkarz Barcelony podczas okazywania swej radości po zdobyciu gola zdjął koszulkę, by pokazać całemu światu napis"Dani Jarque na zawsze z nami". 8 sierpnia 2009 roku podczas zgrupowania zespołu Espanyol Barcelona we Włoszech doszło do tragedii. Kapitan zespołu Dani Jarque wieczorem rozmawiał ze swoją dziewczyną przez telefon, nagle zamilkł. Przerażona dziewczyna poinformowała sztab zespołu. Okazało się, że piłkarz dostał ataku serca, mimo ponad godzinnej reanimacji lekarzom nie udało się go uratować. Hiszpania była tym zdarzeniem wstrząśnięta. Przecież zaledwie dwa lata wcześniej w podobnych okolicznościach umarł Antonio Puerta. Iniesta doskonale znał się z Jarque. Przez wiele lat grał z nim w reprezentacjach młodzieżowych. W dodatku piłkarze na co dzień mieszkali w tym samym mieście. Dlatego Andres postanowił uczcić pamięć tragicznie zmarłego zawodnika w ten sam sposób, w jaki uczynił to Sergio Ramos podczas fety po zdobyciu Mistrzostwa Europy 2008 przez reprezentacje Hiszpanii. Wtedy to piłkarz Realu Madryt założył koszulkę ze zdjęciem Antonio Puerty i podpisem: "zawsze będziesz z nami".Gol Iniesty z wczorajszego mundialu jest przyrównywany przez katalońskie media do tego, który Andres zdobył w pamiętnym półfinałowym meczu Ligi Mistrzów na Stamford BridgeKto by pomyślał, że jeden z najskromniejszych piłkarzy świata może zapewnić tyle emocji! Raptus z tego Iniesty...Dziękuje Andres! ¡¡¡Campeones, campeones!!! 