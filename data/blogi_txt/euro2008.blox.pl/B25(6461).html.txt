Reprezentacja Hiszpanii dosyć słabo zaprezentowała się w meczu z Paragwajem. Dlatego hiszpańscy kibice nie mogą się czuć zbyt pewni siebie przed jutrzejszym spotkaniem z Niemcami. Ich strach spotęgował jeszcze fakt, że telewizja La Sexta i dziennik Marca ujawniły schematy taktyczne trenera Vicente del Bosque z meczu przeciwko reprezentacji Paragwaju. Takie zachowanie hiszpańskich mediów nie wydaje się zbyt rozsądne. Na forach internetowych pojawia się mnóstwo krytycznych komentarzy wściekłych kibiców. Strach pomyśleć co będzie, jak Hiszpania jutro przegra... 