Kilka dni temu Dariusz Szostek opisał na moim blogu, jak wygląda turniej Euro 2012 od strony mentalnej. Dziś czas na odpowiedź na pytanie jednego z czytelników i dalszy wywód na temat mentalności sportowców. Czytelnik Franekblog: "co z bokserami? Jak wiadomo w zawodowych walkach tworzy sie taktykę, wcześniejszą symulacje, jak walczyć itd. Ale pojawia sie kontuzja np. prawej ręki, trzeba wymyslec coś innego, inną taktykę a dodatkowo trzeba radzić sobie z bólem, trzeba analizować sytuację! Nie ma innego wyjścia, to nie rzut młotem że robi sie dane ćwiczenie miliony razy i ciężar kuli jes t taki sam, w boksie takiego automatyzmu nie moze być. Co na to nasz psycholog"?﻿ Nigdzie nie ma takiego automatyzmu o jakim piszesz, gdyż w każdej dyscyplinie sportu może się coś zdarzyć. W przypadku gry zespołowej skala trudności i możliwych miejsc pojawienia się problemów (np. rozumienie się zawodników na boisku, wzajemne rozmieszczenie się na boisku) jest zdecydowanie większa, gdyż systemem jest cała drużyna, a nie pojedynczy człowiek i jego myśli, odczucia czy też ból.﻿ W każdej dyscyplinie sportowej ciało uczy się poprzez setki czy tysiące powtórzeń, aż osiągnie naturalny, zużywający najmniej energii ruch. W każdej dyscyplinie przyjmuje się pewną taktykę i w każdej dyscyplinie może pojawić się kontuzja i ból. To jak one wpływają na zachowanie, na walkę sportową zależy już tylko od indywidualnej mentalności sportowca, lub też w przypadku drużyny, także od „ducha” drużyny.﻿ Jeśli chodzi o boks to np. w ostatniej walce Adamka z Chambersem, Chambers uszkodził swoją lewą rękę już pierwszej rundzie, a mimo to Adamek stwierdził, że nie dostrzegł kontuzji rywala. Chambers walczył, gdyż w jego mentalności nie istniało poddanie się, czy zwalanie winy na kontuzję. Wykorzystał cały swój potencjał fizyczny, techniczny i taktyczny, gdyż nie poddał się mentalnie. Miał „chłodną głowę”, nie szukał wymówek, nie rozmyślał, co by było, gdyby tej kontuzji nie było.﻿ Kontuzja jest ryzykiem zawodowym każdego sportowca w każdej dyscyplinie. I tak naprawdę często kontuzja, daje możliwość wzniesienie się na najwyższe poziomy mentalne i sportowe – tym którzy odpowiednią mentalność posiadają. Sam pamiętam, że kiedy coś mnie bolało, miałem lekką kontuzję, kiedy nie byłem w pełni dysponowany, często pojawiało się niezwykłe skupienie, które powodowało, że grałem dobre lub bardzo dobre mecze (grałem wyczynowo w siatkówkę).﻿ I w rzeczywistości można opracować setki taktyk, ale i tak może przyjść sytuacja, której się nie przewidzi – czy to związanej z grą, reakcją przeciwnika, czy też sytuacją zewnętrzną – np. wbiegnięcie kogoś na boisko, nagle włączona głośna muzyka, bardzo duży błąd sędziego. I wtedy bardzo przydaje się podejście „niezależnie od tego co się zdarzy, dam sobie radę”. To pewien wewnętrzny stan, nad którym można pracować.﻿ W tradycyjnym przygotowaniu mentalnym, zawodnik uczy się, jak odsuwać od siebie na czas zawodów stres, problemy. Przykładem był Adam Małysz, który skupiał się nie na wyniku, nie na miejscu, które chce osiągnąć, ale na wykonaniu dobrego skoku – czyli na tym na co miał wpływ. Po odsunięciu stresów, problemów tworzy się wolna, mentalna przestrzeń wokół człowieka, a wtedy jako człowiek i sportowiec może wykorzystywać pełny swój potencjał, wiedzę, umiejętności. Jednak kiedy nadejdzie jakieś zdarzenie, ta przestrzeń może zniknąć, bańka może pęknąć i znowu w głowie mogą się pojawić te niechciane rzeczy. A wtedy pojawiają się różne myśli, odczucia, stres i wraca się do starego schematu zachowania. To właśnie było widać w meczu Polaków z Grecją. Polacy w II połowie wrócili do starego schematu myślenia i grania. Już nie było widać polotu w ich grze i nie było sytuacji strzeleckich. Wyglądali tak jakby bali się podjąć odpowiedzialności i ryzyka, aby wygrać mecz.﻿ Jest jednakże inne, zupełnie nowe, mało znane (także na świecie) podejście pracy coachingowej, które na głębokim poziomie pomaga docierać do źródeł stresu, które mogą być zarówno świadome jak i nieświadome. Dzięki temu podejściu poprzez zmianę relacji z dotychczasową sytuacją stresogenną, stresu można już nie odczuwać nawet kiedy ta sytuacja występuje. Przez to sportowiec nie musi niczego odsuwać od siebie na czas meczu, zawodów bo tego już nie ma. Może całą swoją energię skierować na zawody, na boisko, kolegów czy przeciwników.﻿ To podejście umożliwia pracę także z częścią nieświadomą, która jest zdecydowanie silniejsza niż rozum czy tzw. "silna wola" i pozwala zmieniać głębokie struktury, które powodują samoistną, bezwysiłkową zmianę dotychczasowych zachowań. W wielu przypadkach ludzie, a nie tylko sportowcy, wiedzą co mają robić, aby coś poprawić, wiedzą np. że sobie szkodzą (objadając się, grając na komputerze, itp.), a jednak nie postępują zgodnie ze swoją wiedzą, nie robią tego czego są świadomi, że powinni. Właśnie dlatego że nieświadomość i to co jest w niej zakryte jest zdecydowanie silniejsze niż silna wola i rozum. To ona jest kluczem do osiągania mentalności zwycięzcy, dzięki której jest miejsce na podjęcie ryzyka, na wykorzystanie w pełni swoich umiejętności, swojej wiedzy w prawie każdej sytuacji. Co na pewno przydałoby się każdemu polskiego sportowcowi.﻿ za: sport-idea.pl 