Środa, 6 maja 2009 roku, stadion Stamford Bridge. W rewanżowym spotkaniu półfinału Ligi Mistrzów Chelsea prowadzi z FC Barceloną 1-0(pierwszy mecz 0-0). Gdy w 93. minucie wydaje się, że już nic nie może zagrozić bramce gospodarzy następuje cud na rzecz "Dumy Katalonii". ﻿ Barcelona dzięki trafieniu Iniesty awansowała do finału, gdzie pewnie zwyciężyła. W dzisiejszym meczu piłkarze Chelsea zrobią wszystko, żeby zrewanżować się za wydarzenia sprzed trzech lat. Sytuacja ligowa obu klubów Aktualnie podopieczni trenera Di Matteo﻿ zajmują w tabeli Premier League szóstą pozycje, dlatego teraz nie mogą im się już przydarzyć wpadki. W sobotę piłkarze Chelsea zagrają na Emirates Stadium niezwykle trudny mecz z Arsenalem. Co ciekawe do końca sezonu w lidze angielskiej "The Blues" mają jeszcze do rozegrania pięć spotkań. Tak więc wychodzi na to, że najkrótsza droga do Ligi Mistrzów wiedzie przez zwycięstwo w tych rozgrywkach. Wszakże to tylko trzy spotkania... Z drugiej strony Barcelona wciąż ma szanse na zwycięstwo w Primera Division. Aktualnie "Duma Katalonii" traci do prowadzącego w tabeli Realu Madryt cztery punkty. W sobotę oba zespoły spotkają się na Camp Nou, więc przewaga "Królewskich" może stopnieć do jednego punktu. Piłkarze Chelsea są ostatnio w bardzo dobrej dyspozycji, od 7 spotkań nie zaznali smaku porażki. Co najważniejsze, najlepszy strzelec "Dumy Katalonii" Leo Messi jeszcze nigdy nie strzelił gola drużynie "The Blues". Jednakże pamiętajmy, że dziś mija 5 lat, odkąd Argentyńczyk zdobył chyba najpiękniejszą bramkę w swojej karierze przeciwko Getafe. ﻿ Ciekaw jestem czy trener Di Matteo wystawi dziś w ataku Torresa. Wszakże Hiszpan w 10 meczach przeciwko Barcelonie zdobył aż 7 bramek. Czyżby napastnik Chelsea miał zostać wieczorem bohaterem całej Anglii? Wszystko wskazuje na to, że czeka nas niezwykle zacięte spotkanie, która zapewne zakończy się bramkowym remisem. Kibice Chelsea z pewnością zgotują dziś prawdziwe piekło zawodnikom "Dumy Katalonii". Tak więc spokojnie czekajmy na godzinę 20:45, bo wtedy zacznie się prawdziwy festiwal futbolu. ﻿   Zagraj w półfinałowym meczu UEFA Champions League dzięki aplikacji Star Player Heinekena Heineken Star Player to unikalna gra, która pozwala na żywo śledzić i typować akcje podczas meczów UEFA Champions League. Można w nią grać samemu lub wspólnie ze znajomymi tworząc prywatne ligi w każdym miejscu na świecie - wystarczy tylko mieć dostęp do Internetu. Z gry w wersji lokalnej można korzystać za pomocą komputera, iPhone'a lub grać na fan page'u Heinekena w Facebooku. 