Soufian ma 10 lat i cierpi na rzadki syndrom Laurina-Sandrowa, który powoduje deformacje kończyn. W wyniku tej choroby młody chłopiec stracił obie nogi. Dzięki protezom może się on poruszać. Wczoraj spełniło się marzenie Soufiana, którym było spotkanie z Leo Messim. Wraz ze swoją rodziną obserwował on trening Barcelony, by później wymienić kilka podań z gwiazdą światowego futbolu. Chłopiec był tym zachwycony. Argentyńczyk nie ukrywał swego zaskoczenia, gdy zobaczył, że "nowe nogi" Soufiana są pomalowane na bordowo-niebiesko, a na jednej z nich widnieje numer "10". Młody kibic Barcelony tak wypowiedział się o całym zdarzeniu: "Uwielbiam Leo Messiego. Teraz mogę powiedzieć, że jesteśmy przyjaciółmi". 