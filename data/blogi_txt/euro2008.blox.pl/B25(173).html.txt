Po 68 minutach gry w meczu Hannover-Club Brugge drużyna gości prowadziła 0-1. Wtedy trener gospodarzy zdecydował się na wprowadzenie na boisko Artura Sobiecha. 5 minut później Polak odwdzięczył się za zaufanie wyrównując stan spotkania. Były piłkarz Polonii Warszawa na tym nie zamierzał poprzestać i po kolejnych sześciu minutach wywalczył rzut karny, który na bramkę zamienił Jan Schlaudraff. Spotkanie zakończyło się wynikiem 2-1. 