Autorem poniższego wpisu jest Dariusz Szostek, który na co dzień pracuje z wieloma sportowcami, pomagając im przygotować się mentalnie do najważniejszych meczów. Dzięki jego pracy skuteczność rzutowa reprezentanta Polski w piłce ręcznej wzrosła z 60% aż do 81%. Poniżej możecie przeczytać, jak wielki wpływ ma psychika na zawodników podczas Euro 2012. Tytułem wstępu zaznaczę jeszcze, że niedługo kolejne teksty na moim blogu w podobnej tematyce. Skąd taki pomysł? Wszystko przez przypadkowe spotkanie w pociągu do Warszawy, gdzie poznałem się z autorem poniższego wpisu. W trakcie rozmowy okazało się, że nasze zainteresowania są podobne, a Dariusz dysponuje wiedzą, która na pewno zainteresuje sporą część odwiedzających. Tak więc zapraszam do czytania i komentowania. Trwają Mistrzostwa Europy w piłce nożnej, Liga Światowa w siatkówce, niedługo zaczną się Igrzyska Olimpijskie. Przed sportowcami stoją ogromne wyzwania, z którymi wiąże się wielka presja. Potrzebują oni formy fizycznej, techniki, taktyki, jak i odpowiedniej mentalności. W wypowiedziach i komentarzach dziennikarzy, a także w rozmowach pasjonatów sportu coraz częściej mówi się o mentalności, przygotowaniu mentalnym czy też psychice. Dzieje się tak najczęściej w kontekście niepowodzenia. Kiedy odpowiednia mentalność występuje niewiele się o niej mówi, bo wydaje się to w kontekście sportu oczywiste. Mentalność zwycięzcy,która potocznie nazywana jest „chłodną głową” jest związana z nieuleganiem presji i występem na maksa. Uważa się że powinien ją mieć każdy sportowiec jako coś oczywistego. Jednakże należy pamiętać, że każdy sportowiec jest też człowiekiem i podlega pewnym procesom, które dzieją się w nim samym.﻿ W sporcie bazą do zwycięstw jest przygotowanie fizyczne i technika, potem na to nakłada się przygotowanie taktyczne i na koniec mentalność. Niejednokrotnie jednak odpowiedniamentalność pozwala zawodnikowi czy drużynie wygrać z kimś, kto wydaje się być w lepszej formie. Dlaczego tak się dzieje?﻿ Stanem idealnym dla sportowca jest tak zwane bycie „w strefie”, w stanie przepływu, w którym wszystko dzieje się samo. Nie ma niepotrzebnych myśli, analizowania, bo wszystko jest wiadome. Jest koncentracja, rozluźnienie, bycie tu i teraz, bez osądzania dobre czy złe, dzięki czemu pojawia się klarowność i jasność. Nie ma strachu, zwątpienia, stresu, nie trzeba używać siły woli, przez to organizm jak i mięśnie są rozluźnione, elastyczne, głowa otwarta i spokojna, a to razem pozwala na sięganie po maksimum swojego sportowego potencjału,gdyż energia nie jest zużywana na niepotrzebne napięcie mięśni, czy ruchy. Pojawia się naturalna gracja i przepływ energii. Bycie w strefie nie powoduje deficytu energii.﻿ W stanie zwykłym, bez bycia „w strefie” pojawia się dialog wewnętrzny. Drugi głos, który mówi np. „A teraz to jak to wygląda? Pewnie ci się nie uda. Zobacz jacy oni są świetni. Po co ci to wszystko? Do czego ci to potrzebne? A teraz to noga lewa tak, a prawa tak?” - itp.komentarze czy uwagi. Zaczyna dominować i rządzić, przez co ruchy nie mają już gracji i wszystko przychodzi z większym wysiłkiem. Kosztuje dużo energii. Dialog wewnętrzny nie jest wymysłem tylko u sportowców, bo pojawia się u każdego człowieka. Pomyśl sobie, ile razy musiałeś sam(-a) walczyć z myślami. Ta walka powoduje stres, spięcie a tym samym utratę energii.﻿ Przykładem tego, jak to działa w sporcie, może być porównanie ostatnich meczów polskiej reprezentacji z Grecją i z Rosją. W meczu z Grekami w pierwszej połowie drużyna Smudy biegała, odbierała wiele piłek, strzeliła gola, ale oglądając ten mecz miałem wrażenieże jest to nadmierna motywacja, chęć spalenia głębokiego stresu. Ruchy były szybkie,rwane. Dlatego w drugiej połowie baterie się wyczerpały. Doszło do tego jeszcze pewne mentalne rozluźnienie związane z prowadzeniem 1:0 i grą w przewadze. Niemalże widać było myśli polskich zawodników „wygrywamy, to wy się teraz pomęczcie”, przez co oddali inicjatywę Grekom. Zbyt duży wydatek energii w pierwszej połowie i korzystna sytuacja uśpiła naszych zawodników. Przykryty dach na stadionie, moim zdaniem, nie miał tu większego znaczenia. Nasi chcieli, ale już nie mogli. Zbyt duża motywacja w głowie, wielość myśli i odłożony stres w mięśniach spowodowały odcięcie energii. Natomiast w meczu z Rosją, już po kwadransie było widać, że Polacy poruszają się inaczej niż w spotkaniu z Grecją. Nie biegali po trzech do jednego zawodnika rywala, nie próbowali wyszarpywać każdej piłki. Grali ambitnie, ale też byli bardziej rozluźnieni i spokojni, dlatego do końca meczu mogli korzystać z energii własnego organizmu. Głowa nie odcinała im dostępu do własnej energii fizycznej. W głowach, może nawet nieświadomi wyszli z nastawieniem –może na nas nie liczą, możemy przegrać, ale nie poddamy się. I to początkowe nastawienie było widać w całym meczu. Były momenty, kiedy Rosjanie przejmowali inicjatywę, ale było to na bardzo krótko. Strzelili nam gola, ale szybko podnieśliśmy się i niewątpliwie to my stworzyliśmy więcej sytuacji bramkowych.﻿ Mecz taki jak z Rosją jest przykładem, że aby wygrać, trzeba było głęboko (może nawet nieświadomie) pogodzić się wcześniej z porażką i jej skutkami (wszyscy wiedzieli, że Rosjanie mają większy potencjał, że zagrali świetny pierwszy mecz) a jednocześnie głęboko powiedzieć sobie „Nie poddamy się”. Utrzymanie takiego nastawienia przez cały mecz, daje zawodnikom ciągły dostęp do energii fizycznej i stanu bez myśli typu „O rany, co będzie jak przegramy? Dziennikarze nas wyśmieją? Koledzy z klubu będą się nabijać”, itp.﻿ Każdy ma swoje myśli, swoje emocje, ale tak czy inaczej pojawienie się tego rodzaju myślinie pozwala na pełne korzystanie z potencjału fizycznego, technicznego, czy ustaleń/założeń taktycznych. Można to dostrzec w każdej dyscyplinie sportu, szczególnie widać to wgrach zespołowych. W nich istnieje jeszcze coś takiego jak „duch zespołu”, który może być dodatkowym źródłem energii do gry i walki o zwycięstwo.﻿ O tym: „Co i jak się wtedy dzieje na poziomie zawodnika, czy zespołu? Jaki ma to związek z psychologią? Jak można nad tą mentalnością pracować?” w następnych wpisach.﻿ 