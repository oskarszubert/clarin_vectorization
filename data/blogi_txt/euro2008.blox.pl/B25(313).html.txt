20 kwietnia 1990 roku na Estadio Mestalla rozegrany został finał Pucharu Króla między FC Barceloną a Realem Madryt. Spotkanie wygrała "Duma Katalonii" 2-0. Dziś, po dokładnie 21 latach te zespoły znów spotkają się w finale, by rozstrzygnąć, który klub zdobędzie pierwsze trofeum w sezonie. Co ciekawe tamten pojedynek rozpoczął passę sukcesów FC Barcelony dowodzonej przez Johana Cruijffa i zakończył erę legendarnej "Quinta del Buitre" (piątki Sępa)Pytanie czy dziś Pep Guardiola podtrzyma swoją passę sukcesów czy też powstrzyma go szkoleniowiec Realu Madryt Jose Mourinho? Odpowiedź otrzymamy już dziś późnym wieczorem. Początek spotkania o 21:30. 