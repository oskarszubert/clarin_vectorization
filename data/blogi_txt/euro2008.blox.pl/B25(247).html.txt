Drużyna Blackburn po dramatycznym spotkaniu pokonała u siebie Arsenal 4-3. Cały mecz w barwach drużyny gości rozegrał Wojciech Szczęsny. Polak nie miał nic do powiedzenia przy żadnej z czterech bramek. Warto dodać, że przed rozpoczęciem spotkania gospodarze zajmowali w tabeli ostatnią pozycje. Początkowo nic nie wskazywało na to, że drużyna gości przegra. Piłkarze Arsenalu od początku narzucili rywalowi tempo gry. Dokumentacja przewagi nastąpiła w 10. minucie po sprytnym strzale Gervinho. "Kanonierzy" nie chcieli poprzestać na tym trafieniu i wciąż naciskali. Jednakże w 25. minucie obrońcom drużyny gości zdarzył się błąd i Aiyegbeniego Yakubu nie miał żadnych problemów w pokonaniu Wojciecha Szczęsnego w akcji sam na sam. Piłkarze Arsenalu nie załamali się tym niepowodzeniem i 9 minut później zdobyli bramkę na 1-2. Niestety w drugiej części spotkania "Kanonierzy" zagrali po prostu fatalnie. W 50. minucie Alex Song posłał piłkę do własnej siatki. Kilka minut później gospodarze prowadzili już 3-2 po strzale Aiyegbeniego Yakubu. Co najlepsze zawodnicy Blackburn nie musieli mocno się wysilać, bo piłkarze Arsenalu sami się pogrążali. W 69. minucie samobójcze trafienie zaliczył Koscielny. Później nie działo się zbyt wiele na boisku. Dopiero na 5 minut przed końcem regulaminowego czasu gry goście zdołali zdobyć kontaktowego gola. W efekcie końcówka była bardzo emocjonująca, ale w decydującym momencie bramkarz Blackburn nie dał się pokonać. Arsenal po pięciu kolejkach Premiership ma zaledwie cztery punkty na koncie. Ostatnio "Kanonierzy" tak słaby początek rozgrywek zaliczyli w sezonie 1953/1954. Co ciekawe Arsene Wenger w dotychczasowych spotkaniach sprawdził aż 27 piłkarzy. 