Gran Derbi już za cztery dni, więc to dobry czas by wspominać historię związane z Barceloną i Realem Madryt. Latem 2003 roku prezydentem klubu ze stolicy Katalonii został Joan Laporta. Na fotelu wiceprezesa ds. sportowych zasiadł Sandro Rosell, który miał za zadanie sprowadzenie kilku piłkarzy do klubu. Jednym z nich miał być 18-letni Cristiano Ronaldo grający w Sportingu Lizbona. Sandro Rosell wykorzystał swoje kontakty w Nike, by umówić się na rozmowę z Cristiano Ronaldo i jego agentem Jorge Mendesem. Spotkanie odbyło się w malutkim, bo zaledwie 50-metrowym mieszkaniu Portugalczyka. Piłkarz Sportingu Lizbona czekał na działacza Barcelony leżąc na kanapie z dwiema dziewczynami, które masowały mu stopy. Były to jego siostra i dziewczyna. Rozmowy odbyły się podczas obiadu przygotowanego przez matkę Ronaldo. Daniem głównym była tradycyjna portugalska potrawa-dorsz z frytkami. Portugalczyk miał umowę ze Sportingiem jeszcze na rok, dlatego Rosell zaproponował, by dołączył on do Barcelony w kolejnym sezonie. Ronaldo wyraził swoją chęć dołączenia do klubu od razu. Nie interesował go kolejny rok gry w Sportingu. Zespół z Lizbony otrzymał ofertę z Manchesteru United opiewającą na kwotę 12.000.000 euro. Barcelona musiała wyłożyć tyle samo, by sprowadzić Cristiano do siebie. Ronaldo jasno dał do zrozumienia, że woli stolicę Katalonii od Manchesteru. Jednakże Barcelona nie miała tyle pieniędzy. A to dlatego, że wcześniej sprowadziła Ronaldinho, Quaresmę, Marqueza i Luisa Garcię. Z tego powodu transfer nie doszedł do skutku. Dzień po wspólnym obiedzie z Rosellem Ronaldo przeszedł do Manchesteru United. Resztę historii już znacie. Źródło:blog dziennikarza Edu Polo na co dzień zajmującego się Barceloną w radiu Ona fm. PS. To już w poniedziałek! PS 2. Gorąco zachęcam do odwiedzin mojego profilu na Facebooku 