Już o 20:45 na murawie stadionu Allianz Arena rozpocznie się wielki mecz Ligi Mistrzów pomiędzy Bayernem a Chelsea. Skład tegorocznego finału jest dużą niespodzianką, bowiem w półfinałach niemiecki klub musiał sobie poradzić z Realem Madryt, a angielski z Barceloną. Obie drużyny zwyciężyły, ale nie obyło się bez ofiar. Gospodarze dzisiejszego pojedynku zagrają bez Alaby, Badstubera i Luiza Gustavo﻿, natomiast goście muszą sobie radzić bez Terry'ego, Meirelesa, Ivanovića oraz Ramire﻿sa. Pytaniem jest, który zespół poradzi sobie lepiej w obliczu tak dużych osłabień. Na tą chwilę chyba nikt nie jest w stanie tego powiedzieć, bowiem tegoroczne półfinały pokazały doskonale jak nieprzewidywalną grą jest piłka nożna. Kto wie czy dzisiejszego wieczoru bohaterem nie będzie Fernando Torres?  W drużynie Chelsea chyba najbardziej zaskakuje osoba trenera Roberto Di Matteo﻿. Ten szkoleniowiec 4 marca zastąpił na stanowisku swojego szefa André Villasa-Boasa﻿ i doprowadził zespół "The Blues" aż do finału Ligi Mistrzów. Do tego po drodze wygrał jeszcze Puchar Anglii. Niestety ten młody trener zawiódł w Premier League, gdzie jego drużyna zajęła dopiero szóste miejsce. Dlatego dzisiejszy pojedynek z Bayernem Monachium będzie nie tylko o zwycięstwo w całej Lidze Mistrzów, ale także o awans do rozgrywek w kolejnym sezonie. Ludzie pamiętają jedynie zwycięzców. Dziś Roberto Di Matteo ma szanse na zawsze wpisać się w historię futbolu. W razie ewentualnej porażki zespół Chelsea z całą pewnością czeka rewolucja.  Po drugiej stronie barykady jest Bayern Monachium, który zagra dziś na własnym stadionie. "Bawarczycy" są niezwykle głodni sukcesu po porażkach z Borussią Dortmund w Bundeslidze i Pucharze Niemiec. Trener Jupp Heynckes﻿ twierdzi, że dzisiejsze zwycięstwo będzie ukoronowaniem całego sezonu. Jednakże pytaniem jest jak ten doświadczony szkoleniowiec ustawić swój zespół na wieczorne spotkanie. Bayern Monachium awans do finału wywalczył dzięki wspaniałej ofensywie. Jednakże w pojedynkach o najwyższą stawkę często trenerzy zaczynają kombinować, przez co traci widowisko. Miejmy nadzieje, że dziś nic takiego nie będzie miało miejsca. ﻿ Zagraj w finałowym meczu UEFA Champions League dzięki aplikacji Star Player Heinekena﻿﻿﻿﻿﻿﻿﻿ Heineken Star Player to unikalna gra, która pozwala na żywo śledzić i typować akcje podczas meczów UEFA Champions League. Można w nią grać samemu lub wspólnie ze znajomymi tworząc prywatne ligi w każdym miejscu na świecie - wystarczy tylko mieć dostęp do Internetu. Z gry w wersji lokalnej można korzystać za pomocą komputera, iPhone'a lub grać na fan page'u Heinekena w Facebooku.﻿ 