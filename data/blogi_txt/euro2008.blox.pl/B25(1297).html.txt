Poniżej możecie zobaczyć wydarzenia z ostatnich minut meczu Barcelona-Sevilla, kiedy to doszło do starcia Kanoute z Fabregasem.  Z powyższego filmiku wyraźnie wynika, że wina za starcie leży po obu stronach. Cesc Fabregas z całą pewnością nie zachował się dobrze. Jednakże według mnie powinna istnieć wyraźna bariera pomiędzy starciami słownymi, a fizycznymi. Frederic Kanoute nie wytrzymał i zaatakował piłkarza Barcelony. Zawodowy piłkarz nie powinien używać siły jako argumentu. Druga strona medalu jest taka, że nam bardzo łatwo krytykować piłkarzy. Jednakże przypomnijmy sobie jak sami biegaliśmy po boiskach i emocjonowaliśmy się podwórkowymi spotkania. Nie ma takiej siły, żeby w profesjonalnym futbolu nie dochodziło do nerwowych sytuacji. Spróbujmy sobie wyobrazić swoją frustrację, gdy sędzia w 92. minucie dyktuje dla przeciwnego zespołu kontrowersyjny rzut karny przy wyniku 0-0. Ja zapewne wyszedłbym w takiej sytuacji z siebie. Dlatego uważam, że nie można zbyt mocno krytykować piłkarzy za tego typu zachowania. To wszystko jest elementem futbolu, który tak bardzo kochamy. 