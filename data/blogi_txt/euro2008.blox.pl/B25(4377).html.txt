Betis Sewilla dzielnie walczy o powrót do Primera Division. Wczoraj drużyna ta uczyniła kolejny krok do awansu wygrywając na wyjeździe z Salamanką 3:0. Niestety zwycięstwo to zostało przyćmione przez przerażające zdarzenie z drugiej połowy tego spotkania. Wtedy to w czasie przerwy w grze na murawę padł Miguel Garcia. Okazało się, że piłkarz Salamanki dostał ataku serca. Na pomoc natychmiastowo ruszyli lekarze. Wszyscy byli totalnie przerażeni. Wielu zawodników płakało. Na szczęście przy pomocy defibrylatora lekarzom udało się przywrócić akcję serca u Miguela. Ujęcie z innej kameryPo udzieleniu pierwszej pomocy Miguel Garcia został przewieziony helikopterem do szpitala na oddział intensywnej terapii. Na miejscu zawodnik został poddany zabiegowi angioplastyki wieńcowej. Jego stan jest stabilny. 