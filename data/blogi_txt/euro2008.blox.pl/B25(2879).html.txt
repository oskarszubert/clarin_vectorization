Menedżer zespołu  Premiership, Portsmouth FC, Harry Redknapp został w środę aresztowany  przez policję, która prowadzi dochodzenie w sprawie korupcji w  angielskim futbolu - poinformowały władze klubu.  W  środę zatrzymanych zostało pięciu podejrzanych. Policja nie podała  oficjalnie ich nazwisk, poinformowano tylko, że zatrzymani mają 69, 60,  55, 48 i 30 lat. 60 lat ma trener Portsmouth, 69 lat dyrektor  wykonawczy klubu Peter Storrie, który - jak podaje angielska prasa -  jest także aresztowany.  Pozostali aresztowani to - zdaniem mediów - były członek władz klubu  Milan Mandaric, który ostatnio pracował w Leicester, były piłkarz Amdy  Faye i jego agent Willie McKay.Śledztwo prowadzone przez policję dotyczy korupcji i defraudacji do  jakich doszło w angielskim futbolu od 2003 roku. Szczegółów policja nie  ujawniła.  W lipcu policja przesłuchiwała już działaczy Portsmouth, Newcastle i  szkockiego klubu Glasgow Rangers. Zeznania składał także obrońca  Tottenham - Pascal Chimbonda.  Śledztwo w sprawie nieprawidłowości zostało wszczęte w marcu 2006 roku,  gdy w angielskiej prasie pojawiły się informacje, że niektórzy  trenerzy, piłkarze i ich agenci czerpią nielegalne dochody przy  transferach.Za: PAPTia... Harry zawsze przypominał mi psa Droopy. To zdjęcie znakomicie ilustruje powyższą sytuacje. 