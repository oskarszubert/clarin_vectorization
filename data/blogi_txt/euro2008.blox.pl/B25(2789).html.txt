Desailly urodził się w Ghanie, jednak w wieku 4 lat został adoptowany przez rodzinę francuskiego dyplomaty i wychował się we Francji. Jest on wybitnym reprezentantem tego kraju. Był jednym z filarów drużyny, która zdobyła Mistrzostwo Świata w 1998 roku oraz Mistrzostwo Europy w 2000 roku. Jednakże Desailly nie zapomina o swojej prawdziwej ojczyźnie. Dwa dni temu gościł on w mundialowym programie telewizji ITV podczas meczu Serbia- Ghana. Jego reakcja na zwycięskiego gola Ghany była fantastyczna. Desailly świetnie opisał klimat panujący w tym afrykańskim państwie. Nie wiem jak wy, ale ja od dziś mocno kibicuje Ghanie! Jeżeli chodzi o typy na dziś to wyglądają one następująco:Nowa Zelandia-Słowacja 1-0Nowa Zelandia to drużyna skazywana na totalną porażkę na mundialu w RPA. Ja jednak wierze, że ci nieznani piłkarze są w stanie sprawić niespodziankę. Wszakże Słowacja nie jest jakąś piłkarską potęgą. Mam przeczucie, że Nowa Zelandia szybko obejmie prowadzenia po golu z rzutu rożnego, który zdobędzie wysoki Chris Wood. A potem będzie się już tylko skutecznie bronić. Wybrzeże Kości Słoniowej-Portugalia 2-1WKS zagra prawdopodobnie bez Didiera Drogby co na pewno będzie ogromnym osłabieniem. Ale już reprezentacja Ghany pokazała, że bez największej gwiazdy potrafi sobie poradzić. Więc Wybrzeże powinno także pokazać, że stanowi prawdziwą drużynę. Portugalia fatalnie prezentowała się w meczach sparingowych przed mundialem. Nie rozumiem jak można zremisować 0-0 z Wyspami Zielonego Przylądka mając Cristiano Ronaldo w składzie. Piłkarz Realu Madryt zapowiada, że chce powalczyć o tytuł Mistrza Świata. Ale jakoś nie jestem w stanie w to uwierzyć. Portugalczycy mają za dużo wpadek by myśleć o tytule. Bramkę dziś zapewne strzelą, ale wygra WKS 2-1. Korea Północna-Brazylia 0-10Rafał Stec popełnił dziś genialny tekst o Korei Północnej. Osobiście nie widzę tu innego wyniku jak wysokie zwycięstwo Brazylii. 0-10 to trochę przesada, ale w końcu musi otworzyć się mundialowy worek z bramkami. To spotkanie jest najlepszą ku temu okazją. Duet Fabiano-Robinho rozjedzie swoim dzisiejszych przeciwników. 