To przepiękne trafienie z 94. minuty dało Sevilli awans do kwalifikacji do Ligi Mistrzów.A wcale nie miało być tak ciężko. Przed meczem Almeria-Sevilla dużo mówiło się o tym, że prezesi obu klubów są ze sobą zaprzyjaźnieni. Jako, że Almeria już wcześniej wywalczyła sobie utrzymanie, to pojawiły się teorię, iż po prostu "puści" mecz.Pierwsze minuty wczorajszego spotkania pokazały, że te spiskowe plotki nie mają żadnego odzwierciedlenia w rzeczywistości. Bowiem to Almeria od początku zaatakowała Sevillę. Jednakże napastnikom gospodarzy brakowało skuteczności, co zemściło się na Almerii w 16. minucie, gdy goście wyszli na prowadzenie 0-1. Wydawać by się mogło, że przy takim wyniku może faktycznie gospodarze odpuszczą Sevilli. Jednakże ci kolejny raz pokazali, że znajomości, znajomościami, ale na boisku nie ma żadnych sentymentów. W 44. minucie wyrównali na 1-1. Na początku drugiej połowy Sevilla wyszła na prowadzenia 1-2, po samobójczym trafieniu piłkarza Almerii. W tym momencie zespół gości powinien spokojnie kontrolować wydarzenia na boisku, jednak Álvaro Negredo nie utrzymał nerwów na wodzy i otrzymał czerwoną kartkę. Osłabienie Sevilli bezlitośnie wykorzystali gospodarze wyrównując w 79. minucie na 2-2. Goście rzucili się wtedy do szaleńczych ataków, które były przeplatane świetnymi kontrami gości. W 94. minucie, gdy wszyscy myśleli, że jest już po wszystkim 19-sto letni Rodri zdobył przepięknego gola, która dał Sevilli upragniony awans!Jako kibicowi Barcelony przypomina mi się genialny mecz ostatniej kolejki ligi hiszpańskiej sezonu 2000/2001 z Valencią, w którym Rivaldo zdobył trzy bramki, w tym trzecią przewrótką w 88. minucie! Trafienie to dało Barcelonie zwycięstwo 3-2 i awans do kwalifikacji do Ligi MistrzówSkrót spotkania Sevilli:Na koniec muszę dodać, że przed rozpoczęciem ostatniej kolejki zaledwie punkt straty do Sevilli miała Mallorca. Oczywiście drużyna ta wygrała swoje ostatnie spotkanie ligowe z Espanyolem, jednakże bramka Sevilli z 94. minuty pogrzebała ich szanse na Ligę Mistrzów. Niestety nawet gdyby Mallorce udało się wywalczyć czwarte miejsce premiowane awansem, to na 90% hiszpańska federacja piłkarska LFP nie pozwoliłaby zagrać tej drużynie w kwalifikacjach ze względu na ogromne długi i problemy ze stadionem.Bardzo ciekawie było także w Ligue 1, gdzie trzy drużyny walczyły ze sobą o awans do Ligi Mistrzów. W najgorszej sytuacji było AJ Auxerre, które musiało liczyć na porażkę Lyonu albo Lille. Co ciekawe Lille faktycznie przegrało swój mecz, jednakże do 90. minuty AJ Auxerre tylko remisowało z Sochaux. Wtedy to... (słuchajcie komentarza, jest genialny!)Tak w ogóle to zauważyłem iż liga francuska jest bardzo podobna do naszej Ekstraklasy. Ich klub ze stolicy-PSG każdego sezonu ma wielkie ambicje, z których nic nie wychodzi. To tak jak nasza Legia Warszawa. Biedne drużyny AJ Auxerre i Ruchu Chorzów przed rozpoczęciem sezonu były skazywane na walkę o utrzymanie, tymczasem zagrają w europejskich pucharach. Przed zakończeniem tego sezonu ostatnie mistrzostwo Francji zespół Olimpique Marsylia zdobył w 1992 roku. To tak samo jak Lech Poznań(nie licząc tytułu przy stoliku z 1993 roku). Dziś kolejny dzień wielkich emocji. O 14:00 Robert Kubica ma ogromne szanse na zwycięstwo w GP Monaco. Godzinę później zacznie się ostatnia kolejka Serie A, która może pozbawić Interu mistrzostwa Włoch, w co bardzo wątpię. A na koniec o 19:00 FC Barcelona musi wygrać z Valladolid by cieszyć się z kolejnego mistrzostwa Hiszpanii! Bonus:A Santos wciąż szaleje. Tym razem wygrał aż 7-1! 