Oj działo się przez ten weekend w piłkarskim świecie. W Premiership kolejne zwycięstwo odniosła drużyna Hull City, rewalacyjny beniaminek zajmuje trzecie miejsce w tabeli, przegrywając batalię o drugą pozycję różnicą bramek. Warto przypomnieć, że w poprzednik sezonie drużyna ta zajęła trzecie miejsce w League Championship. Trener Hull City nie zamierza jednak spoczywać na laurach: "Marzyliśmy  o początku sezonu z dwudziestoma punktami na koncie. Jeśli to  powtórzymy w kolejnych dziesięciu meczach, będę szczęśliwym  człowiekiem". Skrót meczu:Co udało się Hull City, nie udało się Manchesterowi United, który nie zdołał pokonać na wyjeździe Evertonu mimo znacznej przewagi. W relacji BBC z tego spotkania pojawiła się opinia pewnego kibica: "to jest jedno z najbardziej niesprawiedliwych wyrównań w historii futbolu"(mowa tu o bramce dla Evertonu w 63minucie meczu, która dała tej drużynie remis 1-1). Niewątpliwie jednym z najciekawszych wydarzeń minionego weekendu była potyczka Chelsea Londyn z Liverpool FC. Chelsea od początku meczu rzuciła się do ataków, jednak szybko została za to skarcona bowiem w 10 minucie Xabi Alonso zdobił dla Liverpoolu gola. Przez następne 80minut gracze "The Reds" skupili się na obronie wyniku, co wychodziło im bardzo dobrze. Chelsea utrzymywała się przy piłce, jednak nie wiele z tego wynikało, bowiem defensywa Liverpoolu pozwala "The Blues" tylko na strzały z dystansu. A te najcześciej lądowały w trybunach. Za to drużyna gości groźnie kontraatakowała. Do tego piłka po strzale z rzutu wolnego Xabiego Alonso uderzyła w słupek. W ten sposób passa 86 spotkań Chelsea na własnym stadionie bez porażki zakończyła się. Swoje pierwsze ligowe zwycięstwo odniosła drużyna Tottenham Londyn. W Serie A Juventus pokonał Torino. Natomiast Milan wygrał na wyjeździe z Atalantą. Z całą pewnością kryzys Milanu skończył się na dobre.W Primera Division efektownie zwycięstwo odniosła FC Barcelona, która na własnym stadionie pokonała Almerię aż 5-0. A może tylko. Bowiem do przerwy Barcelona prowadziła różnicą pięciu bramek. Dlatego też przez kolejne 45 minut Katalończycy oszczędzali siły na kolejne spotkania. Almeria musiała być zachwycowa takim rozwojem wydarzeń, bowiem całą drugą połowę grała w 10. Strach pomyśleć co by było, gdyby Barcelona grała do końca...W relacji jednego z hiszpańskich dzienników z tego spotkania mogliśmy przeczytać: "Mamy dobrą wiadomość dla Almerii, sędzia właśnie ogłosił koniec spotkania". Absolutnie najciekawszym spotkaniem minionej kolejki Primera Divison była potyczka Villareal z Atletico Madrid. Już w drugiej minucie spotkania goście prowadzili 0-1 po znakomitym trafieniu Simao. 20 minut później było już 0-2, gdyż błąd defensywy Villareal wykorzystał Diego Forlan. Następne minuty były wyrównane. I pewnie tak byłoby do końca meczu, gdyby nie głupota Banega, który za bezmyślny faul dostał czerwoną kartkę, przez co Atletico Madrid przez całą drugą połowę musiało grać w 10. Na to tylko czekali piłkarze gospodarzy, którzy rzucili się do ataków. Po 15 minutach drugiej części spotkania było już 3-2. W 67 minucie Rossi podwyższył wynik na 4-2. Villareal zaczęła grać w tym momencie spokojnie. Wszakże przewaga dwóch bramek przeciwko drużynie grającej w 10 jest bezpieczna. Nic bardziej mylnego, bowiem w 83 minucie Simao zdecydował się na indywiudalny rajd, który w efekcie dał kontaktówą bramkę dla Atletico. Dwie minuty później Raul Garcia doprowadził do wyrównania, pokonując głową bramkarza Villareal. Przez ostatnie 5 minut spotkania na boisku nie działo się już nic ciekawego. Villareal w bardzo głupi sposób straciła pewne 3 punkty. Chociaż praktycznie to samo można powiedzieć o Atletico, bo gdyby nie ta czerwona kartka w pierwszej połowie... Czyli wychodzi na to, że remis jest najbardziej sprawiedliwym wynikiem. I to po jakim meczu! 