Kilka dni temu hiszpański dziennikarz Lluis Lainz wydał książkę "Za zamkniętymi drzwiami"﻿, która opisuje pikantne szczegóły z prawie 120-letniej historii FC Barcelony. Jedna z anegdotek dotyczy zdarzenia z sezonu 1996/1997, gdy piłkarzem "Dumy Katalonii" był Ronaldo. 20-letni wówczas zawodnik postanowił zaprosić na obiad dwie piękne kobiety, po czym przeniósł się z nimi do szatni Camp Nou. Odpowiedzialny ochroniarz postanowił opowiedzieć o wszystkim prezydentowi klubu, którym wtedy był Josep Lluis Nunez. Sternik Barcelony krótko poinstruował przejętego pracownika: "przecież ten facet ma dopiero 20 lat. Po prostu chciał się zabawić. Daj mu spokój". Trzeba przyznać, że podejście prezydenta klubu było wybitnie trafione, bowiem Brazylijczyk w całym sezonie 1996/1997 w 49 spotkaniach zdobył aż 47 bramek! Prawdziwy Fenomeno... ﻿ 