Paweł Wojciechowski został sensacyjnie mistrzem świata w skoku o tyczce w Daegu. Polak zaliczył wysokość 5, 90 m. Tuż za podium znalazł się Łukasz Michalski.Zawsze podziwiałem sportowców, którzy uprawiają lekkoatletykę. Wiadomo przecież, że pieniędzy z tego rodzaju pracy wielkich się nie zarabia. O wiele łatwiej zostać piłkarzem i kopać przeciętnie futbolówkę za kilkadziesiąt tysięcy złotych. Mimo to są tacy ludzie jak Paweł Wojciechowski, którzy wiedzą, że mają talent i konsekwentnie dążą do celu, by zostać najlepszym w swojej dyscyplinie. Takich zwycięstw nam potrzeba! Miejmy nadzieje, że podczas trwających mistrzostw świata w Daegu wiele razy usłyszymy Mazurka Dąbrowskiego. 