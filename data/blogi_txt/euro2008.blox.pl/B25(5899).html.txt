Kilka dni temu media całego świata obiegł wywiad Carlesa Puyola dla "The Sun" na temat Cesca Fabregasa: "Cesc musi zostać w klubie, w którym nie chce już być. Zastanawiam się nad sensem trzymanie piłkarza w drużynie wbrew jego woli. Myślę, że po siedmiu latach świetnej gry dla Arsenalu Londyn, klub powinien pozwolić mu spełnić marzenie. Fabregas dał z siebie wszystko, by zdobyć z zespołem trofeum, jednakże Arsenal nie sprostał jego oczekiwaniom. Nie mówię, że jest w więzieniu, bo wiem w jak uprzywilejowanej pozycji jesteśmy jako piłkarze. Jednakże po tym jak Cesc wyraźnie powiedział, że chce grać dla Barcelony myślałem, iż pozwolą mu na to"Po kilku dniach okazało się, że Puyol nic takiego nie powiedział. A przynajmniej tak twierdzi sam piłkarz na swoim blogu: "Cześć wszystkim. W ciągu ostatnich kilku dni brytyjskie media publikowały moje rzekome wypowiedzi. Są one całkowicie nieprawdziwe. Mogę zapewnić, że nic takiego nie powiedziałem, ani nie rozmawiałem z nikim na ten temat. Pozdrawiam". 