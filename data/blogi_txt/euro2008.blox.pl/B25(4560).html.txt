W sobotę minęło pół wieku od pamiętnego meczu Polska - ZSRR w eliminacjach MŚ 1958 na Stadionie Śląskim w Chorzowie. Polacy wygrali  2:1, a świetnego bramkarza Lwa Jaszyna dwa razy pokonał piłkarz Ruchu  Chorzów Gerard Cieślik.- Oczywiście, że pamiętam ten mecz. Pełniutki stadion. Sto tysięcy  kibiców na widowni, która była naszym dwunastym zawodnikiem - opowiada  Cieślik. - Czy wierzyliśmy w zwycięstwo? Pewnie, że tak. Nawet jeśli z danym rywalem przegra się poprzednie mecz po 0:10, to i tak trzeba  wyjść na boisko, by walczyć o wygraną. Inaczej można w ogóle nie  wychodzić - dodaje.80-letni dziś Cieślik ze wzruszeniem  wspomina mecz z ZSRR. - Prawdę powiedziawszy, to nie spodziewałem się,  że doczekam 50-lecia tego spotkania. Przyjmuję gratulacje, ale  podkreślam: co prawda ja strzeliłem obie bramki, ale wygrał zespół. Bo  żeby ktoś mógł zdobyć gole, pracować muszą wszyscy. Dlatego to sukces  całej reprezentacji - podkreśla.- Ten sukces to miesiące i lata wspólnych zajęć, zrozumienia, zgrania. Tak powstały dobre drużyny - Ruchu Chorzów, Górnika Zabrze czy Legii Warszawa.  Szkoda tylko, że w tamtych czasach graliśmy tak mało meczów  międzypaństwowych, zupełnie inaczej niż dziś. Co było po tym meczu?  Radosna, uroczysta kolacja - wspomina Cieślik, do dziś mieszkający w Chorzowie i mający stałe miejsce na trybunie ukochanego Ruchu.Gola dla ZSRR zdobył Walentin Kuźmicz Iwanow, ojciec znanego międzynarodowego sędziego Walentina Walentinowicza Iwanowa.Polska - ZSRR 2:1 (1:0)Bramki: Gerard Cieślik (43.; 50., głową) - Walentin Iwanow senior (79.)Polska:Edward  Szymkowiak - Stefan Floreński, Roman Korynt, Jerzy Woźniak - Ginter  Gawlik, Edmund Zientara - Edward Jankowski, Lucjan Brychczy, Henryk Kempny, Gerard Cieślik, Roman Lentner. Trener: Henryk ReymanSędziował John Harold Clough (Anglia)Widzów: 100 tysięcyza: gazeta.plNiestety nie udało mi się znaleść skrótu tego spotkania, albo choćby bramek. Jednak mam coś innego: historia polskiej piłki.Świetny filmik! 