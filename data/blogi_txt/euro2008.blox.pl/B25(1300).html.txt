Kilka dni temu w meczu szóstej ligi angielskiej doszło do niecodziennej sytuacji. Wtedy to na boisku zmierzyły się zespoły Havant   Waterlooville oraz Boreham Wood. W 80. minucie przy stanie 1-0 goście w ramach fair play chcieli oddać piłkę gospodarzom. Jednakże całkiem przypadkiem piłkarzowi Mario Noto wyszedł strzał życia, co w połączeniu z wycieczką na grzyby bramkarza skończyło się golem na 1-1. Zawodnicy Boreham Wood postanowili zgodnie z duchem gry fair play oddać rywalom uzyskany punkt. Dlatego zaraz po wznowieniu gry pozwolili piłkarzowi Havant   Waterlooville na zdobycie bramki na 2-1. Takim też rezultatem zakończyło się to nietypowe spotkanie. 