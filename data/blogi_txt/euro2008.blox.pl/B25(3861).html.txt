Przed chwilą pisałem o wypadku, którego byłem świadkiem ku przestrodze. Nie wiedziałem, że w tym czasie zginął Norick Abe. Zginął bo inny uczestnik ruchu nie potrafił jeździć...za scigacz.plJeden z najsłynniejszych japońskich  zawodników motocyklowych, Norifumi Abe, zginął dziś tragicznie w wieku zaledwie 32 lat w wypadku drogowym na przedmieściach swojego rodzinnego  Tokio.Jak donoszą japońskie media,  jadąc skuterem, Norick uderzył w ciężarówkę, której kierowca,  niezgodnie z przepisami, zawracał na środku drogi.Debiut  Abe mistrzostwach świata królewskiej klasy 500ccm był jednym z  najbardziej spektakularnych w historii tej serii. Japończyk po  brawurowej jeździe wysunął się na prowadzenie w wyścigu o Grand Prix swojego kraju na torze Suzuka w 1994 roku, by chwile później spektakularnie zatrzymać się na poboczu po groźnie wyglądającym wypadku.Norick  przez całą swoją wyścigową karierę związany był z marką Yamaha. Po  dekadzie spędzonej w królewskiej klasie, podczas której wywalczył  jedynie trzy zwycięstwa, w latach 2005-2006 Abe dosiadał modelu YZF-R1  w World Superbike. W tym sezonie Norifumi  ścigał się w japońskich mistrzostwach klasy Superbike i był  jednocześnie główną gwiazdą Yamahy w rozgrywanym w sierpniu,  prestiżowym wyścigu Suzuka 8 hours.Zaledwie dwa  tygodnie temu Abe dostrzec można było w garażu zespołu Fiat Yamaha na  torze Motegi podczas motocyklowej Grand Prix Japonii.Szalony  i widowiskowy na torze oraz elokwentny i charyzmatyczny poza nim,  Norifumi Abe był prawdziwą gwiazdą w rodzinnej Japonii i inspiracją dla  samego Valentino Rossiego, który na cześć „szalonego debiutanta z 1994 roku" przez wiele lat posługiwał się pseudonimem „Rossifumi". W Japonii  od lat Abe uważany był za prawdziwą, wyścigową legendę. 