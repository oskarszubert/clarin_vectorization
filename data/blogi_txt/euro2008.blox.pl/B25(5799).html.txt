FCB Escola - Varsovia jest Szkołą Piłkarską utworzoną przez Futbol Club Barcelona w Warszawie dla dzieci w wieku 6-14 lat. FC Barcelona posiada kilka takich szkół na świecie, lecz jest to pierwsza placówka powstała w Europie. Inicjatorem i pomysłodawcą projektu jest Wiesław Wilczyński, Dyrektor Biura Sportu Miasta St. Warszawy. Ze strony FC Barcelona projekt prowadzi Dyrektor FCBEscola Xevi Marcé.Celem działalności jest przekazanie polskim dzieciom wzorców szkoleniowych i filozofii gry tego słynnego klubu. W ciągu kolejnych sezonów piłkarskich zajęcia odbywać się będą w czterech centrach treningowych Warszawy. Najlepsi zawodnicy z tej szkoły będą mieli szansę kontynuowania swej kariery na Półwyspie Iberyjskim w ramach systemu opracowanego przez FC Barcelona. 