FC Barcelona po ciekawym meczu zremisowała u siebie z Sevillą 0-0. Najciekawsza sytuacja spotkania miała miejsce w 92. minucie , kiedy to arbiter główny podyktował rzut karny dla gospodarzy po faulu na Inieście(na filmiku od 9:00). Piłkarze zespołu gości długo kłócili się z sędziami co mocno wybiło z rytmu Leo Messiego, który szykował się do wykonania jedenastki. Gdy Argentyńczyk miał już uderzyć na bramkę Javi Varasa, to do akcji wkroczył Fredi Kanoute, który zaatakował Cesca Fabregasa. To zdarzenie jeszcze bardziej wyprowadziło Messiego z równowagi. Z tego względu bramkarz zespołu gości był w bardzo komfortowej sytuacji psychicznej w przeciwieństwie do swojego przeciwnika. Leo Messi wyraźnie zdenerwowany uderzył w swój ulubiony prawy róg bramki(70% rzutów karnych wykonuje strzelając właśnie w tą stronę). Javi Varas świetnie wyczuł intencje Argentyńczyka i pewnie obronił jedenastkę. W efekcie spotkanie zakończyło się remisem 0-0. Dzięki temu remisowi Barcelona spadła na drugie miejsce w tabeli. Prowadzi Real Madryt z punktem przewagi. Nadchodzące tygodnie w Primera Division zapowiadają się nader ekscytująco. Chociaż pisząc tą notkę w głowie wciąż mam dzisiejszy mecz Manchesteru United z Manchesterem City... Tam się dopiero działo! 