Royston Drenthe w zeszły czwartek o 4:30 został zatrzymany przez policję za to, że pędził po ulicach Alicante swoim Audi Q7 ponad 180km/h i do tego sześć razy przejechał na czerwonym świetle. Holenderski piłkarz tłumaczył się, że wiózł swojego przyjaciela, który był w stanie ciężkim do szpitala. Jednakże badania wykazały, iż jego znajomy był po prostu pijany, a nie w śpiączce. Drenthe twierdzi, że wcześniej wezwał karetkę, aczkolwiek po tym jak nie pojawiła się przez 20 minut od telefonu, postanowił sam zawieźć przyjaciela do szpitala. W szpitalu piłkarz był przesłuchiwany przez dwóch policjantów, których zawodnik Herculesa Alicante miał zwyzywać i grozić im, że jeśli go nie wypuszczą to będą mieli kłopoty u przełożonych. Po całym zdarzeniu Drenthe wyraził skruchę: "byłem zdenerwowany i zmartwiony stanem zdrowia mojego przyjaciela i być może za bardzo się uniosłem. Bardzo tego żałuje. Policjanci przebadali mnie alkomatem i wynik był negatywny".Royson Drenthe przebywa obecnie na wypożyczeniu z Realu Madryt w Herculesie Alicante.Osobiście wierze w wersję piłkarza. Sam na imprezie byłem kiedyś w podobnej sytuacji-w dwie godziny kolega upił się tak, że kompletnie stracił przytomność. Za nic nie byliśmy w stanie go obudzić. Po godzinie zdecydowaliśmy się wezwać karetkę. W szpitalu dowiedzieliśmy się, że gdybyśmy tego nie zrobili, to kolega mógłby nawet umrzeć... Dlatego absolutnie nie dziwie się zachowaniu Drenthe. 