Jedna osoba zginęła, a  dziewięć, w tym sześcioro dzieci, zostało rannych w wypadku autobusu  wiozącego kibiców Lecha Poznań. Do wypadku doszło w sobotę w nocy w  okolicach Jarocina (wielkopolskie) - poinformował rzecznik  wielkopolskiej policji Karolina Cwynar. "W  okolicach miejscowości Wyszki doszło do zderzenia samochodu osobowego,  ciężarówki i autobusu. Na miejscu zginął prowadzący samochód osobowy.  Kierowca ciężarówki, usiłując uniknąć zderzenia z jadącym nieprawidłowo samochodem osobowym, doprowadził do kolizji z autokarem wiozącym kibiców" - powiedziała Cwynar.  Dziewięć osób w tym ośmiu kibiców w wieku od 13 do 20 lat zostało lekko  rannych. Wszyscy ranni trafili do szpitala na obserwacje. Prawdopodobną przyczyną wypadku było złamanie zasad bezpieczeństwa ruchu drogowego  przez kierowcę samochodu osobowego.PAP 