El Zamalek, to drużyna z Kairu, która w tym sezonie miała walczyć o Mistrzostwo Egiptu. Świadczyć może o tym chociażby transfer Mido z Middlesbrough. Jednak rzeczywistość okazała się inna. Po 10 kolejkach, El Zamalek ma już 15 punktów straty do prowadzącego w tabeli Al Ahly. W związku z tak fatalnymi wynikami pracę stracił trener Henri Michel. Jednak wydaje się, że sama zmiana szkoleniowca nie wystarczy. Zespołowi będzie potrzebny psycholog. Bowiem piłkarze mają wyraźne problemy emocjonalne. W ostatnim ligowym meczu Shikabala i Hazem Emam rozpłakali się na boisku, po tym jak ich drużyna straciła drugą bramkę... 