Hello and welcome to Euro 2008! W takim stylu Jeremy Clarkson- jeden z prowadzących program "Top Gear" rozpoczyna każdy odcinek. Ja dziś rozpoczynam w ten sposób swoją kolejną notatkę. Reprezentację narodowe w sobotę będą walczyć o awans do turnieju, który odbędzie się w Austrii i Szwajcarii, a zwą go "Euro 2008". Jednak przynajmniej dla mnie jest to strasznie nudny okres, bo najczęściej rozgrywane są mecze w stylu Polska- Kazachstan czy też Liechtenstein-Szwecja... Musicie sami przyznać, że jest to mało porywająca rozrywka. Dlatego też zaczynam pisać o czymś innym niż sport, czyli o programie, który za każdym razem robi na mnie ogromne wrażenie. Mowa o "Top Gear". Właściwie jest to jeden wielki motoryzacyjny show. Prowadzący czyli: James May, Richard Hammond oraz Jeremy Clarkson testują auta w bardzo oryginalny sposób. Na przykład zrzucają je ze skały, czy też używają je do skoków narciarskich... Wydarzeniom tym zawsze towarzyszy duża dawka humoru, a to się dla mnie liczy najbardziej. Chyba najbardziej znaną postacią wśród prowadzących "Top Gear" jest Jeremy Clarkson, który wydał już wiele swoich książek, jednak najbardziej znane w Polsce są dwie: "Świat według Clarksona 1 i 2". Niedługo wyjdzie część trzecia. Właściwie nie jest to książka, gdyż jest to zbiór felietnów z "The Times", które możecie przeczytać tu: klik. Niestety w języku angielskim, ale jak już wspomniałem w każdej dobrej księgarni kupicie publikację tego pana. A naprawdę warto, chociaż są ludzie, którzy nienawidzą Jeremy'iego za jego styl. Ja osobiście go kocham, bo jest on człowiekiem, który niczym się nie przejmuję, wszystko skrytykuję ale czasem potrafi kogoś lub coś pochwalić. A to jest już wyróżnienie.Takie właśnie wyróżnienie w najnowszym odcinku serii "Top Gear" otrzymała droga z Davos do Stelvio(o serpentynkach przeczytacie tu: klik, a parę fotek zobaczycie tu: klik). Jako najpiękniejsza droga świata. I trudno tu się nie zgodzić. W czasie całego programu prowadzący zwiedzili Francję(a właściwie Monako), Włochy, Liechtenstein i Szwajcarię. Pokazując nam prawdziwe piękno krajobrazów. Krajobrazem tym są oczywiście Alpy. Dla mnie nie ma nic piękniejszego niż widoki w tym paśmie górskim. Mógłbym tam spędzić całe życie, po prostu podziwiając góry. Coś wspaniałego. Dlatego zachęcam was do obejrzenie ostatniego odcinka "Top Gear"- 10x01, który o dziwo jest dostępny na Youtube-ciekawę jak długo. Niestety jest on w języku angielskim ale do podziwiania nie jest wam potrzebny język. Jeszcze bardziej zalecam wycieczkę po Alpach. Niezapomniane wrażenie gwarantowane. W sumie 1 odcinek 10 sezonu jest podzielony tam na 8 części, którę znajdziecie klikając na zakładkę "more from this user". Na koniec dodaję ciekawe cytaty od ojca dyrektora...Jeremy ClarksonBonus: Clarkson vs. Polonez 