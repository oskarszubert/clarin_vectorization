1 kwietnia miałem przyjemność obserwować trening z udziałem Roberta Lewandowskiego zorganizowany przez „Gillette”. Przy okazji kolejny raz porozmawiałem z Romanem Kołtoniem o polskim futbolu. Pan Rafał Kapler powinien dostać premię za poprowadzenie budowy Stadionu Narodowego w wysokości 500.000zł? Oczywiście, że powinien dostać, ponieważ stadion stoi, jest jednym z najlepszych obiektów w Europie. Co więcej Kapler miał pomysł wykorzystania tego stadionu w sensie biznesowym. Miał pomysł na to, żeby ten obiekt zarabiał na siebie w skali roku, bo koszty utrzymania tego stadionu wynoszą 30.000.000zł. Kapler miał przygotowane dwie umowy na sponsoring tego obiektu. PZU miało wyłożyć 12.000.000zł, natomiast Lotto 6.000.000zł, reszta miała być z wszelakich imprez. Kaplera zgubiło jedno-walczył o te imprezy, walczył o Superpuchar. Gdyby został to z całym przekonaniem mogę powiedzieć, że zorganizowałby Puchar Polski na tym stadionie. W projekcie Euro 2012 znam wielu menagerów, ale Kapler jest absolutnie jednym z najlepszych. Jego wiedza o Stadionie Narodowym jest po prostu niezwykła-o funkcjonowaniu obiektów za granicą, o tym jak one się finansują. Po prostu minister Mucha straciła bardzo dobrego menagera i jeszcze go publicznie spaliła ujawniając jego kontrakt. Tak się po prostu nie robi. Dziś (01.04.2012) słyszałem w radiu, że ma mieć nowego specjalistę od PR. Jak to ma być wymiar jej urzędowania, to naprawdę śmiechu warte. Stadion Narodowy jak w końcu będzie się nazywał? Wiadomo co z PZU? Z tego co słyszałem kontrakt był przygotowany do podpisania już jesienią ubiegłego roku. Mógł taką decyzje podjąć minister Giersz, ale się bał, bo wiedział, że długo na stanowisku nie zostanie. Natomiast PZU teraz się zastanawia nad sensem wejścia w obieg. PZU chciałoby mieć stadion, który żyje. Coldplay czy Madonna to za mało. Stadion Narodowy na wiosnę powinien mieć już trzy poważne mecze. Nie Legia-Sevilla, tylko poważne spotkania- Superpuchar, Polska- Portugalia i finał Pucharu Polski. Co zostało? Polska-Portugalia i teraz będzie jakiś śmieszny mecz rezerw Legii z rezerwami Sevilli. Czyli sponsor to nie jest tak, że on nie myśli marketingowo. On po to zrobił badania, po to zdiagnozował sytuacje, po to ma trochę pieniędzy do wydania, żeby to były dobrze wydane pieniądze. Także dlatego PZU zwleka z podpisaniem umowy. Kto ewentualnie może zmienić Franciszka Smudę? Kolejny polski trener? Ciężko powiedzieć. Mogę sobie wyobrazić, że Polska awansuje do ćwierćfinału Euro 2012. Co wówczas? Czy naprawdę powinniśmy kończyć przygodę ze Smudą? Ona będzie skończona, jeśli nie wyjdziemy z grupy. Wtedy zniechęcony będzie zarówno Smuda, media, jak i kibice. Natomiast zadajmy sobie jedno pytanie-czy ta kadra, którą wyselekcjonował Smuda powinna rozpocząć eliminacje do mistrzostw świata? Powinna, bo ona jest bardzo odmłodzona. Albo inaczej-ona jest bardzo przebudowana. Trener chciał bardzo odmłodzić kadrę, ale to do końca mu się nie udało, bo musiał sięgnąć po część piłkarzy, których odstawił- Wawrzyniak, Dudka, Wasilewski. Już niedługo startują eliminacje mundialu, które są bardzo trudne. Według mnie terminarz jest źle wynegocjowany. To jest moje zdanie, z którym trener Smuda się nie zgadza. Nie mam przekonania, by zaczynać meczem z Czarnogórą we wrześniu. Później grać z Mołdawią, żeby zdobyć trzy punkty u siebie. Jeśli starałabym się grać z Czarnogórą, to u siebie. Następnie na naszym terenie gramy z Anglią. Nie mówię, żeby nie grać z nimi jesienią u siebie, natomiast później jest jeszcze ciężej-gramy dwa ostatnie mecze z Ukrainą i Anglią na wyjeździe. Gdzieś zabrakło logiki przy układaniu tego terminarza, który był tworzony przez Smudę, Latę i Kręcine. Więc myślę, że to mogą być eliminacje mundialu Smudy. Natomiast pytaniem jest co zrobi na Euro. Załóżmy, że będzie klęska, to dziś za wcześniej jest, by wybierać nowego selekcjonera. Ale postawiłby pan wtedy na kogoś z Polski, czy lepiej więcej zapłacić i mieć selekcjonera z zagranicy.  Zagraniczni trenerzy dużo kosztują. Przykładem jest Beenhakker, który wzbudzał zawiść polskiego środowiska trenerskiego między innymi ze względu na swoje wysokie zarobki. Które były w większości pokrywane przez sponsorów Oczywiście. Ja się na to nie obrażam, za dobrą pracę trzeba płacić. Eliminacje do dużego turnieju zapewniają PZPN’owi duże przychody, więc to nie jest tak, że nie warto inwestować w dobrego trenera. Beenhakker, gdy chciało mu się pracować, to pracował bardzo dobrze. Wygrał grupę eliminacji mistrzostw Europy. Każdemu trenerowi życzę, żeby z Polską wygrywał grupę eliminacji mistrzostw świata czy Europy. Jak mu się przestało chcieć pracować, to widzieliśmy co było. Co zrobić, żeby zapełnić polskie stadiony? Jest to bardzo ogólne pytanie. Nie ma tu prostej recepty. Zacznijmy od ceny biletów.  Futbol to jest pasja wielu ludzi. Ale żeby pójść na stadion, to okazuje się, że to nie jest wcale takie proste. Legia ma ponad 100.000 wydanych kart kibica, a jednak nawet mecz derbowy z Polonią nie był wyprzedany do końca. Więc na przykładzie klubu z tak dużym potencjałem widać, że nie jest łatwo zapełnić stadion do końca. To jest rzeczywiście pytanie o akcje promocyjne, ceny biletów, o komunikacje klubu z kibicami. Można patrzeć na przykład Lecha, który koniunkturę na klub zmarnował. Jestem ciekaw jak wybrnie z tego. Stadion na ponad 40.000, a w obecnym sezonie to chyba jedynie z Wisłą Kraków było trochę ponad 20.000 widzów. Słyszałem, że nawet ci, którzy mają karnety zastanawiają się czy chodzić na stadion. To jest pewien proces, który można opisać na przykładzie Niemiec. Z czego się bierze siła Bundesligi i tego, że ta liga pokonała w ostatnim sezonie pokonała Premier League pod względem frekwencji na stadionach? To jest efekt procesu, który rozpoczął się pod koniec lat 80-tych. Zaczęło się od dopuszczenia prywatnej stacji telewizyjnej RTL, która zaczęła pokazywać Bundesligę o wiele ciekawiej. Później kolejna prywatna telewizja zaprezentowała jeszcze ciekawszy sposób transmisji. Czyli te prywatne telewizje jakby zrobiły koniunkturę. Do tego inne media, które wiedzą, że Bundesliga to przemysł rozrywkowy, to jest show. Same kluby to rozumieją. Myślę, że bez takiego rozrysowania strategii na lata, która polega na pokazywaniu futbolu, sprzedawaniu futbolu, to będzie bardzo ciężko. A to środowisko jest bardzo zamknięte, bardzo niechętne na zmiany, takie bardzo hermetyczne, nie mające nowych idei, nie podpatrujące po prostu tego co jest za granicą. Jak wygląda kwestia dojazdów na stadiony Bundesligi? Jest mnóstwo parkingów, komunikacja miejska w cenie biletu. A ile trwa dojazd na stadion?  To jest pewna celebra. Gdy mecz jest o 15:30, to kibice zbierają się na stadionie już w południe. Oni tam spędzają czas. Po co kibic przychodzi na stadion? To jest też pewien proces nauczenia ludzi-żeby nie tylko zasiąść na obiekcie, ale także pójść do kawiarenki, zjeść coś, pójść do sklepu, kupić jakaś pamiątkę. Zobaczmy jaka jest kultura kibiców na zachodzie. Kibice mają gadgety, mają pamiątki, wydawnictwa, dyskutują. To nie jest sam mecz. Mecz jest tylko zwieńczeniem dnia. Polskie kluby nie do końca o tym wszystkim myślą. Serdecznie dziękuje za wywiad 