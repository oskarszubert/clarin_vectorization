W finale tegorocznego Pucharu Narodów Afryki Zambia po rzutach karnych pokonała Wybrzeże Kości Słoniowej. Po 120 minutach mieliśmy bezbramkowy remis. Najlepszą okazje na zdobycie gola miał Didier Drogba w 70. minucie, ale piłkarz Chelsea fatalnie przestrzelił rzut karny. Seria rzutów karnych była pełna wszelkiego rodzaju rytuałów i emocji. Ostatecznie lepsza okazała się Zambia. Później byliśmy świadkami naprawdę pięknych obrazków. Trener Zambii pan Herve Renard wziął na ręce kontuzjowanego Josepha Musonde, by ten mógł wziąć udział w celebracji. Dla kibiców w Europie Puchar Narodów Afryki jest raczej mało interesującym turniejem. Ale dla każdego piłkarza, który na nim występuje to często sprawa życia i śmierci. Nic więc dziwnego, że nawet twardziel Yaya Toure po przegranym meczu uronił łzy. Futbol to piękna i emocjonująca gra. 