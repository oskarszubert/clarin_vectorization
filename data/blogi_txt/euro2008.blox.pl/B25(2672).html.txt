Michał Listkiewicz dla sport.pl:"Słowacy złamali ustalenia, że nie będą wpuszczać na mecz widzów poza  naszą kontrolą, i zaczęli sprzedawać bilety w internecie, a w dzień  meczu także w kasie. Widocznie chcieli dorobić, bo ich kibice bojkotują mecze. Na spotkanie dostało się więc w sumie ok. 7 tys. Polaków. Ale  część usiadła na innym sektorze, nikt nie sprawdzał ich tożsamości. To  oni wszczynali zadymy. Na sektorze z prawdziwymi kibicami odpalono  jedynie kilka rac. Za to, o ile sprawa trafi do FIFA, możemy  odpowiadać, za resztę nie."Gdybym oglądał mecz w telewizji może dałbym się nabrać na ten tekst. Ja jednak siedziałem w sektorze, w którym wybuchły zamieszki. Sektor ten jest oznaczony jako "CS". Jest to oficjalny sektor gości i właśnie na ten sektor PZPN za pośrednictwem ticketportal.pl sprzedawał bilety. Sam kupiłem bilet w ten sposób. A właściwie uczynił to mój kolega, który pojechał sam do siedziby firmy ticketportal.pl w Katowicach i zakupił pięć biletów. Jak łatwo się domyślić sprzedawca nie miał zielonego pojęcia dla kogo są te bilety. Tak więc na stadion mógł wejść każdy. "Widocznie chcieli dorobić, bo ich kibice bojkotują  mecze. Na spotkanie dostało się więc w sumie ok. 7 tys. Polaków".Ci wszyscy kibice, na których organizator tak wielce chciał dorobić kupili bilety na inne sektory. Polacy siedzieli na całym stadionie. Często przy słowackich kibicach. Dziwnym trafem nie doszło tam do żadnych zamieszek między nimi. Tak więc z cała pewnością mogę powiedzieć jedno-PZPN nie miał żadnej kontroli nad sprzedażą biletów. Co więcej PZPN sprzedawał bilety tylko na ten sektor, w którym wybuchły zamieszki. A tak wyglądały same zamieszki: 