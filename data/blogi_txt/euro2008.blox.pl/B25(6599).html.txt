504 do 214 tak przedstawia się statystyka podań w meczu Apoel Nikozja-Wisła Kraków. Niestety mówi ona wszystko o dzisiejszym spotkaniu. Przed pierwszym gwizdkiem sędziego wielu twierdziło, że naprzeciw siebie staną dwa równe sobie zespoły. Okazało się, że Wisła Kraków była dziś o klasę słabsza. Rywale dosłownie zabiegali piłkarzy "Białej Gwiazdy"- w całym meczu pokonali prawie o 7 kilometrów więcej. W zespole gości na wyróżnienie nie zasługuje dziś chyba nikt oprócz Cezarego Wilka, który to jedną, jedyną akcją mógł przesądzić o awansie Wisły Kraków do Ligi Mistrzów. Najbardziej negatywną postacią dzisiejszego wieczoru był Sergei Pareiko, który najpierw sam sobie wbił piłkę do siatki.A później, w 87. minucie przepuścił strzał na 3-1 niemalże w środek bramki.Oczywiście w tych błędach ogromną zasługę miała obrona Wisły Kraków, która dziś praktycznie nie istniała. Pretensje mam również do trenera Maaskanta, który to nie wiedzieć po co przeprowadził podwójną zmianę w 80. minucie. Rozumiem, że Kew Jaliens musiał zejść z boiska z powodu kontuzji, ale przecież Patryk Małecki mógł jeszcze wytrzymać minutę? Według mnie taki manewr mógł wyprowadzić rywala z rytmu. Wisła Kraków na tle Apoelu Nikozja wyglądała dziś jak Napoli we wczorajszym meczu z FC Barceloną. Włosi przegrali to spotkanie 0-5. Smutne jest to, że polski zespół nie pokazał na Cyprze kompletnie niczego oprócz ogromnej bezradności. Dzisiejszej porażki nie można zwalać na upał. Wszakże Legia Warszawa potrafiła w gorszych warunkach pokonać Gaziantepspor 0-1. Do Ligi Mistrzów brakuje nam wciąż bardzo wiele. Polskiemu kibicowi pozostaje chyba jedynie trzymanie kciuków za Wojciecha Szczęsnego w bramce Arsenalu. Szkoda.edit. No i jest jeszcze Borussia Dortmund, która czasem ma więcej Polaków w składzie niż Wisła Kraków. Nic się nie stało! Na koniec coś na rozluźnienie... 