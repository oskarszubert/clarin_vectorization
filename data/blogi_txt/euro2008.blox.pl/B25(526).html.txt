Po 90 minutach meczu o Superpuchar Niemiec Borussia Dortmund remisowała z Schalke 04 Gelsenkirchen 0-0. Z tego powodu do wyłonienia zwycięskiego zespołu konieczny był konkurs rzutów karnych. W nim mistrzowie Niemiec okazali się słabsi od rywala i przegrali 3-4. Bohaterem spotkania został bramkarz Ralf Fahrmann, który obronił dwa rzuty karne. W barwach Borussii od pierwszych minut wystąpili Robert Lewandowski oraz Łukasz Piszczek. 