Mecz Deportivo La Coruna-Athletic Bilbao zapewne na długo pozostanie w pamięci wielu kibiców. Wszystko to przez zdarzenie do jakiego doszło w 50. minucie spotkania. Wtedy to obrońca gospodarzy Filipe zdobył bramkę, która może go kosztować bardzo wiele. Piłkarz przy oddawaniu strzału zderzył się z bramkarzem a ten upadł na niego tak, że złamał mu nogę w kostce!Początkowo koledzy nie wiedzieli co się stało, dlatego normalnie cieszyli się z bramki. Dopiero po chwili dotarło do nich, co tak naprawdę się wydarzyło(posłuchajcie jak po pewnym czasie na stadionie robi się cicho-przerażające). 24-letni obrońca w październiku zagrał swój pierwszy mecz w reprezentacji Brazylii. Piłkarz miał ogromne szanse na wyjazd na Mundial. Niestety przez kontuzję jakiej doznał w dzisiejszym meczu jego występ na Mistrzostwach Świata stoi pod dużym znakiem zapytania. Zawodnicy Deportivo La Coruna mimo fatalnego urazu swojego kolegi z zespołu zdołali wygrać mecz 3-1. 