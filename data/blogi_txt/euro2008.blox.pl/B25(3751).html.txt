Pierwsze pięć kolejek ligi hiszpańskiej w wykonaniu FC Barcelony i Realu Madryt to popis nieskuteczności obu tych zespołów. W szóstej kolejce hegemonii Primera Division dostali doskonałą okazje na przełamanie się-FC Barcelona podejmowała u siebie będącą na skraju bankructwa Mallorkę, a Real Madryt słabe Deportivo La Coruna. Przed meczem z Barceloną trener Mallorki mówił: "zapewne mistrz Hiszpanii będzie o wiele częściej w posiadaniu piłki. Statystyki będą się przedstawiały na poziomie 60%-40%, a może nawet 70%-30%, naszym zadaniem jest jednak wykorzystać ten czas, gdy będziemy przy piłce na zdobycie bramki". Początek meczu w stolicy Katalonii pokazał, że trener Laudrup miał rację. Po pierwszych 15 minutach gry posiadanie piłki przedstawiało się na poziomie 90%-10%. Barcelona zepchnęła Mallorkę do totalnej defensywy. Piłkarze Pepa Guardioli co chwilę mieli okazje do zdobycia gola. Jednakże nieskuteczność sprawiła, że dopiero w 21. minucie gospodarze objęli prowadzenie za sprawą świetnego strzału Leo Messiego. Piękną asystą popisał się Pedro. Gol nie zmienił obrazu gry, Barcelona wciąż dominowała. Na dobrą sprawę bramka gospodarzy mogłaby być pusta, bowiem piłkarze Mallorki przez pierwsze 40 minut nie oddali żadnego strzału. Jednakże w 43. minucie stało się coś niesamowitego. Mallorka rozpoczęła swój pierwszy poważny atak na bramkę Barcelony, Cacstro oddał strzał, który z największym trudem Valdes wybił na rzut rożny. Po dośrodkowaniu najprzytomniej w polu karnym zachował N'Sue i Mallorka wyrównała na 1-1Oczywiście gospodarze od razu rzucili się do ataku, Leo Messi szalał w polu karnym Mallorki, ale ostatecznie pierwsza połowa zakończyła się sensacyjnym remisem 1-1. A wszystko dlatego, że Barcelona była strasznie nieskuteczna. Statystyki do przerwy:posiadanie piłki 78%-22%. Strzały 14-3. Co ciekawe w pierwszej części spotkania piłkarze Barcelony ani razu nie faulowali. Początek drugiej połowy należał do gospodarzy, jednakże im bliżej końca spotkania, tym częściej drużyna gości atakowała. Katalończycy mieli mnóstwo okazji do zdobycia bramki, jednakże wciąż brakowało skuteczności. Najbliżej strzelenia gola był w 77 minucie Bojan, który z bliskiej odległości trafił w słupek. Później Barcelona jakby osłabła i mecz ostatecznie zakończył się remisem 1-1. A wszystko dlatego, że piłkarze Pepa Guardioli nie potrafili celnie uderzyć na bramkę rywala.Tuż po zakończeniu meczu w Barcelonie swoje spotkanie rozpoczął Real Madryt. Jose Mourinho za punkt honoru wziął sobie poprawę skuteczności i trzeba mu przyznać, że dokonał swego. Już w 4. minucie "Królewscy" wyszli na prowadzenie za sprawą Cristiano Ronaldo. Kolejna sytuacja bramkowa miała miejsce 20 minut później, Higuain doskonale podał do Ozila a ten podwyższył na 2-0. W 34. minucie gospodarze zaatakowali po raz kolejny i było 3-0. Był to popis skuteczności Realu Madryt. Kolejne minuty to już rzeź niewiniątek. Piłkarze Jose Mourinho odblokowali się na dobre i pewnie zwyciężyli 6-1. 