Zapewne pamiętacie historię o tym jak to Cristiano Ronaldo miał zostać piłkarzem Barcelony. Wczoraj kataloński Sport ujawnił informacje na temat niedoszłego transferu Mario Balotelliego do stolicy Katalonii. Przyczynek do ujawnienia tej historii dał sam piłkarz Manchesteru City, który po zakończeniu towarzyskiego meczu Włochy-Hiszpania przerwał wywiad z zawodnikiem Barcelony, by powiedzieć: "Thiago jest najlepszy". Oczywiście to zdarzenie spowodowało, że wielu zaczęło się zastanawiać skąd obaj piłkarze się znają. By odpowiedzieć na to pytanie musimy się cofnąć do czerwca 2006 roku. Wtedy niemalże przez miesiąc Mario Balotelli trenował z Barceloną B. Włoski piłkarz rozegrał w rezerwach "Dumy Katalonii" trzy spotkania, w których zdobył aż osiem bramek. Obok niego grali tacy piłkarze jak Thiago czy Marc Bartra. Dzięki tak świetnej dyspozycji Mario Balotelli od razu stał się celem działaczy Barcelony. Jednakże agent młodego piłkarza zażądał o wiele za dużego wynagrodzenie dla swojego klienta. Przynajmniej jak na zawodnika w wieku 16 lat. Z tego powodu młody Mario Balotelli nie został piłkarzem FC Barcelony. Dołącz do fanów "Gramy do końca" na Facebooku. 