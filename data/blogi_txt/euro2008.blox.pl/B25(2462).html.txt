Na 30 sekund przed końcem spotkania Anaheim Ducks przegrywali u siebie z Edmonton Oilers 2:3. Z tego powodu trener gospodarzy zdecydował się na ściągnięcie z lodowiska bramkarza i wprowadzenie w jego miejsce zawodnika z pola. Tego typu manewry taktyczne są zawsze bardzo ryzykowane, bo bramka pozostaje pusta i przeciwnik może z łatwością zdobyć gola. Jednakże hokeiści Edmonton Oilers w tym przypadku nie musieli strzelać, ponieważ uczynił to za nich zawodnik gospodarzy Corey Perry. 