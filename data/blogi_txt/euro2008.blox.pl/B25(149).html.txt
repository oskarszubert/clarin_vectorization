W ramach konkursu zorganizowanego przez "Polsport" postanowił opisać akcję reprezentacji Polski, która najbardziej zapadła mi w pamięci.Wybrałem akcję Jacka Krzynówka z meczu Portugalia- Polska rozgrywanego w ramach eliminacji do Euro 2008.Akcja ta jest mi bliska dlatego, że siedziałem na trybunach Estadio da Luz. A wszystko zaczęło się dosyć niemrawo. Od 73 minuty przegrywaliśmy 2-1. Wielu Polaków zaczęło w tym momencie śpiewać "gramy do końca, Polacy gramy do końca...". Aczkolwiek jakoś nie potrafiłem się w tym momencie podnieść. Nie wiem dlaczego ale straciłem całkowicie wiarę w reprezentację Polski. Coś co nigdy nie powinno się przydarzyć autorowi bloga "Gramy do końca!". Ale cóż... zdarzyło się. Do tego Polacy nie grali nic wielkiego. Dlatego w spokoju oddałem się pisaniu sms'a, w końcu co mi ciekawszego zostało do roboty?Mecz jak dla mnie zrobił się nudny.Skończyłem pisać sms'a, gdy Lewandowski podał piłkę do Krzynówka. I wtedy się zaczęło... od razu widziałem, że Jacek chce strzelać. Jednakże krzyczałem nie rób tego, nie strzelaj bo nie trafisz. I w tym momencie on to zrobił, strzelił! Piłka leciała chyba jakieś pół godziny, przynajmniej tak mi się wydawało. Czułem się jak bohater bajki "Kapitan Tsubasa"(w bajce tej piłka po strzale leci do bramki jakieś pół odcinka). W końcu piłka doleciała i gol!!! Ekstaza na trybunach. Wszyscy ściskali wszystkich. Nie potrafiłem opanować radości, nikt nie potrafił.To była bramka, która nauczyła mnie jednego: "Mateusz, nie krzycz więcej do piłkarza, że ma robić to i to. Nie znasz się tym. Nie spędzasz dziesiątek godzin na treningach. Więc nie próbuj doradzać piłkarzom". I tak też zrobiłem. Niesamowita bramka, niesamowite emocje.Oby więcej takich spotkań! 