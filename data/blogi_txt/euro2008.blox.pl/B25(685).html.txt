Manchester City przed dzisiejszym wyjazdowym meczem z Chelsea był niepokonany w Premier League w obecnym sezonie. Początek spotkania na Stamford Bridge wskazywał, że taki stan rzeczy się utrzyma, bowiem "The Citizens" zdobyli bramkę już w 2. minucie. Jednakże Premier League to liga emocji, więc spotkanie w taki prosty sposób nie mogło się skończyć. Gospodarze wyrównali w 34. minucie i na przerwę schodzili do szatni z wynikiem 1-1.W drugiej części spotkania piłkarze Manchesteru City często faulowali, w wyniku czego Clichy już 58. minucie musiał opuścić boisko, gdyż dostał drugą żółtą kartkę w przeciągu 11 minut. To zdarzenie sprawiło, że goście skupili się na obronie, a piłkarze Chelsea mogli rozpocząć pogoń za czołówką Premier League. W 82. minucie gospodarze dopięli swego zdobywając bramką na 2-1 z rzutu karnego. Do końca spotkania wynik nie uległ już zmianie.Dzięki temu zwycięstwu trener Andre Villas-Boas będzie miał spokojniejszy sen. Jego zespół do prowadzącego w tabeli Manchesteru City traci obecnie siedem punktów. 