Jose Mourinho ma o czym myśleć przed kolejnymi meczami Primera Division, bowiem jego zawodnicy są wyjątkowo nieskuteczni. W pięciu dotychczas rozegranych meczach ligowych piłkarze Realu Madryt oddali aż 105 strzałów. Jedynie sześć z nich znalazło drogę do siatki. Skuteczność "Królewskich" jest więc po prostu śmieszna, wynosi zaledwie 5,7%. Najgorzej przedstawia się statystyki Cristiano Ronaldo, który strzelał 41 razy, by zdobyć zaledwie jednego gola. Lepiej prezentuje się Higuain, który potrzebował 15 strzałów, żeby strzelić bramkę. Benzema i Di Maria potrzebowali 8 strzałów, by zaliczyć trafienie do siatki. Średnia strzałów Realu Madryt na mecz wynosi 21. W sumie piłkarze "Królewskich" oddali 58 strzałów prawą nogą, 32 lewą i 15 głową. Sześć bramek zdobytych w pięciu spotkaniach oznacza, że obecna drużyna jest jedną z najmniej skutecznych na początku sezonu w historii Realu Madryt. Dla porównania warto dodać, że rok temu zespół Manuela Pellegriniego na tym etapie rozgrywek zdobył aż 16 goli.Jak więc widać plan Jose Mourinho póki co zawodzi. Już we wtorek piłkarze Realu Madryt będą mieli doskonałą okazję na poprawienie skuteczności, bowiem czeka ich mecz fazy grupowej Ligi Mistrzów z AJ Auxerre na wyjeździe. A może Ireneusz Jeleń pokaże Cristiano Ronaldo jak się strzela? W każdym bądź razie będzie się działo.Statystyki największych rywali "Królewskich" w walce o tytuł przedstawiają się następująco: FC Barcelona- 80 strzałów, 9 bramek, średnia 11,2%Valencia- 64 strzały, 9 bramek, średnia 14%Skrót wczorajszego wyjazdowego meczu Realu Madryt z Levanteza:marca.com 