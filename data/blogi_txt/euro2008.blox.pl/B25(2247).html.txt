Jak wiadomo od dawna, dzień bez rozróby w Grecji jest dniem straconym. Szczególnie wtedy, gdy grają ze sobą drużyny Olympiakosu Pireus i Panathinakosu Ateny. Niedzielne spotkanie rozgrywane było w hali Olympiakosu, który w rywalizacji do trzech zwycięstw przegrywał 1-2. Mecz zaczął się ponad 40 minut później niż planowano. A to ze względu na to, że przed kasami 200 kibiców Olympiakosu biło się z policją, bo nie dostało biletów na mecz. Służby porządkowe musiały użyć gazu łzawiącego i kul gumowych, by uspokoić krewkich fanów. W końcu udało się rozpocząć zawody. Jednakże po 25 minutach gry, przy wyniku 40-52 mecz musiał zostać przerwany ponieważ kibice Olympiakosu wrzucili na ławkę rezerwowych Panathinakosu granat hukowy. Spotkanie zostało wznowione dopiero po 90 minutach przerwy. Większość kibiców opuściła w tym czasie halę. Jednakże kilku fanów zespołu gospodarzy wytrwało na trybunach. Początkowo byli oni spokojni. Jednakże na 64 sekundy przed końcem spotkania przy wyniku 69-79 zaczęli wrzucać na boisko co się da. Dlatego sędziowie zadecydowali o zakończeniu meczu przed czasem. 