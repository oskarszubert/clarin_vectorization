Mecz towarzyski pomiędzy brazylijskimi drużynami Paysandu(3 liga) a Cameta(2 liga) okazał się nie tak do końca towarzyski. Wszystko przez to, że obrońca Carlos Eduardo postanowił nieco rozluźnić sędziego liniowego, przez malutki, niewinny żarcik. Eduardo w momencie, gdy jeden z jego kolegów leżał na ziemi podszedł do arbitra bocznego i zabawił się w śmigus dyngus. Co oczywiście nie do końca spodobało się sędziemu... Główny winowajca, Carlos tak opisuje całą sytuację:"Powiedziałem: 'facet, wyluzuj, jesteś strasznie nerwowy'. I wylałem wodę na niego, która była bardzo ciepła. Przez co zrobił się jeszcze bardziej nerwowy". Przez "bardziej nerwowy" Eduardo rozumie atak furii ze strony sędziego liniowego, który najchętniej zabiłby zawodnika Paysandu za jego niecny czyn. Carlos dostał za swój dowcip czerwoną kartkę. 