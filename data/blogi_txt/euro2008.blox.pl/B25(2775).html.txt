50-ta rocznia katastrofy w Monachium i wielki derbowy mecz. Naprzeciwko siebie stanęły dwie drużyny, które miały tylko jeden cel: zwyciężyć w meczu przeciwko odwiecznemu rywalowi. Jednak to dopiero miało nastąpić. Wpierw nadszedł czas na minutę ciszy przed rozpoczęciem spotkania. Ogromna niepewność-czy kibice Manchesteru City ją uszanują? Obawy były niepotrzebne, fani City pokazali klasę. Chociaż z drugiej strony czy należy chwalić kogoś za to, że uszanował minutę ciszy? Najwyraźniej tak... Najgłośniejszą osobą na stadionie był chyba Sir Alex Ferguson, który nie mógł powstrzymać się od żucia gumy podczas tej "długiej" chwili, jaką było 60 sekund ciszy... Fragment programu "Match of the day" mówiący o wydarzeniach sprzed 50-ciu lat. Minuta ciszy:Na zdjęciu powyżej widzimy coś niesłychanego- jedność kibiców zwaśnionych ze sobą klubów. Szkoda, że to było tylko 60 sekund. Nadszedł czas na mecz, którego fragmenty możecie obejrzeć na filmiku poniżej:Manchester United bez Rooney'a w ataku był bezradny. W dodatku para defensorów Manchester City Richards-Dunne była tego dnia świetnie dysponowana. Cristiano Ronaldo był praktycznie niewidoczny. Jedynie Carlos Tevez próbował co chwilę szarpać obronę gości, jednak w pojedynkę nie mógł wiele zdziałać. A gdy już mu się udawało to na przeszkodzie stawał bramkarz City-Hart. A Manchester City dzielnie atakował. Atak Vassel-Benjani co rusz stwarzał zagrożenie pod bramką Edwin'a. W 25 minucie przyniosło to efekt w postaci bramki. Po kolejnych 20 minutach było już 2-0 dla gości, gdyż trafienie zaliczył Benjani, dla którego ten mecz był debiutem w barwach Manchesteru City. Lepszego debiutu nie można sobie wymarzyć. Manchester United zdołał zdobyć kontaktową bramkę dopiero w 90minucie, na więcej nie starczyło czasu. A może inaczej-na więcej ten zespół nie zasłużył. Bo dyspozycja drużyny "Czerwonych Diabłów" była tego dnia rażąco kiepska. Tym samym Manchester United przegrał na własnym stadionie po raz pierwszy od 34 lat. Każda passa kiedyś musi się skończyć. I dobrze, bo walka o tytuł Mistrza Anglii będzie jeszcze ciekawsza! 