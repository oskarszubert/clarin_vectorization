Dzisiejszy internet funkcjonuje w taki sposób, że praktycznie niemożliwa jest jego cenzura. Mimo to wielu właścicieli praw do transmisji wydarzeń sportowych próbuje walczyć z wiatrakami kasując wszelkie materiały łamiące ich prawa autorskie. Na szczęście to powoli się zmienia. Twórcy zaczynają rozumieć, że lepiej zarabiać poprzez reklamę, niż walczyć z praktycznie niezniszczalnym przeciwnikiem, narażając się przy tym na duże straty. Pewnie właśnie dlatego 17 września Gillette i YouTube rozpoczęły szeroką współpracę, która ma na celu zrewolucjonizowanie sposobu odbioru treści i przeżywania piłkarskich emocji w Internecie.  Kanał znajdziecie pod adresem http://www.youtube.com/gillettefootballclub. Po uprzednim zarejestrowaniu się uzyskacie dostęp do bramek i skrótów meczów między innymi Ligue 1 i Serie A. Docelowo na kanale Gillette będą znajdować się także skróty spotkań Bundesligi i Primera Division. Dzięki temu kibice w całej Polsce będą mogli oglądać treści legalnie umieszczone w internecie. Z tego względu skończy się problem skrótów, które po kilku godzinach od danego meczu są masowo kasowane. Dzięki temu będziemy mogli w dowolnej chwili obejrzeć przebieg spotkania, które nas akurat interesuje, bez konieczności nerwowego i czasochłonnego wyszukiwania poprzez Google.  ﻿ 