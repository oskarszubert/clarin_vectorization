Walka o mistrzostwo Hiszpanii na 99% jest już rozstrzygnięta. FC Barcelona potrzebuje zaledwie punktu w trzech spotkaniach, by przypieczętować tytuł. Jednakże trwa jeszcze zażarta rywalizacja między Leo Messim a Cristiano Ronaldo o króla strzelców. Przed wczorajszą kolejką ligową Argentyńczyk miał na swoim koncie 31 trafień, natomiast Portugalczyk 30. Aczkolwiek w wyjazdowym meczu z Sevillą Cristiano Ronaldo zdetronizował swojego korespondencyjnego rywala i ustrzelił aż 4 bramki! To oznacza, że Leo Messi musi teraz się sporo napocić, by dogonić gwiazdora Realu Madryt. Osobiście wydaje mi się to wręcz niemożliwe. Wszakże do końca rozgrywek zostały już tylko trzy spotkania. Do tego Barcelonę czeka jeszcze finał Ligi Mistrzów 28 maja. Natomiast Cristiano Ronaldo może się obecnie skupić tylko na lidze, co zapewne pozwoli mu jeszcze bardziej powiększyć dorobek strzelecki.Skrót przedstawiający imponujące zwycięstwo Realu Madryt nad Sevillą zobaczycie poniżej 