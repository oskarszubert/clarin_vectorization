Od początku Mistrzostw Świata obejrzałem wszystkie spotkania. Podczas transmisji każdego z nich irytowało mnie jedno-głos południowoafrykańskich trąbek. To jest chore! Jak może dochodzić do sytuacji w której dziennikarze muszą siedzieć na stadionie z zatyczkami w uszach, bo inaczej nie da się wytrzymać? Z tego co się orientowałem wycieczka kibica z Polski na mundial kosztuje jakieś 10.000zł. Na miejscu osób, które tam pojechały mocno bym się wkurzył. Skoro wchodząc na stadion zamiast fantastycznego dopingu kibiców słyszy się wycie w trąbki bez żadnego celu. Mnie irytują polskie trąbki na meczach siatkówki, a skoro te południowoafrykańskie są pięć razy głośniejsze, to naprawdę nie chce ich spotkać na żywo. Rozumiem, że jest coś takiego jak kultura, tradycja itp. Ale przecież można ustalić w ten sposób, że z trąbkami wpuszczają tylko na mecze reprezentacji RPA. Podczas innych spotkań są zabronione i jest spokój! Codziennie oglądam zapisy wideo z treningów różnych reprezentacji i na każdym słychać buczenie wuwuzeli. Ten mundial może stać się jednym z najgorszych w historii przez oprawę na stadionach, która doprowadza do wściekłości miliony kibiców na całym świecie. Nie wspominam już o licznych kradzieżach, które chyba jeszcze nigdy nie były aż tak wielką zmorą organizatorów. Na transmisje telewizyjne jest pewien sposób. Z tego co się orientuje komentarz jest dokładany osobno na obraz telewizyjny, więc zapewne łatwo można przyciszyć odgłosy ze stadionu. Tyle, że kibice, którzy są na stadionie dalej muszą tego słuchać. Miejmy nadzieje, że FIFA się opamięta. Mi właśnie pęka głowa. Jeśli nic się nie zmieni, będę oglądał spotkania bez komentarza. 