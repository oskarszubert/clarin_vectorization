Argentyna C przegrała wczoraj na wyjeździe z Nigerią 1-4. Honorowa bramka dla trzeciego garnituru "Albicelestes" padła w 98. minucie w kuriozalnych okolicznościach. Wszystko dlatego, że sędzia Ibrahim Chaibou z Republiki Nigru w końcówce spotkania zachowywał się bardzo dziwnie. Najpierw przedłużył on spotkanie o 5 minut, mimo że powinien zaledwie o 3 minuty. A następnie po prostu czekał na atak reprezentacji Argentyny. Kiedy do niego doszło arbiter główny po prostu odgwizdał rzut karny, który pozwolił drużynie gości zdobyć honorową bramkę. Oczywiście można snuć teorię, że ktoś nieźle się obłowił w zakładach bukmacherskich dzięki temu zdarzeniu. Aczkolwiek wierzmy w uczciwość sędziów i po prostu uznajmy, że pan Ibrahim Chaibou się nieznacznie pomylił... Całą sytuacje zobaczycie na stronie TVP Sport. 