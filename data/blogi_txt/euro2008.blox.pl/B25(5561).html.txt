Polskie zespoły jak zwykle zawiodły w walce o europejskie puchary. Ostał się jedynie Lech Poznań, który ma iluzoryczne szanse na awans do Ligi Europejskiej. Czego tym razem zabrakło? Wszystkiego po trochu. Ale chyba najbardziej dobrego stylu. Jedynie Jagiellonia Białystok próbowała grać swoje. Reszta polskich zespołów po prostu kopała piłkę byle przed siebie. Szczególnie zawiódł mnie Lech Poznań, którzy przecież potrafił grać ładnie. Niestety w dwumeczu ze Spartą Praga widzieliśmy jedynie zagubionych piłkarzy. Dlatego tak bardzo zaimponował mi słowacki zespół MSK Żylina, który pokonał dziś na wyjeździe Spartę Praga 0-2. Już przed spotkaniem trener gości Pavel Hapal zapowiadał, że ustawi swój zespół tak jak zawsze, czyli ofensywnie. Przyniosło to efekt w postaci 20 strzałów na bramkę rywala i pewnego zwycięstwa. Rewanż w Żylinie będzie bardzo ciężko dla piłkarzy Sparty Praga. Będą oni musieli sobie radzić bez swojego kapitana Tomasa Repki, który dostał dziś drugą żółtą kartkę w tegorocznych rozgrywkach. W sezonie 2009/2010 MSK Żylina na własnym stadionie mogącym pomieścić zaledwie 11,181 widzów miała świetny bilans 15-1-1, bramki 37-7. Słowacki klub ma więc ogromną szanse na historyczny awans do Ligi Mistrzów. Za tydzień będę z całych sił trzymał kciuki, by piłkarze Żyliny wywalczyli sukces. 