FC Barcelona po dosyć słabym meczu pokonała u siebie Levante 1-0. Spotkanie to obfitowało w mylne decyzje sędziowskie. W pierwszej połowie spotkania sędzia niesłusznie podyktował rzut karny dla gospodarzy, który jednak zmarnował David Villa. Kilka minut później sędzia powinien pokazać na jedenasty metr, ponieważ piłkę ręką we własnym polu karnym zagrał piłkarz zespołu gości. Natomiast w 47. minucie arbiter główny nie uznał bramki dla Levante, która zdaje się, że została zdobyta prawidłowo.   Bramkę rozstrzygającą wynik spotkania zdobył w 84. minucie Cesc Fabregas. ﻿ 