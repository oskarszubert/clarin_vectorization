16  września 2005 roku, 28 sierpnia 2007 roku. Co łączy te daty? Śmierć!  Śmierć dwóch bardzo młodych ludzi, bardzo utalentowanych, którzy mieli  jeszcze całe życie przed sobą. Pierwszą ofiarą "Kostuchy" był Arkadiusz  Gołaś, Reprezentant Polski w siatkówce. Zginął w wypadku samochodowym  na autostradzie koło Klagenfurtu. To piękne miejsce, otoczone Alpami i  jeziorami stało się świadkiem wielkiej tragedii, jaka nigdy nie powinna  się zdarzyć. Gdy w tym roku byłem w miejscu, gdzie zginął Arek nie  mogłem w to uwierzyć. Przepiękna okolica i śmierć. Druga ofiara to Antonio Puerta. W sobotę w meczu ligi hiszpańskiej Sevilla - Getafe 22-letni piłkarz  upadł na murawę, ale wstał o własnych siłach i pod opieką lekarza udał  się do szatni. Tam ponownie zasłabł i został odwieziony do szpitala, gdzie do śmierci nie odzyskał przytomności. Rokowania lekarzy ze szpitala Virgen del Rocio w Sewilli nie były optymistyczne, ponieważ aż  pięć razy doszło do zatrzymania pracy serca Puerty. Obawiali się oni,  że doszło do trwałych zmian w mózgu piłkarza z powodu braku dostępu  tlenu. Nie ma co tu się za bardzo rozpisywać... Po prostu obejrzyjcie filmiki i pamiętajcie!http://www.arekgolas.kom.pl/ 