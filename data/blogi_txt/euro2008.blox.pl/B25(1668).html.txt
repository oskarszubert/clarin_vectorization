Ależ to był mecz! Ależ to były emocje. Mowa tu o derby Zagłębia Ruhry pomiędzy Borussią Dortmund a Schalke 04. Ponad 80.000 widzów na trybunach, niesamowita atmosfera. Rozpoczyna się spotkanie, ostra walka. Nadchodzi 5 minuta meczu, Jakub Błaszczykowski znakomicie podaje do ustawionego w polu karnym Mohameda Zidana, ten jednak zamiast strzelać postanowił dryblować w wyniku czego stracił piłkę. Gra od początku była bardzo ostra i wyrównana. Taki stan rzeczy utrzymywał się do 20-tej minuty, kiedy to piłkarz Borussi Neven Subotic próbował złapać piłkę w stylu jakiego nie powstydziliby się najlepsi gracze NFL. Niestety nie dość, że Amerykanin nie złapał piłki to do tego okazało się, że gra on w piłkę nożną. Następne minuty to pokaz umiejętności aktorskich Rafinha, który to co rusz w efektowny sposób upadał na murawę. Jednak umiejętności aktorskie to nie jedyny talent Brazylijczyka. Bowiem w 39 minucie zdobył on drugą bramkę dla Schalke 04. Do przerwy wynik nie uległ już zmianie.Kibice gospodarzy mieli nadzieje, że ich ulubieńcy po przerwie wezmą się w garść. Nic bardziej mylnego. Bowiem w 54-tej minucie fatalny błąd popełnił bramkarz Borussii Weidenfeller, który to tak niefortunnie wypiąstkował piłkę, że ta spadła na główę Wastermann'a niczym prezenty świąteczne od Mikołaja przez komin. W ten sposób Schalke prowadziło już 0-3. Mecz był pod całkowitą kontrolą piłkarzy gości. Kibice Borussi zamilkli. Ale tylko do 67-dmej minuty, kiedy to po rzucie różnym Subotic skierował piłke do bramki strzeżonej przez debiutanta w Bundeslidze-Fahrmann'a. Trybuny odżyły, a w piłkarzy z Dortmundu wstąpił nowy duch-ofensywny duch. Wystarczyły trzy minuty by gospodarze zdobyli kontaktową bramkę. Pięknym trafieniem popisał się Frei. Niestety muszę tu odnotować, że błąd popełnił sędzia, który nie dopatrzył się ewidentnego spalonego. Ale czy to ważne, jeżeli mecz rozpoczął się od nowa?!Piłkarze Schalke nieoczekiwanie zaczęli grać bardzo nerwowo, nieprzemyślanie w przeciwieństwie do zawodników Borussi. Nerwy piłkarzy Schalke przełożyły się na brutalne faule. W 73-ciej minucie spotkania Pander brutalnie sfaulował Błaszczykowskiego za co dostał drugą żółtą a w efekcie czerwoną kartkę. Chwilę później zespół Schalke grał już w 9-tkę, bowiem czerwony kartonik otrzymał Ernst za faul na... Jakubie Błaszczykowskim. Odpowiedź gospodarzy nie mogła być inna-frontalny atak na drużyne gości. W efekcie tego w 89-tej minucie spotkania sędzia podyktował rzut karny dla gospodarzy za rzekome zagranie ręką piłkarza gości po strzale Błaszczykowskiego. Kolejny błąd sędziego, ale to nie ważne.Bo piłkarze Borussi dostali niepowtarzalną szansę na zmianę tego co jeszcze piętnaście minut wcześniej wydawało się niemożliwe-na remis. Szkoleniowiec gospodarzy Jürgen Klopp tak przeżywał to spotkanie, że postanowił nie patrzeć na wykonanie tego rzutu karnego. Do piłki podszedł Frei i pewnym strzałem doprowadził do wyrównania. Sędzia mimo wielu przerw w grze, nie przedłużył spotkania nawet o minutę, bowiem bał się, że piłkarze obu drużyn skoczą sobie do gardeł. W każdym razie po tym meczu mogę powiedzieć jedno-maksyma "gramy do końca" działa i powinna być wykorzystywana przez wszystkich piłkarzy. Chociażby po to byśmy mogli oglądać tak wspaniałe widowiska jak te dzisiaj. 