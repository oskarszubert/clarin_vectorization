Przed meczem Almeria-Real Madryt tabela Primera Division wyglądała tak:Z tego względu murowanym faworytem do zwycięstwa była drużyna gości. Jednakże mecz zaczął się bardzo leniwie. "Królewscy" jakby czekali na to co zrobi rywal. Dopiero po 20 minutach gry drużyna gości zaczęła się rozkręcać. Efektem tego była znakomita akcja z 41. minuty, kiedy to Cristiano Ronaldo z 8 metrów nie zdołał zdobyć bramki. Pierwsze połowa zakończyła się remisem 0-0.Druga część spotkania zaczęła się tak jak pierwsza, czyli bardzo sennie. Drużyna Realu Madryt nie miała żadnego pomysłu na grę. Dlatego w 53. minucie trener Jose Mourinho zdjął z boiska Kakę i wprowadził na jego miejsce Benzeme. Był to dobry manewr, bowiem "Królewscy" chwilę później wypracowali sobie dwie znakomite okazje, jednakże ani Alonso, ani Ramos nie potrafili pokonać bardzo dobrze dysponowanego tego dnia bramkarza Diego Alvesa.W 60. minucie te niewykorzystane sytuacje się zemściły. Pablo Piatti minął dwóch piłkarzy Realu Madryt, wbiegł w pole karne, gdzie sfaulował go Sergio Ramos, w zamieszaniu piłka dotarła do Leonardo Ulloi, który umieścił ją w siatce. Jose Mourinho zareagował błyskawicznie wprowadzając na boisko Carvalho i Granero za Albiola i Marcelo. Drużyna Realu Madryt przejęła inicjatywę co chwile niepokojąc obronę Almerii. Gospodarze starali się temu przeciwdziałać atakując bramkę "Królewskich". W 77. minucie pewności siebie piłkarzy Almerii wykorzystał Benzema, który znakomitym podaniem sprawił, że Granero nie miał innego wyboru jak zdobycie wyrównującej bramki. Widząc co się dzieje trener gospodarzy postanowił zmienić taktykę na "wieczór żywych trupów". W efekcie przez ostatnie 15 minut spotkania mogliśmy oglądać festiwal "umierających" na murawie piłkarzy Almerii. "Królewscy" wciąż atakowali, jednakże z ich prób niewiele wynikało. Dopiero w ostatniej minucie spotkania Real Madryt mógł wyjść na prowadzenie za sprawą strzału z rzutu wolnego Cristiano Ronaldo. Pechowo futbolówka zatrzymała się na poprzeczce, dzięki czemu Almeria może się cieszyć z bardzo cennego punktu. Z drugiej strony Real Madryt ma już cztery punkty straty do Barcelony. 