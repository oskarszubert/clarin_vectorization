Przed dzisiejszym meczem powiedziałem drugiemu prowadzącemu tegoż bloga, że przewiduje wynik 5-0. Został wyśmiany, ale rezultat wieczornego pojedynku pokazał, że byłem bliżej prawdy. Jako kibica Barcelony wynik spotkania mnie niezmiernie cieszy. Dlaczego? Ponieważ w końcu ktoś pokazał, że "Duma Katalonii" w obecnym sezonie jest niezwykle słaba. Na osiem meczów w obecnej edycji Ligi Mistrzów podopieczni Tito Vilanovy wygrali dwa... Swoją drogą trener Barcelony w jednym bardzo przypomina Franciszka Smudę-w krytycznych momentach boi się on podejmowania trudnych decyzji. Wszakże jak można inaczej wytłumaczyć jedną, jedyną zmianę w 85. meczu, gdy gra nie układa się od pierwszej minuty spotkania? Z drugiej strony był Bayern Monachium, który pokazał, że obecnie jest chyba najlepszym klubie na świecie. "Bawarczycy" obecnie grają fantastycznie i jestem niezwykle ciekaw, co zrobi pan Mourinho, bądź też Klopp, by w finale powstrzymać tą perfekcyjną maszynę.  Na koniec tego krótkiego podsumowania dodam, że sędziowie w żaden sposób nie zepsuli mi wieczoru. Może i trzy gole padły po ich błędach, ale ktoś w końcu musi wstrząsnąć Barceloną, by ta wróciła do dawnego blasku. Obecnie klub ten jest niestety coraz bardziej blady... Przy okazji zobaczcie, że Jordi Alba za bardzo nie potrafi przegrywać. 