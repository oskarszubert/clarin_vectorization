Ozinjusz przypomniał mi dziś o ważnej sytuacji, która być może zaważyła na tak wielkim rozwoju kariery Jose Mourinho. W 2004 roku Portugalczyk wygrał Ligę Mistrzów prowadząc FC Porto. Jednakże mało kto pamięta, że jego zespół w 1/8 finału mógł odpaść w dwumeczu z Manchesterem United. "Czerwone Diabły" przegrały na wyjeździe 2-1. Jednakże w meczu u siebie bardzo szybko objęły prowadzenie 1-0 i chwilę później Scholes zdobył bramkę na 2-0. Niestety gol ten nie został uznany, bowiem sędzia niesłusznie dopatrzył się tam spalonego.W 89. minucie piłkarze FC Porto wyrównali i tym samym awansowali dalej. Jak widać Jose Mourinho zarzuca Guardioli, że wygrał Ligę Mistrzów w 2009 roku po skandalu na Stamford Bridge, a sam dużo lepszy nie jest... Rok temu Inter Mediolan prowadzony przez Portugalczyka wyeliminował w półfinale Barcelonę po tym jak w pierwszym spotkaniu jego piłkarze zdobyli bramkę na 1-1 ze spalonego. Później sędzia nie podyktował ewidentnego rzutu karnego dla "Dumy Katalonii".W rewanżowym spotkaniu sędzia kolejny raz pomógł Mourinho nie uznając w końcówce meczu prawidłowego gola dla Barcelony.Na pewno zaraz mnie zarzucicie filmikami, które pokazują jak wiele razy sędziowie pomogli Barcelonie. To prawda. Błędy sędziowskie się zdarzały i będą zdarzać, dopóki nie zostaną wprowadzone powtórki wideo. Póki co mam wrażenie, że Jose Mourinho i wielu innych ludzi wciąż żyje przeszłością zamiast skupić się na tym co przyniesie jutro. Wszakże tego co było już nie zmienimy. Za to Real Madryt za tydzień we wtorek wciąż może odrobić straty z własnego boiska i awansować do wielkiego finału na Wembley. Dlaczego?Bonus: sędziowie przeciwko Barcelonie. 