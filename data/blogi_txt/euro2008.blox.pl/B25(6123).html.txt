Sensacja podczas lekkoatletycznych mistrzostw świata w Daegu! W finale biegu na 100 metrów Usain Bolt popełnił falstart. Sędziowie nie mieli innego wyboru jak zdyskwalifikować jamajskiego sprintera.Warto dodać, że przepis powodujący dyskwalifikację już przy pierwszym falstarcie w biegu został wprowadzony z dniem 1 stycznia 2010 roku. Miał on na celu wyeliminowanie sytuacji w których słabsi zawodnicy celowo startowali przed czasem, żeby wybić z rytmu silniejszych rywali. Niestety dzisiejszy przypadek Usaina Bolta pokazał, że jest to najgłupszy przepis jaki ktoś mógł wymyślić. Dwa lata przygotowań rekordzisty świata poszły na marne. 