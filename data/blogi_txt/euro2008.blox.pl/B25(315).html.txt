Barcelona najlepszą klubową drużyną roku! "Duma Katalonii" w finale Ligi Mistrzów nie dała żadnych szans ekipie "Czerwonych Diabłów" pewnie zwyciężając 3-1. Zespół Pepa Guardioli pokazał nam dziś piękny futbol. Natomiast Manchester United tak naprawdę nie istniał na boisku. Na naszych oczach wczoraj działa się historia. Widzieliśmy drużynę z absolutnie innej futbolowej planety. Barcelona nie tylko zdobyła kolejne trofeum do swojej kolekcji, ale również udowodniła, że można wygrać Ligę Mistrzów w pięknym stylu.Sir Alex Ferguson po meczu wypowiedział się tak: "Barça jest najlepszą drużyną, jaką kiedykolwiek widziałem. Nikt nam nigdy nie spuścił takiego lania". Ta wypowiedź może być najlepszym podsumowaniem wczorajszego wieczoru. Jest to również dowód wielkiej klasy Manchesteru United. Wszakże szkoleniowiec "Czerwonych Diabłów" nie próbował tłumaczyć się z porażki błędnymi decyzjami sędziów czy innymi siłami wyższymi. Szkocki trener po prostu przyznał, że jego drużyna była bezsilna w starciu z rywalem. Teraz największym pytaniem pozostaje to jak długo Barcelonie uda się grać na takim poziomie? Czy ktoś w końcu zatrzyma "Dumę Katalonii"? A jeśli tak, to w jaki sposób to uczyni? Póki co wygląda na to, że piłkarzy Guardioli może zatrzymać tylko przypadek. Jak wczoraj, gdy Manchester United oddając zaledwie jeden strzał celny zdobył gola. Co ciekawe nie tylko pierwszy zespół Barcelony gra w sposób jaki widzieliśmy wczoraj. Taki styl prowadzenia meczu wyznaje każda drużyna "Dumy Katalonii". Ciekaw jestem kto znajdzie sposób na ten szaleńczy futbol. Może Jose Mourinho? 