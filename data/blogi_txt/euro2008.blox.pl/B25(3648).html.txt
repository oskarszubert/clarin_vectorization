Liga adriatycka, mecz Cibona(białe stroje)-Partizan(czarne stroje) miał dramatyczną końcówkę. Na 8 sekund przed końcem, przy stanie 71-72 goście mieli dwa rzuty osobiste, które zmarnowali. Gospodarze przeprowadzili szybką akcję i oddali celny rzut za trzy punkty, dzięki czemu na 0,6 sekundy do końca spotkania prowadzili 74-72. Zawodnicy Cibony zaczęli świętować zwycięstwo, jednak wtedy... zobaczcie sami!Dlatego motto mojego bloga brzmi "gramy do końca"! Póki nie rozlegnie się końcowy gwizdek, nie można odpuszczać. Bo inaczej niefrasobliwość może drogo kosztować. Karę za takie odpuszczanie w końcówce płacą właśnie piłkarze AS Romy. 6 stycznia grali oni na wyjeździe z Cagilari. Do 91. minuty prowadzili 2-0, by w kolejnych dwóch minutach dać sobie wbić dwie bramki i ostatecznie zremisować 2-2. Dziś, na trzy kolejki przed końcem rozgrywek brakuje im właśnie tych dwóch punktów do Interu... (w Serie A, przy równej ilości punktów decyduje bilans spotkań bezpośrednich. A ten AS Roma ma lepszy z Interem Mediolan). Oczywiście nic nie jest jeszcze straconego. Piłka jest wciąż w grze, więc trzeba walczyć jak pokazał przykład z koszykówki. Jednakże niektórzy piłkarze Romy są już chyba pogodzeni z porażką. Jak chociażby Philippe Mexès... Tak wyglądała jego reakcja na przegrany mecz z Sampdorią 