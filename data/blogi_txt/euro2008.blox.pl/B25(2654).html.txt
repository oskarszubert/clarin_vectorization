W miniony weekend pierwszy raz od dłuższego czasu oglądałem ligę portugalską, a dokładniej mecz Olhanense-Benfica Lizbona. Muszę powiedzieć, że bardzo mi się podobało to co zobaczyłem. Mimo tego, że grały ze sobą drużyny będące na przeciwnych biegunach ligowej tabeli, emocji nie brakowało. Zarówno na boisko jak i na trybunach, gdzie kibice gorąco dyskutowali przy pomocy krzesełek. Spotkanie zaczęło się niespodziewanym objęciem prowadzenia 1-0 przez gospodarzy w 10. minucie. Goście rzucili się wtedy do szaleńczych ataków na bramkę przeciwnika. A piłkarze Olhanense do nie mniej szaleńczej obrony... W 25. minucie minucie kontra drużyny Benfica Lizbona została zatrzymana ostrym faulem. Na boisku doszło do szarpaniny. I to dosłownie... Bowiem Djalmir postanowił leżącego na murawie Fábio Coentrão wyszarpać za włosy... Za co zawodnik ten otrzymał czerwoną kartkęPiłkarze Benfici Lizbona momentalnie po tym zdarzeniu doprowadzili do wyrównania. Wydawało się, że kolejne bramki dla tej drużyny są kwestią czasu. Nic bardziej mylnego. Bowiem gospodarze doskonale wykorzystali rzut wolny i zdobyli gola na 2-1. Zdarzenie to bardzo poddenerwowało piłkarzy gości, których ambicja została mocno nadszarpnięta. Napięcia nie wytrzymał Angel Di Maria, który ostro zaatakował przeciwnika bez piłki. Za co otrzymał czerwony kartonik.Druga połowa to ciągłe ataki gości, które jednak nie przynosiły żadnych efektów. Dopiero w 91. minucie Nuno Gomesowi udało się zdobyć wyrównującą bramkę. Całe mecz zakończył się wynikiem 2-2. Skrót spotkania: 