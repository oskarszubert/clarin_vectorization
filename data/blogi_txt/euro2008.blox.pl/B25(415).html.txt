Liga Mistrzów wkracza w decydującą fazę. Już dziś o 20:45 w pierwszym półfinale Bayern Monachium zmierzy się u siebie z Realem Madryt. Oba zespoły znają się bardzo dobrze, bowiem w historii spotykały się aż 18 razy, w tym 12 w Lidze Mistrzów. Bilans spotkań jest korzystniejszy dla Bawarczyków- 10 zwycięstw, 2 remisy i 6 porażek. "Królewscy" w Niemczech jak do tej pory grali 22 razy, ale tylko raz zdołali wygrać. Hiszpański zespół przed wieczornym pojedynkiem jest w niezwykle komfortowej sytuacji. Wszystko dlatego, że żaden z piłkarzy "Królewskich" nie narzeka na kontuzje. Do tego nikt nie jest zagrożony absencją w rewanżowym spotkaniu w przypadku otrzymania żółtej kartki. W drużynie Bayernu zawieszeniem zagrożeni są: Alaba, Boateng, Gustavo, Kroos i Mueller. Do tego z powodu kontuzji nieobecny będzie Breno. Największym atutem Bayernu Monachium jest jego własny stadion. "Bawarczycy" w obecnej edycji Ligi Mistrzów wygrali u siebie wszystkie spotkania(bramki 17-3). W Bundeslidze zespół Bayernu w 16 spotkaniach na Allianz Arena stracił zaledwie 6 goli. Jednakże dziś przed gospodarzami arcytrudne zadanie, bowiem "Królewscy" strzelają bramki jak nigdy. W obecnym sezonie Primera Division zespół Realu Madryt trafiał do siatek rywali już 107 razy! W Lidze Mistrzów piłkarze Mourinho równie często trafiają do bramki-sztuka ta udała im się jak do tej pory 32 razy. Aczkolwiek musimy pamiętać, że z wszystkich dotychczasowych rywali Realu Madryt w Lidze Mistrzów, to Bayern Monachium wygląda najgroźniej. Dlatego całkiem możliwe, że Jose Mourinho zdecyduje się dziś na nieco defensywne ustawienie, by spokojnie czekać na kontry w wykonaniu Cristiano Ronaldo i spółki. Piłkarze gospodarzy muszą dziś dać z siebie wszystko, by zmazać grzech przegrania walki o mistrzostwo Niemiec. Motywacja jest ogromna, bowiem finał Ligi Mistrzów zostanie rozegrany na stadionie Allianz Arena. Tak więc podopieczni Juppa Heynckesa muszą dziś po prostu gryźć trawę, by zachować szanse na awans do piłkarskiego raju. Liderem gospodarzy powinien być dziś Arjen Robben, który musi udowodnić, że jego fatalny mecz z Borussią Dortmund był dziełem przypadku. Mimo wszystko uważam, że dziś Real Madryt wygra 2-0. Czy tak będzie w rzeczywistości przekonamy się wieczorem. Najważniejsze, by piłkarze obu zespołów zapewnili nam wielkie sportowe widowisko. Na koniec warto wspomnieć, że obecny szkoleniowiec Bayernu Monachium w sezonie 1997/1998 poprowadził Real Madryt do zwycięstwa Lidze Mistrzów. Mimo to Jupp Heycknes został zwolniony, bowiem jego zespół w Primera Division skończył sezon z aż jedenastoma punktami straty do Barcelony. Dziś niemiecki trener ma szanse zatrzymać piłkarzy swego byłego klubu w drodze do finału. ﻿ Zagraj w półfinałowym meczu UEFA Champions League dzięki aplikacji Star Player Heinekena Heineken Star Player to unikalna gra, która pozwala na żywo śledzić i typować akcje podczas meczów UEFA Champions League. Można w nią grać samemu lub wspólnie ze znajomymi tworząc prywatne ligi w każdym miejscu na świecie - wystarczy tylko mieć dostęp do Internetu. Z gry w wersji lokalnej można korzystać za pomocą komputera, iPhone'a lub grać na fan page'u Heinekena w Facebooku. Aby zdobyć punkty typujecie poszczególne akcje na boisku jak np. rzut wolny, karny, czy różny. Macie kilka sekund przed każdą akcją, aby wytypować najbardziej prawdopodobny scenariusz (np. czy piłka wyjdzie na out, wpadnie do bramki, itd.). Heineken Star Player posiada także inne funkcje pozwalające na zdobycie większej liczby punktów (np. pytania otwarte sprawdzające wiedzę o piłce nożnej).﻿ 