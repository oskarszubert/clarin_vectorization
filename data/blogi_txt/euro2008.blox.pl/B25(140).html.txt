Afonso Alves Martins Jr. (ur. 20 stycznia 1981 r. w Belo Horizonte) - brazylijski piłkarz grający na pozycji napastnika w holenderskim SC Heerenveen. Mierzy 185 cm, waży 74 kg.Alves zaczynał karierę w rodzimym Atlético-MG w sezonie 2002-2003. Już po roku gry w Brazylii wyjechał do Europy. Jednakże nie był uważany za wielki talent, trafił do przeciętnego tylko Örgryte IS ze Szwecji. W tym zespole Brazylijczykowi wiodło się całkiem nieźle - w 39 meczach strzelił 23 gole, więc nie musiał się wstydzić tego dorobku. Zainteresowanie tym rosłym napastnikiem wykazało kilka silniejszych od Örgryte drużyn, a najlepszą ofertę złożyło Malmö FF, do którego Alves wkrótce przeszedł. Tu grał z podobnym skutkiem jak w poprzednim klubie - w 48 meczach strzelił 26 goli. Wraz z kolegami zdobył Mistrzostwo Szwecji. W czerwcu 2006 roku konkretną propozycję złożyło SC Heerenveen. Brazylijczyk bez wahania przyjął ofertę. Jak wiadomo, Holandia stanowiła dla wielu wielkich brazylijskich piłkarzy odskocznię do silniejszej ligi, że wymienimy tylko Romario i Ronaldo. Powoli można mówić, że w przypadku 26-letniego piłkarza będzie podobnie. W sezonie 2006/2007 w 31 meczach strzelił aż 34 gole i został królem strzelców Eredivisie, mimo tego, że przez 4 tygodnie pauzował z powodu kontuzji. Zaraz po wyleczeniu kontuzji Alves wrócił do podstawowego składu i zdobył hat-tricka w spotkaniu z FC Twente, a w ostatniej kolejce z Feyenoordem, wygranym 5:1 strzelił aż 4 gole. Zainteresowane zawodnikiem są już Valencia CF, Ajax Amsterdam, Everton Liverpool, Spartak Moskwa i FC Portsmouth[1], ale po tak udanym sezonie, w którym Brazylijczyk dostał nagrodę Złotego Buta dla najlepszego gracza ligi, prawdopodobnie więcej klubów złoży napastnikowi podobną propozycję. 7 października 2007 roku w meczu Heerenveen z Heraclesem strzelił siedem bramek.za: wikipedia.orgHeerenveen- Heracles 9-0 (7goli Alves'a)Bonus:Barça-Atletico 3-0 