W lidze Championship trwa walka w play-off o awans do Premiership. Dwa dni temu szanse na promocję do najwyższej klasy rozgrywkowej w Anglii stracił zespół Nottingham Forest z Radosławem Majewskim w składzie przegrywając półfinałowy dwumecz z Blackpool. W drugim półfinale o awans walczyły drużyny Cardiff i Leicester City. Pierwszy pojedynek tych zespołów zakończył sie wyjazdowym zwycięstwem Cardiff 0-1. W rewanżowym spotkaniu Leicester City wygrało 2-3. Między innymi dlatego, że piłkarz gospodarzy, Mark Hudson zachował się podobnie jak Mariusz Jop w meczu z Cracovią...Tak więc stan rywalizacji w dwumeczu się wyrównał na 3-3. Tu należy pamiętać, że w Championship gole strzelone na wyjeździe nie liczą się podwójnie. Dlatego doszło do dogrywki, a następnie do rzutów karnych, w których lepsi okazali się piłkarze Cardiff City wygrywając 5-3. 