Gdy kibic włącza mecz w 5. minucie i widzi, że na tablicy wyników widnieje wynik 0-1, to wie, że może spodziewać się wielkiego spotkania. Tak też było podczas dzisiejszego meczu Arsenal-Tottenham. Goście po 34. minutach gry prowadzili 0-2 i wydawało się, że jest już po zawodach. Aczkolwiek "Kanonierzy" pokazali swój wybuchowy charakter i już do przerwy zdołali wyrównać straty. Druga odsłona spotkania należała już tylko do piłkarzy Arsenalu, którzy pozbawili wszelkich złudzeń zawodników gości. Trener Tottenhamu Harry Redknapp może dziękować opatrzności, że dziś gospodarze byli mocno nieskuteczni, bowiem gdyby wykorzystali wszystkie dogodne sytuacje, to wynik mógłby być nawet dwucyfrowy.Miejmy nadzieje, że dzisiejszy występ Arsenalu, to nie był jedynie przypadek i w kolejnych spotkaniach piłkarze pana Wengera zaprezentuje się równie znakomicie. 