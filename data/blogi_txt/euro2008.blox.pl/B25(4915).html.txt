W lidze peruwiańskiej padła dziś przepiękna bramkaJeżeli chodzi o typy na dziś to wyglądają one następująco:Holandia-Dania 3-0Robin van Persie, Rafael van der vaart czy Dirk Kuyt to gwarancja wielu goli. Według mnie Holendrzy nie powinni mieć większych problemów z pokonaniem Duńczyków. Dania ma bardzo solidny skład, z świetnym Sorensenem w bramce, jednakże to za mało by pokonać holenderskich wirtuozów futbolu. Japonia-Kamerun 2-1Szczerze mówiąc to nie mam pojęcia kto wygra to spotkanie. Japończycy pewnie przygotowali na ten mecz jakieś nowe mikroprocesorki, które pomogą im wygrać. Głównym atutem reprezentacji Japonii może okazać się Keisuke Honda, który dysponuje świetnym uderzeniem z dystansu. Kamerun to jedna z najwyższych drużyn na tym mundialu. Przy stałych fragmentach gry piłkarze Japonii mogą mieć ogromne kłopoty. Jednakże FC Barcelona już nie raz pokazała, że wzrost w piłce nożnej nie ma większego znaczenia, dlatego wierze, że Japonia dziś wygra. Włochy-Paragwaj 1-2Paragwaj kojarzy mi się z wakacjami i rozgrywkami Copa America, które kiedyś stały na naprawdę wysokim poziomie. Teraz niestety to się zmieniło, ale od czego jest mundial? Reprezentacja Paragwaju jest dla mnie kandydatem do sprawienia kilku niespodzianek. Pierwsza z nich może zdarzyć się już dziś. Skoro Paragwaj potrafił pokonać w eliminacjach do Mistrzostw Świata takie zespoły jak Argentyna czy Brazylia to czemu nie miałby zrobić tego z reprezentacją Włoch? Aktualni mistrzowie świata mają dosyć spory kryzys i wierze, że Paragwaj może to wykorzystać. Chociaż z drugiej strony cztery lata temu też nikt nie stawiał na Włochów, a oni zagrali wtedy wyśmienicie... W każdym razie zapowiada się genialny mecz! 