Dwa tygodnie przerwy od rozgrywek ligowych w Europie i człowiek potrafi się cieszyć z powrotu Ekstraklasy! A był to powrót nie byle jaki, bowiem grały dwa czołowe zespoły w tabeli. Ruch Chorzów kontra Lechia Gdańsk. Przed sezonem nikt nie wyobrażał sobie, że mecz tych drużyn może być interesujący na papierze, a jednak. Drugi zespół zagrał z siódmym. Co najważniejsze, poziom spotkania był nawet lepszy niż ten papierowy!Pierwsze 30 minut było nieoczekiwanie pod dyktando gości, którzy raz po raz zagrażali bramce Pilarza. Jednak im więcej czasu upłynęło na zabytkowym chorzowskim zegarze, tym lepiej grał Ruch. Szczególny udział miał w tym Andrzej Niedzielan, który swą fantastyczną grę udokumentował golem w 44 minucie. Druga część gry to już totalna dominacja Ruchu Chorzów, który ani na chwilę nie pozwolił dojść rywalowi do głosu. W strzałach na 10 minut przed końcem było 17-7. Po meczu nie spoglądałem na statystyki, ale na pewno były one jeszcze bardziej na korzyść "Niebieskich", którzy co chwila zagrażali bramce Kapsy. Ten jednak może mówić o ogromnym szczęściu, bo raz uratowała go poprzeczka a niezliczoną ilość razy po prostu niezdarność napastników gospodarzy.Szczerze mówiąc to był pierwszy mecz Ruchu Chorzów w tym sezonie, który widziałem na żywo i muszę powiedzieć, że jestem pod naprawdę ogromnym wrażeniem tej drużyny. Piłkarze Waldemara Fornalika rozegrali bardzo dobre zawody i spokojnie mogą z taką formą walczyć o miejsce w czole tabeli. Czy "Niebiescy" są w stanie przeskoczyć Wisłę Kraków? Chyba nie... chociaż nigdy nie wiadomo, bo jak mawia klasyk: "piłka jest okrągła a bramki są dwie". No dobra... na ulicy Cichej jest jedna bramka. Bowiem w pięciu spotkaniach, jakie Ruch Chorzów rozegrał u siebie nie stracił on ani jednej bramki! Bilans to 8-0! I pięć zwycięstw. Robi wrażenie. A pomyśleć, że jeszcze w środę dziwiłem się dlaczego "Niebiescy" nie grają na Śląskim... Już mam odpowiedź.Szczególne wyróżnienie należy się Andrzejowi Niedzielanowi, który jeszcze rok temu grał w drużynie ME Wisły Kraków... Pamiętam jak koledzy z ME Piasta Gliwice chwalili mi się tym, że rozmawiali z Niedzielanem podczas meczu. Dziwne, że tak toczą się losy niektórych piłkarzy. Na szczęście Andrzej się odkuł i teraz naprawdę imponuje swą forma. Oby jak najwięcej takich zawodników w polskiej Ekstraklasie. Wtedy naprawdę może być ciekawie!A już jutro zderzenie Ekstraklasowej rzeczywistości z Premiership. O 13:45 będę oglądał spotkanie Aston Villa- Chelsea Londyn. Spotkają się dwie najlepsze defensywy ligi...Dziś zakończyły się Mistrzostwa Świata do lat 20. Tytuł zdobyła Ghana po rzutach karnych. Warto zaznaczyć, że piłkarze z Afryki grali od 37 minuty w 10-tkę! Mimo to potrafili wygrać w dramatycznych okolicznościach w rzutach karnych, to trzeba zobaczyć samemu!W meczu o trzecie miejsce również mieliśmy konkurs rzutów karnych. Właściwie powinien to być konkurs "jak nie trafić z 11 metrów", bowiem zawodnicy Kostaryki nie trafili czterech rzutów karnych na cztery możliwe...   A na dobry koniec coś co mnie zawsze rozbawia: 