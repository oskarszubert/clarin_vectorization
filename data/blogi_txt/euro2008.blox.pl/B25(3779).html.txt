Real Madryt pokonał w rewanżowym meczu półfinału Pucharu Króla Sevillę 2-0 i awansował do finału, w którym 20 kwietnia zmierzy się z Barceloną. "Królewscy" zwycięskie gole zdobyli dopiero w 82. i 90. minucie. Wcześniej to goście mogli wyjść na prowadzenie. W 11. minucie Negredo umieścił piłkę w bramce Realu Madryt, jednakże sędzia uznał, że piłkarz Sevilli był na spalonym. Według mnie była to błędna decyzja.  Oczywiście nie zmienia to faktu, że gospodarze byli w tym spotkaniu zespołem zdecydowanie lepszym. Tylko Benzema mógł pokonać bramkarza gości kilka razy. Cristiano miał znakomitą sytuacje sam na sam, jednakże fatalnie ją zmarnował.Skrót meczu:Póki co nie wiadomo, gdzie zostanie rozegrany finał Pucharu Króla. W grę wchodzi Mestalla (55.000), Camp Nou (98.000) i Bernabéu (80.000). Oczywiście ze względu na pojemność najlepszy wydaje się stadion Barcelony. Tyle, że ciężko mi uwierzyć, by działacze Realu Madryt się na to zgodzili. Ta sama sytuacja ma miejsce w przypadku obiektu "Królewskich". Tak więc Walencja? 