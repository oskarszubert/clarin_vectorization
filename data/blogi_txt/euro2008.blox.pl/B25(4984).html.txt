Mecz Francja-Irlandia można opisać trzema słowami: "walka, walka, walka"! Jednak, to nie dziś zaczęła się cała historia. Wszystko rozpoczęło się 6 września 2008 roku, kiedy to Irlandia rozegrała swój pierwszy mecz o kwalifikację na Mistrzostwa Świata 2010. Ponad roczna walka została zakończona dziś, we Francji. Zakończona skandalem. Skandalem, który chyba przyćmi "rękę Boga" Diego Maradony. A przecież dziś mamy kamery, które potrafią wszystko wyjaśnić. FIFA chce wprowadzić drugiego sędziego na boisko. Ale po co? To nic nie zmieni, w takim zamieszaniu jak przy bramce dla Francji, nie sposób ludzkim okiem wszystkiego na gorąco ocenić. Zapis wideo na to pozwala. Wystarczy postawić monitor i stołek przy linii boiska, do tego bajeranckie słuchaweczki, żeby sędzia miał kontakt z bazą. Niestety FIFA jest uparta. Więc jutro Thierry Henry wraz z sędzią głównym spotkania Francja-Irlandia będą musieli znieść ogromną krytykę. Dlaczego, po co? Nie dało się wygrać uczciwie? Czemu najpierw uznał pan gola, potem cofnął tą decyzję, a na koniec jeszcze raz uznał bramkę?! Tego wszystkiego moglibyśmy uniknąć, gdyby nie konserwatyzm FIFA, który zabija futbol. Rodzi niezdrowe emocje. Nie można się dziwić, że ludzie grożą po takich decyzjach jak dziś sędziemu. To jest naturalna reakcja oszukanego człowieka. Irlandia zagrała fantastyczny dwumecz z Francją. Widzieliśmy ogromne zaangażowanie, niesamowitą walkę. Niestety, awansu pozbawił ich sędzia. To jest tak strasznie niesprawiedliwe! Można przegrać bo jest się gorszym, ale jeżeli przegrywa się w taki sposób jak dziś przegrała Irlandia to nie sposób się nie oburzać. Thierry Henry zachował się tak, jak pewnie zachowałby się każdy piłkarz w jego sytuacji. Po prostu była okazja to zdobył bramkę. Tuż po meczu widać było, że jest bardzo zmieszany całą sytuację. Podszedł do Richarda Dunne, by porozmawiać. Po Irlandczyku nie było widać jakiejś wielkiej złości, to był raczej smutek, przygnębienie. On wiedział, że gdyby znalazł się w takiej sytuacji jak Henry, to zrobiłby to samo. Po prostu.FIFA ma proste narzędzie w ręku, może zmienić przepisy. Jeśli tego nie zrobi, to dalej będziemy mieli do czynienia z sytuacjami takimi jak dziś. Piłkarz zrobi wszystko, żeby zwyciężyć i chwała mu za to! To jest tak jak na rozprawie karnej. Oskarżony może kłamać, może robić właściwie wszystko. To sąd ma mu udowodnić winę. Takie samo zadanie ma sędzia na boisku. Ale musi mu pomagać zapis wideo. Inaczej nigdy sprawiedliwość nie zagości na piłkarskie stadiony. Dziękuje za uwagę. Przepraszam za ewentualne błędy. Pisane pod ogromnym wpływem emocji.Pozdrawiam,Mateusz Sitnik. Skrót meczu 