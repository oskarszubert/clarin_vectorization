Już o 21:00 rozpocznie się hitowy mecz angielskiej Premier League pomiędzy Manchesterem United a Arsenalem. Wiele wskazuje na to, że pierwszym bramkarzem "Kanonierów" w tym spotkaniu będzie Wojciech Szczęsny. Wszystko dlatego, że Łukasz Fabiański wciąż narzeka na uraz pachwiny, którego nabawił się w meczu Ligi Mistrzów z Partizanem Belgrad. Jeżeli te informacje się potwierdzą, to będzie debiut młodego bramkarza Arsenalu w Premier League. Wcześniej Szczęsny zagrał tylko w trzech spotkaniach Pucharu Ligi z: West Bromwich Albion, Newcastle United i Wigan Athletic. Warto dodać, że polski bramkarz zachował w tych meczach czyste konto. Sam zawodnik pośrednio potwierdził swój dzisiejszy występ w pierwszym składzie pisząc na swoim Twitterze: "Jestem więcej niż gotowy na jutrzejszego Rooneya..."Teraz pozostaje nam czekać na godzinę 21:00, by się przekonać czy Wojciech Szczęsny stanie przed ogromną okazją wykazania się. 