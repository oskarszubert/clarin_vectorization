Real Madryt przed wczorajszym El Clasico był w wybornej formie-15 zwycięstw z rzędu, z bilansem bramkowym 57-9 musi robić ogromne wrażenie. Z drugiej strony Barcelona, która przed tym spotkaniem wyjątkowo nieporadnie grała na wyjazdach. Dlatego też kibice "Królewskich" mogli mieć nadzieje, że ich zespół po trzech latach przerwy w końcu pokona "Dumę Katalonii" w meczu ligowym. Przyznam szczerze, że sam myślałem, iż piłkarze Guardioli przegrają. Wszakże to kiedyś był standard, że raz wygrywała Barcelona, raz Real Madryt, czasem zdarzył się jakiś remis. A teraz?! Przed pierwszym gwizdkiem sędziego atmosfera na trybunach była wyborna.Kilka dni przed El Clasico popełniłem dla sport.pl tekst o tym, że Victor Valdes jest niedocenianym bohaterem Barcelony. Już pierwsze 21 sekund wczorajszego El Clasico pokazało, że bardziej powinienem się skupić na hodowli jedwabników. Wszystko dlatego, że bramkarz "Dumy Katalonii" zrobił coś czego nie czynił od lat...Takie zdarzenie może zabić każdą taktykę. Barcelona była zagubiona, ale już w 6. minucie Leo Messi mógł wyrównać, jednakże jego strzał świetnie obronił Iker Casillas. Natomiast gospodarze konsekwentnie grali swoje i stwarzali kolejne okazję. Niestety dla nich wyjątkowo nieskuteczny tego wieczoru był Cristiano Ronaldo.Jeżeli nie wykorzystuje się takich sytuacji, to trzeba być przygotowanym na to, że rywal się odgryzie. Tak się stało w 30. minucie, gdy Leo Messi ograł trzech piłkarzy "Królewskich" i świetnie podał do Alexisa Sancheza, który nie miał problemów z zdobyciem bramki. Dzięki temu "Duma Katalonii" jakby odżyła, a po przerwie Guardioli zmienił taktykę swojego zespołu-cofnął Busquetsa na obronę, przesunął Puyola na prawą stronę a Daniego Alvesa umieścił na prawym skrzydle. I to był sposób na sukces.Piłkarze "Dumy Katalonii" oprócz swoich ponadprzeciętnych umiejętności mieli wczoraj furę szczęścia, co najlepiej ukazuje bramka na 1-2. Dla mnie te kilka sekund trwało bardzo długo. Myślałem sobie, że ta piłka nie ma prawa wpaść do bramki, a jednak jakoś to uczyniła...Natomiast wtedy, gdy futbolówka powinna wylądować w siatce tego nie robiła.Minutę później Barcelona kolejny raz użądliła strzelając na 1-3.Ta bramka całkowicie załamała "Królewskich", którzy od tego momentu byli już praktycznie bezsilni. Stadion Santiago Bernabeu umilkł. "Duma Katalonii" mogła zdobyć jeszcze spokojnie dwie bramki, ale jej piłkarze za dużo się bawili w polu karnym. Real Madryt kolejny raz przegrał z zespołem Pepa Guardioli. Jose Mourinho jest genialnym trenerem, a mimo to nie potrafi znaleźć sposobu na rywala z Katalonii. Nadzieja portugalskiego szkoleniowca na tytuł w lidze jest w tym, że Barcelona ma od początku sezonu problemy z motywacją podczas wyjazdowych spotkań z przeciętnymi rywalami przez co gubi sporo punktów. Na koniec warto powiedzieć, że w końcu widzieliśmy El Clasico, które było pełne rywalizacji, ale takiej sportowej. We wcześniejszych spotkaniach często tego brakowało. Obszerny skrót meczu zobaczycie w poprzedniej notce. 