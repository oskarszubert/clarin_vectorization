Jestem wielkim sympatykiem Primera Division, ale po meczu Chelsea-Manchester United muszę przyznać, że w Hiszpanii takiego spotkania nigdy nie zobaczę. Piłkarze obu zespołów od pierwszej minuty walczyli o każdy centymetr boiska. Taka gra lepiej wychodziła piłkarzom Chelsea, którzy dłużej utrzymywali się przy futbolówce. W efekcie w 37. minucie po długiej akcji gospodarzy Sturridge kopnął piłkę tak, że ta odbiła się od klatki piersiowej Evansa i wpadła do bramki "Czerwonych Diabłów". Druga część spotkania zaczęła się szokującą, bowiem Chelsea tuż po wznowieniu gry zdobyła gola na 2-0. Wszystko za sprawą świetnego dośrodkowania Torresa, które na bramkę zamienił Mata. Chwilę później było już 3-0 i wydawało się, że jest już po zawodach. Ale nic bardziej mylnego... Mistrz kina akcji, czyli pan Howard Webb nie od dziś znany jest z tego, że lubi ryzyko. Angielski arbiter w 57. i 68. minucie podyktował dwa dosyć kontrowersyjne rzuty karne dla gospodarzy, dzięki którym na tablicy wyników widniał wynik 3-2. Warto dodać, że od początku drugiej połowy do pierwszej "jedenastki" dla drużyny gości posiadanie piłki wynosiło 76%-24%. W 77. minucie powinno być 4-2, ale Fernando Torres kolejny raz pokazał, że potrafi robić wszystko, tylko nie strzelać bramki... Nieskuteczność napastnika gospodarzy zostało skarcona 7 minut później, gdy Hernandez wyrównał na 3-3. Dzięki temu w ostatnich minutach mieliśmy prawdziwy pokaz futbolu. W 91. minucie Chelsea za sprawą genialnego strzału Maty powinna prowadzić 4-3, jednakże tak krytykowany przez wielu David de Gea pokazał, iż jest fachowcem światowej klasy. Komentator C+ podsumował tą akcje następująco: "gdybym stanął na drabinie i próbował ręką zmieścić piłkę pomiędzy słupkiem a poprzeczką, to nie zrobiłbym tego lepiej niż Mata nogą!". Co za mecz! Za takie spotkania powinno się przyznawać obu zespołom po trzy punkty, bowiem zapewniły kibicom przed telewizorami niezwykły show. Niestety postawy swoich ulubieńców nie docenili kibice Chelsea, którzy wygwizdali ich po ostatnim gwizdku pana Howarda Webba. Ale taki jest futbol-piękny, a zarazem niezwykle okrutny.  PS. Zapraszam na stronę mojego bloga na Facebooku. 