Manchester City uległ na własnym stadionie Arsenalowi Londyn 0-3. Dużą zasługę w takim wyniku miał Łukasz Fabiański, który kilkukrotnie ratował zespół gości przed stratą bramki. Już w 2. minucie spotkania bramkarz Arsenalu popisał się świetną interwencją, broniąc z najbliższej odległości strzał będącego w znakomitej formie Silvy. Ta sytuacja sprawiła, że Fabiański poczuł się bardzo pewnie. Polak bronił wszystko w tym meczu. Nic więc dziwnego, że chwalą go kibice i dziennikarze. Trener Wenger tak wypowiedział się o dzisiejszym występie Fabiańskiego: "Łukasz zaczyna wreszcie regularnie pokazywać na boisku to, co codziennie obserwujemy na treningach. Czasami w tym zawodzie trzeba być gotowym na swoją szansę i iść na przekór głosom krytyków. Łatwiej jest ci na kogoś stawiać, gdy masz przekonanie, że dajesz okazję na pokazanie swoich umiejętności utalentowanemu piłkarzowi. Wierzę, że Fabiański jest właśnie takim graczem".Były piłkarz Manchesteru United Nicky Butt zastanawia się czy Almunia ma jeszcze szanse na powrót do bramki Arsenalu. Według mnie nie ma. Bowiem Fabiański w ostatnich spotkaniach prezentuje się naprawdę dobrze, a dziś pokazał klasę światową. Jeżeli nie zdarzy mu się żaden głupi błąd, to w przerwie zimowej Arsene Wenger nie będzie myślał o nabyciu nowego bramkarza.Następny mecz Arsenal zagra na wyjeździe z Newcastle w Pucharze Ligi Angielskiej. W tym spotkaniu prawdopodobnie pierwszym bramkarzem "Kanonierów" będzie Wojciech Szczęsny. 