Real Madryt toczył w niedzielę ciężki bój z Osasuną Pampeluną. Drużyna gości zagrała bardzo dobre spotkanie, do 89. minuty utrzymywał się sensacyjny wynik 2-2. Jednakże wtedy do akcji wkroczył Cristiano Ronaldo, który zdobył bramkę na 3-2. Aczkolwiek mało brakowało, a Real Madryt straciłby całkowicie szanse na tytuł mistrza Hiszpanii. W 70. minucie(jakoś tak, nie pamiętam już dokładnie) znakomitą okazję miał Masoud, jednak zawodnik ten w doskonałej sytuacji nie trafił w bramkę, przez co goście stracili szanse na objęcie prowadzenia 2-3. Z takiego wyniku "Królewscy" już by się chyba nie podnieśli. 