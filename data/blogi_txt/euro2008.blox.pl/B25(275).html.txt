Jens Lehmann przechodzi ostatnio samego siebie. Najpierw poszedł siku w trakcie środowego meczu Ligi Mistrzów. Następnie skrytykował zarząd klubu za to, że zwolnił Markusa Babbela ze stanowiska szkoleniowca. Działacze wymierzyli zawodnikowi za takie zachowanie karę w wysokości 40.000 euro. Jens oświadczył, że nie zgadza się z karą i nie zamierza zapłacić. Mimo tego zdarzenia, Lehmann zagrał w dzisiejszym spotkaniu z Mainz. Czego działacze VFB Stuttgart mogą długo żałować... Jednak początkowo nic nie wskazywało na to, że zarząd źle zrobił dopuszczając byłego reprezentanta Niemiec do meczu. VFB już po 11 minutach prowadziło 1-0. Później Lehmann popisał się kilkoma dobrymi interwencjami, które uratowały zespół przed stratą gola. Przełomowa okazała się 80 minuta, kiedy to piłkarz gospodarzy Bancé, bezpardonowo zaatakował Jensa. Zawodnik powinien dostać za to zagranie czerwoną kartkę. Jednak sędzia uznał, że "nic nie było"Oczywiście Lehmann nie byłby sobą, gdyby nie zemścił się za taką zniewagę. Dlatego 7 minut później nadepnął rywala. Mierzący 192 cm wzrostu Bancé padł tak, jakby właśnie nadepnął go słoń. A to przecież był tylko Jens... Niestety dla VFB Stuttgart sędzia dał się nabrać na to zagranie i wyrzucił Lehmanna z boiska oraz podyktował rzut karny dla Mainz. Wściekły bramkarz musiał opuścić murawę. W drodze powrotnej do domu niszczył co się dało. Najpierw zaatakował kamerzystę, a następnie zabrał jednemu z kibiców okulary, co widać na zdjęciach poniżej:"chce pan kupić okulary"? :)Pół godziny później niesforny bramkarz opuścił klubowy autokar i wsiadł do taksówki, która zawiozła go na lotnisko. A stamtąd Jens Lehmann poleciał do swojego domu w Monachium. Ciekawe jak teraz zachowa się zarząd VFB Stuttgart? PS. Pomóżcie Quentiinowi :) -klik 