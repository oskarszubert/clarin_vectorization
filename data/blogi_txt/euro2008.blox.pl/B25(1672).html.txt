Już w sobotę o godzinie 22:00 rozpocznie się 17-sto dniowy maraton pojedynków między Realem Madryt a Barceloną. Takiej gratki kibice nie mieli już dawno. Te spotkanie rozstrzygną o tym, który klub dojdzie do finału Ligi Mistrzów, zdobędzie Puchar Króla oraz mistrzostwo Hiszpanii. Kibice obu klubów od zawsze się nienawidzili. Jednakże w obecnym sezonie sytuacja jest jeszcze bardziej zaostrzona. Wszystko dlatego, że sternikiem Realu Madryt jest obecnie mistrz prowokacji Jose Mourinho. Portugalczyk na wczorajszej konferencji prasowej po meczu z Tottenhamem stwierdził: "Jednym z najważniejszych aspektów konfrontacji z Barceloną będzie zakończenie jej w jedenastu. Nie wiedzieć czemu w meczach z nimi sędziowie zawsze kogoś wyrzucają z boiska". Szkoleniowiec Realu Madryt na pewno w pamięci miał listopadowy mecz z Barceloną, kiedy to jego piłkarze sfrustrowani wynikiem 5-0 zaczęli wycinać gospodarzy równo z trawą. W efekcie Sergio Ramos wyleciał z boiska. Oczywiście nie tylko trener Realu Madryt prowokuje. Po stronie Barcelony do tej pory było kilka zaczepek. Szkoleniowiec "Dumy Katalonii" na konferencji prasowej przed rewanżowym ćwierćfinałowym meczem Ligi Mistrzów z Szachtarem Donieck stwierdził, że jeśli jego drużyna wygra, to zagra w finale. Nie ma pewności, że Pep Guardiola celowo pominął półfinałowy dwumecz z Realem Madryt. Wszakże trener Barcelony potrafi się mocno zakręcić. Jednakże w przypadku nowej kampanii reklamowej z Puyolem, Xavim, Valdesem, Busquetsem i Villą nie ma już wątpliwości. Bowiem wyraźnie nawiązuje ona do pogromu 5-0 w pierwszym meczu na Camp Nou.  Natomiast prezydent Barcelony Sandro Rosell zapytany o wynik finału Pucharu Króla odpowiedział: "Stawiam na 5-0, jak zwykle".Strach pomyśleć co będzie się działo po sobotnim meczu. Wszakże emocji na pewno nie zabraknie, a kolejne spotkanie już w środę w finale Pucharu Króla. Potem tydzień przerwy i następny mecz. Nie mam wątpliwości, że uszczypliwości z obu stron w najbliższych dniach będzie mnóstwo. Ciekawe czy piłkarze skupią się na kopaniu piłki, czy też na walce między sobą. 