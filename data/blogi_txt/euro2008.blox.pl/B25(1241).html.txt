Miniona kolejka Ligi Mistrzów przyniosła nam wiele niespodziewanych rozstrzygnięć i emocji. Niestety sensacji nie było w meczu Arsenal Londyn-Borussia Dortmund, który to zakończył się wynikiem 2-1. Drużyna gości początkowo stawiała dzielny opór, ale w 50. minucie Alex Song pokazał obrońcom Borussii jak wiele się jeszcze muszą nauczyć. W przedostatniej minucie spotkania Robert Lewandowski udowodnił, że duża siła jest ogromnym atutem w polu karnym zaliczając ładną asystę. Natomiast w Mediolanie na stadionie San Siro, Barcelona pokonała AC Milan 3:2 i zagwarantowała sobie pierwsze miejsce w grupie H. Mecz stał na niezwykle wysokim poziomie, a kibice ani przez chwilę nie mogli narzekać na nudę. Niestety atmosferę spotkania nieco popsuł sędzia Wolfgang Stark dyktując w 31. minucie rzut karny dla Barcelony za wątpliwy faul na Xavim. Za skrót meczu podziękowania dla Sebq11.Kolejną porażkę zaliczyła Chelsea przegrywając na wyjeździe z Bayerem Leverkusen 1-2. Trener Andre Villas-Boas będzie musiał się mocno napracować ze swoim zespołem, ponieważ w ostatniej kolejce zagra on u siebie z Valencią. Porażka będzie oznaczała odpadnięcie z Ligi Mistrzów.O tym, iż kibice z Londynu mogą się bać niech świadczy fakt, że podopieczni Unaiego Emery'ego rozgromili Genk 7-0. Przy okazji przypominam, że w listopadzie Robert Lewandowski został ambasadorem marki Gillette w Polsce. 