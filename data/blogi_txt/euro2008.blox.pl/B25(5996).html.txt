Wiele osób z dużą uwagą obserwuje towarzyskie spotkania drużyn, które wezmą udział w Mistrzostwach Świata w RPA. W prasie pełno jest tytułów w stylu: "Koreańczycy postraszyli Mistrzów Europy"; "Meksyk pokonał Mistrzów Świata". Tyle, że jeśli spojrzeć na spotkania towarzyskie Włochów, przed zwycięskim dla nich Mundialem w 2006 roku to widzimy, iż nie miały one żadnego przełożenia na to co prezentowali oni podczas turnieju. Włosi grali wtedy wyjazdowy mecz ze Szwajcarią oraz domowy z Ukrainą. Spotkania zakończyły się odpowiednio wynikiem 1-1 i 0-0. W 2002 roku, by zdobyć Mistrzostwo Świata, Brazylia nie potrzebowała wymagających spotkań towarzyskich. 18 maja odbył się ich mecz z reprezentacją Katalonii w składzie: Valdes (Arnau), Lopo, Alvarez, Tortolero - Geli (Morales), Fernandez, Luís Garcia (Celades), Jordi Cruyff (Monte), Miguel Ángel (Cruzat) - Roger, Tamudo (Oscar). Czyli dosyć przeciętna drużyna, bowiem ci najlepsi trenowali z reprezentacją Hiszpanii. Brazylia wygrała to spotkanie 3-1. Kolejny mecz "Kanarki" rozegrały 25 maja z Malezją, zwyciężając 4-0. Grecja przed Euro 2004 sądząc po towarzyskich spotkaniach była w fatalnej formie. 28 kwietnia przegrała aż 4-0 z Holandią, a miesiąc później uległa Polsce 1-0. Dopiero 3 czerwca udało się Grecji wygrać 2-0 z Liechtensteinem. Wyjątkiem od reguły było Euro 2008. Hiszpania przed turniejem pokonała w towarzyskich spotkaniach Francję, Włochy, USA i Peru. Tak więc nie przejmowałbym się za bardzo spotkaniami towarzyskim, które są tylko przetarciem przed wielkim turniejem. Nie zdziwiłbym się jakby Polska 7 czerwca zremisowała z Hiszpanią, a ta potem zdobyłaby Mistrzostwo Świata. Jest to całkiem możliwy scenariusz. Chociaż poza Europą jeszcze żadnej europejskiej drużynie się to nie udało.A na koniec moja ulubiona piłkarska reklama 