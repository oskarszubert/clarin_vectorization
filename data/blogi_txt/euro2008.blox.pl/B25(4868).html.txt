Według wikipedii "Puchar Brazylii rozgrywany jest z udziałem 64 klubów z 26 stanów i Dystryktu Federalnego. Począwszy od roku 2001 w pucharze, z powodu zbyt napiętego terminarza, nie mogą brać udziału kluby występujące w tym samym roku w Copa Libertadores. Dzięki temu większe szanse na ostateczny sukces mają mniejsze kluby". Jakże paradoksalnie brzmi ostatnie zdanie, gdy zobaczymy, że wczoraj Santos pokonał drugoligową drużynę Guarani aż 8-1!Warto dodać, że tydzień przez tym spotkanie pracę stracił trener gości. Dlatego w meczu z Santosem zastąpił go tymczasowy szkoleniowiec. Jego plan na mecz z potężnym rywalem był taki: zagęszczenie środka pola poprzez ustawienie piłkarzy 3-6-1... Jak to się skończyło pisałem już wcześniej-pogrom! Jednakże goście i tak mogą mówić o szczęściu, bo wynik mógł być większy, gdyby nie fatalne pudło jednego z piłkarzy Santosu. 