FC Barcelona pokonała w derbowym meczu na wyjeździe Espanyol 5-1. Drużyna gospodarzy przed spotkaniem z "Dumą Katalonii" radziła sobie nadzwyczaj dobrze w Primera Division okupując czwarte miejsce w tabeli ligowej. Duża zasługa w tym trenera Mauricio Pochettino, który przez ostatni rok wykonał świetną pracę ze swoim zespołem. Szkoleniowiec Espanyolu nakazał swoim piłkarzom w spotkaniu z Barceloną ciągły pressing. Chwilami przynosiło to bardzo dobre skutki(posiadanie piłki 59% do 41% dla Barcelony), jednakże zawodnicy gospodarzy popełniali mnóstwo indywidualnych błędów, w wyniku czego zespół gości co chwila miał okazję bramkowe. Tylko dzięki stosunkowo słabej skuteczności zespołu gości drużyna Espanyolu nie przegrała wyżej. Wczoraj nawet Leo Messi spudłował w sytuacji, w której powinien trafić do bramki z zamkniętymi oczami. Mimo tak wysokiej porażki trener Mauricio Pochettino powinien być zadowolony ze swoich piłkarzy, ponieważ pokazali ogromną wolę walki i momentami potrafili bardzo skutecznie blokować zawodników Barcelony. PS. Zwróćcie uwagę na zachowanie piłkarza Espanyolu przy pierwszej bramce dla Barcelony. Najpierw sam się sfaulował walcząc z Puyolem o piłkę, potem udawał, że umiera, by po chwili wrócić do świata żywych, w celu zobaczenia czy Pedro wykorzysta sytuację bramkową. Gdy padł gol znów umarł... 