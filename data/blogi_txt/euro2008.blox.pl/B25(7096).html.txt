Wczorajszy dzień stał pod znakiem ogromnego zamieszania związanego z meczem Osasuna-Barcelona. Do godziny 15:15 wszystko wskazywało na to, że spotkanie tych zespołów zostanie przełożone na niedziele. Jednakże wtedy działacze hiszpańskiej federacji zarządzili, że piłkarze Barcelony mają się do 20:30 stawić na boisku w Pampelunie, bo w przeciwnym razie przegrają walkowerem. W stolicy Katalonii długo się nie zastanawiali. Zorganizowano szybką zbiórkę na dworcu kolejowym, skąd drużyna wyruszyła pociągiem do Zaragozy, a dalej autokarem do Pampeluny. Oczywiście w całym zamieszaniu na pociąg ledwo zdążył Pedro.Ta sytuacja wprowadziła wielu zawodników Barcelony w bojowy nastrój. Iniesta napisał na swoim Facebooku: "Ostatecznie jedziemy. Pampeluno! Pogadamy!"Z drugiej strony piłkarze Osasuny na portalach społecznościowych wygrażali, że w niedziele nie zagrają, a cała sytuacja ich bardzo bulwersuje. Czemu oczywiście nie można się dziwić. Wszystko dlatego, że klub wydał duże pieniądze na to, żeby usunąć śnieg z boiska. Istniało duże ryzyko, iż opady pojawią się znowu w niedziele. Ostatecznie piłkarze Barcelony o 19:56 dotarli na stadion w Pampelunie. Miejscowi działacze zachowali się bardzo ładnie przesuwając początek meczu na 20:45. Spotkanie zaczęło się od zdecydowanych ataków gospodarzy, drużyna gości myślami chyba wciąż była w autokarze. Obrońcy popełniali karygodne błędy, Valdes w pewnym momencie podał wprost pod nogi napastnika Pampeluny. Jednakże piłkarze Osasuny nie potrafili wykorzystać słabości rywala. Zespołowi gości trochę pomógł sędzia bowiem nie podyktował ewidentnego rzutu karnego za faul Pedro na JuanfranieZdarzenia te miały miejsce do 20 minuty. Później Barcelona zaczęła się budzić i   łapać swój prawdziwy rytm. Na efekty nie trzeba było długo czekać. W 27.   minucie świetną asystą popisał się Messi, a Pedro pewnym strzałem   wyprowadził gości na prowadzenie. Kolejne minuty pierwszej części   spotkania upłynęły pod znakiem dominacji Barcelony. Posiadanie piłki do   przerwy 26%-74%. Druga połowa to dalszy napór "Dumy Katalonii". Piłkarze   gości chcieli jak najszybciej podwyższyć prowadzenie. Sztuka ta udała się w 65. minucie Messiemu, który po szybkim kontrataku zdobył bramkę na   0-2. To trafienie całkowicie odebrało nadzieje gospodarzom. Barcelona   spokojnie kontrolowała grę. W 84. minucie po faulu na Messim sędzia   podyktował pierwszy w tym sezonie rzut karny dla "Dumy Katalony". Sam   poszkodowany pewnie zamienił go na bramkę i mecz zakończył się wynikiem 0-3.Po   spotkaniu wściekły jak nigdy był trener Pep Guardiola, któremu wielu   dziennikarzy zarzucało winę za całe zamieszanie. Wydaje się, że ich   zarzuty są bezpodstawne ale o tym później.O 22:00 rozpoczęło się spotkanie Real Madryt-Valencia. Dla Jose Mourinho   był to szalenie ważny mecz, który miał pozwolić mu odzyskać zaufanie   kibiców po klęsce w El Clasico. Portugalski szkoleniowiec wysłał na   boisko zespół bez klasycznego napastnika. W efekcie pierwsza połowa była   słaba w wykonaniu piłkarzy Realu Madryt. Stworzyli oni sobie co prawda   dwie świetne okazje na zdobycie bramki, ale ani Khedira ani Ronaldo nie   potrafili pokonać bramkarza Valencii.    W 53. minucie Jose Mourinho w końcu zdecydował się na wprowadzenie napastnika w postaci Karima Benzemy. Ten manewr taktyczny sprawił, że   Cristiano Ronaldo miał o wiele więcej miejsca na boisku. 10 minut   później fatalny błąd popełnił sędzia wyrzucając Albeldę za rzekome   zagranie ręką.    Ta decyzja sprawiła, że goście mogli zapomnieć o zwycięstwie w tym spotkaniu. W 73. minucie "Królewscy" przeprowadzili zabójczy kontratak,   który zdobyciem bramki zakończył Cristiano Ronaldo. Goście mieli szanse   na szybkie wyrównanie, jednakże Soldado tego dnia marnował seryjnie   sytuacje. Chwilę później powinien być rzut karny dla Realu, jednakże   sędzia chyba chciał naprawić swój wcześniejszy błąd i oszczędził   Valencię. W 87. minucie dzięki biernej postawie obrony drużyny gości   Cristiano Ronaldo ustalił wynik spotkania. Real Madryt nie rozegrał wczoraj jakichś wielkich zawodów, ale mimo to był zespołem lepszym od Valencii. Piłkarze Unai Emery'ego mieli swoje okazje, ale je marnowali. Ten mecz pokazał wyraźnie, że w Primera Division obecnie liczy się tylko Barcelona i Real Madryt. Reszta to dodatek. Niestety. 