Historia Borussii Dortmund w ostatnich kilkunastu latach to niewątpliwie droga pełna wybojów. Na przestrzeni kilku lat zespół ze zwycięzcy Ligi Mistrzów klub przeistoczył się w spółkę znajdującą się na skraju bankructwa. Jednak niezwykle udana strategia oraz odłożenie mocarstwowych planów na przyszłość sprawiła, że w ostatnim czasie Borussia Dortmund wyszła na prostą.﻿ Gdy w roku 2010 Robert Lewandowski przechodził z Lecha Poznań do BVB za 4,5 miliona euro, był to najdroższy transfer zespołu od lat. Już po dwóch latach klub z Dortmundu dokonał transferu Marco Reusa za ponad 17 milionów euro, co było oznaką znacznie lepszych czasów dla zespołu.﻿ Obecny rok wydaje się przełomowy dla klubu. Borussia Dortmund co prawda nie obroniła tytułu Mistrza Niemiec ani Pucharu Niemiec, jednak awansowała do finału LM, co wiązało się ze sporym zastrzykiem gotówki. Ponadto sprzedaż Mario Goetze do Bayernu Monachium zasiliła ich konto sumą 37 milionów euro. Dzięki temu Borussia Dortmund może wreszcie nieco popuścić pasa.﻿ Jednak w poczynaniach przedstawicieli klubu nadal widać działania typowo oszczędnościowe. Mimo sporych zysków klub nie wydaje zbyt dużo pieniędzy na transfery. Co prawda okienko transferowe jeszcze nie zostało zamknięte, jednak zespół ostrożnie podchodzi do każdego wydanego euro. Z drugiej strony, działacze robią wszystko, szczególnie za pomocą nowych kontraktów oraz podwyżek, by zatrzymać swe największe gwiazdy. Dzięki temu umowę przedłużył Kuba Błaszczykowski, a Robert Lewandowski nie otrzymał zgody na transfer do Bayernu Monachium.﻿ ﻿ ﻿ 