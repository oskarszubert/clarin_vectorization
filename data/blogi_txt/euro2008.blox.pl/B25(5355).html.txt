Zespół Steve'a Clarka niespodziewanie wygrał 0-2 z Liverpoolem, który w ostatnim czasie prezentował coraz lepszą formę. Niemal przez cały czas atakowali gospodarze, jednak to goście wykazali się kapitalną skutecznością. Świetnie w bramce spisywał się Ben Foster. Obronił nawet karnego w 77. minucie! Zabójczy cios zadał 10 minut przed końcem, stoper The Baggies, Gareth McAuley, strzelając piękną bramkę z główki. Rywali dobił w 91. minucie Romelu Lukaku i West Bromwich wywiozło cenne punkty z gorącego terenu.Co ciekawe, była to dla gości trzecia z rzędu ligowa wygrana nad Liverpoolem. ﻿ 