FC Barcelona rozgromiła u siebie Osasunę Pampelunę 8-0. Posiadanie piłki w pierwszej połowie 85%-15%, w całym meczu 83%-17%. Dzisiejsze spotkanie to prawdziwy pokaz futbolu ze strony Barcelony. Rywal praktycznie nie istniał. Naprawdę warto zobaczyć powtórkę tego spotkania, bo to co grali piłkarze "Dumy Katalonii" przez długie okresy było genialne. Pewnie zastanawiacie się teraz jak można emocjonować się ligą, w której tak naprawdę liczą się tylko dwa zespoły. Według mnie trzeba po prostu skupić się na tym co piękne. Obserwować zespoły, które futbol wyniosły na granice doskonałości. FC Barcelona i Real Madryt w każdej innej lidze niż Premiership robiłyby dokładnie to samo co w Hiszpanii. Dopiero rywalizacja na co dzień z takimi klubami jak Manchester United, Chelsea, Liverpool czy Manchester City mogłaby sprawić hiszpańskim gigantom problemy. 