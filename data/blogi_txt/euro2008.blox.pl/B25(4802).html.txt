Jakiś czas temu pisałem o najwspanialszym tacie na świecie. Dziś możemy zobaczyc kolejnego supertate, który ocalił życie swojej córki. A teraz musi walczyć o swoje.Przemysław Saleta trafił ponownie do warszawskiego szpitala na Lindleya, po operacji usunięcia nerki - informuje radio RMF FM.  -  Przemysław Saleta musiał być reoperowany z powodu krwawienia. Leczymy  go i czekamy na efekty leczenia - poinformował dr Andrzej Chmura, lekarz z warszawskiego szpitala na Lindleya. Bokser pięć dni po operacji usunięcia nerki trafił ponownie na oddział intensywnej terapii.  - Rodzina nie życzy sobie innych informacji niż oficjalne oświadczenie  - stwierdził lekarz, po czym powiedział dziennikarzom, że Saleta musiał  być ponownie operowany z powodu krwawienia. - Nastąpiła też  niewydolność oddechowa. Jednym z podejrzeń jest zatorowość płucna -  dodał.  Na pytania dziennikarzy nie chciał odpowiedzieć. Nie chciał też odnieść się do informacji radia RMF FM, które podało, że Saleta znajduje się  obecnie w stanie śpiączki farmakologicznej i jego stan jest bardzo  poważny.  Operacja usunięcia nerki Salecie odbyła się 5 grudnia. Bokser oddał ją  swojej córce Nicole, która cierpi na niewydolność nerek i dotychczas  skazana była na dializy. Od tego czasu Saleta przebywa w szpitalu. Dziś  około godziny 13. trafił na intensywną terapię. Tę informację  potwierdził TVN24 personel szpitala na Lindleya.  Przemysław Saleta ma 39 lat. Jeden z bardzie popularnych polskich  sportowców. Mistrz Świata w kickboxingu, Mistrz Polski, Mistrz Europy i  Mistrz Interkontynentalny w boksie.za: rmffm.plPrzemek, trzymaj się! 