Składniki na naleśniki: mleko (175g) woda (275g) 1 jajko (60g) mąka (100g) przyprawy (sól, kurkuma, curry) Przygotowanie:  Wszystkie składniki miksujemy. Patelnię rozgrzewamy i zmniejszamy ogień na mały. Ciasto na patelnię nalewamy powoli i cienką warstwę. Z podanych proporcji wychodzi 8szt. cienkich naleśników.        Farsz: biały ser (200g) 2 jajka (120g) 1 łyżka jogurtu naturalnego (25g) pstrąg wędzony (100g) kilka liści zielonej sałaty przyprawy (sól, pieprz) Przygotowanie:  Jajka gotujemy i miksujemy z białym serem, jogurtem naturalnym i przyprawami na gładką masę. Rybę wędzoną obieramy z ości.  Na blacie rozkładamy wzdłuż kolejno naleśniki tak, żeby lekko nachodziły na siebie. Smarujemy je połową pasty serowej, na pastę układamy liście sałaty, następnie liście smarujemy drugą częścią pasty serowej i układamy w linii kawałki ryby. Całość zawijamy w jeden długi rulon i tniemy na skośne kawałki. Z podanych proporcji wychodzi 24szt. małych zawijańców. Wartość energetyczna całego nadzianego rulonu z naleśników – 1000kcal  Wartość energetyczna 1 małego zawijańca – 40kcal 