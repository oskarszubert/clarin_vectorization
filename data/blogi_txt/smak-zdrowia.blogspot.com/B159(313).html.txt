Składniki:  kasza jaglana (200g)  cebula (200g)  pęczek szczypiorku  1 łyżka bułki tartej (20g)  przyprawy (sól, pieprz) Przygotowanie:  Kaszę przepłukujemy zimną wodą, następnie gotujemy zgodnie z przepisem na opakowaniu (1szklanka kaszy do 2 szklanek wody). Trzeba na nią uważać, bo może przywierać do dna, najlepiej pod koniec gotowania wyłączyć, przykryć i zostawić, wtedy wchłonie całą wodę.   Cebulę kroimy w kostkę i dusimy na patelni pod przykryciem. Łączymy kaszę z cebulą, dodajemy posiekany szczypiorek i wszystko dokładnie mieszamy. Kasza jaglana jest dość kleista, więc jajko jest zbędne, ale za to przywiera do patelni, więc każdego kotleta obsypujemy lekko bułką tartą. Dzięki temu zrobi nam się brązowa skorupka i kotlety się nie rozwalą podczas przewracania. Smażymy z dwóch stron, aż się przyrumienią. Z podanych proporcji wychodzi 12szt. Wartość energetyczna całej masy z kaszy jaglanej – 780kcal Wartość energetyczna 1 kotleta z kaszy jaglanej – 65kcal 