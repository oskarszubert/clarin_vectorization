Zasady faszerowania są bardzo łatwe. Przekrawamy ugotowane jajka na dwie połówki, wzdłuż lub w poprzek. Wyciągamy żółta, które wykorzystujemy jako składnik farszu. Następnie przygotowanym farszem napełniamy puste połówki z białka, łyżeczką bądź tutką z ozdobną końcówką.     Tradycyjnie „mazidłem” sklejającym nam pasty do faszerowania jest majonez. Ja proponuję zastąpić to dowolnym w miarę niskokalorycznym serkiem typu kanapkowy lub jogurtem. Ilości w jakich to stosować wpisuję orientacyjnie, bo każdy serek ma inną konsystencję, to samo jogurt – są gęste lub bardziej lejące. Musicie dodawać stopniowo, żeby była odpowiednia gęstość pasty do faszerowania.       Jajka z farszem pieczarkowym         Składniki:   3 jajka ugotowane na twardo (180g)   pieczarki (150g)   1duża cebula (100g)   przyprawy (sól, pieprz)     Przygotowanie:   Pieczarki trzemy na tarce, cebulę kroimy w kostkę i wszystko wrzucamy na patelnię. Przyprawiamy i dusimy pod przykryciem, aż zmiękną, następnie odkrywamy i odparowujemy nadmiar wody, żeby farsz nie był wodnisty. Po przestudzeniu wrzucamy do miski razem z ugotowanymi żółtkami. Miksujemy blenderem na krem, przyprawiamy i faszerujemy nim połówki jajek.            Wartość energetyczna wszystkich składników – 330kcal     Wartość energetyczna 1 połówki jajka z farszem pieczarkowym – 55kcal             Jajka z farszem cebulowym         Składniki:   3 jajka ugotowane na twardo (180g)   2 duże cebule (200g)   przyprawy (sól, pieprz) Przygotowanie:   Cebule kroimy w kostkę, przyprawiamy i dusimy na patelni pod przykryciem, aż zmięknie, następnie odkrywamy i odparowujemy nadmiar wody, żeby farsz nie był wodnisty. Po przestudzeniu wrzucamy do miski razem z ugotowanymi żółtkami. Miksujemy blenderem na krem, przyprawiamy i faszerujemy nim połówki jajek.             Wartość energetyczna wszystkich składników – 320kcal     Wartość energetyczna 1 połówki jajka z farszem cebulowym – 55kcal             Jajka z farszem serowym Składniki:   3 jajka ugotowane na twardo (180g)   serek kanapkowy typu Turek (100g)   przyprawy (sól, pieprz) Przygotowanie:   Do miski wrzucamy ugotowane żółtka i dowolny serek kanapkowy o kaloryczności ok. 150kcal/100g. Można użyć serka o smaku neutralnym lub smakowego – paprykowego, z rzodkiewką, łososiem, z ziołami itp. Wszystko miksujemy blenderem na krem, przyprawiamy i faszerujemy nim połówki jajek. Wartość energetyczna wszystkich składników – 420kcal     Wartość energetyczna 1 połówki jajka z farszem serowym – 70kcal Jajka faszerowane kremem z rzeżuchą         Składniki:   3 jajka ugotowane na twardo (180g)   serek kanapkowy typu Turek (100g) rzeżucha   przyprawy (sól, pieprz)     Przygotowanie:   Do miski wrzucamy ugotowane żółtka i dowolny serek kanapkowy o kaloryczności ok. 150kcal/100g. Wszystko miksujemy blenderem na krem, przyprawiamy i dodajemy posiekaną drobno rzeżuchę. Faszerujemy nim połówki jajek.             Wartość energetyczna wszystkich składników – 420kcal     Wartość energetyczna 1 połówki jajka z farszem z rzeżuchą – 70kcal             Jajka z pastą pomidorową          Składniki:   3 jajka ugotowane na twardo (180g)   serek kanapkowy typu Turek (100g)   2 łyżeczki przecieru pomidorowego (20g)   przyprawy (sól, pieprz) Przygotowanie:   Do miski wrzucamy ugotowane żółtka, dowolny serek kanapkowy o kaloryczności ok. 150kcal/100g i dwie łyżeczki przecieru pomidorowego (opcjonalnie keczupu). Wszystko miksujemy blenderem na krem, przyprawiamy i faszerujemy nim połówki jajek. Wartość energetyczna wszystkich składników – 440kcal     Wartość energetyczna 1 połówki jajka z pastą pomidorową – 75kcal Jajka faszerowane pastą z tuńczyka         Składniki:   3 jajka ugotowane na twardo (180g)   1 łyżka jogurtu naturalnego (25g) 1 puszka tuńczyka w sosie własnym (120g)   natka zielonej pietruszki   przyprawy (sól, pieprz)     Przygotowanie:   Do miski wrzucamy ugotowane żółtka, łyżkę jogurtu naturalnego i dobrze odciśniętego tuńczyka. Wszystkie składniki dokładnie rozgniatamy widelcem i mieszamy. Na koniec dodajemy posiekaną pietruszkę i przyprawy. Pastę z tuńczyka nakładamy łyżką na połówki jajek, można ją ładnie i równo uformować. Wartość energetyczna wszystkich składników – 415kcal     Wartość energetyczna 1 połówki jajka z pastą z tuńczyka – 70kcal Jajka faszerowane groszkiem         Składniki:   3 jajka ugotowane na twardo (180g)   serek kanapkowy typu Turek (50g) groszek zielony (50g)   przyprawy (sól, pieprz) Przygotowanie:   Do miski wrzucamy ugotowane żółtka, dwie łyżki dowolnego serka kanapkowego o kaloryczności ok. 150kcal/100g i dokładnie mieszamy, żeby nie było grudek. Można też zmiksować blenderem. Do powstałej pasty serowej wrzucamy groszek z puszki i mieszamy całość z przyprawami. Pastą z groszkiem faszerujemy połówki jajek. Ta forma jajek faszerowanych najbardziej przypadła do gustu moim dzieciom.           Wartość energetyczna wszystkich składników – 390kcal     Wartość energetyczna 1 połówki jajka z groszkiem – 65kcal           Jajka faszerowane szpinakiem         Składniki:   3 jajka ugotowane na twardo (180g)   serek kanapkowy typu Turek (100g)   szpinak rozdrobniony (100g)   1 ząbek czosnku   przyprawy (sól, pieprz, czosnek)     Przygotowanie:   Szpinak rozmrażamy i podsmażamy z czosnkiem przeciśniętym przez praskę, aż do odparowania nadmiaru wody. Do miski wrzucamy ugotowane żółtka, dwie łyżki dowolnego serka kanapkowego o kaloryczności ok. 150kcal/100g oraz przestudzony szpinak i dokładnie mieszamy, żeby nie było grudek. Można też zmiksować blenderem. Pastę przyprawiamy i faszerujemy nią połówki jajek.         Wartość energetyczna wszystkich składników – 430kcal     Wartość energetyczna 1 połówki jajka z pastą szpinakową – 70kcal         Jajka z wiosennymi kiełkami Składniki:   3 jajka ugotowane na twardo (180g)   serek kanapkowy typu Turek (100g)   kiełki rzodkiewki/brokuła przyprawy (sól, pieprz)     Przygotowanie:   Jajka przekrawamy na pół, żółtka można wyjąc i połączyć z serkiem lub zostawić, a na to dekoracyjnie wycisnąć serek kanapkowy. Wszystko posypujemy dowolnymi kiełkami. Najlepiej jakbyście sami je zrobili, ale w każdym markecie czy nawet dyskoncie można dostać kilka rodzajów gotowych kiełków. Polecam kiełki rzodkiewki, bo są pikantne lub świeże kiełki brokuła (na zdjęciu).         Wartość energetyczna wszystkich składników – 450kcal     Wartość energetyczna 1 połówki jajka z wiosennymi kiełkami – 75kcal           Jajka faszerowane kaszą kuskus         Składniki:   3 jajka ugotowane na twardo (180g)   kasza kuskus sucha (50g)   1 łyżka jogurtu naturalnego (25g)   rzeżucha   przyprawy (sól, pieprz) Przygotowanie:   Kaszę kuskus przygotowujemy zgodnie ze wskazówkami na opakowaniu. Do miski wrzucamy ugotowane żółtka, jogurt naturalny i dokładnie mieszamy, żeby nie było grudek. Dodajemy posiekana rzeżuchę, przestudzoną kaszę i przyprawy. Wszystko mieszamy, powinna powstać dość kleista masa, którą wypełniamy połówki jajek. Opcjonalnie można użyć kaszy jaglanej, bo jest tak samo kleista i na pewno się sprawdzi w tym farszu. Wartość energetyczna wszystkich składników – 460kcal     Wartość energetyczna 1 połówki jajka z kaszą kuskus – 75kcal Jajka faszerowane makrelą i suszonymi pomidorami Składniki:   3 jajka ugotowane na twardo (180g)   ½ średniej obranej makreli (100g)   suszone pomidory (20g)   1 łyżka jogurtu naturalnego (25g)   przyprawy (sól, pieprz) Przygotowanie:   Do miski wrzucamy obrane kawałki makreli, ugotowane żółtka, łyżkę jogurtu naturalnego i drobno pokrojone suszone pomidory. Wszystko dokładnie zgniatamy widelcem, mieszamy i przyprawiamy. Gotową pastą z makreli faszerujemy połówki jajek.           Wartość energetyczna wszystkich składników – 515kcal     Wartość energetyczna 1 połówki jajka z pastą z makreli i suszonych pomidorów – 85kcal           Jajka cytrynowe z posypkami         Składniki:   3 jajka ugotowane na twardo (180g)   serek kanapkowy typu Turek (50g)   1 łyżka soku z cytryny   dowolne posypki   przyprawy (sól, pieprz) Przygotowanie:   Do miski wrzucamy ugotowane żółtka, dowolny serek kanapkowy, łyżkę soku z cytryny i wszystko miksujemy blenderem na pastę. Jajka faszerujemy ozdobnie tutką i posypuje dowolnie i kolorowo. Przykłady posypek tutaj. Wartość energetyczna wszystkich składników – 350kcal     Wartość energetyczna 1 połówki jajka z pastą cytrynową z posypkami – 60kcal           Jajka faszerowane pastą z awokado Składniki:   3 jajka ugotowane na twardo (180g)   ½ awokado (75g)   1 łyżeczka jogurtu naturalnego (10g)   1 łyżeczka soku z cytryny   1 ząbek czosnku   przyprawy (sól, pieprz, czosnek) Przygotowanie:   Do miski wrzucamy ugotowane żółtka, dodajemy obrane awokado, przeciśnięty przez praskę czosnek, jogurt naturalny i miksujemy blenderem na gładką masę. Na końcu dodajemy sok z cytryny i przyprawiamy do smaku. Tak przygotowaną pastą wypełniamy połówki jajek.           Wartość energetyczna wszystkich składników – 400kcal     Wartość energetyczna 1 połówki jajka faszerowanego pastą awokado – 66kcal Tak naprawdę faszerować można dowolną pastą kanapkową, przypominam, ze trochę tych propozycji past już zgromadziłam, więc zapraszam do działu REWOLUCJE NABIAŁOWE, w części pasty kanapkowe macie spory wybór. 