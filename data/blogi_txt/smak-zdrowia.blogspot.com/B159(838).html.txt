Składniki: 2 jajka (120g) 1 woreczek kaszy gryczanej (100g) ½ brokułu (250g)1 chili (opcjonalnie)przyprawy  (sól, pieprz, chili, czosnek)            Przygotowanie:  Kaszę gotujemy, brokuł dzielimy na różyczki i gotujemy, ale nie może być zbyt miękki. Białka oddzielamy od żółtek, ubijamy na sztywną pianę, dodajemy żółtka i chwilę miksujemy. Następnie dodajemy ugotowaną i przestudzoną kaszę, przyprawy i dokładnie mieszamy. Blaszkę o wymiarach 15x30cm wykładamy papierem do pieczenia, wlewamy połowę masy jajecznej, układamy małe różyczki brokułu (opcjonalnie pokrojone chili jak ktoś lubi ostre) i zalewamy drugą połową masy jajecznej. Pieczemy w temperaturze 180st. ok. 30 minut, żeby jajka się ścięły. Można to jeść jako zapiekankę na obiad lub w wersji imprezowej (na zdjęciu) - po schłodzeniu pokrojone na prostokątne porcje. Z podanych proporcji wychodzi 15szt imprezowych lub 3 porcje obiadowe zapiekanki.   Wartość energetyczna całej zapiekanki z kasza gryczaną – 600kcal Wartość energetyczna 1 porcji (1/3 zapiekanki) – 200kcal Wartość energetyczna 1 porcji imprezowej (1/15 zapiekanki) – 40kcal 