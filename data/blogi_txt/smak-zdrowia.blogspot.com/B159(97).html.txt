Składniki na ciasteczka:  1 jajko (60g)  mleko (50ml)  masło (30g)  cukier (50g)  mąka (250g)  2 łyżeczki proszku do pieczenia  kilka kropli olejku waniliowego   Składniki na masę marcepanową:  marcepan (100g)  dżem niskosłodzony (200g)  woda (200ml)  żelatyna (15g)       Przygotowanie:  Masło siekamy z mąką, dodajemy resztę składników i zagniatamy jednolitą gładką kulę. Ciasto wałkujemy na 2-3mm i wykrawamy ciasteczka, tyle samo pełnych i ramek. Wałkujemy cienko, żeby po złożeniu nie były zbyt wysokie. Pieczemy w temperaturze 180st. ok. 10 minut. Z podanych proporcji wychodzi 30 ciasteczek pełnych i 30 ramek. Dżem lekko podgrzewamy z marcepanem, ale nie gotujemy. Jak tylko marcepan się rozpuści zdejmujemy z ognia. W gorącej wodzie rozpuszczamy żelatynę i dodajemy ją do masy. Dokładnie mieszamy i zostawiamy w chłodnym miejscu. Ciasteczka przekładamy lekko tężejącą masą marcepanową, wtedy ładnie się skleją. Masę marcepanową polecam z dżemem malinowym lub truskawkowym. Podaję wartości bez dekoracji. Z migdałem i odrobiną czekolady może z 10-15kcal więcej.        Wartość energetyczna całego ciasta na ciasteczka – 1415kcal Wartość energetyczna masy marcepanowej – 800kcal   Wartość energetyczna 1 ciasteczka z masą marcepanową – 75kcal 