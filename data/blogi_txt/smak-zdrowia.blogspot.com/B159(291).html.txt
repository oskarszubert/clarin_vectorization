Składniki: 4 jajka ugotowane (240g) 1 jajko surowe (60g) 1 kromka ciemnego chleba (50g) mleko (100ml) 2 duże cebule (200g) koperek 1 łyżka bułki tartej (20g) przyprawy (sól, pieprz, przyprawa do potraw z jajek)         Przygotowanie: Kromkę chleba razowe, graham lub jakiegoś ciemnego moczymy w zimnym mleku i odstawiamy na 10 minut. W tym czasie kroimy cebule w kostkę i podsmażamy na patelni, żeby zmiękła. Po przestudzeniu mielimy ją razem z chlebem i mlekiem. Mleka nie odlewamy, jest go na tyle mało, że chleb powinien całkowicie je wchłonąć. Do tej masy dodajemy pokrojone ugotowane jajka, niezbyt drobno, tak żeby były wyczuwalne całe kawałki jajka. Wbijamy surowe jajko, wsypujemy posiekany koperek i przyprawiamy. Całość dokładnie mieszamy. Kotlety formujemy mokrą dłonią, najlepiej obsypać je bułką tartą, żeby nie przywierały do patelni. Smażymy, aż będą rumiane. Z podanych proporcji wychodzi 10szt.   Wartość energetyczna całej masy jajecznej na kotlety – 750kcal Wartość energetyczna 1 kotleta jajecznego – 75kcal 