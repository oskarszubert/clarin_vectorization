Przepis dla tych, co wolą z mąką pełnoziarnistą. Oczywiście wychodzą pyszne, mniej rosną, ale są za to bardziej kształtne. I lepiej się wałkuje ciasto, można cieniej i wyszło mi 25szt. Tylko tyle różnic zauważyłam.         Składniki na ciasto: mleko (50ml) jogurt naturalny (100ml) drożdże (20g) mąka pełnoziarnista (200g) olej (5ml) jajko do posmarowania Składniki na farsz: cebula (500g) przyprawy (sól, pieprz) Przygotowanie:  Przygotowujemy farsz. Cebulę kroimy w kostkę, wrzucamy na patelnię, solimy i dusimy pod przykryciem, aż zmięknie. Nie za długo, żeby nie była zbyt sucha. Następnie miksujemy cebulę Benderem i ewentualnie przyprawiamy. Ja użyłam tylko trochę soli, dzięki czemu farsz był delikatny i słodkawy, ale można zrobić w wersji na ostro jeśli ktoś lubi. Farsz odstawiamy na pół godziny do lodówki.   Przygotowujemy ciasto drożdżowe. Mleko mieszamy z jogurtem naturalnym, dodajemy drożdże i mieszamy, żeby się rozpuściły. Dodajemy mąkę i przyprawy (głównie sól) i wyrabiamy ciasto. Pod koniec wyrabiania dodajemy odrobinę oleju, żeby nam ciasto ładnie odeszło od ręki. Nie zostawiamy do wyrośnięcia, od razu wałkujemy na placek grubości 0,5cm, wykrawamy foremką krążki jak na pierogi, nakładamy farsz i kleimy paszteciki. Układamy na blaszce na papierze do pieczenia. Każdy smarujemy roztrzepanym jajkiem i posypujemy dowolnymi przyprawami. Pieczemy w temperaturze 180st. ok. 15-20 minut, aż będą rumiane. Z podanych proporcji wychodzi 25szt.        Wartość energetyczna całego ciasta na paszteciki – 900kcal Wartość energetyczna całego farszu cebulowego – 120kcal Wartość energetyczna 1 pasztecika – 40kcal 