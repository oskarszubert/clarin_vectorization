Składniki na spody:  3 ziemniaki (400g)  4 marchewki (400g)  2 jajka (120g)  przyprawy (sól, pieprz)           Przygotowanie: Ziemniaki i marchew trzemy na tarce o drobnych oczkach, nadmiar wody odsączamy, dodajemy przyprawy i surowe jajka. Smażymy 6 w miarę prostokątnych i równych placków. Można 4 większe, ale mniejsze lepiej się przewraca na patelni.    Składniki na masę brokułową: ½ brokuła (250g) ½ kostki sera białego (100g) sok z ½ cytryny 2 ząbki czosnku  przyprawy (sól, pieprz, czosnek) Przygotowanie:  Brokuła gotujemy, jak przestygnie wrzucamy go do miski razem z serem, czosnkiem i sokiem z cytryny. Wszystko miksujemy blenderem na gładką masę i przyprawiamy.    Składniki na masę surimi:  kostka białego sera (200g)  ½ paczki surimi (125g)  2 jajka (120g)  przyprawy (sól, pieprz, papryka słodka, chili)    Przygotowanie:  Jajka gotujemy. Do miski wrzucamy biały ser, jajka i paluszki krabowe. Wszystko miksujemy na gładką masę i przyprawiamy.    Placki ziemniaczano-marchewkowe przekładamy masami w następującej kolejności: placek-pasta- placek-pasta i tak robimy 3 duże przekładańce. Każdy z nich kroimy na 6 równych części i każdą z osobna dekorujemy. Z podanych proporcji wychodzi 18szt. małych przekładańców. Wartość energetyczna wszystkich przekładańców – 1160kcal Wartość energetyczna 1 małego przekładańca – 65kcal 