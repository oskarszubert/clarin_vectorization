Podstawowy deser na ciepło, który może być urozmaiceniem nudnego dnia na diecie. Owoc to jedno, słodycz z niego płynąca to drugie. Czas na to poświęcony niewielki, a zawsze to odmiana.Pierwsze co Wam się kojarzy z pieczonymi jabłkami to zapewne cynamon i wanilia, ale ja odkryłam jeszcze przyprawę korzenną do piernika i przyprawę do grzańca malinową, polecam dodać po łyżeczce do tego deseru, pachnie i smakuje bardzo dobrze.     Składniki:1 duże jabłko (250g)½ łyżeczki cukru waniliowego (5g)¼ łyżeczki cynamonu         Przygotowanie:Jabłko wydrążamy – ścinamy górę z ogonkiem i zostawiamy ją jako przykrywkę, a środek wydrążamy łyżeczką. Miąższ kroimy w kosteczkę, mieszamy z cukrem i przyprawami (cynamonem, przyprawami korzennymi lub przyprawą do grzańca) i tak przygotowanym nadzieniem napełniamy jabłko i razem z pokrywką wstawiamy do piekarnika. Jeśli robimy jedną sztukę, to szybciej i łatwiej jest upiec je po prostu w mikrofalówce, bo zajmuje to ok. 5 minut. Jeśli robicie w większej ilości dla całej rodziny, to pieczemy w piekarniku w temperaturze 200st. ok. 30 minut. Wartość energetyczna pieczonego jabłka – 120kcal 