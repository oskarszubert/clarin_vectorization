Różnicę w kanapkach przed dietą i po diecie mniej więcej pokazałam w artykule Od śniadania do kolacji… Zakładam, że jak ktoś jest na diecie, to już przywykł do mojej zasady, że chlebek jemy ciemny i wszelkie pieczywo ciemne, ewentualnie pieczywo chrupkie.   Poniżej przedstawiam wszystkie rodzaje pieczywa, które kiedykolwiek używałam i przybliżone wartości kaloryczne. Dobrałam takie ilości wszystkiego, żeby w przybliżeniu kalorycznie wyszło na to samo.      - 2 kromki ciemnego pieczywa (140kcal)   - 1 bułka pełnoziarnista (160kcal)   - 6 kromek pieczywa chrupkiego razowego (150kcal)   - 4 wafle ryżowe (150kcal)                          Mam doświadczenia z każdym tym pieczywem i powiem jedno. Pieczywo chrupkie jadłam, owszem, bo bardzo je lubię. Ale nie powiem, żebym czuła się po takich kanapkach, że faktycznie to był posiłek i się najadłam. Taka bardziej przekąska, a nie śniadanie. W ostatnich miesiącach wróciłam do chleba, albo nawet do bułek pełnoziarnistych. Ale w fazie diety można wybierać i dobierać takie ilości, żeby kalorycznie odchudzić talerz, każdemu zostawiam wybór. Przedstawiam 4 rodzaje kanapek, wraz z wyliczeniami   Na talerzu macie obraz tego jakich składników użyłam do zrobienia przykładowych kanapek:      - wybrane pieczywo (bułka, chleb pełnoziarnisty, pieczywo chrupkie lub wafle ryżowe) ,   - łyżkę serka kanapkowego (30g),   - 2 plasterki wędliny drobiowej (30g),   - pół małego pomidora (50g),   - pół małej cebuli (25g).     W sumie wszystkie dodatki to ok. 110kcal Kanapki z pieczywa chrupkiego          4 kanapki z dodatkami jak powyżej (z dodatkiem sałaty) Wartość energetyczna wszystkich kanapek – 220kcal Wartość energetyczna 1 kanapki – 55kcal Kanapki z wafli ryżowych             3 kanapki z dodatkami jak powyżej (z dodatkiem sałaty) Wartość energetyczna wszystkich kanapek – 230kcal Wartość energetyczna 1 kanapki – 75kcal Kanapki z chleba pełnoziarnistego         2 kanapki z dodatkami jak powyżej (z dodatkiem sałaty) Wartość energetyczna wszystkich kanapek – 250kcal Wartość energetyczna 1 kanapki – 125kcal Kanapki z bułki pełnoziarnistej     1 bułka z dodatkami jak powyżej (z dodatkiem sałaty)      Bułka przedstawiona na kilka sposobów przygotowania, każda wersja tak samo kaloryczna. Wartość energetyczna całej bułki – 270kcal Pamiętajcie, że są różne rodzaje chleba, pieczywa chrupkiego czy rozmiary bułek. To są tylko przykłady, które mają zobrazować co jest najmniej a co najbardziej kaloryczne. Ale to działa w dwie strony, bo trzeba też myśleć o tym co najbardziej będzie sycące. W przypadku śniadania nie warto jeść byle czego, rano to trzeba nabrać sił na cały dzień! 