Składniki: 3 jajka (180g) 1 łyżka mąki pełnoziarnistej (20g)  1 łyżka kakao (10g) 1 paczka cukru waniliowego (15g) 1 łyżeczka proszku do pieczenia 1 galaretka owocowa woda (350ml) mleko (100ml) garść owoców                              Przygotowanie: Pokombinowałam z poprzednim przepisem i zrobiłam inną roladę, zasada podobna jak cytrynowej, ale tym razem nie na mące kukurydzianej, a na pełnoziarnistej z dodatkiem kakao. Biszkopt na pełnoziarnistej lepiej rośnie, więc użyłam największej blachy w piekarniku i moim zdaniem ta rolada jest  ciekawsza pod względem kolorystycznym. Dodatkowo do galaretki zamiast jogurtu naturalnego jest mleko – zmian smakowych nie zauważyłam. Białka oddzielamy od żółtek i ubijamy na sztywną pianę, wsypujemy cukier i ciągle miksując dodajemy żółtka. Następnie dodajemy mąkę pełnoziarnistą wymieszaną z proszkiem do pieczenia i kakao i delikatnie mieszamy łyżka. Blaszkę o wymiarach 40x45cm wykładamy papierem do pieczenia i wylewamy na nią masę jajeczną na grubość ok. 0,5-1cm. Pieczemy w temperaturze 180st. ok. 10 minut. Galaretkę rozpuszczamy w 350ml gorącej wody, studzimy i jak już będzie chłodna miksując dodajemy mleko. Odstawiamy masę i czekamy, aż lekko stężeje (na tyle, żeby się nie lała).  Na upieczony i przestudzony biszkopt nakładamy cienko masę jogurtową, posypujemy garścią owoców i zwijamy dość ciasno w roladę. Całość owijamy folią spożywczą i wstawiamy do lodówki na noc, żeby stężało. Z podanych proporcji wychodzi 25 porcji o grubości ok. 1cm.     Wartość energetyczna całej rolady – 720kcal  Wartość energetyczna 1 porcji – 30kcal 