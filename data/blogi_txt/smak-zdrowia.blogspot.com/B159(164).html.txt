Otwieram nowy dział poświęcony aktywności fizycznej w powiązaniu z dietą i zdrowym stylem życia. Ale nie ja go będę prowadzić. Przedstawiam Wam pomysłodawcę i autora wszystkich wpisów, które będą się na ten temat pojawiać.   Mariusz Bartkowski – absolwent Akademii Wychowania Fizycznego w Gdańsku. Na co dzień trener pływania, instruktor piłki nożnej i nauczyciel WF. Jego hobby to żywienie, dietetyka, sport, fizjologia i aktywność fizyczna. Człowiek, który oprócz tego, że czyta i się interesuje tymi dziedzinami, to jeszcze lubi różne nowe trendy testować na sobie, zdobywając tym doświadczenie i wyrabiając opinię o nowościach.   Propozycja współpracy z Mariuszem wyszła od niego. Napisał do mnie, że chciałby podzielić się z Wami bezinteresownie swoją wiedzą, z czystej przyjemności i zamiłowania do tego co robi. Razem doszliśmy do wniosku, że blog o zdrowym żywieniu i diecie powinien być uzupełniony o wiedzę dotycząca aktywności fizycznej. Ja się na sportach nie znam, więc nigdy nie odważyłabym się podjąć tu tych tematów. Myślę, że oko specjalisty nam się przyda.   Nie bójcie się, nie będziemy tu przedstawiać fachowej i specjalistycznej wiedzy z nadmiarem zbędnych szczegółów, których przeciętny człowiek nie rozumie. Mariusz pisze, a ja okiem sportowego laika wybieram to, co najważniejsze dla nas, walczących z nadwagą i zmieniających styl życia na ogólnie rzecz biorąc – zdrowy.   Zadaniem tego działu i tych wpisów, będzie nakierowanie Was na wybór właściwej dla siebie aktywności fizycznej w powiązaniu z życiową dietą. Często chcemy się poruszać, ale nie zawsze dobrze dobieramy dyscypliny, które nas zniechęcają, za bardzo męczą lub nie przynoszą efektów takich, o jakich marzymy.   Plan jest taki, że w miarę regularnie będziemy publikować wpisy o tematyce dotyczącej aktywności fizycznej. Na początek ogólne, później każdy wpis będzie dotyczył konkretnego sportu – wad i zalet, komu się taką aktywność poleca, a kto powinien unikać. Jakie jeszcze tematy? – to wyjdzie w trakcie, nie wiem na ile dział zostanie przez Was odebrany pozytywnie i na ile aktywnie będziecie w nim uczestniczyć. W kwestii technicznej – Skrót do działu umieszczam w spisie treści,   Na wszystkie pytania pod wpisami z tego działu będzie odpowiadać Mariusz. Z osobistymi problemami piszcie do niego na maila, odważył się go podać i obiecał odpisywać i Wam pomagać.   Kontakt do Mariusza: mariusz19x@interia.pl 