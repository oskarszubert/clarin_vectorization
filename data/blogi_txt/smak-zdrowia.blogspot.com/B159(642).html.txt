Składniki: 2 piersi z kurczaka (500g) 1 jajko (60g) pieczarki (250g) natka pietruszki przyprawy (sól, pieprz) Przygotowanie: Pieczarki drobno kroimy i podsmażamy na patelni, aż zmiękną a nadmiar wody odparuje.Mięso z surowej piersi z kurczaka mielimy w maszynce do mięsa, dodajemy surowe jajko i przyprawiamy. Mięso dzielimy na dwie części. Do jednej dodajemy posiekaną natkę pietruszki, do drugiej części dodajemy podsmażone pieczarki. Rozkładamy folię spożywczą, skrapiamy wodą (żeby później mięso ładnie od niej odchodziło). Bierzemy ¼ mięsa z pietruszką i formujemy prostokąt ok. 10cm szeroki i 15cm długi, bardzo płaski na 0,5cm. Przyklepujemy, żeby było równomiernie wysokie i na środek kładziemy wałek o długości 10cm z ¼ mięsa z pieczarkami. Otaczamy ten wałek mięsem pietruszkowym i zawijamy gotową roladkę w folię. Podobnie przygotowujemy pozostałe 3 roladki, każda w osobnej folii. W garnku gotujemy wodę i wrzucamy na wrzątek nasze roladki, razem z folią. Po kilku sekundach mięso zmieni kolor na biały, wtedy można już usunąć folię bez obawy o utratę kształtu roladki. Gotujemy ok. 15 minut. Z podanych proporcji wychodzą 4szt. W wersji imprezowej lub na kanapkę w plasterkach 0,5mm wychodzi ok. 60szt.    Wartość energetyczna całego mięsa na roladki – 630kcal Wartość energetyczna 1 roladki – 160kcal Wartość energetyczna 1 plasterkach w wersji kanapkowej – 10kcal 