Składniki: mąka pszenna (200g) 1 jajko (60g) woda (100ml) 1 łyżeczka cukru (5g) drożdże (20g) ½ kostki sera typu feta Light (150g) suszone pomidory (20g) świeże zioła przyprawy (sól, pieprz, bazylia)            Przygotowanie:  W ciepłej wodzie rozpuszczamy drożdże i cukier, dodajemy jajko i dokładnie mieszamy. Wsypujemy mąkę, sól i dowolne przyprawy i wyrabiamy ciasto ręcznie. Odstawiamy do wyrośnięcia na około 45minut, do podwojenia objętości. Po wyrośnięciu ciasto lekko rozwałkowujemy i wykładamy nim dno tortownicy (24cm). Na wierzch wrzucamy pokrojoną w kostkę fetę, pokrojone suszone pomidory i dowolne zioła, świeże lub suszone. Zostawiamy ciasto do wyrośnięcia. Co jakiś czas do niego zaglądamy i wciskamy lekko kosteczki fety i pomidory, dzięki temu po upieczeniu będą „osadzone” w cieście i nie powinny wypadać. Drożdżówkę pieczemy w temperaturze 180st. ok. 25minut, aż się przyrumieni. Można ją spożywać na ciepło lub po ostygnięciu, może też spełniać funkcję chleba. Z podanych proporcji wychodzi 12 porcji.         Wartość energetyczna całej drożdżówki z fetą – 1200kcal  Wartość energetyczna 1 porcji (1/12 drożdżówki) – 100kcal 