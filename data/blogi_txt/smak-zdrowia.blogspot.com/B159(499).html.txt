Składniki: soczewica brązowa suche ziarna (200g) pieczarki (250g) 2 duże cebule (200g) otręby owsiane (50g) 2 jajka (120g) przyprawy (sól, pieprz)            Przygotowanie: Soczewicę moczymy kilka godzin, następnie gotujemy do miękkości. Przesypujemy na sitko i odsączamy. Pieczarki trzemy na tarce, cebule kroimy w kostkę i wszystko dusimy na patelni pod przykryciem, nadmiar wody odparowujemy lub odlewamy. Wszystkie składniki studzimy, po czym miksujemy blenderem tak długo, aż będziemy mieć konsystencję kremy lub musu. Dodajemy jajka i jeszcze chwilę miksujemy, aż do połączenia wszystkich składników. Na koniec dodajemy suche otręby owsiane i przyprawiamy. Masę na pasztet przekładamy do keksówki o wymiarach 25x10cm i posypujemy dowolnie przyprawami. Pieczemy w piekarniku w temperaturze 180st. ok. 50 minut. Po przestygnięciu pasztet wkładamy do lodówki i kroimy dopiero po kilku godzinach, jak będzie mocno schłodzony. Z podanych proporcji wychodzi 14 kawałków o grubości 1,5cm.    Wartość energetyczna całego pasztetu z soczewicy – 1165kcal Wartość energetyczna 1 porcji (1/14 pasztetu) – 80kcal 