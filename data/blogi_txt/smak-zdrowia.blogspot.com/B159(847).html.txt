Składniki: ziemniaki (500g) cieciorka suche ziarna (100g) ogórki kiszone (100g) 1 łyżka jogurtu naturalnego (25g) przyprawy (sól, pieprz, papryka słodka, przyprawa do ziemniaków) Przygotowanie: Cieciorkę moczymy kilka godzin, następnie gotujemy do miękkości. Po przestudzeniu dodajemy do niej łyżkę jogurtu i lekko miksujemy blenderem tak, żeby zostały nam większe kawałki cieciorki. Następnie dodajemy starte ogórki kiszone, przyprawy i całość dokładnie mieszamy. Surowe ziemniaki kroimy na pół, lekko wydrążamy środek, żeby było miejsce na farsz i układamy je na blaszce na papierze do pieczenia. Posypujemy dowolnymi przyprawami i pieczemy w temperaturze 200st. około 30 minut. Po tym czasie powinny być już prawie gotowe, więc nakładamy farsz i podpiekamy jeszcze około 10 minut (przypiekanie górne). Farszu starcza na nadzianie około 10 połówek średnich ziemniaków.    Wartość energetyczna wszystkich faszerowanych ziemniaków – 680kcal Wartość energetyczna 1 porcji jako danie (1/2 ziemniaków) – 340kcal Wartość energetyczna 1 porcji jako dodatek do obiadu (1/4 ziemniaków) – 170kcal 