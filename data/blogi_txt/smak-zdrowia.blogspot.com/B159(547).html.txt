Składniki:  mąka pełnoziarnista (120g)  woda (50ml)  drożdże (25g)  margaryna (10g)  przyprawy (sól, pieprz, przyprawa meksykańska, papryka słodka, chili)               Przygotowanie: W gorącej wodzie rozpuszczamy margarynę, chwilę czekamy aż ostygnie, dorzucamy drożdże i mieszamy, żeby się dobrze rozpuściły. Płyn wlewamy do mąki, mocno przyprawiamy i wyrabiamy ciasto. Powinna nam wyjść zwarta nie klejąca się kulka. Następnie wałkujemy ciasto na grubość ok. 3mm i wycinamy nożem lub radełkiem cienkie paseczki o szerokości ok. 5mm. Wycięte paski układamy na blaszce, na papierze do pieczenia, możemy kłaść je na płasko lub fantazyjnie poskręcać w spiralki. Blachę odstawiamy w ciepłe miejsce na ok. 20-30 minut do wyrośnięcia. Paluszki pieczemy w temperaturze 180st. ok. 10-15 minut, aż będą rumiane.  Z podanych proporcji wychodzi 40 paluszków o długości ok. 15cm.            Ekperymentalnie zrobiłam ciasto bez tłuszczu, ale nie polecam. W pierwszy dzień są smaczne i chrupiące, w drugi już lekko gumowe. A taka ilość tłuszczu na wszystkie paluszki nie zaszkodzi, także śmiało.    Na zdjęciu inne przekąski, to samo ciasto, tylko paluszki pozawijałam w supełki (moja nieudolność zrobienia precelków spowodowała, że w chwili totalnego zwątpienia wywiązałam supły i do piekarnika). Wartość energetyczna całego ciasta na paluszki – 455kcal Wartość energetyczna 1 paluszka – 11kcal 