Lekkie i ciekawe podanie jakiejkolwiek sałatki. Zamiast nie zawsze ciekawie wyglądającej sałatki w misce - można ją poporcjować i zawinąć w liście zwykłej sałaty. Nazwałam je z niespodzianką, bo przy umiejętnym zawinięciu nie widać co w sałacie ukryliśmy. Jest to sposób na niskokaloryczną efektowną przystawkę, bo liście sałaty to prawie zero kalorii, więc właściwie liczymy tylko sam farsz.              Przykładowe nadzienie:  kuskus (50g)  seler ze słoika (160g)  kiełki (100g) przyprawy (sól, pieprz)               Przygotowanie:  Kaszę przygotowujemy zgodnie z przepisem na opakowaniu. Wszystkie składniki mieszamy, przyprawiamy. Rozkładamy duże liście sałaty i nakładamy do środka nadzienie lub sałatkę, delikatnie zwijamy liście i w razie potrzeby spinamy ozdobnymi wykałaczkami. Z podanych proporcji wychodzi 6szt.     Wartość energetyczna całego nadzienia z kuskusem – 270kcal  Wartość energetyczna jednej sałaty z niespodzianką – 45kcal 