Składniki: 2 filety rybne (200g) 1 por (200g) 2 duże marchewki (200g) jogurt naturalny (100g) sok z ½ cytryny ½ łyżeczki imbiru przyprawy (sól, pieprz, imbir)        Przygotowanie: Filety rybne dzielimy na pół, każdą z 4 części solimy i smażymy na patelni bez tłuszczu, najlepiej pod przykryciem, żeby rybka była soczysta. Pora kroimy w paseczki, marchewkę trzemy na tarce na grubych oczkach. Warzywa podsmażamy z przyprawami pod przykryciem, aż zmiękną. Jak przestygną dodajemy sok z cytryny, sproszkowany lub świeży imbir i jogurt naturalny. Wszystko dokładnie mieszamy i dodajemy do usmażonych filetów. To danie można serwować na ciepło jak i na zimno w wersji rybka pod pierzynką z pora. Z podanych proporcji wychodzą 4 porcje (50g ryby z ¼ warzyw).      Wartość energetyczna ryby (np. morszczuk, dorsz) – 180kcal Wartość energetyczna całych warzyw w sosie jogurtowym – 145kcal Wartość energetyczna 1 porcji ryby z warzywami (50g fileta i ¼ warzyw) – 80kcal 