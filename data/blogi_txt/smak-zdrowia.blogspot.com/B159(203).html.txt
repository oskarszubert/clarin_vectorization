Składniki: ½ kostki białego chudego sera (100g)mąka pełnoziarnista (100g) masło (10g) 1 paczka cukru waniliowego (15g) 1 łyżeczka sody 1 gruszka (150g)      Przygotowanie: Biały ser rozdrabniamy widelcem, dodajemy masło, mąkę, cukier waniliowy i łyżeczkę sody. Wyrabiamy ciasto na jednolitą zwartą kulę, gdyby się bardzo kleiło, to podsypujemy lekko mąką. Ciasto odstawiamy na pół godziny do lodówki. Gruszkę w skórce kroimy na 12 cząstek. Po wyciągnięciu z lodówki ciasto wałkujemy na prostokąt o grubości ok. 3-4mm i tniemy go na 12 ok. 1,5cm pasków. Każdą cząstkę gruszki owijamy paskiem ciasta serowego. Owinięte gruszki układamy na papierze do pieczenia i pieczemy w temperaturze 180st. ok. 20 minut, aż się przyrumienią. Z podanych proporcji wychodzi 12szt.  Próbowałam wersję ciasta serowego z jajkiem, bez tłuszczu. Jest smaczne, ale tylko w pierwszym dniu, później jest lekko gumowe, więc polecam jednak tą wersję ciasta z odrobiną tłuszczu. Ja posypałam ciacha startą czekoladą, zużyłam na to 1 kosteczkę czekolady z nadzieniem (na wszystkie gruszki), więc przy takiej ilości nawet nie ma co zawracać sobie głowy kaloriami, a czekoladę warto dodać, bo lepiej smakują.    Wartość energetyczna całego ciasta serowego z gruszką – 645kcal Wartość energetyczna 1 ciasteczka z gruszką – 55kcal 