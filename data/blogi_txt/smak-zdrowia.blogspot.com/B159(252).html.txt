Mój dobry znajomy powiedział mi kiedyś: Magda maniaku, ty się opanuj. Ileż można wymyślić sposobów na kapustę?  Moim zdaniem – nieskończenie wiele, więc ten pomysł z dedykacją dla niedowiarka.          Składniki: kapusta włoska (500g) jogurt naturalny (100g) 1 łyżeczka cynamonu 1 łyżeczka słodkiej papryki sól                      Przygotowanie: Kapustę kroimy. W garnku gotujemy osoloną wodę i na wrzątek wrzucamy kapustę. Gotujemy ok. 2-3 minut, po czym odsączamy na sitku. Po tak krótkim czasie gotowania będzie chrupiąca, ale ugotowana i słodka. W kubeczku mieszamy jogurt z odrobiną soli, z cynamonem i papryką słodką. Przestudzoną kapustę polewamy dressingiem. Polecam lekko przestudzoną lub nawet schłodzoną w lodówce, na ciepło też dobra, ale może być bardziej rozgotowana i mnie chrupiąca po podgrzaniu.    Wartość energetyczna całej kapusty z jogurtem cynamonowym – 220kcal Wartość energetyczna 1 porcji (1/2 kapusty) – 110kcal 