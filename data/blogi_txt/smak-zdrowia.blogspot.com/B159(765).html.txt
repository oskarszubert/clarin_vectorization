Surówka banalna, ale połączenie dla mnie zaskakujące, dlatego podpowiadam. Biała kapusta z gomasio z siemienia lnianego. Surówka ma bardzo fajny orzechowy posmak i zapach, bardzo pozytywne doświadczenie z gomasio (a myślałam, że o kapuście wiem już wszystko).       Składniki: kapusta biała (300g) 1 łyżka octu winnego 2 łyżki jogurtu naturalnego (50g) 2 łyżeczki gomasio z siemienia lnianego (10g)  przepis na gomasio tutaj Przygotowanie:  Kapustę drobno kroimy (lub trzemy na tarce o grubych oczkach). Dodajemy jogurt naturalny, ocet winny lub jabłkowy do smaku. Wszystko posypujemy gomasio z siemienia lnianego i dokładnie mieszamy. Ilość gomasio według uznania, zależy od proporcji sól-siemię lniane. Zostawiamy na około 30 minut, żeby kapusta zmiękła.   Wartość energetyczna całej surówki z białej kapusty – 165kcal Wartość energetyczna 1 porcji (1/3 surówki) – 80kcal 