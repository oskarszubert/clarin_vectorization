Składniki na ciasto: mąka pełnoziarnista (150g) woda (50ml) drożdże (20g) 2 łyżki szpinaku rozdrobnionego (50g) przyprawy (sól, czosnek) Składniki na farsz: 1 pierś z kurczaka (250g) 1 jajko (60g) zielony groszek (100g) przyprawy  (sól, czosnek, przyprawa do kurczaka)      Przygotowanie: Surową pierś z kurczaka mielimy, dodajemy jajko, przyprawy i mieszamy ręką na gładką masę. Następnie delikatnie mieszamy z groszkiem, żeby nam się nie rozpadł. W ciepłej wodzie rozpuszczamy drożdże, szpinak rozmrażamy, odparowujemy z wody i przyprawiamy solą i czosnkiem granulowanym. Wszystko dodajemy do mąki i zagniatamy ciasto. Następnie ciasto cienko wałkujemy, na ok. 2-3mm i kroimy na małe prostokąty, o wymiarach ok. 4x8cm. Na środek nakładamy łyżeczkę surowej masy mięsnej i zawijamy boki ciasta, sklejamy je na wodę na górze. Paszteciki zostawiamy na ok. 45minut do wyrośnięcia. Pieczemy w temperaturze 150st ok. 20 minut. Z podanych proporcji wychodzi 20szt.        Wartość energetyczna całego ciasta na paszteciki – 560kcal Wartość energetyczna całego farszu na paszteciki – 415kcal Wartość energetyczna 1 pasztecika – 48kcal 