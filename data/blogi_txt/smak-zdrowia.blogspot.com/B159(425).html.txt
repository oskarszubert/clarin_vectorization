Tłuszcze są niezbędne do prawidłowego funkcjonowania organizmu, ale tak jak to zwykle bywa na diecie – trzeba zachować umiar. Powinny to być tłuszcze zdrowe o wysokiej jakości, a najlepszą jakość mają oleje tłoczone na zimno. Wybór olejów na rynku jest ogromny, o niektórych sama niedawno się dowiedziałam i tymi informacjami chciałam się z Wami podzielić w ramach podsumowania mojej wiedzy o tłuszczach, o czym pisałam w wielu komentarzach. Tłuszcze są niezbędne przy wchłanianiu witamin A, D, E i K. Są źródłem Niezbędnych Nienasyconych Kwasów Tłuszczowych, czyli tych dobrych źródeł energii, które zapewniają prawidłowe funkcjonowanie organizmu.  Kwasy tłuszczowe OMEGA-3 (kwas alfa- linolenowy) Te kwasy tłuszczowe mają bardzo wiele zalet, między innymi: działają przeciwnowotworowo (zwłaszcza dotyczy to raka piersi, okrężnicy i prostaty), spowalniają starzenie się komórek,  obniżają poziom trójglicerydów we krwi, poziom cholesterolu i zmniejszają ryzyko zawału serca Kwasy tłuszczowe OMEGA-6 (kwas linolowy) Podobnie jak omega-3 wpływają korzystnie na nasze zdrowie. Jednak zbyt duże spożycie kwasów tłuszczowych omega-6 sprzyja rozwojowi chorób nowotworowych. Dlatego ważne jest zachowanie odpowiednich proporcji spożycia wspomnianego omega-3  i omega-6. Kwasy tłuszczowe OMEGA-9 (kwas oleinowy) Zmniejszają poziom złego cholesterolu jednocześnie podnosząc poziom dobrego. Tym samym mają korzystne działanie na serce i chronią przed zawałem. Kwasy tłuszczowe omega-9 mogą być poddawane obróbce termicznej nie tracąc swoich właściwości odżywczych.             Wybór olejów na rynku jest bardzo duży, więc przedstawiam te, które udało mi się znaleźć, od tych najbardziej popularnych i powszechnie dostępnych, do wyszukanych smaków z dalekich zakątków świata, które można znaleźć w sklepach internetowych. Jednym z takich sklepów, który znam i mogę polecić jest OLEOFARM FABRYKA ZDROWIA.   OLEJ RZEPAKOWY Olej tłoczony z nasion rzepaku ma podobny skład i wzajemny stosunek ilościowy kwasów tłuszczowych do składu oliwy z oliwek: 60% składa się z kwasu tłuszczowego omega-9, pozostałe kwasy należą do grupy omega-6 i omega-3. Dzięki wysokiej zawartości nienasyconych kwasów tłuszczowych olej rzepakowy zimno tłoczony stosowany jest w profilaktyce chorób serca i układu krążenia. Pomaga utrzymać prawidłowy poziom cholesterolu i ciśnienie krwi. Olej rzepakowy polecany jest do potraw na zimno. Można też na nim smażyć   OLEJ SŁONECZNIKOWY   Olej słonecznikowy prawie w 65% składa się z kwasu omega-6 i w ok. 20% z kwasu omega-9. Kwasy te uczestniczą w transporcie cholesterolu w tętnicach, tym samym wpływając korzystnie na pracę układu krążenia. Olej słonecznikowy jest doskonałym składnikiem diet osób chcących utrzymać prawidłowy poziom cholesterolu we krwi. Co do zastosowania wskazówki takie same jak przy rzepakowym, do podawania raczej na zimno. Należy unikać długiego smażenia, bo wtedy robi się bezwartościowy przez utlenianie nienasyconych kwasów tłuszczowych.    OLIWA Z OLIWEK Oliwa z oliwek w 70% składa się z kwasu omega-9 i ma istotne znaczenie w profilaktyce chorób serca i miażdżycy. Kwasy te dbają o prawidłowy poziom cholesterolu LDL, czyli tzw. „złego cholesterolu”. Szerokie zastosowanie oliwy z oliwek od lat bardzo doceniane, bo nadaje się ona do spożycia zarówno na zimno jak i na ciepło. Jest najlepsza do smażenia spośród tych najbardziej znanych olejów. Można na niej smażyć do temperatury 180st.C.       OLEJ LNIANY Olej lniany zawiera do 70% kwasów omega-3 i ok. 15% kwasów omega-6, koniecznych do prawidłowego funkcjonowania organizmu. Olej lniany podnosi odporność organizmu i wspomaga utrzymanie prawidłowego poziomu cholesterolu. Działa korzystnie na pamięć i koncentrację, a także na układ trawienny chroniąc błony śluzowe przed podrażnieniem i zapewniając prawidłową perystaltykę jelit. Bardzo korzystnie wpływa na włosy, paznokcie i skórę, opóźniając procesy starzenia. Przeznaczony jest do stosowania na zimno, do potraw słonych i słodkich. Nie wolno na nim smażyć, bo przy podwyższonej temperaturze gwałtownie utleniają się nienasycone kwasy tłuszczowe.      OLEJ Z PESTEK WINOGRON Olej z pestek winogron charakteryzuje się wysokim poziomem kwasu omega-6, którego zawiera ok. 65%. Pełni on rolę naturalnego „transportera” cholesterolu we krwi, przyczynia się także do utrzymania prawidłowego poziomu „złego” cholesterolu oraz ma zastosowanie w profilaktyce chorób serca. Jego podstawową zaletą jest nieporównywalna z żadnym innym olejem właściwość zachowywania naturalnego smaku potraw. Potrawy usmażone na oleju z pestek winogron nie zmienią swoich subtelnych nut smakowych i zapachowych, a przede wszystkim nie będą miały tłustego posmaku. OLEJ KUKURYDZIANY Olej kukurydziany otrzymywany jest z zarodków kukurydzy. Zawiera ok. 55% kwasu omega-6, prawie 30% kwasu omega-9 oraz dużą ilość naturalnej witaminy E. Witamina E chroni nasze komórki przed utlenianiem i bierze udział w procesie dostarczania składników odżywczych do komórek. Olej kukurydziany można stosować wyłącznie na zimno.       OLEJ RYŻOWY Olej ryżowy otrzymywany z łusek ziaren ryżu, a dokładniej z otrębów ryżowych. Olej zawiera bardzo duże ilości witaminy E odpowiedzialnej za gospodarkę wodną organizmu. Jest bogatym źródłem kwasów omega-3 i omega-6. Doskonale nadaje się do smażenia, gdyż w małym stopniu wchłaniany jest przez potrawy na nim przygotowywane. Dzięki temu dania zachowują swój oryginalny smak. Można go stosować również na zimno.    OLEJ Z AWOKADO Awokado jest owocem o bardzo dużej zawartości tłuszczu. W niektórych krajach owoc awokado jest nazywany „owocem maślanym”. Olej z miąższu owoców awokado zawiera bardzo dużo kwasu omega-9, bo aż 60% oraz około 10% kwasu omega-6. Olej z awokado jest naturalnym kosmetykiem posiadającym wyjątkowe właściwości regenerujące i zmiękczające skórę. Posiada zdolność do bardzo głębokiej penetracji skóry i stymulacji syntezy kolagenu. Przeznaczony jest do stosowania wyłącznie na zimno.    OLEJ KROKOSZOWY Olej otrzymywany z nasion krokosza, zawiera ponad 70% kwasów omega-6 oraz około 15% omega-9, z których słynie oliwa z oliwek. Dzięki bogactwu nienasyconych kwasów tłuszczowych olej krokoszowy może być stosowany w profilaktyce jako dodatek do diety osób dbających o swoje serce. Olej ten jest również naturalnym kosmetykiem. Stosowany zewnętrznie pomaga spowolnić odrost włosów po depilacji. Polecany jest do stosowania tylko do potraw na zimno, nie wolno na nim smażyć.       OLEJ Z PESTEK DZIKIEJ RÓŻY Olej tłoczony na zimno z pestek wydobytych z dojrzałych owoców dzikiej róży wyróżnia się spośród innych olejów wysoką zawartością niezbędnych dla zdrowia nienasyconych kwasów tłuszczowych: omega-3 (ok 33%), omega-6 (ok. 40%) i omega-9 (ok. 15%). Jest jednym z nielicznych olejów roślinnych tak bogatych w kwasy omega-3. Ze względu na cenne właściwości nawilżające olej z dzikiej róży używany jest do pielęgnacji skóry i obecnie stanowi cenny składnik renomowanych kosmetyków. Odświeża suchą i uszkodzoną skórę, w naturalny sposób poprawia jej elastyczność i jędrność, hamując procesy starzenia. Stosowany wyłącznie do potraw na zimno, nie nadaje się do smażenia, gdyż powoduje to gwałtowne utlenienie nienasyconych kwasów tłuszczowych i utratę wartość odżywczych.      OLEJ Z LNIANKI (RYDZOWY) Olej z lnianki zawiera ok. 35% kwasów omega-3 i 20% omega-6. Jest jednym z nielicznych olejów roślinnych tak bogatych w kwasy omega-3. Dzięki temu może być źródłem omega-3 dla kobiet w ciąży, dzieci, osób z chorobami serca i osób starszych. Jego szczególny korzenny smak sprawia, że jest on świetnym dodatkiem do sałatek śledziowych, ziemniaczanych, warzywnych, białego sera oraz kasz. Stosuje się go wyłącznie na zimno.      OLEJ KONOPNY Olej konopny wytwarzany jest z nasion konopi. I tu dobra (lub zła) wiadomość – olej ten jest całkowicie wolny od substancji psychotropowych, które występują jedynie w kwiatach, liściach i łodygach konopi, ale nie występując w nasionach. Olej konopny jest cennym źródłem kwasów omega-3 i omega-6, które łącznie stanową 75% oleju oraz kwasów omega-9. Olej konopny polecany jest szczególnie osobom z trądzikiem i zapaleniami skóry. Aktywne biologicznie składniki oleju konopnego utrzymują skórę w dobrej formie oraz zapobiegają podrażnieniom, łojotokowi i przedwczesnemu starzeniu oraz poprawiają jej odporność na niesprzyjające warunki środowiska. Do stosowania wyłącznie na zimno.    OLEJ Z ORZECHÓW LASKOWYCH Olej z orzechów laskowych dostarcza nienasyconych kwasów tłuszczowych, przy czym dominuje w nim kwas omega-9, który ma korzystny wpływ na utrzymanie dobrego cholesterolu, na układ krążenia i układ sercowo-naczyniowy. Olej z orzechów laskowych polecany jest osobom intensywnie uczącym się, mającym kłopoty z pamięcią, nadpobudliwością i zasypianiem, dzieciom oraz młodzieży przemęczonej nauką i osobom pracującym umysłowo. Do stosowania wyłącznie na zimno, szczególnie do deserów i ciast ze względu na delikatny słodkawy smak i intensywnie orzechowy zapach.    OLEJ ARACHIDOWY Olej arachidowy otrzymywany jest z orzechów arachidowych zwanych orzeszkami ziemnymi. Bogaty jest w kwasy tłuszczowe omega-9, których zawiera ok. 70%. Olej arachidowy jest doskonałym dodatkiem dla osób stosujących diety odchudzające. Do stosowania wyłącznie na zimno, szczególnie do deserów i ciast ze względu na delikatny słodkawy smak i intensywnie orzechowy zapach.       OLEJ Z ORZECHÓW WŁOSKICH Olej z orzechów włoskich bogaty jest w nienasycone kwasy tłuszczowe, których zawiera około 72%, z czego omega-6 stanowią ok. 60%, a omega-3 ok. 12%. Spożywanie oleju z orzechów włoskich pobudza umysł, dlatego zalecany jest on uczącym się dzieciom i młodzieży oraz osobom dorosłym pracującym intelektualnie. Do stosowania wyłącznie na zimno, szczególnie do deserów i ciast ze względu na delikatny słodkawy smak i intensywnie orzechowy zapach.      OLEJ SEZAMOWY Olej sezamowy składa się w 40% z kwasów Omega-9  ponad 40% z Omega-6. Olej sezamowy jest bardzo aromatyczny, o zapachu lekko orzechowym i delikatnie pikantnym posmaku. Do stosowania wyłącznie na zimno do deserów i ciast, do potraw kuchni azjatyckiej.       OLEJ Z PESTEK DYNI Pestki dyni są cennym źródłem fosforu, potasu i wapnia oraz błonnika i odżywczego oleju. W oleju z pestek dyni zawarte są kwasy omega-6 i omega-9, które regulują gospodarkę cholesterolem we krwi wspomagając profilaktykę miażdżycy i chorób serca. Olej stosuje się jedynie do potraw na zimno.     Te najbardziej popularne oleje można dostać w każdym markecie. Po resztę odsyłam do strony OLEOFARM FABRYKA ZDROWIA. Znajdziecie tam nie tylko oleje, o których tu pisałam, ale też wiele innych prozdrowotnych produktów. 