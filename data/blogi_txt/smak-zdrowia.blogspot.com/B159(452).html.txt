Składniki: papryka czerwona (5kg) cebula (1kg) przyprawy (liście laurowe, gorczyca, ziele angielskie, pieprz czarny ziarnisty, kwiat kopru, czosnek) Zalewa: 1 szklanka octu (0,25l) 5 szklanek wody (1,25l) cukier (150g) 3 łyżki soli       Przygotowanie: Paprykę wydrążamy, kroimy na kawałki. W zależności od potrzeb mniejsze (paski gotowe jako dodatek do sałatek) bądź większe (ćwiartki papryki). Na dnie litrowych słoików układamy po kilka plasterków cebuli, następnie układamy ciasno paprykę i dodajemy przyprawy.  Nie polecam robić żadnej innej papryki, zielona przybiera nieciekawy kolor po pasteryzacji, czerwona jest najbardziej odpowiednia do konserwowej, bo jest mięsista. Biała papryka jest też jakąś opcją, szczególnie w połączeniu z kurkumą, ale jest bardziej cienka i nie daje takiego smaku jak czerwona. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki. Słoiki zakręcamy i pasteryzujemy w garnku, zalane wodą do 2/3 wysokości przez 20 minut od zagotowania się wody. 