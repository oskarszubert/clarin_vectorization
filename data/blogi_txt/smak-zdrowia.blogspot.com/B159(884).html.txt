Największe liście z młodej kapusty rzadko bywają na tyle smaczne, żeby je dawać do surówki. Zauważyłam, że wiele osób je wyrzuca, zresztą nawet pan w warzywniaku zawsze mnie pyta czy je oberwać. Ja uparcie nie pozwalam obrywać i zabieram całą kapustę do domu, a z największych liści robię wiosenną zupę, która jest dobra zarówno na zimno w formie chłodnika jak i na ciepło. Zapewniam Was, że po obgotowaniu tych ciemniejszych liści kapusta zyskuje na smaku, traci goryczkę i w zupie smakuje bardzo dobrze.             Składniki: liście młodej kapusty (500g) ziemniaki (300g) 2 duże marchewki (200g) seler (100g) 1 domowa kostka warzywna przyprawy (sól, pieprz, papryka słodka, chili, suszone zioła)     Przepis na domową kostkę warzywną tutaj.            Przygotowanie: Ziemniaki obieramy i kroimy w kostkę, marchewkę kroimy w plasterki, selera w drobną kostkę. Wszystko wrzucamy do garnka z wodą i gotujemy z domową kostką warzywną. W tym czasie drobno siekamy liście kapusty i dorzucamy je do zupy na sam koniec gotowania. Całość przyprawiamy i gotujemy około 5 minut.      Wartość energetyczna całej zupy z młodą kapustą – 480kcal Wartość energetyczna 1 porcji (1/5 zupy) – 95kcal 