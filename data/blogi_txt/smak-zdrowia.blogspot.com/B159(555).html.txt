Składniki na placki ziemniaczane:  ziemniaki (1/2kg)  1 cebula (50g)  1 jajko (60g)  przyprawy (sól)  Składniki na gulasz drobiowy:  1 pierś z kurczaka (250g)  2 cebule (100g)  1 marchewka (100g)  pieczarki (150g)  2 łyżki jogurtu naturalnego (50g)  przyprawy (sól, pieprz)    Przygotowanie:  Ziemniaki trzemy na tarce na drobnych oczkach, solimy i zostawiamy na 15 minut. Po tym czasie odlewamy nadmiar wody z ziemniaków, dodajemy startą cebulę, wbijamy jajko i przyprawiamy. Do ciasta nie dodajemy mąki, po to odlewamy wodę, żeby nie trzeba było ciasta zagęszczać mąką. Placki smażymy bez tłuszczu na małym ogniu. Z podanych proporcji wychodzą 3 duże placki.    Piersi z kurczaka kroimy na małe kawałki, przyprawiamy i odstawiamy na pół godziny do lodówki. Cebulę kroimy w kostkę, marchewkę kroimy w cienkie plasterki lub w małą kostkę, pieczarki kroimy w plasterki. Wrzucamy warzywa na patelnię podlewamy wodą i dusimy pod przykryciem, aż marchewka będzie miękka. Następnie dorzucamy kurczaka i dusimy, aż będzie ugotowany. Jogurt dodajemy na końcu. Żeby się nie uwarzył, to najczęściej robię to tak, że gotową potrawę zostawiam do ostygnięcia, dodaję jogurt i podgrzewam na nowo. A jak nie mam czasu, to do jogurtu dolewam odrobinę ciepłej wody żeby go zahartować i dopiero wlewam do gorącej potrawy.   Z podanych proporcji wychodzą 3 placki po węgierski z gulaszem drobiowym.         Wartość energetyczna całej masy ziemniaczanej na placki – 400kcal Wartość energetyczna 1 placka ziemniaczanego (1/3 porcji) – 135kcal Wartość energetyczna całego gulaszu drobiowego – 360kcal Wartość energetyczna 1 porcji gulaszu (1/3 całości) – 120kcal Wartość energetyczna 1 placka po węgiersku z gulaszem – 255kcal 