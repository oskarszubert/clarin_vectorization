Przystaweczka do zrobienia na szybko, mi się sprawdza zawsze wtedy, kiedy mają przyjść niezapowiedziani goście, tacy co dzwonią, że za pół godziny będą. Spodem w tym przypadku są chipsy, te z pudełeczka równo przycięte, do kupienia w prawie każdym sklepie pod domem. A dodatki według uznania, byle by było kolorowo.        Przykładowe dodatki: Do smarowania – serki kanapkowe, pasztety drobiowe, pasztety sojowe, paprykarze, pasty kanapkowe   Warzywa – ogórki, rzodkiewki, pomidory, papryka, cebula, sałata, kiełki, kukurydza, ugotowane brokuły, kalafiory, pieczarki   Dodatki mięsne – wędliny drobiowe, kabanosy drobiowe, kurczak grillowany   Dodatki rybne – paluszki krabowe, wszelkie ryby wędzone, szczególnie dorsz, pstrąg, nototenia, tuńczyk, wędzony śledź, ewentualnie makrela, łosoś, choć to ryby bardziej tłuste, mogą być też krewetki   Sery i nabiał – jeśli już jakiś ser to mozarella, brie, raczej unikać żółtych bo są wysokokaloryczne, chociaż w małej ilości nie zaszkodzą, a z nabiału to przede wszystkim jajka   Sosy - najlepiej jogurtowe własnej roboty, salsa, różne rodzaje musztardy   Wartość energetyczna 1 chipsa z dodatkami – 30kcal 