Za przepis dziękuję czytelniczce Nanko. Nigdy wcześniej nie słyszałam o domowym serku topionym. Zrobiłam z sera półtłustego na początek, żeby za bardzo oryginalnego przepisu nie odchudzić, bo nie wiedziałam, co w nim największe ma znaczenie. Póki co mogę zaręczyć, że z twarogu półtłustego wychodzi pyszny topiony serek. I mogę też potwierdzić, że z chudego twarogu dobry nie jest.          Składniki:  1 kostka twarogu półtłustego (250g) 1 jajko (60g)  1 łyżeczka sody  ½ łyżeczki soli Przygotowanie:  Do przygotowania tego serka potrzebujemy garnek z wodą i miskę do gotowania na parze, ja użyłam po prostu metalową miskę, którą umieściłam na garnku.   Do miski wrzucamy twaróg, dodajemy surowe jajko, pół łyżeczki soli i pół łyżeczki sody. Całość miksujemy blenderem, żeby nie było grudek. Miskę kładziemy na garnek z gotującą się wodą. Nasz serek cały czas mieszamy, zajęło mi to około 10 minut, może nawet mniej. Zobaczycie, że po kilku minutach serek zaczyna się ciągnąć i przyjmuje konsystencję jak prawdziwy topiony kremowy serek. Pod koniec, jak już widzimy, że serek jest gotowy dodajemy jeszcze pół łyżeczki sody i dokładnie mieszamy. To nada mu większej puszystości.   Gotowy serek przekładamy do zamykanego pojemnika. W pojemniku nic się z nim nie dzieje, nie robi się ani skorupka, ani przebarwienia – jest idealny.   W postaci na ciepło jest tak kremowy, że ciężko się powstrzymać od jedzenia. Po schłodzeniu jest bardziej zwarty, ale żeby Wam opisać jaką ma konsystencję podam przykład. Robiąc rano kanapki i wyciągając go z pojemnika w tym miejscu zostaje dziura po serku, nie jest lejący, ale już po 2-3 godzinach stania w lodówce jak otwieram pudełeczko, to jest on idealnie wyrównany. Na kanapce się smaruje bardzo dobrze, dużo lepiej niż sklepowe serki trójkąciki. Dla mnie ideał. A kaloryczność imponująca, choć liczę na to, że po licznych eksperymentach i moich i Waszych, będzie jeszcze mniej. Wartość energetyczna całego domowego serka topionego – 425kcal Wartość energetyczna domowego serka topionego – 140kcal/100g Wartość energetyczna topionego serka typu gouda/ementaler do smarowania – 260kcal/100g   Wartość energetyczna topionego serka typu trójkąt – 309kcal/100g 