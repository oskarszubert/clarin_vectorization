Paszteciki z ciasta francuskiego, może nie do końca dietetyczne, bo ciasto francuskie, to bardzo dużo kalorii, ale na imprezę czemu nie. Zatem przedstawiam niedietetyczne ciasto francuskie z dietetycznym i zdrowym nadzieniem.              Składniki:  1 opakowanie ciasta francuskiego (275g)  1 puszka soczewicy (200g) pieczarki (200g)  2 cebule (100g)  przyprawy (sól, pieprz, papryka słodka, zioła suszone)               Przygotowanie: Pieczarki i cebulę kroimy, podsmażamy na patelni, aż do odparowania wody. Dodajemy soczewicę i przyprawiamy. Ciasto francuskie rozkładamy, posypujemy przyprawami, opcjonalnie sezamem. Żeby przyprawy i sezam dobrze się trzymały można przejechać kilka razy wałkiem. Ciasto dzielimy na 15 równych kwadracików, nakładamy 1-2 łyżki farszu na każdy i zawijamy porządnie sklejając rogi. Jeśli podczas pieczenia się rozwiną, można to jeszcze uratować – zaraz po wyciągnięciu blaszki, kiedy ciasto jest jeszcze w miarę elastyczne zawijamy rogi i odwracamy pasztecik do góry dnem. Jak w tej pozycji ostygnie, to już się nie ma prawa rozwinąć. Paszteciki pieczemy w temperaturze 220st. ok. 10-15 minut. Z podanych proporcji wychodzi 15szt. Wartość energetyczna całego ciasta i nadzienia – 1200kcal Wartość energetyczna 1 pasztecika – 80kcal 