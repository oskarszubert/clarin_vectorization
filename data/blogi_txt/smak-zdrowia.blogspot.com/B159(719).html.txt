Składniki: zielone pomidory (2kg) cebula (1kg) przyprawy (pieprz czarny mielony) Zalewa: 1 szklanka octu (0,25l) 4 szklanki wody (1l) 1 szklanka cukru (200g) 2 łyżki soli Przygotowanie: Pomidory kroimy w plasterki, cebulę w półplasterki. Wszystko wrzucamy do dużej miski, przyprawiamy i mieszamy. Tak przyprawione pomidory z cebulą układamy dość ciasno w słoikach. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Doprowadzamy do wrzenia i taką bardzo gorącą zalewą wypełniamy słoiki z pomidorami. Zostawiamy na 2 godziny, otwarte. Słoiki zakręcamy i pasteryzujemy w garnku, zalane wodą do 2/3 wysokości przez 20 minut od zagotowania się wody. Wskazówki i ciekawostki:   Pomidory zielone same w sobie, takie prosto z krzaka nie mają smaku pomidora. Do tej sałatki muszą być niedojrzałe i twarde. Zbyt miękkie, albo lekko dojrzewające będą już tworzyły całkiem inną sałatkę. Gotowa sałatka jest pyszna, zalewa jakby wydobywa z pomidorów ich smak, którego wcześniej nie było czuć i ten zapach… Pomidory kroimy na pasterki. Podpowiadam z doświadczenia, że lepiej kroić je od czubka, wtedy po pierwsze tworzą ładny wzorek, po drugie środki z pestkami nie wypadają. Ogólnie wydaje mi się to bardziej estetyczne. 