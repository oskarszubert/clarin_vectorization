Wskazówki dietetyczne  Bigos tradycyjny jest dość tłusty, sama w sumie go nigdy nie gotowałam, bo jakoś popytu w domu nie było, poza tym ja mięsnego nie zjem, więc nie chciało mi się. Ale od kiedy odkryłam niskokaloryczność kapusty kiszonej bardzo często i z zapałem robię bigos dietetyczny, bez kiełbasek, boczuszków i innych smakołyków, w zamian pierś z kurczaka. Szukałam ile kalorii ma taki tradycyjny bigos domowy, średnio podają wszędzie, że około 120kcal/100g, a mój ma 55kcal/100g, więc na porcji robi to sporą różnicę.          Składniki:  kapusta kiszona (300g)  1 pierś z kurczaka (200g)  2 cebule (100g) grzyby suszone (10g)  przyprawy (sól, pieprz, papryka słodka, chili)              Przygotowanie:  Kapustę kroimy, wrzucamy do dużego garnka, podlewamy wodą, wsypujemy trochę soli, liście laurowe, pieprz w ziarnach i pod przykryciem gotujemy razem z suszonymi grzybami około 30-40 minut. Cebulę kroimy w kosteczkę i przysmażamy. Pierś z kurczaka kroimy na małe kawałki, przyprawiamy i smażymy, po czym wrzucamy do ugotowanej kapusty razem z cebulą. Dodajemy przecier pomidorowy i przyprawiamy według uznania.          Wartość energetyczna całego bigosu – 400kcal   Wartość energetyczna 1 porcji (1/2 bigosu – 350g) – 200kcal    Wartość energetyczna 1 porcji tradycyjnego bigosu (350g) – 420kcal 