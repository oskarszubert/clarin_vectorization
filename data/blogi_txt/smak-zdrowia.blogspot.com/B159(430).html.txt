Składniki: 3 jajka (180g)cieciorka sucha (25g) kiełki rzodkiewki (100g) natka pietruszki suszone pomidory (25g) olej rzepakowy (10ml) przyprawy (sól, pieprz, chili)          Przygotowanie: Cieciorkę moczymy kilka godzin, następnie gotujemy do miękkości (około 30 minut). Opcjonalnie można użyć cieciorki z puszki. Do miski wbijamy 3 jajka, lekko je roztrzepujemy, wrzucamy posiekaną natkę pietruszki (ilość dowolna), świeże kiełki rzodkiewki, ugotowaną cieciorkę i pokrojone suszone pomidory. Wszystko przyprawiamy odrobiną soli, pieprzu, chili i dokładnie mieszamy. Na patelni (średnica około 24cm) rozgrzewamy niewielką ilość oleju rzepakowego, następnie wlewamy na nią masę jajeczną i rozprowadzamy równomiernie na całej powierzchni. Omlet smażymy pod przykryciem, na bardzo małym ogniu, do momentu, aż jajka całkowicie się zetną.                  Wartość energetyczna całego omletu– 540kcal Wartość energetyczna 1 porcji (1/2 omletu) – 270kcal 