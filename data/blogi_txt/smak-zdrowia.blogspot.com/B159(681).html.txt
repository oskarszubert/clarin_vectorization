Składniki: seler (500g) ½ kalafiora (250g) 1 awokado (125g) 1 łyżka soku z cytryny 1 łyżeczka kurkumy 1 łyżeczka octu winnego 1 mała papryczka chili przyprawy (sól, pieprz) Przygotowanie:  Seler obieramy i gotujemy do miękkości, następnie studzimy i kroimy w kostkę. Kalafiora dzielimy na różyczki, wrzucamy na wrzątek i gotujemy około 10 minut. Do wody można dodać kurkumę, wtedy żółty kalafior doda koloru całej sałatce. Po ugotowaniu kalafiora studzimy i dorzucamy do selera, całość dokładnie mieszamy. Awokado wydrążamy do osobnej miski, dodajemy sok z cytryny, odrobinę soli, drobno posiekane chili i całość zgniatamy widelcem. Tak przygotowaną pastę dodajemy do warzyw i dokładnie mieszamy. Można doprawić octem winnym lub większą ilością soku z cytryny, żeby sałatka nie była mdła. Odstawiamy sałatkę do lodówki i podajemy na zimno.    Wartość energetyczna całej sałatki kalafiorowej – 360kcal Wartość 1 porcji (1/2 sałatki) – 180kcal 