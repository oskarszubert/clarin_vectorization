Taka miła odmiana na kanapki zamiast zwykłych jajek. Polecam wypróbować, bo szybko się robi i jest bardzo smaczne. Składniki:  5 jajek (300g)  szpinak mrożony rozdrobniony (100g) 3 ząbki czosnku  przyprawy (sól, przyprawa do potraw z jajek) Przygotowanie:  Szpinak rozmrażamy, odparowujemy wodę, dodajemy czosnek przeciśnięty przez praskę i przyprawiamy. Zostawiamy szpinak do ostygnięcia. 3 surowe jajka roztrzepujemy i dodajemy do szpinaku, wszystko przelewamy do woreczka foliowego i delikatnie zbijamy tam jeszcze 2 jajka. Woreczek zawijamy tak, żeby po pierwsze podczas gotowania nie dostała się do środka woda, po drugie tak, żeby był kształt rolady. Żeby mieć dość równomierny kształt walca można owinąć woreczek dodatkowo przeźroczystą folią spożywczą. Tak przygotowaną roladę wrzucamy na wrzącą wodę i gotujemy ok. 20 minut, na początku co jakiś czas ją obracamy w wodzie, żeby białko zewnętrzne się równomiernie ścięło. Po schłodzeniu można kroić na plasterki ok. 3mm grubości. Z podanych proporcji wyszło mi 25 plasterków (mniej więcej 2 wchodzą na kanapkę). Wskazówki jak mieć fantazyjne wzorki:   1. Można wszystkie białka oddzielić, pomieszać ze szpinakiem, a żółtka surowe w całości delikatnie wrzucić do woreczka, wtedy będą takie wzorki jak na zdjęciu głównym.   2. Można część białek zostawić, a resztę wymieszać ze szpinakiem, wtedy będzie wzorek z wyraźną częścią białą, ja na zdjęciu wyżej po lewej.   3. Można te surowe żółtka, które już są w woreczku delikatnie ścisnąć, żeby się lekko rozlały, wtedy będzie wzorek jak na zdjęciu wyżej po prawej.   4. Można wszystko wymieszać ze szpinakiem i po prostu będzie jednolita zielona rolada jajeczna.             Wartość energetyczna całej rolady – 480kcal Wartość energetyczna 1 plasterka (1/25 rolady) – 20kcal 