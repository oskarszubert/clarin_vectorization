Składniki: czarny ryż suchy (100g) ½ awokado (75g) pomidorki koktajlowe (200g) 1 łyżeczka sezamu (5g) 1 łyżka octu winnego 1 łyżeczka oleju lnianego (10ml) przyprawy (sól, pieprz, słodka papryka)         Przygotowanie: Ryż przepłukujemy i gotujemy zgodnie z wytycznymi na opakowaniu. Po ugotowaniu przepłukujemy, żeby nie sklejał się w sałatce. Odsączony ryż wrzucamy do miski. Dodajemy pokrojone na średnie kawałki awokado i pokrojone na ćwiartki pomidorki koktajlowe. Przygotowujemy dressing – w kubeczku mieszamy 1 łyżkę octu winnego z 1 łyżką oleju lnianego i przyprawami. Sos dodajemy do sałatki i delikatnie mieszamy, żeby nie uszkodzić awokado, na końcu posypujemy sezamem. Inny sposób, to ułożenie na talerzu ryżu, później awokado i pomidorków, polanie wszystkiego dressingiem i posypanie sezamem. Sałatki warstwowe też mają swój urok.     Olej lniany zawiera ok.  70% kwasów omega-6 i ok. 4% kwasów omega-3, koniecznych do prawidłowego  funkcjonowania organizmu. Olej lniany podnosi odporność organizmu i  wspomaga utrzymanie prawidłowego poziomu cholesterolu. Działa korzystnie  na pamięć i koncentrację, a także na układ trawienny chroniąc błony  śluzowe przed podrażnieniem i zapewniając prawidłową perystaltykę jelit. Bardzo korzystnie wpływa na włosy, paznokcie i skórę, opóźniając procesy starzenia. Przeznaczony jest do stosowania na zimno, do potraw słonych i słodkich. Nie wolno na nim smażyć, bo przy podwyższonej  temperaturze gwałtownie utleniają się nienasycone kwasy tłuszczowe.   Wartość energetyczna całej sałatki z czarnego ryżu i awokado – 620kcal Wartość energetyczna 1 porcji (1/3 sałatki) – 205kcal 