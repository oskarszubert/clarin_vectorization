Składniki na ciasto: mąka pszenna pełnoziarnista (150g) woda (125ml) ½ łyżeczki soli Farsz: dynia (200g) 2 małe cebule (100g) ½ kostki białego sera (100g) przyprawy (sól, pieprz) Przygotowanie:  Do miski wsypujemy mąkę z solą i wlewamy gorącą wodę jednocześnie mieszając mąkę łyżką. Jak już się mąka połączy lekko z wodą, to wyrabiamy ciasto ręką. Jak już ciasto mamy wyrobione, to je bardzo cienko wałkujemy, ja doszłam myślę do 1-2mm. Przy tak cienkim rozwałkowaniu i takich proporcjach wychodzi 25szt. Dla odmiany ciasto pokroiłam w kwadraty, ale równie dobrze mogą być tradycyjne pierogi – półkola.    Surową dynię trzemy na tarce na grubych oczkach, solimy i zostawiamy na pół godziny, żeby puściła soki, po czym mocno odciskamy z nadmiaru wody. Cebulę kroimy w kostkę i podsmażamy. Wszystkie składniki mieszamy, najlepiej użyć do tego tłuczka do ziemniaków. Mam taką zasadę do farszu, że jak już uznaję, że jest dobrze przyprawiony, to dodaję jeszcze ½ łyżeczki soli, żeby był lekko przesolony, bo przy gotowaniu trochę tej soli traci i akurat wychodzi taki jaki miał być. Z podanych proporcji wychodzi 25szt.                         Wartość energetyczna całego ciasta na pierogi – 525kcal Wartość energetyczna 1 ciasta pierogowego – 21kcal Wartość energetyczna całego farszu na pierogi z dynią – 200kcal Wartość energetyczna 1 porcji farszu – 8kcal Wartość energetyczna 1 dietetycznego pieroga z dynią – 29kcal 