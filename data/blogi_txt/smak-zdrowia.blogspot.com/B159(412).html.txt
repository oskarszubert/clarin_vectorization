Taka podróba sushi na całego, ani tu płatów nori, ani ryżu do sushi. Tylko tyle, że jadłam z sosem sojowym! Zatem obrońcy sushi – oszczędźcie mnie za tą nazwę, prawdziwe też kiedyś zrobię z najmniejszymi szczegółami z oryginalnego przepisu. A tymczasem sushi dla oszczędnych.        Składniki na naleśniki: mleko (250ml)  woda (350ml)  1 jajko (60g)  mąka (150g)  ½ łyżeczki soli    Przykładowe składniki na nadzienie (dla 6 naleśników):  1 woreczek ryżu jaśminowego (100g)  4 paluszki surimi (50g)  wędzony łosoś (50g)  4 plasterki wędliny drobiowej 4 ogórki konserwowe (100g)  papryka konserwowa (50g)  4 suszone pomidory    Przygotowanie:   Naleśniki  Wszystkie składniki miksujemy. Jeśli chcecie kolorowe, to ciasto dzielimy na 3 części i dodajemy do każdej dla koloru: zielony – łyżka rozdrobnionego szpinaku, różowy – sok z buraczka, żółty – łyżeczka kurkumy. Patelnię rozgrzewamy i zmniejszamy ogień na mały. Ciasto na patelnię nalewamy powoli i cienką warstwę. Z podanych proporcji wychodzi 12szt cienkich naleśników. Nadzienie  Ryż jaśminowy gotujemy. Można użyć też białego ryżu lub tego specjalnego do sushi, ważne żeby był kleisty. Pozostałe składniki kroimy w paseczki, oprócz surimi.   Rozkładamy 6 naleśników, po dwa z każdego koloru, na każdy nakładamy 1/6 ryżu, na środku w formie długiego paska. Na ryżu wzdłuż układamy pozostałe dodatki. Naleśniki zawijamy dość ciasno i gotowe odstawiamy na godzinę do lodówki. Następnie ostrym nożem kroimy na kawałki ok. 1,5cm. Z każdego naleśnika wychodzi 10 porcyjek. Wartość energetyczna całego ciasta naleśnikowego – 800kcal Wartość energetyczna 1 naleśnika dietetycznego – 65kcal Wartość 1 naleśnika z nadzieniem – 180kcal    Wartość energetyczna 1 sushi – 18kcal 