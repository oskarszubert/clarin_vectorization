Składniki: kasza jaglana sucha (50g) 2 jajka (120g) ogórki kiszone (150g) bułka tarta (15g) przyprawy (sól, pieprz, gałka muszkatołowa)               Przygotowanie: Kaszę jaglaną gotujemy zgodnie z przepisem na opakowaniu, nawet lekko ją rozgotowujemy, żeby była kleista. Jajka gotujemy, obieramy i kroimy na kawałki. Ogórki kiszone trzemy na tarce, nadmiar wody odsączamy. Wszystkie składniki wrzucamy do jednej miski, przyprawiamy i dokładnie mieszamy. Masa ma być klejąca i w miarę zwarta. Zwilżoną dłonią formujemy kotlety, lekko obsypujemy bułką tartą i smażymy na patelni z dwóch stron na rumiany kolor. Dla pewności, żeby nie przywarły, można patelnię wysmarować pędzelkiem kilkoma kroplami oliwy, ale przy dobrej patelni nie będzie to konieczne. Z podanych proporcji wychodzi 6szt. Wartość energetyczna całej masy na kotlety jajeczne – 430kcal Wartość energetyczna 1 kotleta jajecznego z kasza jaglaną – 70kcal 