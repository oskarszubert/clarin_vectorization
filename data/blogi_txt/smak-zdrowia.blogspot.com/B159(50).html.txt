Składniki:  mleko (250ml)  woda (250ml)  mąka pszenna (650g) drożdże (20g)  cukier (10g)  masło (10g)  1,5 łyżeczki soli białko  1 łyżka mleka  sezam, pikantne przyprawy Przygotowanie:  Wodę i mleko podgrzewamy, aż będzie lekko ciepłe, wrzucamy drożdże, łyżeczkę cukru i łyżkę mąki. Mieszamy i zostawiamy rozczyn do wyrośnięcia. Gdy urośnie dodajemy mąkę, sól i wyrabiamy ciasto kilka minut ręcznie, pod koniec dodajemy roztopione masło i jeszcze chwilę wyrabiamy. Ciasto zostawiamy pod ściereczką do wyrośnięcia na około 45 minut. Następnie delikatnie przekładamy na stolnicę i dzielimy na 30 równych części, formujemy bułeczki i układamy je na blaszce, na papierze do pieczenia. Zostawiamy 45 minut do wyrośnięcia. Jak już wyrosną smarujemy dokładnie roztrzepanym z odrobiną mleka białkiem i posypujemy przyprawami, sezamem lub innymi posypkami. Piekarnik nagrzewamy do 250st, wsadzamy bułeczki, na dno piekarnika wlewamy 2-3 łyżki wody, żeby powstała para. Pieczemy 10-12 minut, aż będą rumiane. Z podanych proporcji wychodzi 30 bułeczek.                     Przepis taki jak na bagietki, posypać można wszystkim, są naprawdę bardzo chrupiące i smaczne. Dużo daje podlanie wodą i posmarowanie jajkiem, wtedy robi się ta chrupiąca skórka.                     Wartość energetyczna 1 bułeczki (jeśli wyszło 30szt) – 90kcal 