Składniki na farsz: kapusta biała (500g) kasza jaglana (100g) 1 duża cebula (100g) 1 duża marchewka (100g) seler (100g) przecier pomidorowy (50g) przyprawy (sól, pieprz, papryka słodka, chili, majeranek)   duże liście na gołąbki (8szt) Przygotowanie: Sparzamy liście kapusty, główkę kapusty obgotowujemy kilka minut we wrzątku, jak liść odchodzi od reszty, to go odcinamy. Sparzamy tak kolejno największe liście z kapusty. Jeden liść ma ok. 20kcal.  Kaszę jaglaną przepłukujemy i gotujemy w wodzie w proporcji 1:2. Marchewkę i seler trzemy na tarce, wrzucamy do wrzątku i gotujemy ok. 10 minut, aż warzywa zmiękną. Pod koniec wrzucamy poszatkowaną białą kapustę i gotujemy kilka minut. Wszystko odcedzamy i dodajemy do ugotowanej kaszy. Cebulę kroimy w kosteczkę i podsmażamy, dodajemy do kaszy z warzywami. Wszystko mieszamy z przecierem pomidorowym i przyprawiamy. Farsz nakładamy na liście, zawijamy i smażymy gołąbki na patelni, gotujemy w dużym garnku lub zapiekamy w piekarniku tak długo, aż kapusta zmięknie. Z podanych proporcji wychodzi 8szt.        Mocno kapuściane gołąbki, to mój pomysł na to, co zrobić z tą kapustą, która już na duże liście na gołąbki się nie nadaje, jest lekko podgotowana, więc na surówki też jakoś nie pasuje. I u mnie zawsze jest tak, że narobię gołąbków, więc jemy je 3 dni i na tą małą resztkę kapusty ani pomysłu ani ochoty nie ma. Więc pomyślałam, że poszatkowanie całej reszty i dodanie jej do farszu to jest po pierwsze forma wykorzystania resztek i nie marnowania jedzenia. Po drugie jest to sposób na wielkie syte gołąbki z bardzo niskokalorycznym farszem. A połączenie ze zdrową kaszą jaglaną okazało się strzałem w dziesiątkę! Wartość energetyczna całego farszu – 600kcalWartość energetyczna gotowego gołąbka – 100kcal 