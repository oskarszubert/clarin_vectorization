Składniki: 2 duże jabłka (400g) twarożek President 0% (350g) rodzynki (30g) cukier waniliowy (30g) cynamon Przygotowanie: Jabłka obieramy ze skórki, kroimy na cząstki i wrzucamy do rondla. Dodajemy cukier, cynamon i rodzynki, podlewamy ok. 50-100ml wody. Przykrywamy pokrywką i na małym ogniu prażymy, aż owoce zmiękną i lekko się będą rozpadać. Co jakiś czas mieszamy, żeby nam nie przywarły. Następnie studzimy, a po przestudzeniu dodajemy do naszych jabłek twarożek i dokładnie mieszamy. Deser nakładamy do szklanek i chłodzimy. Jabłka po prażeniu mogą mieć dużo soków, może też zostać nam woda, która wlaliśmy. Ja jej nie odlewałam, bo jest słodka, zmieszana z sokiem z jabłek, więc lepiej ją wykorzystać w deserze, wtedy lekko rozrzedzimy twarożek i deser będzie smaczny i odpowiednio słodki. Zamiast jabłek można użyć gruszek. Jeśli trafimy na słodkie, szczególnie w sezonie, to deser będzie jeszcze lepszy. Kaloryczność niewiele większa. Z podanych proporcji wychodzą 4 desery.    Wartość energetyczna całego serka z jabłkami – 575kcal Wartość energetyczna 1 deseru z prażonym jabłkiem – 145kcal Wartość energetyczna 1 deseru z gruszkami – 155kcal 