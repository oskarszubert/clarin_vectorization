Składniki: buraki czerwone (5kg) cebula (1kg) przyprawy (liście laurowe, gorczyca, ziele angielskie, pieprz czarny ziarnisty, kwiat kopru, czosnek) Zalewa: 1 szklanka octu (0,25l) 5 szklanek wody (1,25l) cukier (150g) 3 łyżki soli    Przygotowanie: Buraki gotujemy, aż będą miękkie. Po przestudzeniu zdejmujemy skórkę. Nigdy nie obieramy buraków przed gotowaniem, bo się umęczymy i pofarbujemy. Buraki mają taką fajną właściwość, że po ugotowaniu skórka schodzi sama, bez wysiłku. Ugotowane i obrane buraki układamy w słoikach. Jeśli są małe to można robić w całości, jeśli większe można pokroić na ćwiartki. Na wierzch układamy po kilka plasterków cebuli. Do każdego słoika dodajemy przyprawy. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki. Słoiki zakręcamy i pasteryzujemy w garnku, zalane wodą do 2/3 wysokości przez 20 minut od zagotowania się wody. 