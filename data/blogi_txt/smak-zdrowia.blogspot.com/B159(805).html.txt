Składniki na ciasto piernikowe: cukier puder (75g)  woda (30ml) 1 łyżka kakao (20g) 1 łyżeczka sody 1 łyżeczka przyprawy do piernika olej (20ml) drożdże (20g) 1 jabłko (150g) mąka pszenna (150g)   Składniki na poncz: woda (200ml) cukier (20g) 1 łyżka soku z cytryny Składniki na masę: mleko (400ml) kasza manna (50g) syrop malinowy (50ml)      Przygotowanie: Jabłko obieramy ze skórki, kroimy na cząstki, wrzucamy do rondla, podlewamy odrobiną wody i dusimy pod przykryciem kilka minut. Jak będzie miękkie i zacznie się rozpadać zdejmujemy z gazu, studzimy, a następnie miksujemy na mus jabłkowy. Poncz przygotowujemy z gorącej wody, cukru i soku z cytryny, proporcje do smaku, tu wpisałam orientacyjnie. Do garnka dajemy cukier puder, wodę, kakao, sodę, przyprawę do piernika i olej. Całość podgrzewamy na małym ogniu, aż do rozpuszczenia się cukru, po czym przelewamy płyn do miski i chwilę studzimy. Następnie dodajemy pokruszone drożdże i mus jabłkowy. Na końcu dodajemy mąkę i wszystko miksujemy, żeby masa była gładka. Ciasto przekładamy do tortownicy lub mniejszych foremek i zostawiamy przykryte ściereczką do wyrośnięcia na około godzinę. Pieczemy w temperaturze 180st. około 30-40 minut. Przepis jest na blachę o średnicy 24cm. Ja zrobiłam na potrzeby imprezowe w 4 mniejszych formach. Ciasto studzimy, po czym przekrawamy poziomo na 3 placki. Każdy ponczujemy. Przygotowujemy krem z kaszy manny. Gotujemy kaszę w mleku, pod koniec dodajemy sok malinowy i mieszamy dokładnie. Naponczowane placki  piernikowe przekładamy ciepłym kremem z kaszy manny. Na każdej warstwie kremu układamy świeże owoce (maliny, czerwone porzeczki lub dowolne). Torcik dekorujemy owocami i chłodzimy kilka godzin. Z podanych proporcji wychodzi 12 porcji.            Wartość energetyczna całego torcika piernikowego – 1670kcal Wartość energetyczna 1 porcji (1/12 torcika) – 140kcal 