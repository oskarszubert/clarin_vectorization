Składniki: melon (400g) woda (50ml) 1 łyżka soku z cytryny (10ml) 1 białko (40g)              Przygotowanie: Miąższ melona wydrążamy ze skórki. Waga 400g jest wagą czystego owocu, bez pestek i skórki. Melona wrzucamy do miski, dolewamy trochę wody i miksujemy blenderem (lub w kielichu do koktajli) na gładką masę. Melon powinien być dojrzały i słodki, wtedy nie trzeba go dosładzać. Żeby nasz sorbet nie był mdły dodajemy do niego łyżkę soku z cytryny. Zmiksowane owoce wkładamy do zamrażarki. Po około 3 godzinach wyciągamy i dokładnie jeszcze raz miksujemy blenderem, żeby pozbyć się kryształków lodu. Następnie dalej mrozimy. Po kolejnej godzinie wyciągamy, białko miksujemy do momentu, aż się spieni i zrobi białe (nie ubijamy sztywnej piany, ma być w postaci lejącej) i dodajemy je do owoców. Całość mieszamy łyżką. Gotowy sorbet przekładamy do pojemnika i mrozimy. Białko – dodajemy je po to, żeby sorbet nie był twardy jak kamień. Po wyciągnięciu z zamrażarki wystarczy 5-10 minut, żeby odtajał i przy użyciu łyżki do lodów, wcześniej zamoczonej we wrzątku, można go nakładać do salaterek.       Wartość energetyczna całego sorbetu – 115kcal Wartość energetyczna na 100g – 23kcal/100g 