Składniki na ciasto:  mąka pszenna (125g)  woda (75g)  1 łyżeczka sody  ½ łyżeczki soli   Składniki na farsz:  mozzarella (120g)  1 pomidor (150g)  suszone pomidory (25g)  listki bazylii przyprawy (sól, pieprz, suszone zioła)       Przygotowanie: Przygotowujemy farsz. Mozzarellę trzemy na tarce na grubych oczkach, dodajemy pokrojonego w kostkę świeżego pomidora, pokrojone drobno suszone pomidory i świeżo posiekaną bazylię lub dowolną zieleninę. Całość przyprawiamy i dokładnie mieszamy. Do miski wsypujemy mąkę, sól, sodę, dolewamy przegotowaną wodę i zagniatamy ciasto. Następnie wałkujemy i wykrawamy np. kółka takie jak na pierogi.  Na każde nakładamy farsz i dokładnie sklejamy brzegi. Ciasto nie może być zbyt cienkie i musi być dobrze posklejane, żeby podczas pieczenia ser nam nie wypłynął. Paszteciki układamy na blaszce, na papierze do pieczenia i pieczemy w temperaturze 200st. około 20 minut, aż się przyrumienią. Nie używamy termoobiegu, bo wtedy może się zdarzyć, że topiący się ser mozzarella pod ciśnieniem rozerwie nam ciasto. Z podanych proporcji wychodzi 15szt.        Wartość energetyczna całego ciasta na paszteciki – 440kcal Wartość energetyczna całego farszu na paszteciki – 380kcal Wartość energetyczna 1 pasztecika z mozzarellą i suszonymi pomidorami – 55kcal 