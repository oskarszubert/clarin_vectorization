Nigdzie nie znalazłam gotowych pełnoziarnistych łazanek, więc sama zrobiłam. Makaron bez jajka, a jak ktoś chce z jajkiem, to przepis na taki makaron tutaj.            Składniki:  mąka pszenna pełnoziarnista (100g)  woda (60ml)  ½ łyżeczki soli Przygotowanie:  Do miski wsypujemy mąkę z solą i wlewamy gorącą wodę (wrzątek) jednocześnie mieszając mąkę łyżką. Jak już się mąka połączy lekko z wodą, to wyrabiamy ciasto ręką. Podsypujemy lekko mąką i wałkujemy na cienki 1-2mm placek. Kroimy go na kształt łazanek.   Gotowanie takiego świeżo zrobionego makaronu, to około 2-3 minut we wrzącej osolonej wodzie, aż wypłynie na powierzchnię. Lekko podsuszonego – 4 minuty.    Makaron można podsuszyć, jeśli chcecie go wykorzystać później – piekarnik nastawiamy na 50st. i minimum 30 minut suszymy, co jakiś czas można go poprzerzucać, żeby się nie skleił.   Z podanych proporcji wychodzi 4 porcje makaronu do zupy czystej, czyli bez warzyw w środku (np. grzybowa, barszcz, rosół) lub 6 mniejszych porcji do zup gęstych, z czymś w środku (np. warzywnych lub do zup typu krem).        Wartość energetyczna wszystkich łazanek – 350kcal Wartość energetyczna 1 porcji (1/6 łazanek) – 60kcal Wartość energetyczna 1 porcji (1/4 łazanek) – 90kcal 