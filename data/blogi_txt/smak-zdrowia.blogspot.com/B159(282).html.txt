Składniki na ciasto:  mąka pełnoziarnista (150g)  woda (75ml)  1 łyżeczka proszku do pieczenia  przyprawy (sól)  Składniki na farsz:  seler ze słoika (160g)  zielony groszek (100g)  koperek przyprawy (sól, pieprz, suszone zioła)        Przygotowanie: Farsz podaję przykładowy, tym razem typowo warzywny (seler wymieszany z groszkiem, posiekanym koperkiem i przyprawiony na ostro), ale co tam dacie, to pełna dowolność. Myślę, że najważniejszym punktem tej przystawki jest ten koszyczek, to na pewno dobry pomysł dla tych, którzy nie mają tartaletek. Ciasto podobne do pierogowego. Mąkę wsypujemy do miski, dodajemy przyprawy, najlepiej pikantne i proszek do pieczenia. Dolewamy 75ml wrzątku, mieszamy widelcem, żeby woda się powiązała z mąką i wyrabiamy ciasto ręcznie. Następnie wałkujemy bardzo cienko, na ok. 2mm, wykrawamy szklanką kółka i przyszczypujemy je z trzech strony – w ten sposób powstaną nam koszyczki. Do każdego koszyczka (surowego) wkładamy farsz i pieczemy w temperaturze 180st. ok. 15 minut. Z podanych proporcji wychodzi 20szt. Wartość energetyczna całego ciasta na koszyczki – 550kcal Wartość energetyczna 1 koszyczka bez nadzienia – 28kcal Wartość energetyczna całego farszu z selera – 135kcal   Wartość energetyczna 1 koszyczka z farszem z selera – 35kcal 