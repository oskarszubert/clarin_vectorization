Składniki:  mleko (200ml)  cukier (50g)  drożdże (20g)  mąka pszenna (400g)  2 duże banany (200g)  1 jajko (60g)   Składniki na polewę (opcjonalnie):  6 kostek czekolady (25g)  1 łyżka mleka (10ml)  płatki migdałowe (10g)       Przygotowanie: Przygotowujemy rozczyn. Mleko podgrzewamy, żeby było lekko ciepłe, dodajemy drożdże, cukier i łyżkę mąki. Wszystko mieszamy i zostawiamy pod ściereczką do wyrośnięcia. Do miski wbijamy jajko, dodajemy rozczyn, starte banany (waga 200g, to po obraniu, bez skórki) i całość miksujemy. Na koniec dodajemy mąkę, cały czas miksując. Ciasto ma mieć dość gęstą konsystencję, ma stawiać opór pod koniec miksowania, ale nie być zwartą kulą. Całość przekładamy do formy (u mnie forma na dużą babkę) i zostawiamy na około godzinę do wyrośnięcia. Pieczemy w temperaturze 160st. około 45 minut. Po przestygnięciu można polać ciasto czekoladą, którą roztapiamy na parze z łyżką mleka i posypać płatkami migdałowymi lub wiórkami kokosowymi. Taka ilość nie jest grzechem, a dodaje naszemu ciastu i wyglądu i smaku. Z podanych proporcji wychodzi 20 porcji, kawałki o grubości około 1,5-2cm.           Wartość energetyczna całej bananowej drożdżówki bez polewy – 1970kcal Wartość energetyczna 1 porcji (1/20 drożdżówki bez polewy) – 100kcal Wartość energetyczna całej bananowej drożdżówki z polewą czekoladową – 2170kcal Wartość energetyczna 1 porcji (1/20 drożdżówki z polewą) – 110kcal 