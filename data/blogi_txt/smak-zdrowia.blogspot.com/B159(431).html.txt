Składniki na omlet:  1 jajko (60g)  1 łyżka jogurtu naturalnego (25g)  przyprawy (sól, pieprz)   Składniki na farsz:  1 cukinia (250g)  1 kalarepka (250g)  1 pomidor (150g)  1 duża cebula (100g)  1-2 ząbki czosnku  przecier pomidorowy (50g)  koperek przyprawy (sól, pieprz, papryka słodka, chili) Przygotowanie:  Cebulę kroimy w kostkę, czosnek przeciskamy przez praskę i podsmażamy wszystko z przyprawami na patelni. Kalarepkę obieramy, kroimy w kostkę i wrzucamy do garnka. Podlewamy odrobiną wody i gotujemy około 10 minut, żeby lekko zmiękła. Następnie dorzucamy pokrojoną w kostkę cukinię i pokrojonego pomidora – wcześniej sparzonego i obranego ze skórki. Całość przykrywamy i dusimy pod przykryciem do miękkości – około 15 minut. Na końcu dorzucamy podsmażoną cebulę, przecier pomidorowy, posiekany koperek i przyprawy do smaku.   W osobnym naczyniu przygotowujemy omlet – wbijamy surowe jajko, dodajemy łyżkę jogurtu naturalnego i przyprawy. Dokładnie roztrzepujemy, po czym wylewamy na rozgrzaną patelnię. Dla pewności można posmarować patelnię olejem. Wystarczy odrobina oleju rozsmarowana pędzelkiem, żeby omlet ładnie na później odszedł od patelni i się nie uszkodził. Smażymy na minimalnym ogniu, pod przykryciem, około 10 minut, aż jajko całkowicie się zetnie. Gotowy omlet zsuwamy na talerz, nakładamy na niego połowę farszu warzywnego i składamy go na pół. Farszu starcza na 2 omlety. Wartość energetyczna całego farszu – 215kcal Wartość energetyczna 1 omleta bez farszu – 110kcal Wartość energetyczna 1 omleta z farszem (1/2 warzyw) – 220kcal 