Składniki: 2 piersi z kurczaka (500g) 1 jajko (60g) pistacje (25g) żurawiny suszone (25g) przyprawy   (sól) Przygotowanie:Mięso z surowej piersi z kurczaka mielimy w maszynce do mięsa, dodajemy surowe jajko i przyprawiamy. Do środka wrzucamy suszone żurawiny i pistacje. Wszystko dokładnie mieszamy. Rozkładamy folię spożywczą, skrapiamy wodą (żeby później mięso ładnie od niej odchodziło). Bierzemy ¼ mięsa i formujemy roladkę ok. 10cm długości, zawijamy w folię i podobnie przygotowujemy pozostałe 3 roladki, każda w osobnej folii. W garnku gotujemy wodę i wrzucamy na wrzątek nasze roladki, razem z folią. Po kilku sekundach mięso zmieni kolor na biały, wtedy można już usunąć folię bez obawy o utratę kształtu roladki. Gotujemy ok. 15 minut. Z podanych proporcji wychodzą 4szt. W wersji imprezowej lub na kanapkę w plasterkach 0,5cm wychodzi ok. 60szt.       Wartość energetyczna całego mięsa na roladki – 815kcal Wartość energetyczna 1 roladki – 205kcal Wartość energetyczna 1 plasterka w wersji kanapkowej – 14kcal 