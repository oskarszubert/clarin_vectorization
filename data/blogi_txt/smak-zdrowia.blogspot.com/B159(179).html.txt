Składniki:  2 jajka (120g)  ½  cebuli (25g)  ½ pomidora (75g) pieczarki (50g)  ¼ papryki czerwonej (25g)  1 ogórek konserwowy (30g)  wędlina drobiowa (50g)  koperek  przyprawy (sól, pieprz, przyprawa do potraw z jajek, papryka słodka, chili) Przygotowanie:  Cebulę kroimy i solimy, żeby zmiękła. Wszystkie warzywa kroimy w kosteczkę, paseczki lub plasterki, wędlinę kroimy w kosteczkę. Wszystkie składniki wrzucamy do miski i przyprawiamy. Dodajemy 2 rozbełtane jajka (ale nie ubite mikserem, a tylko roztrzepane lekko). Całość mieszamy i gotową masę wylewamy na gorącą patelnię posmarowaną kroplą oliwy. Smażymy na małym ogniu, jak od spodu się przyrumieni, to przewracamy na drugą stronę i jeszcze chwilę smażymy. Jest to wersja bez mąki, bułki tartej, zatem frittata jest dość krucha i delikatna. Ja na przewracanie mam taki sposób, że jak się przyrumieni to zsuwam ją na talerz, potem przykładam do talerza do góry dnem patelnię, obracam ją i mam już frittatę przewróconą. Składniki dowolne, to tylko przykład jakie dałam. Dla mnie to dobre danie, bo można wykorzystać resztki z lodówki, nawrzucać, wymieszać z jajkami i lodówka wyczyszczona i szybki obiad na stole.          Wartość energetyczna frittaty z wędliną – 275kcal    Wartość energetyczna frittaty wegetariańskiej – 230kcal 