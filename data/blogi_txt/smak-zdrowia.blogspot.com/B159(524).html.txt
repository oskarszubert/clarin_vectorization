Gorzka czekolada podobno odchudza, ale osobiście jakoś mnie to nie przekonuje. W każdym razie propozycja ciasteczek o średnim poziomie dietetycznym z gorzką czekoladą. Też taka przestroga, że ciasteczka mimo, że odchudzone w stosunku do oryginalnego przepisu są zgubne kalorycznie.             Składniki:  masło (40g)  cukier (20g)  jajko (60g)  mąka pszenna (150g)  1 łyżeczka proszku do pieczenia  rodzynki (25g)  gorzka czekolada (25g)                 Przygotowanie:  Miękkie masło ucieramy z cukrem, następnie dodajemy jajko i jeszcze chwilę ucieramy. Dosypujemy mąkę z proszkiem do pieczenia i dodajemy pokrojoną drobno czekoladę i rodzynki. Całość zagniatamy na kształt kuli. Formujemy ciasteczka wielkości orzecha włoskiego i układamy na papierze do pieczenia. Pieczemy w temperaturze 200st. ok. 15 minut. Z podanych proporcji wychodzi 20szt.     Wartość energetyczna całego ciasta na pieguski – 1200kcal Wartość energetyczna 1 ciasteczka – 60kcal 