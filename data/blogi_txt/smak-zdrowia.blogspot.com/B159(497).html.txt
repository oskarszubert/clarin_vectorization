Składniki: filety z dorsza (400g) 2 duże cebule (200g) kasza manna (50g) 2 jajka (120g) bób (200g) przyprawy (sól, pieprz, kminek)            Przygotowanie: Filety z dorsza solimy i dusimy pod przykryciem, w razie potrzeby podlewamy wodą, żeby za bardzo nie wyschły. Ryba może być dowolna, ale musi być dobrej jakości, nie może być wodnista. Cebulę kroimy w kostkę i podsmażamy. Bób gotujemy na półtwardo – poza sezonem można kupić bób mrożony lub w puszcze. Równie dobrze można użyć kolorowych fasolek lub zielonego groszku. Rybę i cebulę miksujemy na gładką masę. Cały czas miksując dodajemy surowe jajka. Do masy rybnej dodajemy suchą mannę i przyprawiamy. Całość mieszamy i zostawiamy w lodówce na około 30 minut, żeby kasza wchłonęła ewentualny nadmiar wody. Na koniec dodajemy podgotowany bób i delikatnie mieszamy całość tak, żeby nie uszkodzić bobu. Masę przekładamy do keksówki o wymiarach 25x10cm, posypujemy kminkiem lub dowolnymi przyprawami i pieczemy w temperaturze 180st. ok. 50minut. Po przestygnięciu pasztet wkładamy do lodówki i kroimy dopiero po kilku godzinach, jak będzie mocno schłodzony. Z podanych proporcji wychodzi 14 kawałków o grubości 1,5cm. Wartość energetyczna całego pasztetu rybnego z bobem – 870kcal Wartość energetyczna 1 porcji (1/14 pasztetu) – 60kcal 