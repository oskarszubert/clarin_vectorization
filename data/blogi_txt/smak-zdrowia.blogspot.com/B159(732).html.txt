Składniki: twarożek President 0% (350g) 1 galaretka cytrynowa 1 galaretka zielona (np. agrestowa) esencja z mięty (100ml) herbatniki pełnoziarniste (75g) 1 łyżka wiórków kokosowych (20g) Przygotowanie: Dowolna herbatę miętową lub czystą miętę zalewamy 100ml wrzątku, następnie odsączamy i studzimy. Do miski wlewamy 300ml gorącej wody, esencję miętową (można użyć ekstraktu miętowego) i wsypujemy dowolną zieloną galaretkę. Całość mieszamy, aż do rozpuszczenia proszku z galaretki, wylewamy do pojemnika (np. po lodach) wyłożonego folią spożywczą i chłodzimy. Kiedy galaretka nam zastygnie wyciągamy ją i kroimy w kostkę. Do kubka wlewamy 100ml wrzątku, wsypujemy galaretkę cytrynową i dokładnie mieszamy, aż do rozpuszczenia proszku z galaretki, po czym studzimy. Przekładamy do miski twarożek i miksujemy blenderem, żeby go napowietrzyć – będzie wtedy puszysty i bardziej kremowy. Cały czas miksując wlewamy powoli galaretkę cytrynową i miksujemy, aż do uzyskania jednolitej cytrynowej masy serowej. Blaszkę o wymiarach 30x15 wykładamy folią spożywczą, na dno układamy herbatniki. Następnie przekładamy do blaszki połowę masy serowej, układamy na niej pokrojoną zielona galaretkę, przykrywamy to drugą połową masy serowej i układamy pozostała galaretkę lekko wciskając. Całość można posypać wiórkami kokosowymi. Sernik chłodzimy kilka godzin w lodówce. Z podanych proporcji wychodzi 12 porcji. Wartość energetyczna całego sernika cytrynowego z galaretką miętową – 1200kcal Wartość energetyczna 1 porcji (1/12 sernika) – 100kcal 