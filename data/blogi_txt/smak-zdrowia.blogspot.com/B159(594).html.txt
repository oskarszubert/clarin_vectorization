PDF do druku Z mojej strony przekazuję w Wasze ręce opracowania w formie pdf gotowe do druku. Wszystko poukładane, ze spisem treści w postaci mini zdjęć, z numerami stron. Opracowania podzielone są tematycznie zgodnie z działami na blogu.   Wykaz wszystkich opracowań do wyboru: 1) SURÓWKI I SAŁATKI - 81 przepisów, 50 stron 2) REWOLUCJE NABIAŁOWE - 63 przepisy, 61 stron 3) WARIACJE NA TEMAT MIĘSA I RYB - 69 przepisów, 67 stron 4) KOTLETY I PLACKI JARSKIE - 27 przepisów, 20 stron 5) ROZMAITOŚCI NA GORĄCO - 141 przepisów, 123 strony 6) ZUPY - 43 przepisy, 31 stron 7) PASZTETY - 14 przepisów, 16 stron 8) BUFET IMPREZOWY - 140 przepisów, 129 stron 9) SŁODYCZY RAJ - 163 przepisy, 164 strony 10) DOMOWA PIEKARNIA - 32 przepisy, 40 stron 11) PRZETWORY ZE SPIŻARNI - 32 przepisy, 34 strony 12) SOSY, DIPY I DRESSINGI - 19 przepisów, 13 stron 13) DYNIOWE SZALEŃSTWO - 32 przepisy, 33 strony 14) DIETETYCZNE ZESTAWY OBIADOWE - 96 przepisów, 71 stron 15) ŚNIADANIA, KOLACJE I INNE LEKKIE POSIŁKI - 48 przepisów, 30 stron 16) PLAN DIETY DLA KOBIET - na 28 dni, 60 stron 17) PLAN DIETY DLA MĘŻCZYZN - na 28 dni, 60 stron  Jak dostać opracowanie pdf? Stałych czytelników pewnie nie zaskoczę, że będziemy zbierać na moich kuzynów Pawła i Damiana, zatem wpłaty w formie cegiełki proszę kierować na Fundację – szczegółowy opis i sposób dokonywania wpłat oraz parę słów o moich kuzynach tutaj. Potwierdzenie wpłaty-cegiełki proszę przesyłać do mnie na maila smak-zdrowia@wp.pl, a w treści maila proszę podawać dokładny tytuł opracowania, które chcecie otrzymać. Ustalamy, że termin odpowiedzi z mojej strony wynosi do 2 dni, po tym czasie proszę się upominać, żebym nikogo przypadkiem nie pominęła. Jedna wpłata to max 3 opracowania - ograniczenie wynika z rozmiarów plików i z czasu jaki będę potrzebowała, żeby je wysyłać. Chcę uniknąć sytuacji, gdzie z wygody każdy powie, że chce wszystko.  Dla zainteresowanych, będę co jakiś czas informować Was jaki jest stan konta chłopaków dzięki wpłatom. Informacja ta do sprawdzenia tutaj.  Oświadczam, że nie czerpię żadnych korzyści finansowych z tytułu prowadzonej akcji. Wszystko na szczytne cele, dlatego też nie chcę nikomu narzucać kwoty do zapłaty. Sami oceńcie ile warta jest moja praca i po prostu - wpłaćcie tyle ile chcecie i ile możecie.  Z góry dziękuję, bo wiem, że z chęcią pomożecie, tak jak do tej pory pomagaliście!   Przykładowe opracowanie poniżej. 