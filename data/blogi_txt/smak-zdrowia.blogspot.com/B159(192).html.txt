Składniki:  duże liście kapusty włoskiej (12szt)  marchewka (1kg)  cebula (1/2kg)  seler (1/2kg)  przecier pomidorowy (100g) 1 łyżka słodkiej papryki  przyprawy (sól, pieprz) Przygotowanie:  Główkę kapusty obgotowujemy kilka minut we wrzątku, jak liść odchodzi od reszty to go odcinamy i sparzamy tak kolejno największe liście z kapusty. Czasami się trafia taka kapusta, że liście same odchodzą, bez obgotowania, wtedy je zdejmujemy i wrzucamy pojedynczo na wrzątek. Jeden duży liść ma ok. 20kcal.     Marchewkę i seler obieramy, trzemy na tarce o dużych oczkach. Wrzucamy do garnka z wodą i gotujemy do miękkości. W tym czasie cebulę kroimy w kostkę i dusimy na patelni pod przykryciem, aż będzie miękka. Ugotowane warzywa odsączamy na sitku, dodajemy cebulę, przecier i przyprawy. Farsz dokładnie mieszamy i nakładamy na sparzone liście. Gołąbki zawijamy. Dusimy na patelni pod przykryciem, gotujemy w dużym garnku lub zapiekamy w piekarniku tak długo, aż kapusta zmięknie. Z podanych proporcji wychodzi 12szt.   Gołąbki są duże, tylko warzywne, bez dodatku ryżu/kaszy i mięsa. Bardzo dobrze smakują polane zwykłym sosem pomidorowym lub dowolnym gulaszem mięsnym.       Wartość energetyczna całego farszu na gołąbki – 640kcal Wartość energetyczna 1 porcji farszu – 55kcal Wartość energetyczna 1 gotowego gołąbka – 75kcal 