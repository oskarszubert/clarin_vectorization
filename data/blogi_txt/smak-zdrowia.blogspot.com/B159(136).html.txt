Pytanie w wielu miejscach jak zrobić dietetyczne frytki, więc wstawiam jako osobny przepis.      Składniki: ziemniaki surowe (250g) przyprawy (sól)                Przygotowanie: Ziemniaki obieramy, kroimy na paski w formie frytek. Układamy na blaszce, na papierze do pieczenia, w miarę możliwości tak, żeby się nie stykały i nie były warstwowo. Można przed pieczeniem posypać przyprawami lub dopiero po upieczeniu. Pieczemy w temperaturze 200st, na termoobiegu ok. 15-20 minut, aż się przyrumienią. Bez termoobiegu trochę dłużej.       Wskazówki dietetyczne: Najgorsze kalorycznie są gotowe frytki z mrożonki. Nie dość, że mają tłuszcz w sobie, to według przepisu na opakowaniu często dodatkowo każą polać je przed pieczeniem olejem. Zgodnie z informacją na opakowaniu gotowe frytki (250g) mają 575kcal. Frytki przyrządzone z surowych ziemniaków i smażone w głębokim oleju według moich obliczeń są mniej kaloryczne niż te z piekarnika. W porcja (250g) ma 330kcal. Dlatego polecam surowe ziemniaki przypiec w piekarniku bez dodatki tłuszczu i wtedy mamy jedynie tyle kalorii ile ziemniaki czyli 1 porcja (250g) ma 150kcal.                        Wartość energetyczna 1 porcji dietetycznych frytek (250g) – 150kcal Wartość energetyczna 1 porcji frytek z głębokiego oleju (250g) – 330kcal Wartość energetyczna 1 porcji frytek z mrożonki w piekarniku (250g) – 575kcal 