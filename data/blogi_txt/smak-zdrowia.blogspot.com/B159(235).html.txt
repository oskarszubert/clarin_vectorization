Ten przepis powstał przypadkiem, właściwie z lenistwa bo jest to po prostu wersja torcika jogurtowego bez biszkopta. Robi się to może z pół godziny, dłużej raczej nie. Jest dietetycznie i kolorowo, więc polecam na zwykłe dni w tygodniu.     Składniki:2 duże jogurty owocowe (2x500g)woda (2x50ml)sok Garden (500ml)żelatyna (3x15g)dowolne owoce         Przygotowanie: Wykładamy blaszkę folią przeźroczystą, bo dzięki temu wyciągniemy jogurtowca w całości jak już będzie gotowy. Przepis jest na blaszkę o wymiarach 30x16cm. Przygotowujemy galaretkę. Odlewamy do garnka pół litra soku owocowego, wsypujemy żelatynę (15g) i podgrzewamy go tak długo, aż żelatyna się rozpuści. Jeśli chcecie mieć mozaikę galaretkową w jogurcie, to połowę galaretki trzeba wlać do jakiegoś naczynia i wstawić najlepiej do zamrażarki, żeby szybko się zastygła, a później pokroić ją w kosteczkę. Drugą połowę galaretki pozostawiamy do ostygnięcia w temperaturze pokojowej. Przygotowujemy pierwszą warstwę jogurtową. W gorącej wodzie (50ml) rozpuszczamy żelatynę (15g). Wlewamy jogurt (500g) do naczynia i ubijając mikserem powoli dodajemy wodę z żelatyną. Wylewamy gotową masę na blaszkę, układamy dowolne owoce. Przygotowujemy drugą warstwę jogurtową, wylewamy na blaszkę i np. układamy galaretki wciskając je w jogurt, żeby później tworzyły wzorek. Kiedy masy jogurtowe stężeją układamy ozdobnie owoce i zalewamy delikatnie galaretką. Deser wkładamy do lodówki, do krojenia jest gotowy po około 4 godzinach.     Wartość energetyczna całego jogurtowca – 1250kcal Wartość energetyczna 1 porcji (1/12 jogurtowca) – 105kcal 