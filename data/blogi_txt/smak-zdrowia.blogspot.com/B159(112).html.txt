Składniki: 1 duża cukinia przyprawy (liście laurowe, gorczyca, ziele angielskie, pieprz czarny ziarnisty, kwiat kopru, czosnek, goździki)  Zalewa: 2 szklanki octu (0,5l) woda (5l) cukier (150g) 5 łyżeczek soli       Przygotowanie: Do zrobienia kulek potrzebujemy sprzętu - łyżkę do robienia kulek. Cukinia musi być duża, z dość grubą ścianką, bo z niej będą kulki. Dobrze by było, żeby w takiej kulce nie było tej części cukinii, która ma pestki, bo po pasteryzacji pestki wypłyną i nasze kulki stracą kształt. Równie dobrze zamiast cukinii może być dojrzały kabaczek. Tak więc łyżką wycinamy kulki, bez pestek i bez skórki. W dużym garnku gotujemy wodę z solą i wrzucamy kulki na 1 minutę do wrzątku, nie za długo, żeby za bardzo nie zmiękły, dosłownie wrzucić, zamieszać i wyciągnąć. Kulki z cukinii wkładamy do słoików i dodajemy przyprawy. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki. Słoiki zakręcamy i pasteryzujemy w garnku, zalane wodą do 2/3 wysokości przez 20 minut. 