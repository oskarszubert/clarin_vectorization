Składniki:  mąka 200g) jajko (60g) mleko (100ml) drożdże (20g) 1 łyżka cukru (15g)  masło (10g) 2 jabłka (250g) 3 kostki czekolady (15g)                      Przygotowanie: Przygotowujemy rozczyn drożdżowy: podgrzewamy lekko mleko, wrzucamy drożdże, łyżkę mąki i łyżkę cukru. Mieszamy aż do rozpuszczenia i zostawiamy pod przykryciem do wyrośnięcia. W tym czasie do miski wbijamy jajko, dodajemy wyrośnięty rozczyn, mieszamy, dodajemy mąkę i wyrabiamy ciasto ręcznie. Jak już będzie w miarę jednolite, to polewamy je roztopionym masłem i jeszcze chwilę wyrabiamy. Dzięki tłuszczowi będzie nam ładnie odchodzić od dłoni. Ciasto zostawiamy pod ściereczką do wyrośnięcia na około 30 minut. Następnie wyciągamy, lekko oprószamy mąką i wałkujemy na 1cm, na długi pas o wymiarach ok. 50x10cm. Na rozwałkowane ciasto dajemy mus jabłkowy lub starte jabłka i zawijamy całość w roladę. Kroimy małe bułeczki o szerokości 2cm i układamy na blaszce na papierze do pieczenia. Zostawiamy na ok. 45 minut do wyrośnięcia. Pieczemy w temperaturze 180st. ok. 15 minut, aż będą rumiane. Zaraz po wyciągnięciu można posypać startą czekoladą. Z podanych proporcji wychodzi 25 mini bułeczek.          Wartość energetyczna całego ciasta – 1135kcal Wartość energetyczna 1 mini bułeczki – 45kcal 