Składniki:   mleko (125ml)   woda (125ml)   mąka pszenna (320g) drożdże (20g)   cukier waniliowy (15g)   masło (10g)  musli (50g)   1 łyżka mleka              Przygotowanie:  Wodę i mleko podgrzewamy, aż będą lekko ciepłe, wrzucamy drożdże, cukier waniliowy i łyżkę mąki. Mieszamy i zostawiamy rozczyn do wyrośnięcia. Gdy urośnie dodajemy mąkę, musli i wyrabiamy ciasto kilka minut ręcznie, pod koniec dodajemy roztopione masło i jeszcze chwilę wyrabiamy. Ciasto zostawiamy pod ściereczką do wyrośnięcia na około godzinę. Następnie delikatnie przekładamy na stolnicę i dzielimy na 6 równych części. Każdą część dzielimy jeszcze na 3 i robimy z nich wałki, po czym zaplatamy warkocze. Układamy je na blaszce, na papierze do pieczenia. Zostawiamy na 45 minut do wyrośnięcia. Jak już wyrosną, to smarujemy dokładnie mlekiem. Piekarnik nagrzewamy do 180st, wsadzamy chałki i pieczemy około 15-20 minut, aż będą rumiane. Można zrobić jedną dużą chałkę, wtedy czas pieczenia się wydłuży do 30 minut. Z podanych proporcji wychodzi 6 małych chałek.      Wartość energetyczna całego ciasta na chałki – 1570kcal Wartość energetyczna 1 chałki – 260kcal 