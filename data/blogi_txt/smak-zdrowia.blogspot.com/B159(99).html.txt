Składniki: cieciorka sucha (100g) 1 jajko (60g) 1 jabłko (150g) cukier (30g) rodzynki (30g) kasza manna (25g) 1 łyżeczka sody cynamon, imbir, gałka muszkatołowa         Przygotowanie: Ziarna cieciorki moczymy kilka godzin. Następnie miksujemy blenderem, na dość drobne kawałki, ale nie na mus. Mają być wyczuwalne kawałki, które będą imitować chrupiące orzeszki. W osobnym naczyniu ubijamy białko, następnie dodajemy żółtko i cukier. Ciągle miksując dodajemy powoli starte jabłko i zmiksowaną cieciorę. Masę dowolnie przyprawiamy, dodajemy sodę, wrzucamy rodzynki i dodajemy kaszę mannę. Odstawiamy ciasto na ok. 15-30 minut, żeby kasza wchłonęła nadmiar wody. Małe porcje ciasta nakładamy łyżką na blaszkę, na papier do pieczenia. Pieczemy w temperaturze 180st. ok. 15 minut. Z podanych proporcji wychodzi 20szt.       Wartość energetyczna całego ciasta na ciasteczka – 800kcal Wartość energetyczna 1 ciasteczka z cieciorką – 40kcal 