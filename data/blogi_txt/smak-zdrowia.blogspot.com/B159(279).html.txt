Podobne kotleciki już przedstawiałam, ale robiąc je na imprezę trochę zmieniłam proporcje, żeby były twardsze i podałam w formie koreczków. Dla zakwaszenia rybki również polecam podać na sałatce warzywnej.       Składniki: 2 filety rybne (250g) 1 mała cebula (50g) 1 jajko (60g) 1 duża bułka pszenna (80g) mleko (50ml) przyprawy  (sól, pieprz)Składniki na sałatkę warzywną: ogórki kiszone (200g) papryka konserwowa (100g) 1 mała cebula (50g) przyprawy   (sól, pieprz, papryka słodka, chili) Przygotowanie: Surowe filety rybne mielimy w maszynce. Moje uwagi na temat rodzaju ryby najlepiej żeby ryba była świeża, a jeśli mrożone filety, to dobre jakościowo, nie mogą być po rozmrożeniu wodniste. Cebulę kroimy w kostkę, wrzucamy na patelnię i podlewamy wodą. Kiedy zmięknie mielimy ją w maszynce i dodajemy do ryby. Bułkę rwiemy na kawałki i zalewamy mlekiem, dokładnie przyciskamy, żeby wchłonęła całe mleko i była mokra. Wtedy mielimy ją w maszynce i dodajemy do reszty składników. Następnie do ryby dodajemy surowe jajko, przyprawy i wszystko dokładnie mieszamy. Z tej masy łyżką nakładamy małe kotleciki na blaszkę wyłożoną papierem do pieczenia. Zwilżoną dłonią formujemy je, żeby były w miarę równe. Pieczemy w temperaturze 200st. ok. 20 minut, ostatnie 5 minut można dać przypiekanie z góry, żeby się zrumieniły. Ogórki, paprykę i cebulę kroimy w drobną kostkę, najlepiej zostawić je na sitku na jakiś czas, żeby pozbyć się nadmiaru soków. Ja tego nie przyprawiam, bo ogórki są słone i mi starcza, ewentualnie pieprz lub chili jeśli ktoś lubi ostrzejsze. Dzięki tym warzywom rybka nie jest mdła. Sałatkę wysypujemy na cały talerz i na niej układamy rybę, przyozdabiamy sałatą, cytrynką i suszonym pomidorem Podajemy na zimno w formie koreczków. Z podanych proporcji wyszło mi 15 małych kotlecików rybnych.      Wartość energetyczna całego farszu na pieczoną rybę – 610kcal Wartość energetyczna całej sałatki warzywnej – 65kcal Wartość energetyczna 1 pieczonej ryby – 40kcal Wartość energetyczna 1 koreczka rybnego z porcją sałatki – 45kcal 