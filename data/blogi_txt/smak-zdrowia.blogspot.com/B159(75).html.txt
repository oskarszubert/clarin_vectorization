Składniki:  woda (50ml)  drożdże (20g)  sok pomidorowy (300ml) otręby owsiane (50g)  mąka pszenna (400g)  1/2 opakowania suszonej bazylii  1,5 łyżeczki soli           Przygotowanie:  Do miski wlewamy ciepłą wodę, wrzucamy drożdże i mieszamy, aż do rozpuszczenia. Wlewamy sok pomidorowy, dosypujemy bazylię, otręby, sól i mieszamy dokładnie. Na końcu wsypujemy mąkę i wyrabiamy ciasto ręcznie. Ma być gęste i klejące. Po wyrobieniu odstawiamy pod przykryciem do wyrośnięcia na około 1 godzinę. Po tym czasie przekładamy ciasto na blaszkę, na papier do pieczenia, formujemy podłużny bochenek i zostawiamy pod ściereczką na 45 minut.            Ja zrobiłam raczej płaski, taki akurat do domowych past kanapkowych. Do typowych kanapek proponuję ciasto umieścić w podłużnej blaszce, wtedy będziecie mieć piękny prostokątny kanapkowy chleb nadający się do normalnych kanapek. Pieczemy w temperaturze 180st. ok. 50 minut. Z podanych proporcji wychodzi 30 kromek.    Wartość energetyczna całego chleba – 1800kcal Wartość energetyczna 1 kromki – 60kcal 