Składniki na polentę:  kasza kukurydziana (100g)  woda (250g) przyprawy   Składniki na warzywa z peperoni:  8 papryczek peperoni ze słoika (200g)  2 duże cebule (200g)  fasola czerwona z puszki (100g)  pomidory z puszki (100g)  przyprawy (sól, pieprz, chili, czosnek, przyprawa meksykańska) Przygotowanie:  Wodę gotujemy z przyprawami (głównie sól, reszta według uznania), wrzucamy kaszę i gotujemy tak długo, aż kasza zgęstnieje. Cały czas mieszamy, żeby się nie przypaliła. Ugotowaną kaszę wlewamy na blaszkę, taka ilość, to średnia tortownica. Nasza polenta nie powinna być zbyt gruba, ok. 1cm wysokości. Odstawiamy do ostygnięcia na kilka godzin, żeby była twarda i zbita. Następnie kroimy na kawałki i smażymy z dwóch stron na złoty kolor. Z podanych proporcji wychodzi 8 trójkątów. Cebulę kroimy w paseczki, podsmażamy, dodajemy pomidory, czerwoną fasolę i grubo pokrojone papryczki peperoni. Przyprawiamy pikantnymi przyprawami, bardzo dobra jest przyprawa do dań meksykańskich. Te warzywa powinny być pikantne, wtedy idealnie się komponują z delikatną polentą z kaszy kukurydzianej.   Potrawę podajemy na gorąco, podsmażoną ciepłą polentę układamy na talerzu i na nią nakładamy pikantne warzywa z peperoni.          Wartość energetyczna całej polenty z kaszy – 350kcal Wartość energetyczna 1 trójkąta (1/8 polenty) – 45kcal Wartość energetyczna warzyw z peperoni – 200kcal Wartość energetyczna 1 porcji potrawy (4 trójkąty i ½ warzyw) – 280kcal 