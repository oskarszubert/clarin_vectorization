W końcu udało mi się doprowadzić moje racuchy do puszystości o jakiej marzyłam i jeszcze do tego są dietetyczne, bo bez grama tłuszczu. Wszystko zawdzięczam temu przepisowi tutaj. Zdjęcie już mnie zachęcało, a kluczowe były słowa: „Rosły w oczach, myślałam, że z patelni wyjdą”.  I wyszły!        Składniki: drożdże (20g) cukier waniliowy (30g) mleko (200ml) mąka (300g) 1 jajko (60g) 1 łyżeczka sody 1 łyżka octu ½ łyżeczki soli Przygotowanie: Robimy zaczyn, w ciepłym mleku rozpuszczamy drożdże, cukier i mieszamy z łyżką mąki. Zostawiamy pod ściereczką na 15 minut, aż lekko urośnie. Do miski wbijamy jajko, dodajemy wyrośnięty zaczyn i wszystko miksujemy. Dosypujemy stopniowo mąkę i sól ciągle miksując. Do kubeczka wsypujemy sodę i zalewamy ją octem. Roztwór zacznie się pienić. Mieszamy go chwilę, a jak się uspokoi dolewamy do ciasta i chwilę miksujemy. Racuchy smażymy od razu, na bardzo małym ogniu pod przykryciem. Bardzo rosną, więc zachowujemy odległości między plackami. Na jednego racucha spokojnie wystarczy jedna niezbyt duża łyżka ciasta. Z podanych proporcji wychodzi 25szt naprawdę dużych i puszystych racuchów. Wartość energetyczna całego ciasta na racuchy – 1450kcal Wartość energetyczna 1 racucha – 60kcal 