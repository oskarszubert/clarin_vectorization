Składniki: szpinak świeży (500g) marchewka (500g) 1 duża cebula (100g) 1-2 ząbki czosnku przyprawy (sól, pieprz) Przygotowanie: Szpinak wrzucamy na osolony wrzątek na 1-2 minuty, po czym odsączamy na sicie. Po odsączeniu drobno siekamy lub mielimy blenderem lub zostawiamy liście w całości, wedle upodobań. Marchew trzemy na tarce na grubych oczkach, cebulę kroimy w kostkę, czosnek przeciskamy przez praskę. Wszystko dusimy z przyprawami na patelni pod przykryciem, aż marchewka będzie miękka. W razie potrzeby co jakiś czas podlewamy wodą. Na sam koniec dodajemy szpinak, dokładnie mieszamy i dusimy jeszcze kilka minut.    Wartość energetyczna całej marchewki ze szpinakiem – 210kcal Wartość energetyczna 1 porcji (1/3 marchewki) – 70kcal 