Składniki: pomidory (250g) bób (250g) natka pietruszki świeże zioła 1-2 ząbki czosnku 2 łyżki octu winnego ½ łyżeczki soli przyprawy (sól, pieprz, chili, czosnek) Przygotowanie: Do kubeczka dodajemy posiekaną natkę pietruszki, świeżo posiekane dowolne zioła, pół łyżeczki soli, dowolne przyprawy, przeciśnięty przez praskę czosnek. Całość zalewamy octem winnym (opcjonalnie cytrynowym lub innym z dodatkiem soku z cytryny) i dokładnie mieszamy. Odkładamy na pół godziny do lodówki.  Bób gotujemy do miękkości i studzimy. Pomidory kroimy w kostkę i dodajemy do bobu. Całość zalewamy sosem czosnkowym z zieleniną i dokładnie mieszamy. Sałatkę chłodzimy, najlepsza jest po 2-3 godzinach, wtedy bób przechodzi smakiem zalewy octowej i smakuje idealnie.       Wartość energetyczna całej sałatki czosnkowej z bobem – 210kcal Wartość energetyczna 1 porcji (1/3 sałatki) – 70kcal 