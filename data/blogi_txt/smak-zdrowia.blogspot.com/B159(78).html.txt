Składniki:  zakwas żytni (150g)  mąka pszenna (400g)  mąka żytnia (100g)  ciepła woda (300g)  1 łyżeczka cukru (5g)  1 łyżeczka oliwy (5g)  1 łyżeczka soli  drożdże (20g)  pestki słonecznika (20g)  siemię lniane (10g) Przygotowanie:   W ciepłej wodzie rozpuszczamy drożdże, dodajemy łyżeczkę cukru i zakwas żytni. Wszystko dokładnie mieszamy i odstawiamy w ciepłe miejsce na 15 minut. Następnie dosypujemy oba rodzaje mąki, sól, ziarna słonecznika, siemię lniane i wyrabiamy ciasto ręcznie. Na sam koniec dolewamy oliwę i jeszcze chwilę wyrabiamy. Ciasto zostawiamy w ciepłym miejscu, przykryte ściereczką lub folią, żeby nie wysychało, na 1 godzinę do wyrośnięcia. Po tym czasie przekładamy ciasto do wysmarowanej olejem keksówki (na te proporcje 30cm). Przykrywamy ściereczką i odstawiamy jeszcze na 1-1,5 godziny do wyrośnięcia. Można z wierzchu posypać ziarnami lub płatkami owsianymi. Chleb pieczemy w temperaturze 220st. ok. 40 minut. Chleb ma ok. 30cm długości. W wyliczeniach 1 kromka ma 1cm grubości. Wartość energetyczna całego chleba – 2270kcal Wartość energetyczna 1 kromki – 75kcal 