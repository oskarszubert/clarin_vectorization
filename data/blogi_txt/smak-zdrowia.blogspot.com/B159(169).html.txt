Wersja dietetyczna, bez tłustej kiełbasy śląskiej, bez boczku. Ale, żeby nie było, że bez mięsa to nie fasolka po bretoński, to przedstawiam wersje z kurczakiem – drobno pokrojonym, smacznym i przede wszystkim lekkim. Wersja tradycyjna też policzona, policzyłam jaka wartość by była, gdyby 250g kurczaka zastąpić tradycyjnie śląską i boczkiem.               Składniki: fasola Jaś sucha (200g) 2 duże cebule (200g) 1 pierś z kurczaka (250g) przecier pomidorowy (100g) 1 mała papryczka chili przyprawy (sól, pieprz, czosnek, majeranek, papryka słodka, chili) Przygotowanie:  Fasolę moczymy co najmniej 2 godziny, następnie gotujemy do miękkości w lekko osolonej wodzie, po czym wodę odcedzamy, zostawiamy niewiele płynu, ok. 200ml powinno wystarczyć. Cebulę kroimy w kostkę i podsmażamy. Piersi z kurczaka kroimy na drobne paseczki i podsmażamy je z każdej strony. Mięso i cebulę dorzucamy do fasoli, dodajemy przecier pomidorowy, przeciśnięty przez praskę czosnek i wszystko gotujemy jeszcze około 15 minut. Na koniec przyprawiamy. Wartość energetyczna całej fasolki po bretońsku – 1100kcal Wartość energetyczna 1 porcji (1/4 fasolki) – 275kcal Wartość energetyczna 1 porcji tradycyjnej – 450kcal 