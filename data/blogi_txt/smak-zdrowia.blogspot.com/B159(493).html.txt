Składniki: piersi z kurczaka (500g) marchew (500g) 1 por (200g) 2 jajka (120g) przyprawy (sól, pieprz) Przygotowanie: Surowe piersi z kurczaka kroimy w kostkę, solimy i dusimy w odrobinie wody pod przykryciem, studzimy. Pora kroimy w kostkę i podsmażamy, aż będzie miękki. Marchew obieramy i gotujemy do miękkości i zostawiamy do ostygnięcia. Do miski wrzucamy piersi z kurczaka, marchew i podsmażonego pora. Wszystko miksujemy blenderem, pod koniec miksowania dodajemy surowe jajka. Całość przyprawiamy i przekładamy do keksówki o wymiarach 25x10cm, posypujemy dowolnie przyprawami. Pieczemy w piekarniku w temperaturze 180st. ok. 50 minut. Po przestygnięciu pasztet wkładamy do lodówki i kroimy dopiero po kilku godzinach, jak będzie mocno schłodzony. Z podanych proporcji wychodzi 14 kawałków o grubości 1,5cm.    Wartość energetyczna całego pasztetu drobiowego z porem – 870kcal Wartość energetyczna 1 porcji (1/14 pasztetu) – 60kcal 