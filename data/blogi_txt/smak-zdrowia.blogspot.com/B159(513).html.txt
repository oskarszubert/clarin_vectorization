Składniki:   serki waniliowe (350g)  żelatyna (15g)  woda (100ml)  2 białka (80g)  cukier waniliowy (15g)  biszkopty 12szt (150g)  owoce (200g)               Przygotowanie:  W gorącej wodzie rozpuszczamy żelatyną. Serki waniliowe przekładamy do miski, miksujemy blenderem przez chwilę, po czym dodajemy powoli rozpuszczoną żelatynę, cały czas miksując. W osobnej misce ubijamy 2 białka z cukrem waniliowym. Następnie dodajemy je do masy waniliowej i delikatnie mieszamy łyżką tak, żeby masa była jednolita. Do foremek na muffinki nakładamy połowę masy waniliowej, następnie wciskamy w masę trochę owoców, nakrywamy jednym biszkoptem i nakładamy pozostałą masę waniliową. Desery dekorujemy dowolnymi owocami, ja użyłam maliny, borówki i winogrona. Deserki zostawiamy kilka godzin w lodówce, po tym czasie stężeją, a biszkopty zmiękną. Z podanych proporcji wychodzi 12 deserów w formie na muffinki. Można zrobić formę szklankową, wtedy wyjdzie 6 porcji (można użyć wtedy tylko 6 biszkoptów).             Wartość energetyczna wszystkich składników na piankę waniliową – 990kcal Wartość energetyczna 1 deserku muffinki (1/12) – 80kcal Wartość energetyczna 1 deseru w szklance (1/6) – 135kcal 