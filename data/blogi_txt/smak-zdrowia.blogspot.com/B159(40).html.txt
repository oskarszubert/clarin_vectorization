Składniki:  kapusta kiszona (1kg)  2 cebule (200g)  suszone śliwki (50g)  suszone grzyby (20g)  suszone pomidory (20g) soczewica czerwona sucha (50g)  przyprawy (sól, pieprz, kminek, papryka słodka, liście laurowe)           Przygotowanie: Suszone grzyby moczymy przez około godzinę. Cebulę kroimy w kostkę i dusimy pod przykryciem do miękkości.   Kapustę kiszoną kroimy drobno, jeśli bigos nie ma być kwaśny trzeba ją wcześniej przepłukać. Pokrojoną wrzucamy do garnka, podlewamy wodą i gotujemy. Do gotowania można dodać część przypraw, w tym liście laurowe. Czas gotowania zależy od kapusty, najczęściej jest to 1-1,5 godziny. Co jakiś czas kapustę mieszamy i w razie potrzeby podlewamy wodą. Pod koniec gotowania do kapusty dodajemy pokrojone śliwki, suszone pomidory, namoczone grzyby, podduszoną cebulę i suchą soczewicę, która powinna wchłonąć nadmiar wody. Jeśli nie mamy już wody, to odrobinę dolewamy. Całość przyprawiamy i gotujemy jeszcze około pół godziny.      Wartość energetyczna całego bigosu – 685kcal Wartość energetyczna 1 porcji (1/4 bigosu) – 170kcal 