Składniki: 2 piersi z kurczaka (500g) 1 jajko (60g) suszone pomidory (25g) świeże listki bazylii 1 łyżka słonecznika łuskanego (10g) 1 łyżeczka kurkumy przyprawy   (sól, pieprz, suszone zioła)        Przygotowanie: Mięso z surowej piersi z kurczaka mielimy w maszynce do mięsa, dodajemy surowe jajko i przyprawiamy. Mięso dzielimy na dwie części w proporcji 1/3 i 2/3. Do 2/3 dodajemy kurkumę i łuskany słonecznik, dokładnie mieszamy. Do 1/3 części dodajemy pokrojone suszone pomidory i świeże listki bazylii w dowolnej ilości. Rozkładamy folię spożywczą, skrapiamy wodą (żeby później mięso ładnie od niej odchodziło). Bierzemy ¼ mięsa z kurkumą i formujemy prostokąt ok. 10cmx8cm. Przyklepujemy, żeby było równomiernie wysokie i na środek kładziemy wałek o długości 10cm z ¼ mięsa z suszonymi pomidorami. Otaczamy ten wałek żółtym mięsem i zawijamy gotową roladkę w folię. Podobnie przygotowujemy pozostałe 3 roladki, każda w osobnej folii. W garnku gotujemy wodę i wrzucamy na wrzątek nasze roladki, razem z folią. Po kilku sekundach mięso zmieni kolor na biały, wtedy można już usunąć folię bez obawy o utratę kształtu roladki. Gotujemy ok. 15 minut. Z podanych proporcji wychodzą 4szt. W wersji imprezowej lub na kanapkę w plasterkach 0,5cm wychodzi ok. 60szt.    Wartość energetyczna całego mięsa na roladki – 700kcal Wartość energetyczna 1 roladki – 175kcal Wartość energetyczna 1 plasterka w wersji kanapkowej – 11kcal 