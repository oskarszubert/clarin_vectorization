Składniki: 4 jajka (240g)woda (3x100ml)cukier (3x15g)żelatyna (4x10g)1 łyżeczka kakaosok Garden (1/2l) Przygotowanie: Przygotowujemy blaszkę o wymiarach 15x30cm (lub tortownicę o średnicy 20cm) – blaszkę wykładamy przeźroczystą folią, żeby ptasie mleczko łatwo się później wyjmowało. Tortownicy nie musimy niczym wykładać, bo łatwo zdjąć bok i gotowe. Jeśli chcecie deser na większą imprezę, to do dużej tortownicy mieści się podwójna porcja.   Do garnka wlewamy pół litra soku Garden (obojętne jaki smak i kolor, ja dałam czarną porzeczkę) i wsypujemy 10g żelatyny, podgrzewamy aż żelatyna się rozpuści i odstawiamy w chłodne miejsce, żeby nasza galaretka przestygła. Możecie użyć normalnej kupnej galaretki (250kcal/pół litra), ale ja wolę robić sama z niskokalorycznych soków (100kcal/pół litra).   Przygotowujemy 3 szklanki, do każdej wlewamy 100ml wrzątku i do każdej wsypujemy 10g żelatyny, mieszamy po kolei, aż żelatyna się rozpuści.    Warstwa biała: wbijamy 2 białka i dodajemy 1 łyżkę cukru, ubijamy na sztywną pianę i powoli dodajemy wodę z rozpuszczoną żelatyną, ciągle miksując. Pianę nakładamy łyżką na dno blaszki/tortownicy i wstawiamy na 5 minut do zamrażarki.   Warstwa żółta: wbijamy 4 żółtka i dodajemy 1 łyżkę cukru, ubijamy tak długo, aż cukier się rozpuści, a żółtka będą miały lekko puszystą konsystencję. Dodajemy wodę z rozpuszczoną żelatyną, ciągle miksując. Żółtą masę nakładamy na białą i wstawiamy na 5 minut do zamrażarki. Warstwa kakaowa: wbijamy 2 białka i dodajemy 1 łyżkę cukru i 1 łyżeczkę kakao, ubijamy na sztywną pianę i powoli dodajemy wodę z rozpuszczoną żelatyną, ciągle miksując. Pianę kakaową nakładamy łyżką na żółtą warstwę i wstawiamy na 5-10 minut do zamrażarki.    Na wierzch wylewamy ostudzony sok z żelatyną, naszą galaretkę.     Deser wstawiamy do lodówki na kilka godzin. Z podanych proporcji wychodzi 12 porcji.          Wartość energetyczna całego ptasiego mleczka – 800kcal    Wartość energetyczna 1 porcji (1/12 ptasiego, tyle co na talerzyku) – 65kcal                W ramach ciekawostki na talerzyku po lewej moje ptasie mleczko (65kcal) kontra kostka ptasiego mleczka w czekoladzie (52kcal). 