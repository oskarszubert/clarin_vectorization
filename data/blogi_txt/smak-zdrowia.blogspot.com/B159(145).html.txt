Wskazówki dietetyczne    Dipy to sosy, które ja robię jako zastępstwo sosów na bazie majonezu. Stosowane mogą być do wszystkiego, jako sosy do jaj zwykłych lub faszerowanych, do krakersów, pizzy, krokietów. Ogólnie rzecz biorąc wszędzie tam gdzie wcześniej używaliśmy ciężkich sosów majonezowych zaczynamy robić sosy jogurtowe lub na bazie warzyw.         Sos czosnkowy jogurt naturalny (200g)3 ząbki czosnkuprzyprawy Jogurt mieszamy z przyprawami, dodajemy czosnek przeciśnięty przez praskę. Wartość energetyczna całego sosu czosnkowego – 130kcal   Wartość energetyczna 1 łyżki sosu czosnkowego z jogurtem – 15kcal Wartość energetyczna 1 łyżki sosu na bazie majonezu – 115kcal Dip brokułowy brokuł (250g)jogurt naturalny (50g)1 mała cebula (50g)przyprawy Brokuł gotujemy, studzimy. Wszystkie składniki miksujemy blenderem na gładką masę, gdyby była zbyt gęsta można dodać więcej jogurtu lub odrobinę wody.         Wartość energetyczna całego sosu brokułowego – 100kcal Wartość energetyczna 1 łyżki sosu brokułowego z jogurtem – 10kcal Wartość energetyczna 1 łyżki sosu na bazie majonezu – 115kcal Dip ogórkowy ogórki konserwowe lub kiszone (200g)1 cebula (50g)1 jajko (60g)jogurt naturalny (50g)przyprawy  Jajko gotujemy na twardo. Wszystkie składniki miksujemy blenderem na gładką masę, gdyby była zbyt gęsta można dodać odrobinę zalewy octowej z ogórków.        Wartość energetyczna całego sosu ogórkowego – 160kcal Wartość energetyczna 1 łyżki sosu ogórkowego z jogurtem – 15kcal Wartość energetyczna 1 łyżki sosu na bazie majonezu – 115kcal   Salsa   1 pomidor (150g)1 duża cebula (100g)1 papryka (100g)1 papryczka chili3 ząbki czosnku woda (200ml) przecier pomidorowy (50g)przyprawy Pomidory sparzamy i obieramy ze skórki, kroimy w kostkę. Cebulę i paprykę kroimy w kostkę. Papryczkę chili siekamy na drobno. Wszystkie składniki dusimy na patelni pod przykryciem. Dodajemy 200ml wody. Połowę gotowego sosu miksujemy blenderem na gładką masę i łączymy z częścią niezmiksowaną. Sos zagęszczamy przecierem pomidorowym i przyprawiamy.   Wartość energetyczna całej salsy – 190kcal Wartość energetyczna 1 łyżki salsy dietetycznej – 15kcal Wartość energetyczna 1 łyżki salsy ze sklepu – 35kcal    Guacamole 1 awokado (150g)1 mała cebula (50g)2-3 ząbki czosnkusok z ½ cytryny½ papryczki chiliprzyprawy Wydrążone awokado i cebulę miksujemy na gładką masę. Dodajemy sok z cytryny, posiekaną papryczkę chili, przeciśnięty przez praskę czosnek i przyprawiamy.       Wartość energetyczna całego guacamole – 200kcal Wartość energetyczna 1 łyżki guacamole – 20kcal     Dip dyniowo-paprykowy  dynia (300g)papryka konserwowa (100g)1 łyżka octu jabłkowegoprzyprawy Dynię kroimy na kawałki, gotujemy. Jak przestygnie dodajemy do niej paprykę konserwową i przyprawy, ostre najbardziej do tego pasują. Wszystko miksujemy Benderem na pastę i całość zakwaszamy octem. Pasta dość zaskakująca w smaku, orzeźwiająca, pasuje do pasztetów mięsnych, piersi z kurczaka, do chipsów i nachosów.       Wartość energetyczna całej pasty dyniowo-paprykowej – 110kcal Wartość energetyczna 1 łyżki pasty - 10kcal 