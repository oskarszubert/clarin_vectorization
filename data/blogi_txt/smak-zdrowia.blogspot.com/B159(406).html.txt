Przepis na naleśniki od Karoliny z Quchniawege. Tam wersja pełnoziarnista – polecam.           Składniki:   mleko (200ml) drożdże (15g)  cukier (20g)  mąka pszenna (100g+25g)  1 jajko (60g)                   Przygotowanie:  Przygotowujemy rozczyn – do garnka wlewamy mleko, podgrzewamy lekko, żeby było ciepłe. Dodajemy pokruszone świeże drożdże, cukier i łyżkę mąki. Wszystko mieszamy dokładnie i zostawiamy pod ściereczką do wyrośnięcia na około 15 minut. Po tym czasie wlewamy rozczyn do miski, wbijamy jajko, dodajemy pozostała mąkę i miksujemy. Na rozgrzaną patelnię wylewamy cienką warstwę ciasta, mniej więcej na 2-3mm Naleśniki smażymy na małym ogniu, pod przykryciem. Z podanych proporcji wychodzi 6 naleśników smażonych na patelni o średnicy 20cm.   Przykładowe nadzienie naleśnika na zdjęciu, to 75g serka waniliowego typu Danio i świeże owoce sezonowe. Wartość energetyczna całego ciasta na naleśniki – 715kcal Wartość energetyczna 1 naleśnika drożdżowego – 120kcal Wartość energetyczna 1 naleśnika drożdżowego z nadzieniem – 230kcal 