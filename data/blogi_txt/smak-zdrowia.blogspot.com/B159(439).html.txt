Wskazówki dietetyczne Orzeszki, od kiedy pamiętam były w moim domu. Ale przepis jaki posiadam... o zgrozo: kostka margaryny, 2 szklanki mąki, 1 szklanka cukru, a na krem mleko zagęszczone i kolejna kostka masła. Nie polecam tego stosować, bo informacja ile to kalorii ma taki malutki orzeszek, z tego przepisu, mnie powaliła. Dlatego spróbowałam odchudzić i są orzeszki dietetyczne, nie takie kruche jak te pierwsze, ale da się przeżyć w imię konieczności konsumpcji. A wszystko dla łasuchów. Składniki na ciasto na orzeszki:mąka pełnoziarnista (200g)1 jajko (60g)woda (50ml)drożdże (25g)1 łyżeczka cukru (10g) Przygotowanie:Drożdże i cukier rozpuszczamy w ciepłej wodzie, wlewamy to do mąki, lekko mieszamy i dodajemy jajko. Ciasto wyrabiamy na gładką masę. Następnie są dwie opcje: robimy małe kuleczki wielkości orzecha laskowego i zostawiamy je do wyrośnięcia albo robimy wałek z ciasta i zostawiamy do wyrośnięcia, a jak urośnie, to dopiero wtedy robimy kuleczki, dwa razy większe niż orzech laskowy. Orzeszki pieczemy w specjalnie formie. Z podanych proporcji wychodzi 40 orzeszków (80 połówek).    Wartość energetyczna całego ciasta – 860kcal Wartość energetyczna 1 orzeszka (2 połówki) bez nadzienia – 22kcal Wartość energetyczna 1 orzeszka tradycyjnego bez nadzienia – 50kcal    Przykładowe nadzienia: Serowe Składniki: 1 serek wiejski (200g)jogurt naturalny (200g)2 łyżki cukru (40g)żelatyna (30g)woda (100ml)owoce kandyzowane (20g) Przygotowanie: Żelatynę rozpuszczamy w gorącej wodzie.Serek wiejski miksujemy blenderem na gładką masę, dodajemy cukier i jogurt naturalny miksując powoli wlewamy wodę z żelatyną. Do masy można dodać owoce kandyzowane, rodzynki lub inne suszone owoce.   Budyniowe Składniki: 1 budyń smakowymleko (1/2l)rodzynki (20g) Przygotowanie: Gotujemy budyń według przepisu na opakowaniu. Po przestudzeniu można dodać do niego owoce suszone. Jeśli wiemy, że orzeszki zjemy w 1-2 dni, to można robić według tego przepisu, jeśli wiadomo, że będą dłużej leżeć lepiej ugotować 2 budynie w 1/2l mleka, wtedy masa będzie bardziej gęsta i tak szybko nie podejdzie mlekiem (bo ta pierwsza czasem podchodzi i orzeszki robią się miękkie).   Inne nadzienia Orzeszki można nadziać wszystkim co nam przyjdzie do głowy, choćby zwykłym dżemem niskosłodzonym. Nadaje się do nich każdy jogurt owocowy, deserki waniliowe, czekoladowe, serki homogenizowane itp. Jedynie trzeba pamiętać o zasadzie, że musimy takie jogurty wzbogacać żelatyną. Nie ma tu masła, które spełnia rolę utwardzacza wszelkich mas i kremów, więc żeby jogurty się nie wylewały i nie oddawały zbyt wiele wilgoci, to ja zawsze dodaję żelatynę. Zasada: 30g żelatyny (100ml wody) na 500g jogurtu lub deserku, lub 10g żelatyny (50ml wody) na jogurty i deserki o pojemności ok. 150g. Inne nadzienia pokazałam w przepisie na muszelki i tartaletki na słodko. Wartość energetyczna nadzianego orzeszka serowego – 35kcal Wartość energetyczna nadzianego orzeszka budyniowego – 35kcal Wartość energetyczna tradycyjnego orzeszka z kremem – 100kcal 