Składniki: 1 puszka białej fasoli (240g) jogurt naturalny (150g) 4 jajka (240g) mleko w proszku odtłuszczone granulowane (50g) 1 łyżeczka proszku do pieczenia ½ łyżeczki sody przyprawy (sól, pieprz, suszone zioła)              Przygotowanie: Fasolkę odsączamy i miksujemy z jogurtem naturalnym na gładką masę. Białka ubijamy na sztywną pianę, dodajemy żółtka i mleko w proszku, ciągle miksując. Następnie wlewamy powoli zmiksowaną fasolkę, proszek do pieczenia, sodę i przyprawiamy. Foremkę keksówkę o wymiarach 22x10cm wykładamy papierem do pieczenia, wlewamy ciasto i pieczemy w temperaturze 180st. ok. 30 minut. Z podanych proporcji wychodzi 14 kromek. Przepis od razu wpadł mi w oko, trochę zmodyfikowałam i jest – chlebek wilgotny i delikatny. Jeśli chodzi o blaszkę, to robiłam w małej keksówce 22x10cm (chlebek jasny) i z tych samych proporcji robiłam też w większej 30x15cm (chlebek ziołowy). Ten drugi jest wtedy bardziej płaski, pokroiłam na imprezę na małe kawałeczki i pod pastę kanapkową jak znalazł. Jeśli chodzi o przyprawy, to jasny chlebek przyprawiłam tylko solą do smaku i posypałam siemieniem lnianym i sezamem. Natomiast ciemny chlebek był dodatkowo z dużą ilością suszonych ziół, papryki ostrej, stąd jego ciemny kolor. Co prawda nie próbowałam jeszcze, ale myślę, że z kolorowej fasoli też może być ciekawy. Wartość energetyczna całego chlebka z fasoli – 840kcal Wartość energetyczna 1 kromki (1/14 chlebka) – 60kcal 