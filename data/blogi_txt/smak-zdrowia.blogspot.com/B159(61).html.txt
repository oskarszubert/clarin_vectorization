Składniki:  zakwas żytni (80g)  mąka pszenna (400g)  mąka żytnia (50g) ciepła woda (150ml)  drożdże (20g)  1 jajko (60g)  miód (50g)  masło (30g)  1 łyżeczka soli  1 łyżeczka sezamu Przygotowanie:   W ciepłej wodze rozpuszczamy drożdże, dodajemy miód i zakwas żytni. Wszystko dokładnie mieszamy i odstawiamy w ciepłe miejsce na 15 minut. Następnie dosypujemy oba rodzaje mąki, sól i wyrabiamy ciasto ręcznie. Na koniec dolewamy roztopione masło i jeszcze chwilę wyrabiamy. Ciasto zostawiamy w misce, przykrywamy ściereczką i zostawiamy na godzinę do wyrośnięcia. Po tym czasie wyciągamy na blat, rozciągamy, ugniatamy i jeszcze raz przykrywamy ściereczką i zostawiamy na kolejną godzinę do wyrośnięcia. Następnie wykładamy ciasto na blat, dzielimy na 3 części i z każdej formujemy wałek. Każdy wałem obsypujemy lekko mąką, wtedy łatwiej się plecie i się nie klei do rąk. Wałki od razu przekładamy na blaszkę, na papier do pieczenia i pleciemy z nich warkocz. Przykrywamy ściereczką i zostawiamy na godzinę do wyrośnięcia, po czym smarujemy jajkiem i posypujemy sezamem (wersja dietetyczna bez kruszonki niestety). Pieczemy w temperaturze 230st ok. 15 minut, aż się zarumieni. Chałka z tych proporcji jest spora, ma 35cm długości i duże kromki. W wyliczeniach 1 kromka ma 1cm grubości. Wartość energetyczna całej chałki – 2120kcal Wartość energetyczna 1 kromki – 60kcal               Kruszonka Domyślam się, że dla wielu osób chałka bez kruszonki to nie chałka, więc przedstawiam niezawodny przepis na kruszonkę na jedną porcję – wtedy będzie jej tyle co na zdjęciu. Jak ktoś lubi więcej to już na swoją odpowiedzialność kaloryczną. Ja jednak wolę wersję dietetyczną bez kruszonki, bo ta skromna porcyjka kruszonki wzbogaca nasza chałkę aż o 450kcal. Składniki:  mąka pszenna (50g)  cukier (25g)  masło (25g) Przygotowanie:  Mąkę i cukier wsypujemy do miski, dolewamy roztopione gorące masło i mieszamy wszystkie składniki. Już po chwili będziemy mieć gotową kruszonkę, którą posypujemy naszą nasmarowaną jajkiem chałkę.    Wartość energetyczna całej kruszonki  - 450kcal 