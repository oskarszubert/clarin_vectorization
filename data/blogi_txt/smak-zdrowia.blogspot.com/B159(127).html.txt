Deser zrodził się z potrzeby wykorzystania żółtek, które mi zostały po zrobieniu innych deserów na samych białkach. Składniki: 3 żółtka (60g) cukier waniliowy (20g) jogurt naturalny (50g) woda (50ml) żelatyna (5g) truskawki (300g) Przygotowanie: Główna zasada – żółtka i jogurt muszą być schłodzone, a woda z żelatyną przestudzona, wtedy minimalizujemy ryzyko oddzielenia się masy z żółtek od żelatyny w deserze.  Do kubeczka wlewamy gorącą wodę i wsypujemy żelatynę. Mieszamy do rozpuszczenia żelatyny i zostawiamy do przestygnięcia.  Żółtka miksujemy z cukrem na puszystą masę (kogel-mogel), następnie cały czas miksując dodajemy jogurt naturalny oraz przestudzoną wodę z żelatyną. Całość chwilę miksujemy, aż masa będzie puszysta i lekko tężejąca. Do trzech szklaneczek wrzucamy pokrojone truskawki i zalewamy je masą z żółtek. Deser wstawiamy na kilka godzin do lodówki do zastygnięcia.    Wartość energetyczna masy z żółtek i truskawek – 400kcal Wartość energetyczna 1 deseru truskawkowego z pianką – 135kcal 