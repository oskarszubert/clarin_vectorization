Składniki:  drożdże (15g)  maślanka (100ml)  mleko (50ml)  1 łyżeczka cukru (10g)  1 jajko (60g)  mąka pszenna (300g)  masło (20g)  1 łyżeczka soli  jajko do posmarowania (opcjonalnie) Przygotowanie:  Do miski wlewamy maślankę, lekko podgrzane mleko, cukier i drożdże. Wszystko mieszamy aż do rozpuszczenia składników. Dodajemy jajko, mąkę, sól i wszystko dokładnie wyrabiamy. Ciasto powinno nam odchodzić od ręki, jeśli nie to podsypujemy lekko mąką. Zostawiamy pod ściereczką do wyrośnięcia na około godzinę. Po tym czasie wykładamy ciasto na blat, wałkujemy na prostokąt ok. 50cm długi i 20cm szeroki. Cały placek smarujemy roztopionym masłem i składamy wzdłuż dłuższego boku, czyli górną część ciasta (1/3 szerokości) nakładamy na środek, a na to dolną część. Po takim złożeniu mamy długi trzywarstwowy pasek, który tniemy na 10 równych części. Nasze prostokątne bułeczki układamy na blaszce, na papierze do pieczenia w sporych odległościach, bo pięknie rosną. Zostawiamy pod ściereczką do wyrośnięcia na ok. 45 minut. Przed pieczeniem smarujemy jajkiem i posypujemy przyprawami lub dowolnym dodatkiem (np. siemię lniane). Pieczemy w temperaturze 200st. ok. 20 minut, aż będą rumiane. Z podanych proporcji wychodzi 10szt.        Wartość energetyczna całego ciasta na bułki pszenne na maślance– 1500kcal Wartość energetyczna 1 bułki pszennej na maślance – 150kcal 