Składniki:  filet z łososia (300g)  woda na wywar (około 500ml) żelatyna (10g)  przyprawy (sól, pieprz, zioła, domowa kostka warzywna)                   Przygotowanie:  Do przygotowania galarety gotujemy wywar z warzyw lub po prostu wywar na domowej kostce warzywnej, takiej jak na zupę. Dobrze doprawiony wywar odcedzamy na sicie z drobnymi oczkami tak, żeby był przejrzysty. Po odmierzeniu około 250ml do gorącego wywaru dodajemy żelatynę i dokładnie ją rozpuszczamy. Zostawiamy do przestygnięcia. Surowego łososia przyprawiamy, skrapiamy cytryną i zostawiamy na pół godziny w lodówce. Następnie przekładamy rybę na patelnię, podlewamy wodą i dusimy pod przykryciem . Po przestygnięciu delikatnie rozdrabniamy mięso, najlepiej na małe płaty i układamy warstwowo w małych tartaletkach. Po rozdzieleniu całej ryby zalewamy tartaletki wywarem z żelatyną. Chłodzimy w lodówce, aż do zastygnięcia. Z podanych proporcji wychodzi 8szt. Wartość energetyczna wszystkich składników na łososia w galarecie – 640kcal Wartość energetyczna 1 porcji (1 tartaletka) – 80kcal 