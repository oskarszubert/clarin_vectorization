Składniki (na garnek 2,5l):  2 marchewki (200g) soczewica czerwona sucha (100g) 1 puszka pomidorów krojonych (240g) 2 duże cebule (200g) przecier pomidorowy (50g) 1 domowa kostka warzywna 1-2 ząbki czosnku 1 łyżka mielonej papryki słodkiej przyprawy (sól, pieprz, suszona bazylia)       Przepis na domową kostkę warzywną tutaj.    Przygotowanie: Marchewki obieramy, trzemy na tarce o grubych oczkach i gotujemy w wodzie z domową kostką warzywną. Cebulę kroimy w kostkę, czosnek przeciskamy przez praskę lub drobno siekamy i całość smażymy na patelni pod przykryciem, aż cebula zmięknie. Następnie do bulionu z marchewką dorzucamy pomidory z puszki, usmażoną cebulę i przecier pomidorowy. Wszystko dokładnie mieszamy i pod koniec gotowania wsypujemy suchą czerwoną soczewicę. Ona dość szybko się gotuje, więc nie trzeba wcześniej podgotowywać, wystarczy ok. 10-15 minut w zupie i będzie dobra. Zupę przyprawiamy, szczególnie dobrze pasuje tu papryka słodka i jeśli ktoś lubi ostrą, to również chili.    Wartość energetyczna całej zupy z czerwonej soczewicy – 570kcal Wartość energetyczna 1 porcji (1/5 zupy) – 115kcal 