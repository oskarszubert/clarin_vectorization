Składniki:  1 twarożek President 0% (350g)  1 banan (100g)  miód (50ml)  żelatyna (15g)  woda (50ml)  płatki migdałowe/wiórki kokosowe (20g)              Przygotowanie:  Do przepisu proponuję bardzo dojrzałego banana, którego obieramy (waga 100g po obraniu). Do miski wrzucamy twarożek, banana i miód, miksujemy blenderem na gładką masę. Do filiżanki wlewamy 50ml wrzątku i rozpuszczamy w nim żelatynę. Następnie wlewamy ją do masy serowej i miksujemy blenderem (najlepiej miksować i wlewać jednocześnie, żeby nie powstały grudki). Masę rozlewamy do foremek na muffinki lub do małych filiżanek. Posypujemy wiórkami kokosowymi lub płatkami migdałowymi i wstawiamy na około 3 godziny do lodówki, do zastygnięcia. Z podanych proporcji wychodzi 8szt.           Jakbyście chcieli pokombinować, to można to zrobić pół na pół z kakao, próbowałam i dlatego na zdjęciu mam mozaikę lekką. Dobre i takie i takie. kakao nie za dużo, jakieś 5g na taką małą ilość twarożku.       Wartość energetyczna całej masy na serniczki bananowo-miodowe – 690kcal Wartość energetyczna 1 serniczka – 85kcal 