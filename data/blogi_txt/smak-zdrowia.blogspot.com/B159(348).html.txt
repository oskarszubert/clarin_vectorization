Składniki:  1 sałata lodowa  granulat sojowy (170g)  2 małe cebule (100g)  przecier pomidorowy (100g)  1 woreczek ryżu (100g)  pęczek szczypiorku  łosoś wędzony (100g)  ogórki kiszone lub konserwowe (100g)  przyprawy (sól, pieprz, czosnek, papryka słodka, chili)      Przygotowanie:  Sałatę lodową delikatnie rozrywamy na pojedyncze liście i sparzamy je we wrzątku ok. 1 minutę. Jak się porozrywają to nie szkodzi. Liście układamy w formie prostokąta, jeden przy drugim na macie do zwijania lub na folii przeźroczystej – generalnie na czymś, co się dobrze będzie zwijać.   Granulat sojowy gotujemy, studzimy, odciskamy nadmiar wody. Dodajemy pokrojoną w kosteczkę cebulę (może być surowa lub podsmażona), przecier pomidorowy i przyprawiamy. Wszystko dokładnie mieszamy i nakładamy na liście sałaty.   Ryż gotujemy, dodajemy pęczek szczypiorku, przyprawiamy i dokładnie mieszamy. Warstwę ryżu nakładamy na soję.  Na środek wzdłuż układamy pokrojone ogórki i łososia. Całość zwijamy i wkładamy na kilka godzin do lodówki. Podajemy w plastrach, z podanych proporcji wychodzi 20 porcji – grubość ok. 1,5-2cm.                Danie dobre zarówno na zimno z sosami jogurtowymi jak i podgrzane z sosem pomidorowym.    Zamiast granulatu można dać mielone drobiowe, wcześniej podsmażone na patelni. To była wersja świąteczna dla mnie, stąd pomysł na soję. Wartość energetyczna całej potrawy – 1350kcal Wartość energetyczna 1 porcji (1/20 potrawy) – 70kcal 