Składniki:  mleko (250ml)  woda (250ml)  mąka pszenna (650g) drożdże (20g)  cukier (10g)  masło (10g)  1,5 łyżeczki soli białko  1 łyżka mleka        Przygotowanie:   Wodę i mleko podgrzewamy, aż będzie lekko ciepłe, wrzucamy drożdże, łyżeczkę cukru i łyżkę mąki. Mieszamy i zostawiamy rozczyn do wyrośnięcia. Gdy urośnie dodajemy mąkę, sól i wyrabiamy ciasto kilka minut ręcznie, pod koniec dodajemy roztopione masło i jeszcze chwilę wyrabiamy. Ciasto zostawiamy pod ściereczką do wyrośnięcia na około 45 minut. Następnie delikatnie przekładamy na stolnicę i dzielimy na 15 równych części, formujemy bagietki na około 25cm długie i układamy je na blaszce, na papierze do pieczenia. Zostawiamy 45 minut do wyrośnięcia. Jak już wyrosną to nacinamy ostrym nożem i smarujemy dokładnie roztrzepanym z odrobiną mleka białkiem. Piekarnik nagrzewamy do 250st, wsadzamy bagietki, na dno piekarnika wlewamy 2-3 łyżki wody, żeby powstała para. Pieczemy 10-12 minut, aż będą rumiane. Z podanych proporcji wychodzi 15 bagietek ok. 25cm długich lub 10 bagietek ok. 35cm   Wartość energetyczna 1 bagietki (jeśli wyszło 15szt) – 170kcal Wartość energetyczna 1 bagietki (jeśli wyszło 10szt) – 260kcal 