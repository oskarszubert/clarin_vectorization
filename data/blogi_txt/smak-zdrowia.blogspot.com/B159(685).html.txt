Składniki: ogórki gruntowe (2kg) papryka kolorowa (1kg) cebula (1kg) przyprawy (pieprz czarny mielony, zioła prowansalskie, papryka czerwona, kurkuma) Zalewa: 1 szklanka octu (0,25l) 4 szklanki wody (1l) 1/2szklanki cukru (100g) 2 łyżki soli Przygotowanie: Ogórki (ze skórką) kroimy na plasterki, cebulę kroimy w półplasterki lub drobniej, oczyszczoną paprykę kroimy w paseczki (ok. 2-3cm długości). Wszystkie warzywa mieszamy, doprawiamy według uznania i odstawiamy na godzinę do lodówki. Następnie nakładamy do słoików. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiczki. Słoiki zakręcamy i pasteryzujemy w garnku, zalane wodą do 2/3 wysokości przez 10 minut.           Wskazówki i ciekawostki: Sałatkę można doprawiać na różne sposoby, może być wersja tylko z pieprzem, albo z pieprzem i mieloną słodką papryką, można dodać mielone chili, zioła prowansalskie, możecie kombinować po kilka słoików z różnymi przyprawami. Kurkuma – niezastąpiona przy słoikach, dodaje sałatkom fajnych kolorów. Przykładowo najtańsza z papryk to papryka biała, w sałatkach wygląda nieciekawie, ale już zabarwiona kurkumą jest super i najczęściej ją do sałatek dodaje. Proporcje sałatki dowolne, można dodać mniej lub więcej cebuli, papryki, to jest nieważne, każda będzie smaczna. 