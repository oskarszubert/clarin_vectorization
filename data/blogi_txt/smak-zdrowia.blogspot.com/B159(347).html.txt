Trochę inne leczo, bardziej wiosenne, więc bez świeżej papryki i cukinii, które o tej porze mają dość wysoką cenę. Zamiast cukinii – młoda kapusta.                 Składniki:  młoda kapusta (500g)  ziemniaki (300g)  pomidory w puszce (400g) papryka konserwowa (200g)  2 duże cebule (200g)  świeże listki bazylii  ½ papryczki chili  1-2 ząbki czosnku  przyprawy (sól, pieprz, papryka słodka, chili, suszone zioła) Przygotowanie:  Młodą kapustę kroimy w kostkę lub cienkie paski i wrzucamy na osolony wrzątek. Gotujemy do miękkości, około 10-15 minut, po czym odsączamy na sicie. Ziemniaki obieramy, kroimy w kostkę i gotujemy w osobnym garnku, odcedzamy. Cebulę kroimy w kostkę, czosnek przeciskamy przez praskę, a chili drobno siekamy. Wszystko wrzucamy na patelnię, dodajemy przyprawy i dusimy pod przykryciem, w razie potrzeby podlewamy wodą. Do garnka przekładamy kapustę, ugotowane ziemniaki, dodajemy duszoną cebulę z czosnkiem i chili, wrzucamy krojone pomidory z puszki i pokrojoną drobno paprykę konserwową, wszystko przyprawiamy i gotujemy około 10 minut. Na sam koniec dodajemy posiekane świeże listki bazylii (lub dowolne zioła). Wartość energetyczna całego leczo z młodej kapusty – 540kcal Wartość energetyczna 1 porcji (1/3 leczo) – 180kcal 