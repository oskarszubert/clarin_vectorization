Składniki:   dynia makaronowa  czosnek   Zalewa:   1 szklanka octu (0,25l)   5 szklanek wody (1,25l)   cukier (150g)   3 łyżki soli       Przygotowanie:  Dynię makaronową kroimy na pół, wydrążamy pestki, wstawiamy do piekarnika nagrzanego do temperatury 200st i pieczemy około 30 minut. Po przestudzenia oddzielamy miąższ od skóry i rwiemy lub kroimy go na mniejsze cząstki. Dynię wkładamy do słoików, dodajemy pokrojone na plasterki ząbki czosnku (2-3 ząbki na duży słoik 1l). Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki.     Słoiki zakręcamy i pasteryzujemy w garnku, zalane wodą do 2/3 wysokości przez 20 minut od zagotowania się wody. Dynia makaronowa może spełniać rolę dodatku do sałatek. W słoiku jest w całości, ale można ją po wyciągnięciu lekko zgnieść widelcem i robią się charakterystyczne nitki, które mogą spełniać w sałatce podobną funkcję jak seler ze słoika. 