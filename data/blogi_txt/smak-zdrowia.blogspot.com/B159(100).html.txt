Składniki: mąka pszenna (150g) 1 jajko (60g) cukier puder (25g) orzeszki lub migdały (25szt) 1 łyżeczka oleju (5ml) kilka kropli olejku zapachowego 25 karteczek z wróżbą Przygotowanie: W misce miksujemy jajko z cukrem pudrem, olejem i dowolnym zapachem. Następnie dodajemy mąkę i dokładnie wyrabiamy, ciasto ma mieć kształt kuli. Wałkujemy bardzo cienko na ok. 2mm i wykrawamy krążki. Polecam użyć do tego metalowej foremki do babeczek z falbanką, wygląda dużo ładniej niż zwykłe kółka. Na ¼ krążka kładziemy zwiniętą w rulon wróżbę i orzeszek (mogą być obrane migdały). Sposobów zawijania ciasteczek jest mnóstwo, ale moje próby robienia według wzoru skończyły się tym, że wyglądały one jak pierogi i zajmowało to dużo czasu. Ostatecznie szybko poskładałam na cztery, w tzw. chusteczkę, nie dbając o to, czy się wszystko poskleja i całkiem ładnie wyglądały. Nawet takie prześwity, w których widać, co jest w środku miały swój urok. Przed pieczeniem można posmarować jajkiem, wtedy jest ładniejszy kolor. Pieczemy w temperaturze 180st. ok. 15-20minut. Z podanych proporcji wychodzi 25 ciasteczek. Wartość energetyczna całego ciasta na ciasteczka z orzeszkami – 915kcal Wartość energetyczna 1 ciasteczka – 35kcal 