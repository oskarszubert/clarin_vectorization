Pomysł na gotowe paseczki papryki zrodził się z tego, że miałam kilka bardzo rozbudowanych papryk, które nawet po pokrojeniu w ósemki nie weszłyby do słoika, więc pokroiłam w paseczki i będzie gotowa porcyjka do zimowych sałatek.    Składniki: papryka czerwona (2kg) przyprawy (liście laurowe, pieprz mielony, chili) Zalewa: 1 szklanka octu (0,25l) 5 szklanek wody (1,25l) cukier (150g) 3 łyżki soli      Przygotowanie: Paprykę wydrążamy, kroimy w paseczki i wkładamy do słoików. Nie polecam dodawać przypraw takich jak pieprz ziarnisty, gorczyca i innych w całości. Skoro ma to być do sałatek, to niech będzie wygodnie wrzucić tą papryczkę prosto do miski, a nie przebierać w przyprawach. Lepiej przyprawić mielonym pieprzem lub dodać kawałek świeżego chili. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki. Słoiki zakręcamy i pasteryzujemy w garnku, zalane wodą do 2/3 wysokości przez 15 minut od zagotowania się wody. 