Składniki: 4 jajka (240g) szpinak mrożony rozdrobniony (100g) łosoś wędzony (200g) twarożek biały President 0% (350g) przyprawy   (sól, pieprz, chrzan, czosnek) Przygotowanie: Białka oddzielamy od żółtek, ubijamy na sztywną pianę, dodajemy żółtka, rozmrożony i odcedzony szpinak i przyprawy. Jajeczną pianę wylewamy na blaszkę wyłożoną papierem do pieczenia. Z tych proporcji była to największa blacha. Pieczemy w 200st. ok. 10 minut, aż jajka się zetną i lekko zaczną odchodzić bokami od papieru. Nie można za długo piec, bo wtedy zrobią się suche i rolada popęka. Wyciągamy placek jajeczny z piekarnika, nakładamy cienko biały twarożek, na niego rozdrobnionego łososia i zawijamy całość na ciepło w roladę. Owijamy folią spożywczą i wstawiamy na kilka godzin do lodówki. Dobra rada z doprawianiem – spróbujcie najpierw łososia, czasem są mocno słone, wtedy ten biały serek President, który jest bez przypraw idealnie pasuje. Jeśli trafi się łosoś umiarkowanie słony, serek można doprawić lub użyć gotowy kanapkowy np. ziołowy. Ciężko się kroi tą roladę na cienkie plasterki, dlatego polecam takie większe porcje na 1,5cm. Z podanych proporcji wychodzi 20 plasterków o grubości ok. 1,5cm.    Wartość energetyczna całej rolady szpinakowej z łososiem – 940kcal Wartość energetyczna 1 plasterka (1/20 rolady) – 45kcal 