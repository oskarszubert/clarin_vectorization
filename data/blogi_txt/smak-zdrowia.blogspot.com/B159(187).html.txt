Dla motywacji - zgodnie z zapowiedziami uruchamiam galerię metamorfoz. Wszystkim gratuluję wielkich osiągnięć i zachęcam inne osoby do przesyłania swoich zdjęć.  Galeria jest cały czas otwarta!  Zobaczcie na te uśmiechnięte buzie i pamiętajcie... WARTO WAŻYĆ MNIEJ!       Metamorfozy     JA -20kg w 5 miesięcy JUSTYNA -57kg w 2 lata       historia i więcej zdjęć Justyny na blogu: Walka o siebie               MARTA -40kg w 6 lat Przede wszystkim zmiana nawyków żywieniowych. Z tym, że Marta miała podczas diety jedną ciężką przeszkodę. Cierpi na chorobę – insulinoodporność, którą udało jej się uśpić dietą niskowęglowodanową. W międzyczasie okazało się, że pojawiła się kolejna choroba - hipoglikemia. Ale z dietą i utrzymaniem wagi sobie poradziła, a wynik – imponujący. Myślę, że to ważna informacja dla tych, którzy również z jedną czy drugą chorobą się zmagają i tracą wiarę w powodzenie jakiejkolwiek diety. Wiem, że takie osoby są tu na blogu i też szukają pomocy. Uwierzcie, że da się, niech Marta będzie dla Was przykładem. MAŁGOSIA -50kg w 12 miesięcy       historia i więcej zdjęć Małgosi tutaj               BEATA -14kg w 6 miesięcy Beata, jest stałą czytelniczką mojego bloga od wielu miesięcy, wiernie gotującą dokładnie z tych przepisów, które są na blogu, trzymająca się tych zasad, które opisuję.               IWONA -67kg w 10 miesięcy       historia i więcej zdjęć Iwony na blogu: Twoja Walka Twoja Wygrana               IDA -50kg w 8 miesięcy       historia i więcej zdjęć Idy na blogu: Jak schudłam 50kg               MAGDA -10kg w 2 miesiące Dietę, którą stosowała bardzo ładnie nazwała, po prostu postanowiła wreszcie zapanować nad swoim jedzeniem, zwłaszcza nad pochłanianiem słodyczy. Sposób na swoje słabości, to spisywanie codziennie wszystkiego co się je, żeby mieć nad tym kontrolę. Poza tym to motywowało do zmian, bo wstyd było dopisać do zdrowego dziennego menu, że zjadło się dodatkowo ogromny pucharek lodów z bitą śmietaną czy też pół pizzy. Do diety dołączony ruch, poranne ćwiczenia i nauka pływania. PATRYCJA -30kg w 12 miesięcy       Problemy z wagą zaczęły się po usunięciu jednej nerki – metabolizm ostro zwolnił i tak zostało do dzisiaj. Od najwyższej wagi  do aktualnej stracone 30kg, ale to nie koniec. Walka trwa nadal! Umieszczenie tych zdjęć ma na celu zmotywowanie Was wszystkich i samej Patrycji, która pisząc mi, że dalej walczy między wierszami obiecuje, że będzie lepszy wynik i wtedy mam nadzieję pokaże kolejną swoją odsłonę. Zresztą, żeby nie było, że w galerii są sami zwycięzcy, którzy teraz leżą do góry brzuchem i nic nie robią – Patrycja jest przykładem osoby, która łaczy się z wygranymi, bo 30kg to spory wyczyn i łączy się z tymi co walczą, bo sama mówi, że jeszcze sporo pracy przed nią. Trzymam kciuki za kolejne wielkie liczby!               MARTYNA -28kg w 12 miesięcy       Dieta Martyny odbywa się przy wsparciu dietetyka. Standardowo je 5 posiłków dziennie, wykluczyła z diety ulubione wcześniej fast-foody, hektolitry coli i różnego rodzaju energetyki. Aktualnie ogranicza lub wręcz eliminuje ziemniaki, makarony, kasze i ryże, ale za jakiś czas będzie stopniowo je do diety wprowadzać. Jeśli chodzi o ruch, to czasem rower, basen, ale nic regularnego. Waga startowa to 125kg, póki co 28kg za nią, ale zapowiedziała stanowczo, że jeszcze walczy i w planach na najbliższy czas jest kolejne 15kg!               ANIA -23kg w 6 miesięcy       Historia odchudzania Ani jest podobna do wielu innych historii, wiele diet, małe rezultaty i w końcu złoty środek – popularna dieta „MŻ i WR”. Racjonalne odżywianie, mniejsze porcje i dużo ruchu. 5 zbilansowanych posiłków dziennie, co 2-3 godziny, ostatni posiłek 3 godziny przed snem. Zdrowa dieta oparta na zdrowych i wartościowych produktach. MARTYNA -29kg w 10 miesięcy       Fragment maila od Martyny: „Moja dieta zaczęła się od wizyt w centrum dietetycznym, kiedy miałam 13 lat. Polegała na spożywaniu posiłków w regularnych godzinach, jedzeniu dużej ilości warzyw, chudego mięsa i ryb, zrezygnowaniu z ziemniaków, produktów mącznych oraz soli. Musiałam także zastąpić słodkie napoje wodą mineralną. Ćwiczenia rozpoczęłam dopiero po ustabilizowaniu się wagi. Teraz czuję się zdecydowanie lepiej i prowadzę zdrowy tryb życia.” KASIA -30kg w 7 miesięcy       historia i więcej zdjęć Kasi tutaj               MARTYNA -25kg w 6 miesięcy       Fragment maila od Martyny: „Utrzymuję wagę bez żadnego efektu jo-jo, a to wszystko dlatego, że nie stosowałam diety odchudzającej, tylko zmieniłam swoje nawyki żywieniowe na zdrowsze i lepsze. Przyznam szczerze, że kiedyś naprawdę miałam bardzo niskie mniemanie o sobie, co było spowodowane moim wyglądem - zresztą, co się tu dziwić - jednak nie miałam na kogo zrzucić winy, bo sama sobie to zrobiłam. Byłam w chorym związku z fast-foodami, słodyczami i tłuszczem.”                MACIEK -20kg w 6 miesięcy       Dieta polegająca na liczeniu kalorii i zdrowym odżywianiu. Częściowo taki wynik zawdzięcza regularnym treningom koszykówki i jeździe na rowerze, ale głównie sukces osiągnął dlatego, że ma fajną żonę, która mu przez całą dietę pilnowała talerza i nie pozwalała przegryzać tego, co zakazane. Wszystko, co jadł miał policzone, odmierzone i popakowane w pojemniczki do pracy tak, żeby limity były zachowane. Jako ta dobra żona starałam się jak mogłam, a on się grzecznie słuchał.               ERNESTO -35kg w 8 miesięcy       Ernesto to nasz kolega Amerykanin z dawnych lat, dokładnie poznaliśmy go w 2004 podczas pracy w USA. Był kucharzem i wtedy wyglądał tak jak na zdjęciu przed dietą. Oczy przecierałam ze zdumienia jak znaleźliśmy się po latach na Facebooku. Gdyby nie wielu naszych wspólnych znajomych, po których w ogóle skojarzyłam, że to ten sam Ernesto, to bym w ogóle odrzuciła zaproszenie myśląc, że ktoś się pomylił. Tajemnica sukcesu, to uprawianie wspinaczki, jazda na rowerze i zdrowe odżywianie.               JACEK -73kg w 12 miesięcy historia i więcej zdjęć Jacka na blogu Dieta Balona BARTEK -13kg w 2 miesiące       13kg mniej, których może po zdjęciach nie widać, ale też nie każdy sobie lubi robić zdjęcia w tej fazie życia, kiedy nie jest z siebie zadowolony. W każdym razie początkowa waga to było prawie 90kg. Dieta oparta na liczeniu kalorii i trzymaniu poziomu około 1500kcal. Do tego kompletny brak aktywności fizycznej, stąd taki niski poziom kaloryczny jak na faceta. Bartek od 14 lat choruje na cukrzycę oraz wszelkie współtowarzyszące choroby, w tym niedoczynność tarczycy, ale z dietą sobie poradził, co mam nadzieję zmotywuje cukrzyków i osoby mające problemy z tarczycą.           BASIA -65kg w 2 lata       historia i więcej zdjęć Basi tutaj BOGUSIA -29kg w 2 lata       blog: Vegan Monkey historia i więcej zdjęć Bogusi tutaj               KAROLINA -25kg w 12 miesięcy       blog: QuchniaWege historia i więcej zdjęć Karoliny tutaj               PAULA -22kg w 12 miesięcy blog: Lekko i przyjemnie!       Zwolenniczka zdrowego żywienia i to pozwoliło jej stracić zbędne kilogramy. To, jak jej codzienna dieta wygląda i jaki styl życia można dowiedzieć się z bloga, którego prowadzi.               ANDŻELIKA -34kg w 2 lata Zmiana nawyków żywieniowych i dużo ćwiczeń. Nawyki ma mocno wpojone do głowy, przez co wagę utrzymuje od dłuższego czasu. Andżelika trzyma się zasad żywieniowych bardzo podobnych do tych, które są na blogu, ale zwraca uwagę na dwie ważne wymówki od diety, które są oczywiste, ale jednocześnie często o nich zapominamy. Jeśli nie mamy silnej woli, to te wymówki mogą doprowadzać do jojo i zaprzepaszczenia tego, co już się osiągnęło. Nigdy nie mów: „Jedno nie zaszkodzi” i nigdy nie mów „Jak zjem dzisiaj więcej, jutro nie zjem nic”. VIOLA -22kg w 6 miesięcy       Fragment maila od Violi: „Metoda żywieniowa wg M. Montignaca, odstawienie cukru, nie łączenie węglowodanów z tłuszczami i ogrom warzyw, trzy posiłki dziennie. W ciągu 3 miesięcy moje wyniki krwi, m.in. cholesterol, został doprowadzony do normy. Wszystko w moim życiu się zmieniło, podejście do żywności, ekologiczny styl życia, zwracanie uwagi na jakość jedzenia itd. Od listopada 2010 roku czuję, że żyję.” MONIKA -20kg w 5 miesięcy           AGNIESZKA -24kg w 1,5 roku Fragment maila od Agnieszki: „Moja dieta można by rzec, to nic nowego, ot zdrowie odżywianie. Nie jadłam mniej niż moja PPM, czyli 1300 kcal lub więcej w zależności od aktywności w ciągu dnia. Postawiłam na produkty pełnoziarniste  z dużą ilością błonnika, przeprosiłam się z nabiałem, warzywami i owocami. Ograniczyłam produkty z białej mąki, wyrzuciłam słodycze. Jadłam 5 razy dziennie, a śniadanie było dla mnie najważniejsze. Ostatni posiłek zjadałam 3 godziny przed snem.  Jeżeli chodzi o ruch, dużo chodziłam i codziennie jeździłam na rowerze (40-50km), odrzuciłam windę na rzecz schodów (mieszkam na 5 piętrze). Tylko tyle i aż tyle, a pomogło!” MAŁGOSIA -20kg w 6 miesięcy       Fragment maila od Małgosi: "W moim przypadku była to przede wszystkim dieta (można powiedzieć że stosowana przy cukrzycy), pilnowanie godzin posiłków i totalna zmiana wyżywienia. Do tego było odrobinę sportu, ale nie za wiele, najwięcej pływania. Dużo również korzystałam z sauny w tamtym czasie, ale najważniejsze to godziny i ilość posiłków. MONIKA -35kg w 9 miesięcy       Dieta polegająca na zdrowym odżywianiu. Pierwsze podejście w 2009 roku i utrata 35kg. Wtedy dieta 1200kcal, skrupulatne liczenie i dużo ruchu. Później druga ciąża, odstępstwa, folgowanie  i trochę kilogramów wróciło. Ale po porodzie pełna mobilizacja, zdrowe odżywianie i powrót do wagi sprzed ciąży, która utrzymuje się od dłuższego czasu. ANIA -20kg w 9 miesięcy       Fragment maila od Ani: "Moja skuteczna walka z nadprogramowymi kilogramami, to przede wszystkim zastosowanie się do Twoich zaleceń żywieniowych i siłownia 2-3 razy w tygodniu. Nie liczyłam specjalnie dziennej dawki kalorii, ale przy zakupach uważnie czytałam etykiety i wybierałam produkty mniej kaloryczne. Do tego silna wola i motywacja gdy kolejne spodnie robiły się za duże:) Potwierdzam, nie ma diety cud jest tylko uświadomienie sobie tego co jemy." BENITA -10kg w 12 miesięcy           MAGDA -23kg w 2 lata KASIA -23kg w 8 miesięcy       Fragment maila od Kasi: „Moja dieta opierała się na liczeniu kcal, najpierw trzymałam się około tysiąca, potem stopniowo zwiększałam (i przez dość długo nadal chudłam). Starałam się przy tym wybierać zdrowe produkty i unikać żywności wysoko przetworzonej. Dużo chodziłam i chociaż raz w tygodniu fundowałam sobie intensywniejszy wysiłek - basen lub bieganie. Od roku nie pilnuje juz kcal, ale zdrowe nawyki pozostały - chociaż częściej niż początkowo pozwalam sobie na małe szaleństwa ;) Łącznie schudłam 25kg, około 3-4 kg wróciło, ale trzymam wagę i jestem zadowolona.”               MONIKA -33kg w 8 miesięcy           KINGA -15kg w 3 miesiące Dieta polegająca na liczeniu kalorii – z wagą kuchenna się nie rozstawała, poziom 1200kcal. Był czas kilku kilogramów powrotnych, do których się przyznaje, że sama zawiniła. Ale twierdzi, że jak znalazła mojego bloga, to znalazła tyle dietetycznych przepisów, że udało jej się przywołać do porządku i wrócić do dobrych nawyków żywieniowych i nowa waga utrzymana. ANNA -45kg w 12 miesięcy       Fragment maila od Ani: "Do odchudzania skłoniło mnie odbicie w lustrze, wyśmiewanie i problemy zdrowotne. Walkę z kilogramami zaczęłam, gdy moja waga osiągnęła 112kg. W tamtej chwili doznałam szoku-był płacz, zgrzytanie zębami i wielki strach. Nie chciałam iść do żadnego szpitala, więc postanowiłam, że sama spróbuję zawalczyć o siebie. Miałam 13 lat, nikt mnie nie wspierał a wręcz odwrotnie...Byłam po prostu sama-jedynie moja mama martwiła się, pocieszała, kupowała co chciałam-była bliska mojemu sercu. Nikomu nie przyznałam się, że byłam na diecie, ale większość osób wokół zauważyło i obserwowało przebieg zdarzeń. Wyszukałam w domu kartkę, na której była krótka notatka o diecie 1000 kcal. I właśnie w tamtej chwili postanowiłam, że od jutra przechodzę na tą właśnie dietę. Codziennie jadłam 4-5 posiłków w odstępie co 3 godziny. Dużo warzyw, owoców, chudego nabiału-i wiara, która pomogła mi schudnąć. Nic szczególnego nie ćwiczyłam- jedynie wf w szkole i wszędzie starałam się chodzić na piechotę. Odchudzałam się rok, a kalorie liczę do dnia dzisiejszego. Minęły już 3 lata, a wagę nadal trzymam i mam się dobrze. Nigdy nie myślałam, że kiedyś będę szczupła, bo przecież całe życie byłam przy kości. Dzisiaj wiem, że wszystko jest możliwe-trzeba tylko w siebie uwierzyć i iść do przodu...:)" IZABELA -20kg w 4 miesiące 