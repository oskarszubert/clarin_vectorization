Wskazówki dietetyczne Przepisu na sałatkę owocową nie trzeba chyba podawać proporcjami, bo jak sobie tam pomieszamy, to nasza inwencja twórcza. Wrzucać można wszystkie owoce, najlepiej świeże, ale wiadomo, jak sezon mija, to zostają nam tylko puszki. Ostrożnie z bananami i śliwkami, bo to najbardziej kaloryczne owoce. Słyszałam o wielu metodach wzbogacania smaku sałatki, np. są tacy, którzy dodają cukier lub miód, ale w sumie ja nie wiem po co, skoro owoce same w sobie są słodkie, a te z puszki to już szczególnie. Także moja wersja to bez zbędnych dodatków, bez soków z puszek, bo tyle ile będzie trzeba soku, to owoce same puszczą. Przedstawiam przykładowy przepis (proporcje) na taką zwykłą codzienną sałatkę, jakby np. znudziło Wam się chrupanie samych jabłek i w ramach jednego z posiłków chcielibyście odmiany. Nie trzymajcie się tego co do grama, to tylko orientacyjnie podaję, żebyście mieli świadomość kaloryczności takiej sałatki.    Składniki:1 średnie jabłko (150g)1 obrany banan (100g)1 pomarańcza (150g)2 kiwi (150g)1 mała puszka brzoskwiń (200g)1 mała puszka ananasa (200g) Przygotowanie:Wszystkie owoce kroimy w kostkę i mieszamy. Jabłko zaraz po skrojeniu najlepiej skropić sokiem z cytryny, żeby nie ściemniało. Banana natomiast zawsze daję na końcu i od razu mieszam sałatkę, dzięki temu też nie zmienia koloru i cały czas wygląda apetycznie. Podane proporcje, to średnia miska sałatki, spokojnie na imprezę dla kilku osób, jeśli natomiast ma być to jako codzienna sałatka w ramach posiłku, to jest to ilość dla 2 osób.    Wartość energetyczna całej sałatki owocowej – 400kcal Wartość energetyczna 1 porcji (1/2 sałatki) – 200kcal 