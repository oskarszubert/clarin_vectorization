Składniki:  1 pierś z kurczaka (250g)  1 cebula (50g)  szpinak (100g)  2-3 ząbki czosnku  3 łyżki otrębów (30g)  przyprawy (sól, pieprz, czosnek)             Przygotowanie:  Surowe piersi z kurczaka mielimy z cebulką, dodajemy przeciśnięte przez praskę ząbki czosnku, rozdrobniony szpinak i przyprawiamy, odstawiamy mięso na 15 minut. Nie dodajemy jajka, żeby mięso było zwarte, wtedy łatwiej formować paluszki. Mięso dzielimy na 20 równych porcji. Z każdej porcyjki staramy się uformować długiego paluszka, delikatnie obtaczamy w otrębach i smażymy na małym ogniu z każdej strony, aż będą rumiane. Są smaczne zarówno na ciepło jak i na zimno, w formie przystawki. Z podanych proporcji wychodzi 20 paluszków o długości ok. 10cm.       Wartość energetyczna całego mięsa z otrębami – 335kcal Wartość energetyczna 1 paluszka w otrębach – 17kcal 