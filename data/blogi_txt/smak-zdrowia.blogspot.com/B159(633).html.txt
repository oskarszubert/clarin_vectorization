Składniki: 2 piersi z kurczaka (500g) 1 jajko (60g) 1 mała cebula (50g) musztarda francuska (50g) morele suszone (100g) 1 łyżeczka kurkumy przyprawy   (sól, pieprz)        Przygotowanie: Cebulę kroimy w kostkę, podsmażamy i mielimy w maszynce. Surowe piersi mielimy w maszynce do mięsa, dodajemy cebulę i surowe jajko, wszystko dokładnie mieszamy i przyprawiamy. Mięso dzielimy na dwie części, do jednej dodajemy kurkumę i musztardę francuską, drugą zostawiamy białą. Rozkładamy folię spożywczą i z połowy masy z musztardą formujemy prostokąt ok. 15cm długi (taki na szerokość dna największego garnka) i ok. 10cm szeroki. Zwilżoną dłonią przyklepujemy tak, żeby było to kształtne i wysokie na ok. 5mm. Na tą warstwę kładziemy warstwę z połowy masy białej w formie mniejszego prostokąta, długości 15cm jak dolna część, ale z góry i z dołu zostawiamy trochę miejsca. Na środku układamy wałek z suszonych moreli. Zawijamy roladę, staramy się białą częścią otoczyć morele, a później żółtą otoczyć masę białą. Dla mniej wprawionych proponuję najpierw zrobić kształtny wałek z białego mięsa z morelami w środku, a później go umieścić na warstwie żółtej. Całość zawijamy w folię, wyrównujemy, żeby było kształtnie i równomiernie. Dokładnie tak samo robimy drugą roladę. Wrzucamy roladki na wrzątek. Można w folii, a jak tylko rolada zrobi się po paru sekundach biała folię można usunąć. Gotujemy 15 minut. Z podanych proporcji wychodzą dwie roladki o długości 15cm. Po skrojeniu na plasterki 0,5mm – 30szt z każdej, czyli 60 plasterków z tych proporcji. Wartość energetyczna całości – 960kcal Wartość energetyczna 1 plasterka (1/60 rolady) – 16kcal 