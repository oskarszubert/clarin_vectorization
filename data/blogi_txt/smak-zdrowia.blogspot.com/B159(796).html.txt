Składniki: kostka białego chudego sera (250g) mąka pełnoziarnista (250g) 1 jajko (60g) masło (10g) 1 paczka cukru waniliowego (15g) 1 łyżeczka cukru pudru do posypania (5g) 2 łyżeczki sody puszka ananasa w kostce (400g)     Przygotowanie: Tym razem ciasto serowe z jajkiem i masłem, dla odmiany. Biały ser rozdrabniamy widelcem, dodajemy jajko, masło, mąkę, cukier waniliowy i sodę. Wyrabiamy ciasto na jednolitą zwartą kulę, gdyby się bardzo kleiło, to podsypujemy lekko mąką. Ciasto odstawiamy na pół godziny do lodówki. Po wyciągnięciu z lodówki wałkujemy ciasto na grubość ok. 4-5mm i wycinamy kieliszkiem małe krążki (ok. 4cm). Na każdy krążek kładziemy mały kawałek ananasa i lekko dociskamy, żeby się dobrze trzymał ciasta po upieczeniu. Ciasteczka układamy na blaszce na papierze do pieczenia i pieczemy w temperaturze 180st. ok. 15 minut, aż się przyrumienią. Z podanych proporcji wychodzi 60szt.    Wartość energetyczna całego ciasta z ananasem – 1500kcal Wartość energetyczna 1 talarka z ananasem – 25kcal 