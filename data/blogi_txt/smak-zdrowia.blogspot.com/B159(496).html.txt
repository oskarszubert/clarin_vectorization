Składniki:   2 piersi z kurczaka (500g)  5 marchewek (500g)  1 duża cebula (100g)  marynowane pieczarki (100g)  2 jajka (120g) jogurt naturalny (200g)  przyprawy  (sól, pieprz, curry, papryka słodka)              Przygotowanie:  Marchew trzemy na tarce, na małych oczkach. Surowe piersi z kurczaka mielimy z cebulą. Jajka miksujemy z jogurtem naturalnym i przyprawiamy, nawet niech to będzie lekko za słone. Połowę masy jajecznej dodajemy do marchewki, drugą połowę do mielonego mięsa. Obie masy dokładnie mieszamy.   Blaszkę keksówkę o wymiarach 22x10cm wykładamy papierem do pieczenia.   Układamy w blaszce warstwy. 2 łyżki masy mięsnej na dno, następnie połowa masy marchewkowej. Z pozostałego mięsa odkładamy na bok 2 łyżki, a resztę kładziemy na masę marchewkową i wciskamy w mięso marynowane pieczarki. Wszystko przykrywamy drugą połową masy marchewkowej, a wierzch pasztetu pokrywamy odłożonymi wcześniej 2 łyżkami mięsa i posypujemy przyprawami, np. przyprawą do kurczaka lub curry. Pasztet pieczemy w temperaturze 180st. ok. 40 minut. Przed podaniem kilka godzin chłodzimy w lodówce, wtedy łatwo go pokroić i zachowuje idealny wygląd. Z podanych proporcji wychodzi 14 kawałków ok. 1,5 cm grubości.         Wartość energetyczna całego pasztetu – 990kcal   Wartość energetyczna 1 porcji (1/14 pasztetu) – 80kcal 