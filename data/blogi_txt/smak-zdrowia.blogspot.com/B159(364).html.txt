Wskazówki dietetyczne    Mój nowy sposób na makaron to odwrócenie proporcji między makaronem a warzywami. Kiedyś często na obiad był makaron z sosem, ale tak jak to przystało na szybki obiad był to makaron i sos z torebki lub słoika i nie bawiłam się w gotowanie warzyw. Odmierzyłam i sprawdziłam na wadze, że kiedyś na jedną porcję dla jednej osoby przypadało 150g suchego makaronu i sosik. Teraz 100g suchego makaronu zużywam gotując obiad na 2 osoby, resztę talerza wypełniają niskokaloryczne warzywa.           Składniki:  makaron pełnoziarnisty (100g)  1 marchewka (100g)  2 małe cebule (100g)  ½ brokuła (250g) przyprawy (sól, pieprz, czosnek, zioła prowansalskie) Przygotowanie:  Makaron gotujemy, brokuły dzielimy na małe różyczki i gotujemy. Cebulę kroimy w piórka, marchewkę w plasterki i podsmażamy na patelni. Kiedy marchewka będzie już miękka wrzucamy ugotowane brokuły, makaron i dodajemy 1 łyżkę przecieru lub sosu pomidorowego.            Wartość energetyczna całego makaronu z brokułami – 500kcal    Wartość energetyczna 1 porcji (1/2 makaronu z brokułami) – 250kcal    Wartość energetyczna tradycyjnej 1 porcji makaronu (150g) z sosem – 570kcal 