Składniki na ciasto: mleko (100ml)  drożdże (20g)  1 jajko (60g) mąka (230g+20g)  cukier (30g) masło (20g)   Nadzienie: kostka białego chudego sera (250g) suszone morele (50g) suszone śliwki (50g) cukier (50g) 1 łyżka jogurtu naturalnego (25g) Polewa (opcjonalnie):czekolada mleczna (50g) 1-2 łyżki mleka Przygotowanie: Przygotowujemy nadzienie. Do miski wrzucamy kostkę białego sera, rozdrabniamy go widelcem i mieszamy z cukrem i jogurtem naturalnym. Dorzucamy pokrojone drobno suszone owoce, mieszamy o zostawiamy w chłodnym miejscu. Robimy rozczyn. Do garnka wlewamy mleko, podgrzewamy je chwilę, żeby było ciepłe, wyłączamy gaz, dodajemy drożdże, cukier i 20g mąki. Całość mieszamy, aż do rozpuszczenia drożdży i zostawiamy pod ściereczką na około 15-20 minut, aż rozczyn lekko urośnie. Do miski wbijamy jajko, dodajemy wyrośnięty rozczyn, mąkę i sól (opcjonalnie inne przyprawy). Wyrabiamy ciasto, aż będzie gładkie, pod koniec wlewamy roztopione masło, wtedy ciasto łatwo będzie odchodziło od dłoni. Zostawiamy pod ściereczką do wyrośnięcia na około godzinę. Po tym czasie wyciągamy ciasto na blat, wałkujemy na dość długi i wąski prostokąt. Następnie kroimy ciasto na trójkąty (około 15szt), na każdy nakładamy nadzienie z sera. Zawijamy rogale, układamy na blaszce, na papierze do pieczenia i zostawiamy na około 30 minut do wyrośnięcia. Pieczemy w temperaturze 160 stopni około 15-20 minut, aż lekko się przyrumienią. Po przestygnięciu opcjonalnie można je polać czekoladą. (rozpuszczamy kilka kostek czekolady z odrobiną mleka). Z podanych proporcji wychodzi 15szt. Wartość energetyczna całego ciasta i nadzienia na rogale – 1860kcal Wartość energetyczna 1 rogala bez polewy – 125kcal Wartość energetyczna 1 rogala z polewą czekoladową – 140kcal 