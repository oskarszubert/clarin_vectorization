Przyszła mi na myśl leniwa wersja serniczka dyniowego, którą zrobiłam w 10 minut, dlatego zachęcam do zrobienia, choćby ze względu na czas.           Składniki: dynia (250g) cukier waniliowy (30g) serek homogenizowany waniliowy (160g) woda (50ml+50ml) żelatyna (15g) Przygotowanie: Dynię gotujemy w wodzie do miękkości, miksujemy z cukrem i odrobiną wody (50ml) na gładki mus. W tym przypadku miałam młodziutką dynię z miękką skórką, więc ugotowałam ją  bez obierania skóry i zmiksowałam w całości. Przestudzony mus mieszamy z serkiem waniliowym na jednolitą masę. W gorącej wodzie (50ml) rozpuszczamy żelatynę i dolewamy ją do masy serkowej jednocześnie miksując. Dyniowy serek rozlewamy do salaterek i wstawiamy do lodówki. Bardzo dobrze smakuje z sokiem malinowym!                                            Wartość energetyczna całej masy dyniowo-serkowej – 410kcal Wartość energetyczna 1 deseru dyniowego – 105kcal Wartość energetyczna 1 deseru dyniowego z łyżką soku malinowego – 130kcal 