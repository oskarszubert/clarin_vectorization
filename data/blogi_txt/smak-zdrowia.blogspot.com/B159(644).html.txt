Składniki:  2 filety z dorsza (200g)  2 jajka (120g)  płatki migdałów (25g)  przyprawy (sól, pieprz, kurkuma) Przygotowanie:  Filety posypujemy przyprawami i odstawiamy na pół godziny do lodówki. Po tym czasie dusimy rybę na patelni pod przykryciem, co jakiś czas podlewamy wodą, żeby nie przywierała. Filety studzimy i rozdrabniamy widelcem na bardzo małe kawałki. Dodajemy 2 surowe jajka, płatki migdałów i kurkumę. Całość dokładnie mieszamy i ewentualnie doprawiamy do smaku. Na blacie rozkładamy folię śniadaniową, skrapiamy wodą, nakładamy masę rybną i zwilżona dłonią formujemy roladki. Z tych proporcji najlepiej podzielić masę na 2-3 roladki. Zawijamy szczelnie w folię tak, żeby podczas gotowania nic nam nie uciekło. Roladki (w folii) wrzucamy na osolony wrzątek i gotujemy około 15 minut. Po ugotowaniu usuwamy folię, a roladki wstawiamy do lodówki do schłodzenia. Kroimy na zimno, bardzo ostry nożem. Z podanych proporcji wychodzi 20 plasterków.      Wartość energetyczna całej masy rybno-jajecznej – 500kcal Wartość energetyczna 1 plasterka – 25kcal 