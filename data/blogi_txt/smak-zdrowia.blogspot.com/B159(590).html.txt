Wskazówki dietetyczne  Lekka i efektowna przystawka z łososiem. Łosoś jest dość tłustą rybą, ale tyle co go tutaj używamy nie zaszkodzi. Żeby obniżyć wartość kaloryczną można użyć innych ryb jak np, wędzonego dorsza, pstrąga. Przekładać można też samymi warzywami, np jakimiś duszonymi w formie leczo lub farszu z tartych warzyw, ważne żeby dobrze je odparować, żeby nie miały za dużo wody. Może też być nadzienie mięsne z masą zbliżoną do pasztetu. Podstawą jest to, żeby nadzienie było miękkie, kleiste, wtedy placki ładnie się sklejają i nie rozpadają się na talerzu.     Składniki na placki 1 paczka szpinaku mrożonego (450g)3 jajka (180g)mąka razowa lub pełnoziarnista (20g)przyprawy        Przygotowanie:Szpinak rozmrażamy na patelni, przyprawiamy i odparowujemy wodę. Do przestudzonego szpinaku dodajemy surowe żółtka i mąkę. Białka ubijamy na pianę i delikatnie dodajemy je do szpinaku. Na blaszcze wyłożonej papierem do pieczenia nakładamy łyżką małe placuszki. Pieczemy w temperaturze 180st. przez ok. 15 minut, aż brzegi placków będą odstawać od papieru. Z porcji wychodzi ok. 45 małych placuszków, jeden ma ok. 12kcal.  Wartość energetyczna masy szpinakowej – 500kcal   Kiedy placuszki ostygną możemy je przełożyć dowolnymi składnikami.Przykładowe nadzienie:wędzony łosoś (100g)1 lekki serek kanapkowy (150g)  Przełożenie:Pierwszy placek smarujemy białym serkiem (grubość jak na kanapkę), nakładamy porcję wędzonego łososia, następnie przykrywamy drugim plackiem, smarujemy białym serkiem, nakładamy porcję wędzonego łososia, przykrywamy trzecim plackiem i dekorujemy z wierzchu.Z porcji wychodzi 15 potrójnych przekładańców z takim nadzieniem. Wartość energetyczna gotowego przekładańca – 60kcal 