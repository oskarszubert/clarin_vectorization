Wskazówki dietetyczne          Ptysie to bardzo fajna i efektowna przystawka imprezowa. Do takiego ptysia można dać wszystko, nawet łyżkę zwykłej sałatki i od razu lepiej to wygląda na stole niż miska z bezkształtną masą sałatkową w środku. Poniżej przepis na ptysie i przykładowe nadzienie. Przepis rzecz jasna zmodyfikowany, bo normalnie powinno się dać jak w każdym ptysiowym i karpatkowym cieście margarynę lub masło. Ale zrobiłam eksperyment i spróbowałam upiec bez i jak się okazało rosną tak samo i smakują tak samo, są jedynie mniej chrupiące a bardziej wilgotne. Ptysie są w smaku neutralne, więc nadzienie może być zarówno na słodko jak i na słono. Składniki na ptysie:    woda (250ml)  mąka (100g)  1 łyżeczka proszku do pieczenia  2 jajka (120g)    Przygotowanie:  Wodę gotujemy na małym ogniu, następnie wsypujemy mąkę i energicznie mieszamy, aż masa będzie odstawać od brzegów garnka. Po przestudzeniu wmiksowujemy surowe jajka. Zwilżoną dłonią formujemy kulki wielkości małego orzecha włoskiego i układamy na blaszce na papierze do pieczenia. Między ptysiami zachowujemy odległość ok. 5cm. Pieczemy w temperaturze 180st. ok. 15-20 minut, aż do uzyskania rumianego koloru. Z podanych proporcji wychodzi 20 małych ptysiów.        Wartość energetyczna masy ptysiowej – 530kcal     Wartość energetyczna jednego suchego ptysia – 25kcal        Ptysie z pastą surimi          Składniki: ½ paczka surimi (125g)  1 serek wiejski (200g)  1 cebula (50g) 2 jajka (120g)  przyprawy (sól, pieprz, papryka słodka) Przygotowanie:  Jajka gotujemy. Wszystkie składniki miksujemy blenderem na gładką masę i przyprawiamy.        Wartość energetyczna masy serowej z surimi – 500kcal     Wartość energetyczna ptysia z nadzieniem – 50kcal          Ptysie z kiełkami fasolki mung          Składniki:   1 kostka białego sera (200g)  2 jajka (120g)  kiełki fasolki mung (100g)  1 cebula (100g)  przyprawy (sól, pieprz, zioła prowansalskie) Przygotowanie:   Jajka gotujemy. Wszystkie składniki (oprócz kiełków) miksujemy blenderem na gładką masę i przyprawiamy. Na końcu mieszamy delikatnie kiełki.           Wartość energetyczna masy serowej z kiełkami – 425kcal     Wartość energetyczna ptysia z nadzieniem – 45kcal       Ptysie z pastą pieczarkową Składniki:   1 kostka białego sera (200g)  2 jajka (120g) pieczarki (200g)  2 cebule (200g)  przyprawy (sól, pieprz, przyprawa do potraw z jajek)              Przygotowanie:   Jajka gotujemy. Pieczarki i cebulę kroimy w kostkę i podsmażamy na patelni. Wszystkie składniki miksujemy blenderem na gładką masę i przyprawiamy        Wartość energetyczna masy pieczarkowej – 500kcal     Wartość energetyczna ptysia z nadzieniem – 50kcal 