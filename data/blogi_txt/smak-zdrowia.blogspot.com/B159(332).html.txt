Wersja kulek dla leniwych lub dla tych, co chcą szybko coś fajnego zrobić. Po prostu pulpeciki na wykałaczkach, bez bawienia się w dekorowanie, same w sobie są ładne dzięki szpinakowi. Podobny efekt bez dekorowania można uzyskać dając zmielonego brokuła lub marchewkę startą na drobnych oczkach. Składniki:  2 piersi z kurczaka (500g)  1 jajko (60g)  1 łyżka mąki ziemniaczanej (20g)  1 paczka szpinaku (450g)  2-3 ząbki czosnku  przyprawy (sól, pieprz, czosnek) Przygotowanie:  Surowe piersi z kurczaka mielimy w maszynce, czosnek przeciskamy przez praskę, mrożony rozdrobniony szpinak odparowujemy z wody na patelni. Do miski wrzucamy zmielone mięso, szpinak, surowe jajko, mąkę ziemniaczaną i przyprawiamy. Wszystko mieszamy na gładką masę. W garnku gotujemy osoloną wodę i wrzucamy kolejno małe mięsne pulpeciki. Gotujemy ok. 15 minut. Z podanych proporcji wychodzi 20szt.          Wartość energetyczna całej masy mięsnej – 700kcal  Wartość energetyczna 1 kulki mięsnej szpinakowej – 35kcal 