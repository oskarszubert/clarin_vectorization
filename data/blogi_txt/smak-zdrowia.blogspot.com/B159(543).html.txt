Składniki: 1 pierś z kurczaka (250g) ½ sera camembert (60g) żurawiny suszone (15g) przyprawy (sól, pieprz) Przygotowanie: Pierś z kurczaka rozbijamy tłuczkiem na duży płat, po czym dzielimy ją na 3 paski. Każdy kawałek mięsa przyprawiamy. Pół sera camembert dzielimy na trzy części (3 trójkąty) i każdy kładziemy na środku piersi, dokładamy po kilka żurawin i zawijamy mięso. Staramy się zawinąć tak, żeby otoczyć nim cały ser, spinamy wykałaczkami i wrzucamy na rozgrzaną patelnię. Zaczynamy smażyć od tej strony, gdzie są złączenia mięsa, wtedy od razu nam się zasklepi i ser nie powinien wypływać. Podlewamy lekko wodą, dorzucamy resztę żurawin (najlepiej każdą przekroić, wtedy puszczą soki podczas duszenia). Dusimy ok. 10 minut, co jakiś czas przewracając mięso. Z podanych proporcji wychodzą 3 roladki.      Wartość energetyczna wszystkich roladek – 470kcal Wartość energetyczna 1 roladki z serem camembert i żurawinami – 155kcal 