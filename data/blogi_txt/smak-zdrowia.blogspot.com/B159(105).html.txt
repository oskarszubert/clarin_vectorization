Składniki: 2 jajka (120g) mąka pszenna (170g) karob (20g) maślanka (200ml) cukier (75g) oliwa z oliwek (20ml) dżem niskosłodzony (75g) 1,5 łyżeczki sody          Przygotowanie: Żółtka oddzielamy od białek. Do żółtek dodajemy cukier i miksujemy tak długo, aż masa będzie puszysta i dość jasna. Następnie dolewamy powoli oliwę z oliwek i maślankę, cały czas miksując. W osobnej misce dokładnie mieszamy mąkę z sodą i karobem (opcjonalnie karob można zastąpić kakao). Mąkę z dodatkami dodajemy porcjami do ubitej masy i miksujemy. Następnie dorzucamy dżem niskosłodzony, najlepiej z kwaśnych owoców i jeszcze chwilę miksujemy. W osobnej misce ubijamy białka na sztywną pianę i dodajemy je do ciasta, delikatnie mieszamy łyżką, żeby składniki się połączyły. Ciasto wylewamy do formy, to są proporcje na tortownicę 24cm. Pieczemy w temperaturze 180st. około 50-60 minut. Pod koniec pieczenia sprawdzamy ciasto patyczkiem, w razie potrzeby pieczemy jeszcze chwilę. Z podanych proporcji wychodzi 12 porcji.    Wartość energetyczna całego ciasta „Murzynek” – 1500kcal Wartość energetyczna 1 porcji (1/12 ciasta) – 125kcal 