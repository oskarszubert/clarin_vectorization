Kto tęskni za Nutellą na diecie? Znalazłam substytut, którym można się zadowolić. Autorką pierwotnego przepisu jest Karolina, która prowadzi blog QuchniaWege. Kombinuje w kuchni jak szalona poszukując substytutów dotychczasowych smakołyków. Do tego testuje mnóstwo „wynalazków” ze zdrowej żywności, na co ja czasu nie mam, więc odsyłam do niej, w poszukiwaniu nowości. Składniki:  1 awokado (125g)  1 dojrzały banan (125g)  orzeszki ziemne (10g)  2-3 łyżeczki miodu (30g)  1 łyżeczka kakao (5g) Przygotowanie:  Do miski wrzucamy miąższ awokado, dojrzałego i słodkiego banana (125g - waga po obraniu), miód, obrane orzeszki i łyżkę kakao. Wszystko mielimy blenderem na gładki krem, ewentualnie z wyczuwalnymi kawałkami orzeszków. Przepis zmodyfikowałam lekko z braku składników, ale efekt naprawdę super!   Banan – musi być dojrzały i miękki. Wtedy można dać nawet mniej miodu.   Orzeszki – zachowując podejście dietetyczne dodałam zaledwie kilkanaście orzeszków, dla aromatu i lekkiego posmaku.   Kakao – dałam łyżeczkę dla koloru i mi wystarczyło, żeby nabrało zapachu i czekoladowego smaku.   Cały krem z takich proporcji waży 295g.       Wartość energetyczna całego kremu – 520kcal Wartość energetyczna w 100g – 175kcal/100g Wartość energetyczna w 100g prawdziwej Nutelli – 530kcal/100g 