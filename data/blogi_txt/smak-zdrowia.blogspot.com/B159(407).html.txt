Składniki:   mus dyniowy (150g) mleko (150ml) woda (200ml) mąka pszenna (100g) 1 jajko (60g)                 Przygotowanie: Mus dyniowy przygotowujemy ze 100g dyni, wcześniej ugotowanej do miękkości, którą później miksujemy z 50ml wody. Do zimnego musu wlewamy mleko, wodę, wbijamy jajko i wsypujemy mąkę. Wszystko miksujemy. Smażymy naleśniki na patelni, bardzo cienkie. Podałam je z niesłodzonym musem jabłkowym, ok. 2 duże łyżki (100g) na jednego naleśnika. Naleśniki są absolutnie przepyszne! Wskazówki techniczne: Są to bardzo delikatne i miękkie naleśniki, więc miałam problem z przewracaniem. Podstawa, to cienko nalać ciasto, bo jak za grube, to mus dyniowy powoduje, że są "ciężkie" i mokre w środku, więc trudno przewrócić w całości. W połowie smażenia przerzuciłam się na mniejszą patelnię i od razu problem zniknął. Być może wynikało to z tego, że moja większa patelnia jest już lekko nadgryziona zębem czasu, więc mi przywierało i się rwały. Mała jest idealna i bez skazy, więc małe wychodziły rewelacyjne. Zatem podaję dwa rodzaje obliczeń. Z podanych proporcji wychodzi 8 dużych (24cm) lub 12 małych (16cm) naleśników.             Wartość energetyczna całego ciasta na naleśniki dyniowe – 530kcal Wartość energetyczna 1 dużego naleśnika (przy 8szt) – 66kcal Wartość energetyczna 1 dużego naleśnika z musem jabłkowym – 100kcal Wartość energetyczna 1 małego naleśnika (przy 12szt) – 45kcal Wartość energetyczna 1 małego naleśnika z musem jabłkowym – 80kcal 