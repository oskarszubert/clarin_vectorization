Poprzednie drożdżowe pierniczki wyszły mi jasne, w smaku dobre, ale brakowało mi koloru, dlatego wersja druga. Ale polecam obie, bo jednak czuć różnicę po dodaniu kakao na tyle, że można powiedzieć, że to całkiem inne pierniczki. Składniki:  mąka pszenna (180g)  1 jajko (60g)  cukier puder (30g)  miód (50g)  1 łyżka przyprawy do piernika  1 łyżeczka sody   1 łyżka kakao (20g)  drożdże (15g)  masło (20g) Przygotowanie:  Miód, cukier, kakao i masło rozpuszczamy w rondlu na małym ogniu, aż do uzyskania jednolitej konsystencji. Dodajemy przyprawę do piernika i dokładnie mieszamy. Przelewamy to do dużej miski i schładzamy. Następnie dodajemy jajko, pokruszone drożdże, sodę i mąkę. Wyrabiamy dokładnie masę piernikową, powinniśmy mieć kształt kuli. Jeśli takiego nie mamy dosypujemy mąki. Wałkujemy ciasto na ok. 0,5cm, wykrawamy pierniczki, układamy na papierze do pieczenia. Zostawiamy na ok. 30minut, żeby lekko urosły, mają się podnieść, ale nie wyrosnąć jak drożdżówki. Pieczemy w temperaturze 180st. około 10 minut. Nie za długo, żeby się nie spiekły, dzięki tak krótkiemu czasowi pieczenia będą mięciutki i pulchniutkie, inne niż tradycyjnie znane pierniczki. Zaletą tych pierniczków jest to, że dzięki drożdżom pięknie rosną i sprawiają wrażenie dużych, ale są przy tym niskokaloryczne. Z podanych proporcji wychodzi 30szt. Wartość energetyczna całego ciasta na pierniczki drożdżowe – 1260kcal Wartość energetyczna 1 pierniczka drożdżowego – 40kcal 