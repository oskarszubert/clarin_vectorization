Pierwszy raz w życiu robiłam coś ze słodzikiem i muszę przyznać, że bardzo mi się ten pomysł spodobał. Eksperyment dla tych, którzy mnie pytali czy będzie serniczek i czy będzie dietetyczny.                             Składniki:  biały ser chudy (500g)  mleko (150ml)  1 serek waniliowy Danio (150g)  4 jajka (240g)  mąka kukurydziana (30g)  słodzik (18 tabletek) Przygotowanie:  Do miski wrzucamy biały ser, serek waniliowy, wlewamy mleko i wszystko miksujemy blenderem na gładką masę. Następnie dodajemy 4 żółtka i mąkę kukurydzianą. Na koniec w łyżce mleka rozpuszczamy słodzik (16 tabletek) i dodajemy to do reszty składników. Wszystko jeszcze chwilę miksujemy, żeby nie było żadnych grudek. W osobnym naczyniu ubijamy pianę z dwóch białek i delikatnie dodajemy je do masy serowej. Całość wylewamy do blaszki o wymiarach 30x16, na papier do pieczenia. Pieczemy w temperaturze 180st. ok. 50 minut. Po koniec pieczenia ubijamy dwa białka z 2 tabletkami słodziku i wylewamy na wierzch sernika, pieczemy jeszcze ok. 10 minut, aż pianka lekko się przyrumieni. Następnie wyłączmy piekarnik, uchylamy drzwiczki i czekamy, aż wystygnie. Z podanych proporcji wychodzi 12 porcji sernika.       Wartość energetyczna całego sernika – 1260kcal Wartość energetyczna 1 porcji (1/12 sernika) – 105kcal Wartość energetyczna 1 porcji tradycyjnego sernika na kruchym spodzie – 300kcal 