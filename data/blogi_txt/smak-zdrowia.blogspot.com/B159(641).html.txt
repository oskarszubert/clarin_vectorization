Składniki:  2 piersi z kurczaka (500g)  1 jajko (60g)  2 marchewki (200g)  2 duże cebule (200g)  orzechy włoskie (50g) płatki owsiane (50g)  przyprawy (sól, pieprz) Przygotowanie:  Surowe piersi z kurczaka mielimy, dodajemy surowe jajko i przyprawiamy, odstawiamy mięso na 15 minut. W tym czasie przygotowujemy nadzienie. Marchewkę trzemy na tarce, cebulę kroimy w kosteczkę, orzechy kroimy na drobne kawałki. Wszystko dusimy pod przykryciem, aż warzywa zmiękną i przyprawiamy. Mięso dzielimy na 8 porcji, rozkładamy folię spożywczą, skrapiamy ją wodą i  rozpłaszczamy mięso na grubość 5mm, mniej więcej na kształt prostokąta. Na mięso na płasko rozkładamy 1-2 łyżki farszu warzywnego z orzechami i zawijamy roladkę. Po wierzchu sypiemy płatkami owsianymi, lekko je dociskając, żeby się przykleiły. Roladki smażymy na małym ogniu, co jakiś czas przewracając na drugą stronę i pilnując, żeby płatki się nie przypaliły. Z podanych proporcji wychodzi 8 roladek (o długości ok. 15cm).          Wartość energetyczna całego mięsa z warzywami – 1210kcal    Wartość energetyczna 1 roladki – 150kcal 