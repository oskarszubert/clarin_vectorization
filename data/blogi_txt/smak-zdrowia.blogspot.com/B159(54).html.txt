Składniki:  woda (300ml)  mąka pełnoziarnista pszenna (500g) drożdże (20g)  1 łyżeczka miodu (20g)  masło (20g)  1,5 łyżeczki soli  białko  1 łyżka mleka  siemię lniane, mak, sezam, płatki owsiane     Przygotowanie:  W ciepłej wodzie rozpuszczamy drożdże, miód i dodajemy łyżkę mąki. Zostawiamy kilka minut do wyrośnięcia. Następnie dosypujemy mąkę, sól i wyrabiamy ciasto kilka minut ręcznie, pod koniec dodajemy roztopione masło i jeszcze chwilę wyrabiamy. Odstawiamy ciasto do wyrośnięcia, pod ściereczką na 45 minut. Po wyrośnięciu dzielimy na 15 równych części, formujemy bułeczki i układamy na blaszce na papierze do pieczenia. Zostawiamy pod ściereczką na 1 godzinę, lub nawet dłużej do wyrośnięcia. Jak  wyrosną, to smarujemy je dokładnie roztrzepanym z odrobiną mleka białkiem i posypujemy, np. siemieniem lnianym, makiem, sezamem, płatkami owsianymi. Pieczemy w temperaturze 200st ok. 15 minut, aż będą rumiane. Z podanych proporcji wychodzi 15 bułek.     Wartość energetyczna 1 bułki pełnoziarnistej – 140kcal 