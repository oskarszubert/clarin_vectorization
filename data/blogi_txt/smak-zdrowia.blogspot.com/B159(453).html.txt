Składniki:  1 filet rybny (100g)  1 marchew (100g)  1 duża cebula (100g)  papryka konserwowa (100g)  1 łyżka koncentratu pomidorowego (25g)  ¼ woreczka ryżu (25g)  1 ząbek czosnku  1 łyżka papryki słodkiej w proszku  przyprawy (sól, pieprz, bazylia, chili)      Przygotowanie:  Ryż gotujemy. Filet rybny (dorsz, morszczuk lub inny dowolny) dusimy na patelni pod przykryciem, co jakiś czas podlewamy wodą, żeby ryba nie była wysuszona. Kiedy ryba będzie gotowa przekładamy na talerz, rozdrabniamy widelcem i zostawiamy do przestygnięcia. Marchewkę trzemy na tarce i dusimy do miękkości na patelni. Cebulę kroimy w kostkę i podsmażamy. Do miski wrzucamy gotową marchewkę, cebulę i paprykę konserwową. Miksujemy blenderem na gładką pastę. Dodajemy koncentrat pomidorowy, przeciśnięty przez praskę czosnek i przyprawy. Wszystko dokładnie mieszamy. Na końcu dodajemy rybę i ugotowany ryż, mieszamy i odstawiamy do lodówki do przegryzienia i ostygnięcia. Zalety domowego paprykarza: lekki, dietetyczny, wiemy co jest w środku i ładnie pachnie. Wartość energetyczna całego paprykarza – 285kcal Wartość energetyczna na 100g – 55kcal/100g Wartość energetyczna „Paprykarza Szczecińskiego” – 178kcal/100g 