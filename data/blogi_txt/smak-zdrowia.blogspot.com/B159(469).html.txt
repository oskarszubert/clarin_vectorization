Składniki: 2 marchewki (200g) 2 duże cebule (200g) papryka konserwowa (200g) tuńczyk w sosie własnym (140g) przecier pomidorowy (50g) świeże listki bazylii przyprawy (sól, pieprz, suszone zioła)          Przygotowanie: Marchew obieramy i trzemy na tarce na grubych oczkach, cebulę kroimy w kostkę i razem dusimy na patelni, pod przykryciem, aż warzywa zmiękną. Następnie odcedzamy nadmiar wody na sicie i zostawiamy do przestygnięcia. Paprykę konserwową dobrze odsączamy i dodajemy do marchewki i cebuli. Warzywa miksujemy blenderem. Na końcu dodajemy przecier pomidorowy, odsączonego tuńczyka i posiekane listki bazylii. Całość przyprawiamy i dokładnie mieszamy. Wartość energetyczna całej pasty paprykowej – 370kcal   Wartość energetyczna na 100g - 45kcal/100g 