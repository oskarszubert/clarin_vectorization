Zawsze pastę z awokado jadłam w postaci z chili, z czosnkiem. A teraz dla odmiany wersja łagodna i pomidorowa. Składniki:  1 awokado (125g)  suszone pomidory (25g)  1 łyżka octu winnego (10ml)  przyprawy (sól, pieprz) Przygotowanie:  Wydrążone awokado zgniatamy widelcem na gładką pastę, dodajemy łyżkę octu (lub soku z cytryny) i pokrojone drobno suszone pomidory. Ja używam pomidorów suszonych bez zalewy, są mocno solone, więc właściwie do tej pasty soli nie użyłam, nawet pieprzu nie dodałam, ale można, jeśli chcecie coś bardziej ostrego. Po dwóch godzinach w lodówce pasta przechodzi smakiem pomidorów i jest bardzo dobra.        Wartość energetyczna całej pasty awokado z suszonymi pomidorami – 260kcal   Wartość energetyczna na 100g - 170kcal/100g 