Jajka, to symbol i tradycja, ale żeby nie było nudno na stole, proponuję pobawić się w jajka faszerowane – kolorowe i zdrowe. Moje propozycje są dietetyczne, bez majonezu. A jeśli już majonez, to polecam jego wersję z przepisu, który już na blogu przedstawiałam. Dla tych, którzy szukają dobrego niskokalorycznego zamiennika może to być dobra alternatywa i mogę ją z czystym sumieniem polecić, bo ten „majonez” sprawdził się nie tylko u mnie. Przepis na majonez znajdziecie tutaj, na potrawach prezentuje się tak jak na zdjęciu obok. Bardzo polecam!          Jajka są dość kaloryczne jak na swoją małą objętość, jedno jajko o wadze 60g to 90kcal, ale to nie znaczy, że mamy się ograniczać i ich w ogóle nie ruszać w święta. Jedną z propozycji jajecznych ode mnie jest rolada gotowana, przepis znajdziecie tutaj. Jest to bardzo smaczna alternatywa, inna niż tradycyjnie podane jajka, ale na pewno ciekawie prezentująca się na stole.   Jeśli chodzi o jajka faszerowane, to przejrzałam mnóstwo stron, blogów i książek kucharskich i znalazłam tak wiele propozycji, że nie zdołałam wszystkich wypróbować. Na te święta mam nadzieję, że Wam wystarczy, a reszta w przyszłym roku! 