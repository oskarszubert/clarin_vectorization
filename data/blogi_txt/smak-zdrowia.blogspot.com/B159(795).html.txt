Składniki na muszelki tacos:   mąka kukurydziana (100g)  mąka pszenna (50g)  woda (75ml)  przyprawy (sól)    Składniki na farsz:  kolorowe fasolki (100g)  2 duże czerwone cebule (200g) papryka (300g)  1 łyżeczka przecieru pomidorowego  przyprawy (sól, pieprz, papryka czerwona, chili, czosnek, przyprawa meksykańska)       Przygotowanie:  Mąkę kukurydzianą mieszamy z pszenną, dodajemy pół łyżeczki soli, wlewamy gorącą wodę i mieszamy ciasto, aż woda połączy się lekko z mąką. Następnie wyrabiamy ciasto ręcznie, aż będzie zwartą elastyczną kulką. Wałkujemy na grubość ok. 2mm i wykrawamy koła wielkości dużego półlitrowego kubka. Każdy placek posypujemy pikantną przyprawą, np. meksykańską. Smażymy obustronnie na patelni, dociskamy placki czubkami widelców, jak chwilę potrzymamy w jednym miejscu, to w okolicy będą nam się robić napowietrzone bąbelki. Smażymy chwilę, aż będą lekko rumiane. Trzeba uważać, żeby nie przypiec zbyt mocno, bo będą suche i stracą elastyczność. Gotowy placek zawijamy w muszelkę i zostawiamy do wystygnięcia w takiej pozycji. Ja użyłam do tego kratki z piekarnika, wsadzałam muszelki do góry dnem pomiędzy pręty. Z podanych proporcji wychodzi 10 muszelek. Można je przechowywać, z czasem są bardziej miękkie i elastyczne, ale dalej smaczne.   Kolorowe fasole moczymy kilka godzin w wodzie, następnie gotujemy, aż będą miękkie. W wersji dla leniwych – fasolka z puszki tez może być. Cebulę i paprykę kroimy w paseczki i podsmażamy. Ja dodałam paprykę konserwową pepperoni, ale normalnie używam zwykłej czerwonej konserwowej. Wszystkie warzywa łączymy z przecierem pomidorowym i przyprawiamy pikantną chili lub przyprawą meksykańską. Farszu wystarcza na 10 porcji.   Muszelki nadziewamy farszem z fasolek (lub każdym dowolnym jaki wymyślicie). Można je podawać na zimno i na ciepło. Użyłam zwykłej mąki pszennej, bo po pierwsze tacos mają ładniejszy kolor, pełnoziarnista zakryłaby żółtą barwę mąki kukurydzianej. Po drugie moim zdaniem z pszennej, po usmażeniu, są bardziej elastyczne i podczas wywijania placków w muszelki nie pękają tak bardzo jak przy pełnoziarnistych. Moje muszelki pod względem kalorycznym niewiele się różnią od tych ze sklepu, ale mają inny skład i nie zawierają tłuszczu, bo te sklepowe mają go 20g/100g.                      Wartość energetyczna całego ciasta na muszelki tacos – 525kcal Wartość energetyczna 1 muszelki tacos – 55kcal Wartość energetyczna całego farszu – 470kcal Wartość energetyczna 1 muszelki tacos z farszem – 100kcal 