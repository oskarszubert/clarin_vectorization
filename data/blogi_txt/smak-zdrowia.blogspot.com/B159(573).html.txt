Miło mi poinformować, że na konto fundacji dla moich chłopaków wpłynęło już około 11000zł (stan 27.12.2013r.). Kwota ta cały czas się powiększa i z całego serca Wam dziękuję, bo nie spodziewałam się aż takiej reakcji i hojności z Waszej strony. Z tego miejsca chciałam Wam przekazać również podziękowania od cioci, prosiła, żeby umieścić je na blogu:  …W imieniu swoim i moich synów składam serdeczne podziękowanie za pomoc finansową, którą mi Państwo okazaliście wspomagając wyjazd na turnus rehabilitacyjny moich dzieci. Dzięki takim ludziom jak Wy osoby niepełnosprawne mają szansę na normalne życie. Nie sposób ocenić, jak cenne jest dla nas Wasze wsparcie. Jesteśmy dumni, że wokół nas jest tylu wrażliwych i oddanych osób pomagających potrzebującym pomocy dzieciom. Nie mogę inaczej się odwdzięczyć, tylko jeszcze raz szczerze za wszystko podziękować…   Dzisiaj jest szczególny dla mnie dzień. Moja Patrycja kończy 3 latka. W takiej chwili publikując ten wpis człowiek sobie uświadamia jak wiele szczęścia ma w życiu mając zdrowe dzieci. I nasze problemy, że nam ciastko w boczki pójdzie i dylematy czy je zjeść czy nie zjeść są niczym w porównaniu z problemami innych ludzi.  Bardzo Wam dziękuję i liczę na to, że Wasza pomoc będzie cały czas płynęła tak jak do tej pory (więcej informacji o akcji tutaj). Bo każdego dnia pisze do mnie kolejna dobra dusza, która wspomaga finansowo moją rodzinę. Wielkie dziękuję dla Was wszystkich!Ciocia Renia przesłała mi kilka zdjęć z ich wypoczynku na turnusie rehabilitacyjnym, więc dzielę się nimi z Wami.     Basia i jej metamorfoza 