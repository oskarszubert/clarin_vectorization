Składniki: 2 piersi z kurczaka (500g) szczaw (100g) ser biały chudy (100g) 1 łyżka jogurtu (25g) ½ papryczki chili przyprawy (sól, pieprz, chili)              Przygotowanie: Do miski wrzucamy biały ser, posiekany szczaw i papryczkę chili. Wszystko miksujemy blenderem tak, żeby było w miarę jednolitą masą. Po zmiksowaniu przyprawiamy do smaku Jeśli dodamy świeżo umyty szczaw, to będzie on na tyle mokry, że do masy nie dodajemy już żadnego jogurtu. W razie potrzeby jogurt można dodać, żeby masa szczawiowa się kleiła, ale nie za dużo, żeby z kolei się nie wylewała z kurczaka. Piersi z kurczaka rozbijamy tłuczkiem na płaty i dzielimy każdą na trzy mniejsze części, czyli w sumie na sześć. Farsz rozdzielamy równo, nakładamy na kawałki piersi, rozsmarowujemy na całej powierzchni i zawijamy mięso w roladki (dla pewności można pospinać je wykałaczkami). Patelnię rozgrzewamy, zmniejszamy gaz i układamy roladki sklepieniem na dole. Dusimy pod przykryciem około 15 minut. Co jakiś czas przewracamy i w razie potrzeby podlewamy łyżką wody. Z podanych proporcji wychodzi 6 roladek.    Wartość energetyczna wszystkich roladek – 640kcal Wartość energetyczna 1 roladki – 105kcal 