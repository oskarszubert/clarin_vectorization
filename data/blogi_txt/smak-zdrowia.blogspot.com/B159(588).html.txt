Wskazówki dietetyczne    Podobnie jak placuszki szpinakowe można przekładać dowolnymi farszami i pastami, także samymi warzywami, np. jakimiś duszonymi w formie leczo lub farszu z tartych warzyw, ważne żeby dobrze je odparować, żeby nie miały za dużo wody. Polecam wszelkie pasty jajeczne, serowe, mięsne. Podstawą jest to, żeby nadzienie było miękkie, kleiste, wtedy placki ładnie się sklejają i nie rozpadają się na talerzu. Składniki na placki:    4 jajka (240g)  mąka razowa lub pełnoziarnista (40g)  ½ łyżeczki proszku do pieczenia  przyprawy (sól, pieprz, przyprawa do potraw z jajek) Przygotowanie:  Żółtka ubijamy z przyprawami, dodajemy mąkę z proszkiem. Białka ubijamy na sztywną pianę i delikatnie mieszamy ją z żółtkami. Na blaszcze wyłożonej papierem do pieczenia nakładamy łyżką małe placuszki. Pieczemy w temperaturze 180st. przez ok. 15 minut, aż brzegi placków będą odstawać od papieru. Z porcji wychodzi ok. 30 małych placuszków, jeden ma ok. 16kcal. Wartość energetyczna masy jajecznej - 500kcal        Kiedy placuszki ostygną możemy je przełożyć dowolnymi składnikami. Przykładowe nadzienie:    200g białego chudego sera  1 mała cebula (50g)  1 mała papryka (100g)    2 pomidory (200g)  1 wędzony dorsz (200g)  przyprawy (sól, pieprz)    Z białego sera, cebuli i papryki drobno pokrojonej robimy twarożek lub miksujemy wszystko blenderem na gładką masę, pomidory kroimy w plasterki, rybę obieramy. Wszystkie składniki łączymy i przyprawiamy. Przełożenie:  Na pierwszy placek nakładamy twarożek, kładziemy plasterek pomidora, następnie porcję ryby, porcję twarożku i przykrywamy drugim plackiem, dekorujemy z wierzchu.  Z porcji wychodzi 15 podwójnych przekładańców z takim nadzieniem. Wartość energetyczna gotowego przekładańca – 60kcal 