Wskazówki dietetyczne Racuchy z białego sera znam od lat, ale w oryginalny przepisie jest po pierwsze margaryna, więcej mąki, cukru i smażone zawsze były na oleju. Zatem zmodyfikowałam ten przepis, margaryny i oleju już w nich nie ma, cukru również mniej i w smaku całkiem niezłe. Ale nie każdy lubi takie niesłodkie racuchy, więc można później dodać sobie łyżeczkę jogurtu owocowego, niskosłodzonego dżemu lub lekko posypać cukrem pudrem, ale lekko, a nie sypać do białości. Składniki:1 kostka białego chudego sera (200g)1 jajko (60g)jogurt naturalny (100g)cukier waniliowy (15g)mąka pełnoziarnista (120g)1 łyżeczka sody oczyszczonej Przygotowanie:Biały ser rozdrabniamy widelcem, wlewamy jogurt naturalny i cukier waniliowy, wyrabiamy pałką na w miarę gładką masę, pojedyncze grudki białego sera nie przeszkadzają. Do tej masy dodajemy jajko, a na końcu mąkę i sodę oczyszczoną i wyrabiamy pałką. Tak przygotowane ciasto wstawiamy na pół godziny do lodówki. Smażymy na patelni teflonowej pod przykryciem na bardzo małym ogniu. Kładziemy łyżką małe placuszki zachowując spore odległości, bo racuchy rosną. Gdyby się za bardzo rozlewały na patelni, trzeba dodać więcej mąki. Z podanych proporcji wychodzi ok. 20szt. małych racuchów. Wartość energetyczna całego ciasta na racuchy – 800kcal Wartość energetyczna jednego racucha dietetycznego – 40kcal Wartość energetyczna jednego racucha tradycyjnego smażonego na oleju – 110kcal 