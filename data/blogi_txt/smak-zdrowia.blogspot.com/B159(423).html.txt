Składniki: ogórki gruntowe przyprawy (liście laurowe, gorczyca, ziele angielskie, pieprz czarny ziarnisty, kwiat kopru, czosnek, chrzan) Zalewa: 1 szklanka octu (0,25l) 5 szklanek wody (1,25l) cukier (150g) 4 łyżki soli          Przygotowanie: Ogórki myjemy i układamy ciasno w litrowych słoikach. Dodajemy przyprawy, podałam przykładowe, jak czegoś nie dodacie nic się nie stanie. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki. Słoiki zakręcamy i pasteryzujemy w garnku, zalane wodą do 2/3 wysokości przez 3 minuty od zagotowania się wody. Czas pasteryzowania jest krótki, przez wiele lat robiłam ogórki inaczej i w rezultacie były smaczne, ale dość miękkie. Znalazłam sposób na to, żeby były chrupiące – krótki czas pasteryzowania. 