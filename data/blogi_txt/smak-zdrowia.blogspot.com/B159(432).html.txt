Składniki: 2 jajka (120g) cukinia (200g) kukurydza (50g) jogurt naturalny (50g) przyprawy (sól, pieprz) Przygotowanie: Jajka wbijamy do miski, dodajmy przyprawy, jogurt naturalny i dokładnie roztrzepujemy, żeby nie było widać grudek jogurtu. Cukinię trzemy na tarce na plasterki, dorzucamy do jajek. Dodajemy też kukurydzę i całość dokładnie mieszamy. Od razu smażymy, nie zostawiamy na później, bo cukinia puści soki, omlet będzie zbyt wodnisty i nie będzie trzymał ładnego wyglądu. Masę jajeczną wylewamy na rozgrzaną patelnię, dla pewności można ją posmarować przy użyciu pędzelka kilkoma kroplami oliwy. Smażymy na małym ogniu pod przykryciem, aż jajka się zetną. Dobrze smakuje z pikantnymi dodatkami, bo sam w sobie jest bardzo delikatny.       Wartość energetyczna całego omleta z cukinii z kukurydzą – 300kcal 