Składniki: 2 piersi z kurczaka (500g) 1 jajko (60g) 1 mała cebula (50g) szpinak (50g) pistacje (50g) przyprawy   (sól, pieprz, czosnek)          Przygotowanie: Cebulę kroimy w kostkę, podsmażamy i mielimy w maszynce. Surowe piersi mielimy w maszynce do mięsa, dodajemy cebulę i surowe jajko, wszystko dokładnie mieszamy i przyprawiamy. Mięso dzielimy na pół, do jednej części dodajemy rozmrożony i odparowany z nadmiaru wody szpinak, do drugiej części pistacje. Rozkładamy folię spożywczą i z połowy masy z pistacjami formujemy prostokąt ok. 15cm długi (taki na szerokość dna największego garnka) i ok. 10cm szeroki, zwilżoną dłonią przyklepujemy tak, żeby był kształtny i wysoki na ok. 5mm (wysokość pistacji). Na białą warstwę kładziemy warstwę z połowy masy szpinakowej w formie wałka na środku. Zostawiamy z dołu i z góry tyle miejsca, żeby biała masa nam się ładnie złączyła górą i otoczyła szpinakową część. Całość zawijamy w folię, wyrównujemy, żeby było kształtnie i równomiernie. Dokładnie tak samo robimy drugą roladę, można zrobić ją odwrotnie, będzie ciekawiej na talerzu. Wrzucamy roladki na wrzątek. Można w folii, a jak tylko rolada zrobi się po paru sekundach biała folię można usunąć. Gotujemy 15 minut. Z podanych proporcji wychodzą dwie roladki o długości 15cm. Po skrojeniu na plasterki 0,5mm – 30szt z każdej czyli 60 plasterków z tych proporcji.    Wartość energetyczna całości – 900kcal Wartość energetyczna 1 plasterka (1/60 rolady) – 15kcal 