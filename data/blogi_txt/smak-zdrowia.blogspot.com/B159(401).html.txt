Składniki:  muszle makaronowe (25szt)  szpinak rozdrobniony (400g)  2 duże cebule (200g)  groszek zielony (200g)  1-2 ząbki czosnku  1 mała mozzarella (125g)  przyprawy (sól, pieprz) Przygotowanie:  Makaron gotujemy według przepisu na opakowaniu, przemywamy zimną wodą.   Szpinak rozmrażamy, podsmażamy na patelni razem z pokrojoną w kostkę cebulą i przeciśniętymi przez praskę ząbkami czosnku. Kiedy odparuje nadmiar wody studzimy. Do zimnej masy szpinakowej dodajemy startą na tarce mozzarellę, groszek, przyprawiamy i dokładnie mieszamy. Napełniamy muszle. Można podawać na zimno, podgrzane na patelni, żeby rozpuścił się ser lub można zapiec w piekarniku. Z podanych proporcji wychodzi 25szt.   Co do mozzarelli – zastanawiałam się nad Zottarellą Light, ma mniej kalorii, ale w sumie na tyle mało jej tu dajemy, i jeszcze rozkłada się to na 25 muszli, że zwykła mozzarella nie zaszkodzi nawet na diecie. Przy zastosowaniu Zottarelli Light (157kcal/100g) a mozzarelli (254kcal/100g) różnica na 1 muszli to tylko 5kcal.       Wartość energetyczna wszystkich nadzianych muszli – 1250kcal Wartość energetyczna 1 muszli z nadzieniem szpinakowym – 50kcal 