Oczywiście niewiele się ona różni w wykonaniu od surówki z białej kapusty, ale zdecydowanie smak inny i do tego jeszcze te optymistyczne wiosenne kolory. Szkoda, że młoda kapusta tak krótko jest młoda. Nie wiem jak Wam, ale surówka z takiej kapusty kojarzy mi się jedynie z odrobiną marchewki, koperku i oliwki. W takim zestawieniu jest dla mnie najlepsza! Składniki: młoda kapusta (500g) 1 marchewka (100g) koperek oliwa z oliwek (10ml) 1 łyżeczka octu winnego (5ml) przyprawy (sól, pieprz)           Przygotowanie: Młodą kapustę drobno siekamy, lekko solimy i chwilę ugniatamy, żeby puściła soki. Dodajemy startą na grubych oczkach marchewkę, posiekany koperek. Całość skrapiamy octem lub sokiem z cytryny, dodajemy oliwę, przyprawiamy i dokładnie mieszamy.    Wartość energetyczna całej surówki z młodej kapusty – 260kcal     Wartość energetyczna 1 porcji (1/3 surówki) – 85kcal 