Składniki:  mleko (400ml)  drożdże (20g)  1 łyżka cukru (10g)  1 jajko (60g)  mąka pszenna (300g)  mąka pełnoziarnista pszenna (300g)  masło (10g)  1,5 łyżeczki soli  czosnek granulowany do posypania       Przygotowanie:  W ciepłym mleku rozpuszczamy drożdże i cukier, dodajemy łyżeczkę mąki. Zostawiamy rozczyn do wyrośnięcia na około 15 minut. Następnie wbijamy jajko i lekko mieszamy trzepaczką. Dodajemy obie mąki, najlepiej wcześniej zmieszane w osobnym naczyniu z solą (opcjonalnie z czosnkiem, jeśli ktoś lubi bardzo czosnkowe) i wyrabiamy ciasto ręcznie, ma się ciągnąć i kleić. Na końcu dolewamy przestudzone roztopione masło. Jeszcze chwilę wyrabiamy ciasto, aż będzie gładkie i będzie odchodzić od dłoni. Przykrywamy ściereczką i odstawiamy na 1 godzinę do wyrośnięcia. Po tym czasie dzielimy ciasto na 15 części, z każdej formujemy bułkę i układany na blaszkę, na papier do pieczenia. Przykrywamy ściereczką i odstawiamy na 45 minut do wyrośnięcia. Po tym czasie można zrobić nacięcia na wierzchu każdej bułki. Przed pieczeniem smarujemy je roztrzepanym jajkiem i posypujemy czosnkiem granulowanym. Pieczemy w temperaturze 200st. ok. 15-20 minut, aż się zrumienią. Z podanych proporcji wychodzi 15szt.        Wartość energetyczna całego ciasta na bułki – 2550kcal Wartość energetyczna 1 bułki pełnoziarnistej – 170kcal 