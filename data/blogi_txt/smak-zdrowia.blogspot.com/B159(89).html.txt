Moje próby dietetycznych ciasteczek cynamonowych, myślę, że to dość udane podejścia. Zrobiłam te ciacha na dwa sposoby, jedne z proszkiem do pieczenia, drugie na drożdżach. Są to ciacha bez jajka, bo ich założeniem było, że miały być wegańskie, choć do pierwszych dodałam miód, jako że ja miód jadam. Ale już te drugie, które są na święta miodu nie mają. Polecam, bo są całkiem smaczne, mimo, że wyglądem nie zachęcają. Dla mnie świąteczne ciasteczka powinny być udekorowane, ale nie namawiam, bo te polewy czekoladowe i lukry to mnóstwo kalorii. Dlatego przestawiam wersję tzw. czystą, a co z nimi potem zrobicie to już Wasza sprawa. Tak na oko obliczyłam, że takie mini zdobienie lukrowe, czekoladowe z posypkami to dodatkowe 20-30kcal na ciasteczko, więc też nie jakaś powalająca ilość kalorii, więc z okazji świąt można zaszaleć.  Ciasteczka cynamonowe Składniki:mąka pełnoziarnista (160g) masło (20g) miód (40g) 1 małe jabłko (100g) 2 łyżeczki cynamonu lub przyprawy korzennej 1 łyżeczka proszku do pieczenia cukierki karmelki Przygotowanie:Masło i miód podgrzewamy, dodajemy przyprawę korzenną lub cynamon i całość lekko studzimy. Jabłko obieramy ze skórki i trzemy na tarce o drobnych oczkach, wrzucamy do przestudzonego masła z miodem i mieszamy. Następnie wsypujemy mąkę z proszkiem do pieczenia i zagniatamy ciasto. Jakby było zbyt kleiste, to dosypujemy trochę mąki. Wałkujemy na grubość ok. 3-5mm, wycinamy foremkami ciasteczka i pieczemy w piekarniku w temperaturze 180st. ok. 15 minut. Z podanych proporcji wychodzi 25szt.  Jeśli chcecie ciasteczko z szybką, to trzeba w środki wyciąć mniejszą foremką dziurkę lub jakiś wzorek i nasypać pokruszonego cukierka, tak mniej więcej pół cukierka na małe ciasteczko. W piekarniku ładnie się rozpuści, później zastygnie i będą super szybki. Takich z szybkami wychodzi 45szt. Wartość energetyczna całego ciasta – 890kcal  Wartość energetyczna 1 ciasteczka cynamonowego (z szybką lub bez) – 35kcal   Ciasteczka drożdżowe z cynamonem     Składniki:mąka pełnoziarnista (250g) 2 łyżki cukru (40g) margaryna (10g) drożdże (25g) 2-3 łyżki ciepłej wody 1 duże jabłko (150g) 2 łyżeczki cynamonu lub przyprawy korzennej Przygotowanie:Cukier z margaryną i przyprawą korzenną podgrzewamy aż do rozpuszczenia, lekko studzimy. Jabłko obieramy, trzemy na tarce o małych oczkach i dodajemy do przestudzonej margaryny. W 2-3 łyżkach ciepłej wody rozpuszczamy drożdże. Wszystkie składniki łączymy z mąką i zagniatamy jednolite ciasto. Jakby było zbyt kleiste, to dosypujemy trochę mąki. Ciasto wałkujemy na ok.3mm i wycinamy foremkami ciasteczka, układamy na blaszce i zostawiamy na pół godziny w ciepłym miejscu do wyrośnięcia. Pieczemy w temperaturze 180st. ok. 15 minut. Z podanych proporcji wychodzi 40szt.    Wartość energetyczna całego ciasta – 1200kcal Wartość energetyczna 1 ciasteczka drożdżowego – 30kcal 