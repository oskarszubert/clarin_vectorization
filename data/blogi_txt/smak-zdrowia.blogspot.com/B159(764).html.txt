Dostałam zadanie bojowe, zrobić Coleslawa takiego, jak w KFC. Problem tylko w tym, że jestem wybrykiem natury, który nigdy nie był w KFC i nigdy nie był w McDonaldzie. Ale mam nadzieję, że jako substytut będzie Wam pasowała i przestaniecie chodzić na niezdrowe żarcie tu i tam.        Składniki: biała kapusta (250g) 1 marchewka (100g) 1 mała cebula (50g) 2  łyżki jogurtu naturalnego (50g) 1 łyżeczka cukru pudru (10g) przyprawy (szczypta soli,pieprz)               Przygotowanie: Białą kapustę drobno kroimy i mini kosteczkę. W wielu przepisach znalazłam, żeby zetrzeć na tarce. Osobiście nie polecam, pierwsza wersja tej surówki (z tej samej główki kapusty) po starciu na tarce nabrała nieprzyjemnego posmaku, a pokrojona jest słodka i smaczna. Cebulę kroimy w kostkę, marchewkę trzemy na tarce na grubych oczkach. Wszystko mieszamy i dodajemy dosłownie szczyptę soli, dla przełamania smaku, posypujemy pieprzem. W kubeczku rozrabiamy jogurt z cukrem pudrem i tym zalewamy surówkę. Mieszamy i odstawiamy na pół godziny do lodówki, wtedy kapusta zmięknie, przegryzie się smak i będzie idealna.    Wartość energetyczna całej surówki Coleslaw – 185kcal Wartość energetyczna 1 porcji (1/3 surówki) – 60kcal 