Składniki na zakwas: 1l ciepłej wody mąka żytnia (200g) 2-3 ząbki czosnku liście laurowe ziele angielskie czarny pieprz ziarnisty    Składniki na żurek (na 2,5l garnek): ziemniaki (200g) 2 marchewki (200g) seler (200g) ½ zakwasu na żurek 1 łyżka suszonego majeranku przyprawy (sól, pieprz, czosnek)  5 jajek (po 1 jajku na porcję zupy)          Przygotowanie zakwasu: Do dużego słoika lub kamionkowego garnka wsypujemy mąkę żytnią, kilka liści laurowych, kilka ziaren ziela angielskiego i czarnego pieprzu oraz pokrojony w plasterki czosnek. Wszystko zalewamy ciepłą wodą (nie gorącą) cały czas mieszając trzepaczką, żeby mąka dokładnie połączyła się z płynem. Przykrywamy słoik ściereczką i zostawiamy na 4-5 dni. Zakwas mieszamy raz dziennie. W poniższym przepisie na zupę używamy połowę zakwasu, drugą część przelewamy do słoika, szczelnie zakręcamy pokrywką i przechowujemy w lodówce. Przygotowanie żurku: Marchew kroimy w plasterki, ziemniaki w kostkę, selera w małą kostkę. Wszystkie warzywa wrzucamy do garnka, zalewamy wodą, dodajemy łyżeczkę soli, liście laurowe, ziele angielskie i gotujemy na małym ogniu, aż warzywa będą miękkie. Po ugotowaniu dodajemy połowę zakwasu i przyprawiamy nasz żurek do smaku. Wystarcza sól, pieprz i majeranek, ale jak ktoś woli bardziej ostrą i wyrazistą zupę, można dodać więcej czosnku.  Wartość energetyczna całego żurku z warzywami (bez dodatku jajka) – 590kcal Wartość energetyczna 1 porcji żurku (1/5 zupy z warzywami) – 120kcal Wartość energetyczna 1 porcji z jajkiem (1szt) – 210kcal Wartość energetyczna 1 porcji z jajkiem (1szt) i małą białą kiełbasą (1szt=80g) – 450kcal 