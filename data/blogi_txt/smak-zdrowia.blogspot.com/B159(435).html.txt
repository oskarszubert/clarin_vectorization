Wersja dla dzieci, bo moje marudzą na szpinak i cebulę, więc dostały z groszkiem.            Składniki: 3 jajka (180g) ziemniaki (100g) zielony groszek (100g) przyprawy (sól, pieprz) olej (5ml)              Przygotowanie: Ziemniaki gotujemy, następnie studzimy i kroimy na plasterki. W osobnej misce miksujemy jajka, następnie dodajemy do nich pokrojone ziemniaki i odcedzony groszek (ugotowany wcześniej lub z puszki). Całość przyprawiamy i delikatnie mieszamy. Patelnię rozgrzewamy, wlewamy kilka kropli oleju i rozsmarowujemy go pędzelkiem. Następnie wlewamy masę jajeczną z ziemniakami, w razie potrzeby rozprowadzamy wszystko równomiernie, przykrywamy pokrywką i smażymy na małym ogniu. Omlet jest gotowy jak górą będzie wyraźnie widać, że jajka się ścięły. Polecam smarowanie patelni olejem, wtedy na pewno omlet będzie kształtny i nie będzie przywierał. Do smażenia polecam olej ryżowy, o którym pisałam tutaj. Przepis na patelnię 24cm i raczej to dwie porcje, bo wychodzi duży i dość gruby.    Wartość energetyczna całego omleta z zielonym groszkiem – 465kcal Wartość energetyczna 1 porcji (1/2 omleta) – 235kcal 