Składniki: twarożek President 0% (350g) melon (200g) truskawki (200g+200g) cukier (25g+25g) woda (50ml+50ml) żelatyna (10g+10g) 2 białka (80g) 1 galaretka cytrynowa (500ml)     Przygotowanie: Do dwóch kubeczków wlewamy po 50ml gorącej wody i wsypujemy po 10g żelatyny. Dokładnie mieszamy jedno i drugie, aż do rozpuszczenia żelatyny i zostawiamy do przestygnięcia. Galaretkę przygotowujemy zgodnie z przepisem na opakowaniu i zostawiamy do przestygnięcia. Przygotowujemy dwie miski, do jednej wrzucamy 200g obranych truskawek, do drugiej 200g wydrążonego melona. Do każdej dodajemy po 25g cukru, chyba, że owoce są bardzo słodkie, to cukier można pominąć. Twarożek dzielimy na dwie części i dodajemy po ½ do każdych owoców. Owoce z serkiem i cukrem miksujemy blenderem na gładką masę. Następnie dodajemy ostudzoną wodę z żelatynę, wlewamy ją do masy serowo owocowej powoli, cały czas miksując blenderem. Na końcu w osobnym naczyniu ubijamy na sztywno dwa białka i dodajemy połowę do masy truskawkowej, połowę do masy melonowej i delikatnie mieszamy łyżką. Obie masy będą puszyste i delikatne. Przygotowujemy tortownicę o średnicy 24cm. Na początek kładziemy na dno kilka łyżek masy truskawkowej,  i kilka masy melonowej tak, żeby pokryć dno fantazyjnie dwoma kolorami. Wstawiamy tortownicę na kilka minut do zamrażarki. Jak lekko zastygnie nakładamy kolejne warstwy, na melonowe dajemy truskawkowe i odwrotnie, po czym znowu wstawiamy do zamrażarki i tak aż do wykorzystania obu mas serowych. Utworzy nam się dwukolorowa mozaika, na której układamy pokrojone truskawki. Wszystko zalewamy ostudzoną galaretką. Ważne, żeby masa serowa dobrze zastygła, a galaretka nie była ciepła. Gotowy sernik wstawiamy na kilka godzin do lodówki. Wartość energetyczna całego sernika mozaikowego – 935kcal Wartość energetyczna 1 porcji (1/12 sernika) – 80kcal 