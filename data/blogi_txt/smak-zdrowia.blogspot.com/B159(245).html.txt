Składniki (na garnek 2,5l): kapusta kiszona (500g)  1 duża cebula (100g)  ziemniaki (300g)  1 pierś z kurczaka (250g) przecier pomidorowy (100g)  1 domowa kostka warzywna przyprawy (sól, pieprz, kminek, bazylia, papryka słodka, chili)  Przepis na domową kostkę warzywną tutaj.           Przygotowanie: Kapustę kiszoną szatkujemy na drobne kawałki i gotujemy w wodzie z domową kostką warzywną. Cebulę kroimy w kosteczkę i podsmażamy na patelni, piersi z kurczaka kroimy na drobne kawałki i obsmażamy na patelni. Ziemniaki kroimy w kosteczkę i gotujemy w osobnym garnku, aż będą miękkie (nigdy nie wrzucajcie ziemniaków surowych do kapusty, bo się nie ugotują w kwaśnej wodzie). Wszystko dodajemy do ugotowanej kapusty, zabarwiamy przecierem pomidorowym i przyprawiamy do smaku.Gotujemy jeszcze ok. 20 minut, żeby wszystkie składniki przeszły smakiem kapuśniaku. Przepis może niezbyt porywający, ale pokazuję Wam jaka to fajna dietetyczna zupa z niskokaloryczną kapustą kiszoną, od kilku lat jedna z moich ulubionych. Jeśli chcecie bardziej odchudzoną, to proponuję bez mięsa. Ale żeby nie było, że ja tylko wodę z warzywami tu przedstawiam, to pokazuję zupę mięsną, które też może mieć mało kalorii. Tylko pamiętajcie o tych ziemniakach, bo ja pierwszą zupę ugotowałam na hop siup wszystko do gara - ziemniaki twarde i surowe nawet po 1,5 godziny gotowania. Wartość energetyczna całego kapuśniaku z mięsem – 630kcal Wartość energetyczna 1 porcji z mięsem (1/5 kapuśniaku) – 125kcal Wartość energetyczna 1 porcji bez mięsa (1/5 kapuśniaku) – 75kcal 