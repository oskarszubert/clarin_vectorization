Składniki: pierś z kurczaka (500g) pieczarki (200g) 1 duża cebula (100g) siemię lniane (20g) serek kanapkowy (100g) przyprawy (sól, pieprz)              Przygotowanie: Siemię lniane prażymy na patelni z odrobiną soli. Kiedy zacznie „strzelać” zdejmujemy z gazu i studzimy. Następnie rozdrabniamy w moździerzu, czyli robimy gomasio – szczegółowy opis tutaj. Pieczarki trzemy na tarce, cebulę kroimy w kostkę. Wszystko wrzucamy na patelnię, dodajemy przyprawy i dusimy pod przykryciem do miękkości. Pod koniec zdejmujemy pokrywkę i odparowujemy nadmiar wody. Surowe piersi z kurczaka mielimy w maszynce, dodajemy przestudzone pieczarki z cebulą. Wyrabiamy wszystko na gładką masę i formujemy małe kulki (wielkości pulpecików). W garnku wstawiamy osolona wodę, na wrzątek wrzucamy kolejno kulki mięsne i gotujemy około 15 minut. Gdy wystygną nabijamy każdą na wykałaczkę i cieniutko smarujemy serkiem kanapkowym. Następnie lekko posypujemy z każdej strony prażonym siemieniem lnianym. Z podanych proporcji wychodzi 20szt.    Wartość energetyczna całej masy mięsnej z pieczarkami (z serkiem i siemieniem) – 820kcal Wartość energetyczna 1 kulki – 40kcal 