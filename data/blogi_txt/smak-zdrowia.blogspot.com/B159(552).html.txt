Pizza dla tych, co twierdzą, że spód otrębowy to oszustwo i pizzą tego nazwać nie można. Podjęłam próbę na cieście mącznym i jest efekt – niskokaloryczna pizza na spodzie z mąki pełnoziarnistej.                Składniki:  mąka pełnoziarnista (150g) woda (60ml) drożdże (25g) ½ łyżeczki cukru (5g) przyprawy (sól)             Przygotowanie:  Drożdże rozpuszczamy w ciepłej wodzie, dodajemy cukier i mieszamy, aż do rozpuszczenia. Do miski wsypujemt mąkę, wlewamy drożdże i zagniatamy ciasto na jednolitą masę. Jakby było zbyt kleiste, to podsypujemy trochę mąką. Ciasto wałkujemy lub ręcznie rozpłaszczamy na blaszce, na papierze do pieczenia, dość cienko, bo urośnie. Blaszkę wstawiamy w ciepłe miejsce do wyrośnięcia. Spód podpiekamy w temperaturze 200st. ok. 5-10minut, aż z wierzchu zrobi się skorupka, po czym wyciągamy i nakładamy poszczególne składniki pizzy i pieczemy jeszcze 15 minut, aż się przyrumieni. Z podanych proporcji wychodzą 3 pizze o średnicy ok. 25cm. Wartość energetyczna całego ciasta na pizzę – 580kcal  Wartość energetyczna 1 spodu – 195kcal    Pizza hawajska (dodatki – 255kcal)  Składniki:  pomidory lub pasta pomidorowa (50g) pieczarki (25g) cebula (25g) pierś z kurczaka (150g) ananas (50g) 2 łyżki kukurydzy (30g) serek wiejski (50g) przyprawy (sól, pieprz, papryka słodka, chili, zioła prowansalskie)   To tylko przykładowe nadzienie, najważniejsza zasada to wyeliminować tak lubiany w pizzy ser żółty. Ja stosuję serek wiejski, mi on wystarcza i pizzy z żółtym serem nie jadam. Ktoś powie, że pizza bez żółtego to nie pizza, albo że wiejski to profanacja – no trudno, coś za coś.    Wartość energetyczna pizzy hawajskiej o średnicy 25cm – 450kcal   Wartość energetyczna tradycyjnej pizzy hawajskiej z żółtym serem o średnicy 25cm – 1100kcal 