Pierwszy raz ogłaszam konkurs dla czytelników i gorąco zachęcam do wzięcia w nim udziału. Właściwie, to nie wiem czy można to nazwać konkursem, ale na pewno jest nagroda dla zwycięzcy: BEZPŁATNY 28-DNIOWY, INDYWIDUALNIE OPRACOWANY ŻYWIENIOWO- TRENINGOWY PROGRAM ODCHUDZAJĄCY ORAZ WSPARCIE MOTYWACYJNE. Usługa będzie dostępna przez nowoczesny system wideokonferencji na platformie www.sos-odchudzanie.pl       Program odchudzający Konrada Gacy to promowanie zasad zdrowego i racjonalnego odżywiania w połączeniu z aktywnością fizyczną. Najważniejszym celem programu jest umożliwienie realizującym go osobom powrotu do właściwej masy ciała, a dla osób otyłych i z dużą nadwagą także odzyskanie swojego zdrowia. Szczegóły programu znajdziecie na stronie www.sos-odchudzanie.pl     Czy program działa? Sami zobaczcie na przedstawione tam metamorfozy, spędziłam nad tymi zdjęciami mnóstwo czasu i podziwiam wszystkich, którym się udało osiągnąć takie wyniki! Największe metamorfozy możecie obejrzeć tutaj.       Pamiętacie moje roladki z pistacjami i żurawiną? Jakiś czas temu wzięłam udział w konkursie kulinarnym tutaj i wygrałam tym przepisem nagrodę miesiąca – właśnie ten program odchudzający. Z jednej strony jestem bardzo ciekawa jak taki program przebiega, ale z drugiej pomyślałam, że na pewno jest osoba, której bardziej się to przyda niż mi, bo ja już swoją metamorfozę w życiu przeszłam. Za zgodą organizatorów chcę przekazać możliwość spróbowania tego sposobu na zrzucenie zbędnych kilogramów komuś, kto zdecydowanie chce podjąć walkę z nadwagą.           ZASADY KONKURSUProgram odchudzający Konrada Gacy jest bardzo ciekawy, dlatego nie chcę, żeby się zmarnował w nieodpowiednich rękach. Postanowiłam, że dostanie go osoba, która udowodni, że na niego zasługuje. Zasady są bardzo proste – proszę przysłać do maila, który będzie zawierał następujące elementy:     imię i nazwisko, aktualną wagę i wzrost, aktualne zdjęcie (tylko dla mojej wiadomości, nie do publikacji), historię swojej walki z nadwagą, argumenty, które mnie przekonają do tego, że zasługujecie na ten program i nie zmarnujecie swojej szansy.     Zgłoszenia proszę przysyłać na maila: smak-zdrowia@wp.pl do 17 lutego 2013r. włącznie. W tytule maila proszę napisać KONKURS.  W dniu 20 lutego 2013r. na blogu podam imię i nazwisko zwycięzcy. Jeśli ktoś woli zachować anonimowość, proszę o umieszczenie takiej informacji w mailu i podanie alternatywnego nicka/pseudonimu, który pojawi się na blogu. Zastrzegam sobie prawo umieszczenia na blogu wybranych fragmentów maila, żeby uargumentować innym czytelnikom swoją decyzję. 