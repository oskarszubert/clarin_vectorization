Wskazówki dietetyczne    Tradycyjną pizzę robi się z białej mąki, zawiera ona dużo wysokokalorycznych składników takich jak np. żółty ser, szynka, salami. Ja wypróbowałam sposób na taką pizzę, która jest zdrowa, smaczna i niskokaloryczna. Główna zmiany to zamiast mąki zmielone otręby, ser żółty zastąpiłam serkiem wiejskim, który po upieczeniu się topi i smakuje całkiem nieźle a wszelkie wędliny zastąpiłam grillowaną piersią z kurczaka. Dodaję dużo dodatków warzywnych i zrezygnowałam z ciężkich sosów majonezowych. Oczywiście w smaku to całkiem inna pizza niż tradycyjna, ale ja to danie pozwoliłam sobie nazwać pizzą – zdrową i dietetyczną. Dodatki według uznania, ja podałam tylko przykład, na podstawie którego obliczyłam wartość energetyczną jednej pizzy.               Składniki na spód:  1 paczka otrębów pszennych (150g)  1 łyżka mąki ziemniaczanej (20g)  1 jajko (60g)  mleko (100ml)  drożdże (20g)  1 łyżeczka cukru (5g)  przyprawy (sól)           Przygotowanie:  Mleko lekko podgrzewamy, wrzucamy drożdże i cukier, mieszamy i zostawiamy pod ściereczką do wyrośnięcia. Otręby mielimy na mąkę. Jajko ubijamy, dodajemy wyrośnięty zaczyn, miksujemy mąkę z otrębami i przyprawiamy.   Na papierze do pieczenia zwilżoną dłonią rozkładamy cienko ciasto na wysokość ok. 3mm, pieczemy w temperaturze 180st. ok. 10 minut. Podpieczony spód smarujemy łyżeczką keczupu lub sosu z przecieru pomidorowego (łyżeczka przecieru rozrobiona z łyżeczką wody z przyprawami). Na to układamy wybrane dodatki i pieczemy pizzę kolejne 15-20 minut, aż się przyrumieni. Z podanych proporcji wychodzą 3 pizze o średnicy 25cm.         Wartość energetyczna całego ciasta - 655kcal        Przykładowe dodatki na 1 porcję (230kcal):  ½ piersi z kurczaka (100g)  1 mała cebula (50g)  pieczarki (100g) ½ papryki (50g)  1 ogórek konserwowy (50g)  brokuł (50g)  ½ pomidora (75g)  2 łyżki serka wiejskiego (50g)          Wartość energetyczna pizzy o średnicy 25cm – 450kcal     Wartość energetyczna tradycyjnej pizzy z szynką i żółtym serem o średnicy 25cm – 1200kcal 