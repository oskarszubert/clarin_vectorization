Składniki: truskawki (300g) jogurt naturalny gęsty (150g) 1 białko (40g)                 Przygotowanie: Truskawki miksujemy na mus, dodajemy gęsty jogurt naturalny i jeszcze chwilę miksujemy, żeby koktajl się lekko spienił. Mus jogurtowy wstawiamy do zamrażarki, co godzinę wyciągamy i miksujemy dokładnie blenderem, dzięki czemu lody będą kremowe, napowietrzone i bez kryształów wody. Po kilku zmiksowaniach, kiedy lody będą miały dość gęstą konsystencję dodajemy białko. Białko wcześniej miksujemy, aż będzie pieniste, ale nadal lejące. Całość delikatnie mieszamy łyżką (już nie miksujemy) i mrozimy. Gotowe lody przed nałożeniem wystarczy zostawić na około 10 minut w temperaturze pokojowej, wtedy łatwiej ukształtować z nich gałki.       Wartość energetyczna całych lodów jogurtowo-truskawkowych – 190kcal Wartość energetyczna na 100g lodów – 40kcal/100g 