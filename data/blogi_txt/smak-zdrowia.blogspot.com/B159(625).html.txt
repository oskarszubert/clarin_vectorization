I to był strzał w 10 w najbardziej dietetyczną wersję leniwych ruskich. Przepis dla wszystkich tych, którzy uważają, że po pierwsze kwintesencją smaku pierogów ruskich jest farsz, a nie ciasto. Po drugie chcą szybko i „na lenia” mieć coś, co smakuje jak ruskie. Dla mnie rewelacja!           Składniki: 1 andrut kwadratowy (25g) ziemniaki (400g) cebula (200g) 1 kostka białego sera (200g) przyprawy (sól, pieprz, przyprawa do ziemniaków) Przygotowanie: Cebulę kroimy w kostkę i podsmażamy na patelni, pod przykryciem, aż zmięknie a nadmiar wody odparuje. Ziemniaki gotujemy, odlewamy wodę, dodajemy biały ser, podsmażoną cebulę i wszystko dokładnie zgniatamy tłuczkiem do ziemniaków. Przyprawiamy farsz do smaku. Na andrucie rozprowadzamy równomiernie warstwę ciepłego (nawet gorącego) farszu, szczególnie dokładnie po brzegach. Dzięki temu, że nakładamy ciepły farsz wafel zmięknie i będzie ładnie się rolował bez pękania, dlatego ważne, żeby pokryć każdą jego część. Całość zawijamy w roladę. Owijamy folią spożywczą i wstawiamy na kilka godzin do lodówki. Z podanych proporcji wychodzi 20 plasterków o grubości 1cm. Polecam odsmażyć na złoto na patelni.     Wartość energetyczna całej rolady – 580kcal Wartość energetyczna 1 roladki – 30kcal 