Składniki:  mąka (200g) jajko (60g) mleko (100ml) drożdże (25g) 1 łyżeczka cukru (10g)  2 łyżeczki cynamonu  1 cukier waniliowy (30g) masło (10g)           Przygotowanie:  Przygotowujemy rozczyn drożdżowy: podgrzewamy lekko mleko, wrzucamy drożdże, łyżkę mąki i łyżeczkę cukru. Mieszamy aż do rozpuszczenia i zostawiamy pod przykryciem do wyrośnięcia. W tym czasie do miski wsypujemy mąkę, wbijamy jajko, lekko mieszamy. Dodajemy wyrośnięty rozczyn, mieszamy, żeby wszystkie składniki się związały, po czym wyrabiamy ciasto ręcznie. Jak już będzie w miarę jednolite, to polewamy je roztopionym masłem i jeszcze chwilę wyrabiamy. Dzięki tłuszczowi będzie nam ładnie odchodzić od dłoni. Ciasto zostawiamy pod ściereczką do wyrośnięcia na około 30 minut. Następnie wyciągamy, lekko oprószamy mąką i wałkujemy na 1cm, mniej więcej prostokąt o wymiarach 35x20cm. Rozwałkowane ciasto posypujemy cukrem waniliowym wymieszanym z cynamonem i zawijamy całość w roladę. Kroimy ślimaczki o grubości 1cm i układamy na blaszce na papierze do pieczenia. Zostawiamy na ok. 45 minut do wyrośnięcia. Pieczemy w temperaturze 180st. ok. 15 minut, aż będą rumiane. Z podanych proporcji wychodzi 35 ślimaczków.         Wartość energetyczna całego ciasta – 1065kcal Wartość energetyczna 1 ślimaczka cynamonowego – 30kcal 