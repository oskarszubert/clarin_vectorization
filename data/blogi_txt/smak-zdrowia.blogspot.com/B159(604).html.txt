Składniki:   2 piersi z kurczaka (500g) 1 mała cebula (50g)  1 jajko (60g)  przyprawy (sól, pieprz, przyprawa do mięsa mielonego, czosnek, zioła prowansalskie, bazylia) Przygotowanie:  Piersi z kurczaka mielimy w maszynce do mięsa. Cebulę kroimy w kosteczkę i podsmażamy z przyprawami na lekko złoty kolor. Wszystkie składniki mieszamy. Formujemy małe pulpeciki, z podanych proporcji wychodzi 20 szt. W garnku gotujemy ok. 1 litra wody z przyprawami – będzie to jednocześnie baza do sosu. Na wrzątek wrzucamy kolejno wszystkie pulpety, gotujemy ok. 20minut, następnie z wody robimy wybrany sos. Wartość energetyczna surowego mięsa z dodatkami – 600kcal Wartość energetyczna 1 pulpecika – 30kcal       Przykładowe sosy (wartość energetyczna 1 litra – 100kcal):    Pomidorowy – do wywaru dodajemy puszkę koncentratu pomidorowego (100g). Cebulowy – do wywaru dodajemy podsmażoną cebulę (300g), sos można zostawić z całymi kawałkami cebuli lub zmiksować na gładką masę.    Pieczarkowy – do wywaru dodajemy pieczarki (250g) i cebulę (100g) wcześniej podsmażone, sos można zostawić z całymi kawałkami warzyw lub zmiksować na gładką masę.    Porowy – do wywaru dodajemy podsmażone pory (400g), zmiksujemy na gładką masę.    Brokułowy – do wywaru dodajemy ugotowane brokuły (400g), miksujemy na gładką masę.    Paprykowy – do wywaru dodajemy podsmażoną i drobno pokrojoną paprykę (300g) lub paprykę konserwową (300g), sos można zostawić z całymi kawałkami papryki lub zmiksować na gładką masę.          Obliczając wartość energetyczną jednej porcji założyłam, że na porcję składają się 4 pulpety i 1/5 litra jednego z sosów.    Wartość energetyczna 1 porcji dietetycznej – 140kcal   Wartość energetyczna tradycyjnej porcji (sos z mąką i śmietaną) – 250kcal 