Prosiliście - dałam się namówić. Jest gotowa pełna wersja diety z podpiętymi wszystkimi przepisami, które występują w diecie przez 28 dni. Wersja jest w pdf, dopasowana do wydruku, ułożone wszystko (przepis-zdjęcie), około 60 stron w pdf (120 w wordzie).    Wszystkie osoby, które chciałyby taką wersję dostać ode mnie proszę o dokonanie wpłaty na konto Fundacji dla moich chłopaków, o czym już pisałam kilka dni temu. Wszelkie dane do przelewu (również do przelewów zagranicznych) oraz więcej informacji o chorobie chłopaków we wpisie tutaj.    Ja dla siebie nie czerpię żadnych korzyści finansowych z tego, co dla Was wykonałam, wszystko na szczytne cele, dlatego też nie chcę nikomu narzucać kwoty do zapłaty. Sami oceńcie ile warta jest moja praca i po prostu - zapłaćcie tyle ile chcecie i ile możecie. W razie potrzeby dyskutujcie między sobą w komentarzach, ja się do tego nie mieszam. My się cieszymy z każdego grosika, a ciocia... jej każdy telefon i miłe słowa dają mi kopa do dalszej pracy :)    Po dokonaniu wpłaty proszę prześlijcie mi na maila smak-zdrowia@wp.pl w załączeniu potwierdzenie przelewu i na tej podstawie będę zwrotnie odpisywać i załączać dietę. Piszcie wyraźnie, czy to ma być wersja dla kobiet czy dla mężczyzn.    Oczywiście osoby, które już już wcześniej wpłaciły na Fundację dostaną też te diety, o ile przyślą maila z prośbą i potwierdzeniem.    Liczę na Waszą uczciwość i że wynik mojej pracy nie pojawi się teraz na wszystkich możliwych stronach do ściągnięcia. Bo chyba nie o to w tym wszystkim chodzi. Wystarczy naprawdę niewiele, żeby gotowca otrzymać, więc uszanujcie moją pracę i pokażcie dobre serducha.  Uwaga! Jeśli ktoś wyśle maila, a nie dostanie odpowiedzi w ciągu 2 dni proszę się upominać. Czasem internetowy chochlik mnie odwiedza, a nie chcę, żeby ktoś z Was przypadkiem został pominięty przy natłoku wiadomości w skrzynce.     Z góry dziękuję za wszystko co dla mnie robicie! 