Dietetyczność moich kopytek polega na tym, że dodałam mniej mąki niż kiedyś. Tym samym moje kopytka są delikatne i się rozpływają w ustach, podczas gdy te, które znam z przeszłości były twardsze, takie, że widelec można było wbić i stał. Tutaj mamy do czynienia ze smacznymi kopytkami, które mi osobiście podpasowały.          Składniki: ziemniaki (500g) 1 jajko (60g) mąka pszenna (100g) 1 łyżeczka soli Przygotowanie: Ziemniaki gotujemy, odcedzamy i jeszcze na ciepło ugniatamy, wtedy nie powinniśmy mieć grudek. Chwilę czekamy, aż przestygną i dodajemy surowe jajko, sól i mąkę. Zagniatamy ciasto i wstawiamy je do lodówki na godzinę. Dzięki temu trochę stwardnieje i będzie łatwiej formować kopytka. Wyciągamy ciasto na blat podsypany lekko mąką, szybko robimy wałek i tniemy kopytka. Wrzucamy na wrzątek do osolonej wody, gotujemy krótko 2-3 minuty, jak tylko wypłyną na wierzch wyławiamy. Z podanych proporcji wychodzi 45 kopytek. Jeśli podzielimy to na 3 porcje i polejemy niewielką ilością dietetycznego sosu (np. beszamelowy) lub jak ktoś woli łyżeczką cukru z cynamonem, to mamy całkiem niskokaloryczny obiad. W obu wersjach, z sosem czy z cukrem i cynamonem około 300kcal.    Wartość energetyczna całego ciasta na kopytka – 740kcal Wartość energetyczna 1 kopytka – 16kcal Wartość energetyczna 1 porcji (1/3 kopytek) – 245kcal 