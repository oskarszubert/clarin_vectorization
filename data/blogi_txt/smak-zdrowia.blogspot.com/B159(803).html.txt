Torcik jogurtowy, do rafaello mu wiele brakuje, bo przede wszystkim nie jest aż tak słodki, ale można przymknąć jedno oko i się zadowolić podczas diety. Ten przepis jest z jogurtów naturalnych, które sama dosładzałam, ale myślę, że używając deserków waniliowych z Lidla, o których się już tutaj rozpisywałam, to wyjdzie dużo lepszy, a bilans kaloryczny mniej więcej podobny. Jak kiedyś wypróbuję deserki, to się podzielę doświadczeniami.     Składniki:3 jogurty naturalne (3x400g)cukier, cukier waniliowy (150g)1 mała paczka ryżu preparowanego (30g)żelatyna (30g)wiórki kokosowe (30g)migdały do dekoracji (20g)olejek migdałowy, olejek waniliowy Przygotowanie:Do trzech szklanek wlewamy po 50ml gorącej wody, wsypujemy po 10g żelatyny i po 50g cukru (mieszanka cukru waniliowego i zwykłego w dowolnych proporcjach). Dokładnie mieszamy, aż do rozpuszczenia żelatyny i cukru. Do miski wlewamy 1 jogurt naturalny, miksujemy go dolewając wodę z żelatyną i cukrem i dodajemy kilka kropel olejku waniliowego i migdałowego. ¼ masy jogurtowej odkładamy do dekoracji, żeby zastygła. Do pozostałej masy wsypujemy ryż preparowany. Na paterze lub dużym talerzu ustawiamy bok małej tortownicy, wlewamy masę jogurtową, która będzie naszym spodem.Do miski wlewamy 2 jogurty naturalne, dodajemy (ciągle miksując) do nich 2 szklanki wody z żelatyną i cukrem, dodajemy kilka kropel olejku waniliowego i migdałowego oraz wiórki kokosowe (łyżeczkę wiórków zostawiamy do dekoracji). Masę jogurtową wlewamy do tortownicy na pierwszą warstwę. Jeśli chcecie pokombinować z warstwami, żeby jedna była waniliowa, druga migdałowa, to na każdy jogurt przypada 1 szklanka wody z żelatyną.Kiedy torcik lekko się zastygnie zdejmujemy bok tortownicy. Krem, który zostawiliśmy do zastygnięcia dajemy do tutki i dekorujemy torcik kremem, wiórkami i migdałami. Wartość energetyczna całego torcika – 1700kcal Wartość energetyczna 1 porcji (1/12 torcika) – 140kcal 