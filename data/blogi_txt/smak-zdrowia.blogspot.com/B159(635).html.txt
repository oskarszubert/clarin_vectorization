Składniki: 1 andrut kwadratowy (25g) ziemniaki (300g) pieczarki (200g) cebula (200g) 1 łyżka jogurtu naturalnego (25g) przyprawy (sól, pieprz, przyprawa do ziemniaków)       Przygotowanie: Cebulę kroimy w kostkę, pieczarki kroimy w plasterki, wszystko podsmażamy na patelni, pod przykryciem, aż zmięknie a nadmiar wody odparuje. Ziemniaki gotujemy, odlewamy wodę, dodajemy łyżkę jogurtu, przyprawy i robimy puree ziemniaczane. Na andrucie rozprowadzamy cienko warstwę ciepłego (nawet gorącego) puree ziemniaczanego, dokładnie po brzegach. Dzięki temu, że nakładamy ciepłe wafel zmięknie i będzie ładnie się rolował, bez pękania, dlatego ważne, żeby pokryć każdą jego część. Na ziemniaki rozkładamy podsmażone pieczarki z cebulą, całość zawijamy w roladę. Owijamy folią spożywczą i wstawiamy na kilka godzin do lodówki. Z podanych proporcji wychodzi 20 plasterków o grubości 1cm.       Można jeść na zimno w ramach przekąski lub podsmażone na patelni jako coś w rodzaju placków/kotletów do obiadu. Wartość energetyczna całej rolady – 400kcal  Wartość energetyczna 1 małej roladki – 20kcal 