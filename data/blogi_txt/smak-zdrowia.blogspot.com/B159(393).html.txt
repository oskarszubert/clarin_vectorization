Dobra wiadomość dla tych, którzy mieli dość mojego maniactwa dyniowego. Przeszłam w fazę maniactwa marchewkowego. W skrócie mówiąc, przetestowałam mus (puree) marchewkowe jako zamiennik musu dyniowego. Zatem wstawiam inne wersje wcześniejszych przepisów zachęcając Was do kombinowania razem ze mną. Składniki na mus marchewkowy:  marchewka (500g)  woda (250ml) Przygotowanie:  Zasadniczo chodzi o zachowanie proporcji, ja wyżej, wtedy wszystkie moje przepisy powinny Wam się sprawdzać. Marchewkę gotujemy do miękkości i miksujemy, najlepiej w kielichu do koktajli, z odpowiednią ilością wody. Konsystencja powinna być taka jak na zdjęciu, czyli po ruchu łyżki powinien zostać ślad, nie może być za płynne.   Ogólnie zmiksowana słodka marchewka jest dobrym deserem sama w sobie, bez przypraw, bez cukru, lekko zakwaszona cytrynką – coś jak gęsty koktajl, ale za to bardzo niskokaloryczny. Jedna szklanka (200ml) takiego musu ma jedynie 32kcal. Nawet jakbyśmy to posłodzili 1 łyżeczką cukru to ma dalej mało – 72kcal. To jest naprawdę pyszne i zdrowe. Wartość energetyczna marchewki – 24kcal/100g Wartość energetyczna gotowego musu marchewkowego– 16kcal/100g 