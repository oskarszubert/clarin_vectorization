Zainspirowana przepisem Niki postanowiłam też zrobić swoje dietetyczne nachos na imprezę.  Są chrupiące, bez tłuszczu, niskokaloryczne, pikantne, pełnoziarniste, do zrobienia w 20 minut - czego chcieć więcej. Zatem przedstawiam nachos samo zdrowie, z pikantną salsą rewelacja!                  Składniki: mąka kukurydziana (60g) mąka pełnoziarnista (40g) gorąca woda (50ml) przyprawy (sól, pieprz, przyprawa meksykańska, papryka słodka, chili)                     Przygotowanie: Do miski wsypujemy dwa rodzaje mąki, dodajemy sól i pikantne przyprawy według uznania. Wlewamy gorącą wodę i mieszamy tak, żeby mąka połączyła się lekko z wodą i wyrabiamy ciasto ręcznie. Następnie wałkujemy bardzo cienko (na grubość 1mm), posypujemy z obu stron chili i kroimy placek na trójkąty dowolnej wielkości. Moje nachos to trójkąty o boku ok. 3cm. Rozgrzewamy patelnię teflonową i kładziemy nachosy, po chwili zauważymy jak tworzą się bąble, a same trójkąty zaczynają odstawać rogami od patelni, wtedy przewracamy na drugą stronę i podpiekamy, aż się zarumienią. Z podanych proporcji wychodzi 85szt. trójkątnych nachos.            Wartość energetyczna całego ciasta na nachos – 350kcal  Wartość energetyczna 1 dietetycznego nachos – 4kcal Wartość energetyczna 1 nachos kupnego - 10kcal 