Składniki:  1 jajko (60g)  mąka pełnoziarnista pszenna (200g) mleko (100ml)  drożdże (20g)  cukier (25g)  masło (20g)  dżem niskosłodzony (100g)                   Przygotowanie: Przygotowujemy zaczyn, do ciepłego mleka dodajemy drożdże, cukier i łyżkę mąki, mieszamy i zostawiamy pod ściereczką do wyrośnięcia. Następnie do zaczynu dodajemy żółtko i mąkę, wyrabiamy ciasto ręcznie. Na sam koniec dolewamy roztopione masło, wtedy ciasto będzie nam ładnie odchodzić od dłoni i nie będzie się kleić. Ciasto powinno mieć konsystencję zwartej kuli. Zostawiamy do wyrośnięcia na 1 godzinę. Po tym czasie wykładamy ciasto z miski, wałkujemy na długi pasek i kroimy na trójkąty, każdy smarujemy łyżeczką dżemu i zawijamy. Układamy na blaszce na papierze do pieczeni i zostawiamy na 45 minut do wyrośnięcia. Przed samym pieczeniem smarujemy rogaliki białkiem. Pieczemy w temperaturze 180st. ok. 20 minut, aż się przyrumienią. Z podanych proporcji wychodzi 15szt.            Wartość energetyczna całego ciasta na rogaliki z dżemem – 1300kcal Wartość energetyczna 1 rogalika – 85kcal 