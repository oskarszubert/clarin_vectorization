Składniki na ciasto:  mąka pełnoziarnista (150g)  woda (75ml) margaryna (15g)  1 łyżeczka sody oczyszczonej  przyprawy (sól) Składniki na farsz:  kapusta kiszona (300g)  2 duże cebule (150g)  pieczarki (150g)  przyprawy (sól, pieprz, kminek, zioła suszone)       Przygotowanie:  Do miski wsypujemy mąkę, sodę i przyprawy. W gorącej wodzie rozpuszczamy tłuszcz, następnie wlewamy go do mąki i wyrabiamy ciasto na gładka masę. Ciasto wałkujemy na 2-3mm grubości i wykrawamy z niego dużym kubkiem okrągłe placki. Ciasto powinno być dobrze przyprawione, jest wtedy bardziej spójne z farszem i lepiej smakuje.  Kapustę gotujemy w osolonej wodzie. Pieczarki i cebulę kroimy w kostkę i smażymy na patelni, aż do odparowania wody. Gdy już wszystko będzie miękkie mieszamy w misce i doprawiamy. Farsz rozkładamy na krążkach z ciasta i każdy pasztecik sklejamy tak, żeby farsz był zakryty ciastem. Gotowe paszteciki układamy na papierze do pieczenia i pieczemy w temperaturze 180st. ok.15 minut.  Z podanych proporcji wychodzi 12szt.          Wartość energetyczna całego ciasta – 630kcal    Wartość energetyczna całego farszu – 110kcal   Wartość energetyczna 1 pasztecika kapuśniaczka – 60kcal 