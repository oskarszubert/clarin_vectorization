Wskazówki dietetyczne      Kisz to nic innego jak taka zapiekanka z farszem. Wcześniej bardzo często go robiłam na kruchym cieście z mąki i ½ margaryny. Wersja dietetyczna nie zawiera tłuszczu ani mąki, a spód jest na bazie otrębów. Warzywa do farszu dodaje się według uznania, im więcej warzyw niskokalorycznych tym lepiej. Aby masa była zwięzła i się nie rozpadała dodaje się surowe jajko albo tartego ziemniaka. Po rozgotowaniu ziemniak jest kleisty, dzięki czemu farsz się nie rozpływa. Trzeba uważać, żeby warzywa nie były zbyt wodniste, bo wtedy spód przesiąka wodą. Jeśli chcemy dodać cukinię to lepiej wcześniej zetrzeć na tarce, surową dać do farszu i od razu piec, nie może stać w przyprawach, bo wtedy podejdzie sokiem. Pomidory umiarkowanie i najlepiej z wierzchu układać niż na spodzie. Brokuły i kalafiory po ugotowaniu ostudzić na sitku, żeby pozbyć się nadmiaru wody z gotowania.                Składniki na spód: otręby (50g)  mleko (50ml)  drożdże (20g)  1 łyżeczka cukru (5g) przyprawy (sól)      Przygotowanie:  Mleko lekko podgrzewamy, wrzucamy drożdże i cukier, mieszamy i zostawiamy pod ściereczką do wyrośnięcia. Otręby mielimy na mąkę. Jajko ubijamy, dodajemy wyrośnięty zaczyn, dodajemy mąkę z otrębami i przyprawy. Wartość energetyczna spodu – 280kcal.  Ciasto wykładamy na małą tortownicę o średnicy 20cm i podpiekamy w piekarniku w temperaturze 180st. ok. 5-10 minut. Następnie nakładamy farsz i pieczemy ok. 20 minut.          Przykładowe farsze (wartość energetyczna farszu – 400kcal):          Kisz z białego sera z warzywami        Składniki:   1 kostka chudego białego sera (250g)  2 marchewki (200g)  1 duża cebula (100g)  1 pomidor (150g)   1 jajko (60g)  przyprawy (sól, pieprz, chili, curry, czosnek)              Przygotowanie:  Cebulę kroimy w kosteczkę, marchew trzemy na tarce, warzywa podsmażamy na patelni, mieszamy z serem i roztrzepanym jajkiem. Na wierzchu układamy plastry pomidora i posypujemy przyprawami.        Kisz brokułowy Składniki:  1 brokuł (500g)  1 marchew (100g)  2 duże cebule (200g)  ziemniaki (200g)  1 jajko (60g)  przyprawy (sól, pieprz, czosnek, zioła prowansalskie)            Przygotowanie:  Brokuł gotujemy, cebulę kroimy w kosteczkę, marchew i ziemniaki trzemy na tarce, warzywa podsmażamy na patelni, mieszamy z brokułem i roztrzepanym jajkiem.       Kisz kalafiorowy        Składniki: 1 kalafior (500g)  1 marchew (100g)  2 duże cebule (200g) ziemniaki (200g)  1 jajko (60g)  przyprawy (sól, pieprz, curry) Przygotowanie:  Kalafiora gotujemy, cebulę kroimy w kosteczkę, marchew i ziemniaki trzemy na tarce, warzywa podsmażamy na patelni, mieszamy z kalafiorem i roztrzepanym jajkiem. Kisz porowy    Składniki:   2 duże pory (500g)  ziemniaki (300g) 1 jajko (60g)  przyprawy (sól, pieprz, gałka muszkatołowa) Przygotowanie:   Pory kroimy, ziemniaki trzemy na tarce o dużych oczkach, warzywa podsmażamy na patelni. Wszystko mieszamy z roztrzepanym jajkiem.        Kisz selerowy    Składniki:  1 duży seler (700g)  2 duże cebule (200g)  1 jajko (60g)  przyprawy (sól, pieprz)    Przyprawy:   Seler gotujemy, trzemy na tarce, dodajemy podsmażoną cebulę, dla koloru dodajemy również skrojone liście selera. Wszystko mieszamy z roztrzepanym jajkiem. Wartość energetyczna wersji dietetycznej (całość) – 700kcal Wartość energetyczna 1 porcji dietetycznej (1/3 tortownicy) – 235 kcal     Wartość energetyczna 1 porcji tradycyjnej (kruchy spód, farsz ze śmietaną) – 650kcal 