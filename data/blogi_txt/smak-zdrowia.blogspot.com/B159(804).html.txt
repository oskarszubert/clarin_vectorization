Składniki na biszkopt:4 jajka (240g)1 mały cukier waniliowy (15g)jogurt naturalny (200g)mąka kukurydziana (80g)1 łyżeczka proszku do pieczenia        Przygotowanie:Białka ubijamy na sztywną pianę, dodajemy cukier, powoli żółtka i jogurt naturalny ciągle miksując. Następnie delikatnie łyżką dodajemy mąkę kukurydzianą z proszkiem do pieczenia. Małą tortownicę smarujemy pędzelkiem oliwą i wysypujemy kaszą manną. Wlewamy ciasto i pieczemy torcik w temperaturze 180st. ok. 20-30 minut. Po wystygnięciu przekrawamy torcik na dwie części. Masa bananowo truskawkowa:mleko (1l)2 banany (200g)truskawki (200g)żelatyna (20g)woda (50ml) Przygotowanie:Banany i truskawki miksujemy z mlekiem, jeśli owoce są mało słodkie, to można lekko dosłodzić koktajl, ale zazwyczaj banany dostarczają wystarczającą ilość cukru. W gorącej wodzie rozpuszczamy żelatynę i dodajemy ją do koktajlu owocowego, ciągle miksując. Masę wstawiamy do lodówki, żeby lekko stężała.Na paterze kładziemy jeden placek biszkoptowy, nie musimy go ponczować jak w tradycyjnych tortach, bo jogurt naturalny idealnie nawilża to ciasto. Nakładamy bok tortownicy i wlewamy połowę masy bananowo-truskawkowej. Przykrywamy drugim plackiem biszkoptowym i nakładamy drugą połowę masy. Całość dekorujemy świeżymi owocami, w sezonie zdecydowanie truskawkami, ja użyłam do koktajlu mrożonych, więc do dekoracji się nie nadawały.    Wartość energetyczna całego torcika – 1800kcal  Wartość energetyczna 1 porcji (1/12 torcika) – 150kcal 