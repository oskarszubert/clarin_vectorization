Składniki: filety rybne z morszczuka (250g) młoda kapusta (250g) 1 jajko (60g) mleko (50ml) 1 kajzerka (50g) 1 łyżka soku z cytryny 1 łyżka bułki tartej (15g) przyprawy (sól, pieprz) Przygotowanie: Kajzerkę rwiemy na mniejsze części i moczymy w mleku, dodajemy ją do surowych filetów rybnych i  mielimy razem w maszynce do mięsa. Dodajemy do tego posiekaną drobno świeżą młodą kapustę, surowe jajko, sok z cytryny i przyprawiamy. Całość dokładnie mieszamy. Zwilżoną dłonią formujemy kotlety, obsypujemy delikatnie bułką tartą i smażymy na patelni, na bardzo małym ogniu. Z podanych proporcji wychodzi 8szt. Ważne w tych kotletach jest to, żeby kapusta była sucha, bez nadmiaru wody (np. po wymyciu należy ją dokładnie osuszyć ręcznikiem papierowym). To samo z rybą, jeśli używamy świeżej, to nie powinno być problemu, jeśli filety mrożone, to po odmrożeniu osuszamy je z wody. Pozbycie się wody jest ważne, bo wtedy nie trzeba zagęszczać masy bułką tartą czy też manną. Dzięki temu kotlety są mniej kaloryczne i delikatne. Gdyby masa mimo wszystko wyszła zbyt luźna można dodać suchej manny i odłożyć całość do lodówki, żeby kasza wchłonęła nadmiar wody.    Wartość energetyczna całej masy na kotlety – 590kcal Wartość energetyczna 1 kotleta rybnego – 75kcal 