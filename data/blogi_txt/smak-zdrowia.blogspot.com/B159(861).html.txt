Składniki (na garnek 2,5l): dynia (500g)  2 duże ziemniaki (300g)  1 marchewka (100g)  1 domowa kostka warzywna koperek grzanki z ciemnego pieczywa (1 kromka na 1 porcję)  przyprawy (sól, pieprz, curry, kurkuma, chili, imbir)  Przepis na domową kostkę warzywną tutaj.           Przygotowanie:  Ziemniaki i marchewkę obieramy, dynię kroimy na dużą kostkę. Wszystko gotujemy w wodzie z domową kostką warzywną. Po ugotowaniu wszystko miksujemy blenderem na gładką zupę krem i przyprawiamy dość pikantnie, wtedy zupa nie jest mdła (słabo przyprawiona dynia ma specyficzny smak). Zupa jest gęsta, ale można ją dodatkowo podać z grzankami.          Wartość energetyczna całej zupy – 425kcal  Wartość energetyczna 1 porcji (1/5 zupy) – 85kcal   Wartość energetyczna 1 porcji (1/5 zupy) z grzankami (1 kromka) – 160kcal 