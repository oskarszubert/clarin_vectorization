Wskazówki dietetyczne          Tradycyjne krokiety obtacza się w jajku, bułce tartej i smaży na oleju. Ja robię wersję mocno odchudzoną czyli bez panierki i zamiast smażenia zapiekam je w piekarniku a jak mam ich mało i chce szybciej to obsmażam na patelni z odrobiną oleju – kilka kropel rozprowadzone pędzelkiem tylko po to, żeby naleśnik nie przywarł i od razu zawiązała się na nim lekka skorupka. Kalorii tyle co nic, więc nawet ich nie liczę, bo to nawet nie przypadac 10kcal na krokieta. Naleśniki robię cienkie, żeby w potrawie nie było za dużo mąki, smażę je na patelni teflonowej bez dodatku tłuszczu. Farsze do naleśników to pełna dowolność. Przykładowe farsze podałam tutaj, z tym że do omleta, to farsz na jedną porcję, a do naleśnika trzeba to dzielić na 2 naleśniki, bo są zdecydowanie mniejsze niż omlety.            Ciasto naleśnikowe      Składniki: mleko (250ml)  woda (350ml)  1 jajko (60g)  mąka (150g)  ½ łyżeczki soli    Przygotowanie:   Wszystkie składniki miksujemy. Patelnię rozgrzewamy i zmniejszamy ogień na mały. Ciasto na patelnię nalewamy powoli i cienką warstwę. Z podanych proporcji wychodzi 12szt cienkich naleśników.            Wartość energetyczna całego ciasta naleśnikowego – 800kcal     Wartość energetyczna 1 naleśnika dietetycznego – 65kcal     Wartość energetyczna 1 naleśnika (grubszego i smażonego na oleju) – 100kcal       Krokiety z kapustą            Składniki: kapusta kiszona (500g)  1 marchew (100g)  3 duże cebule (300g) pieczarki (250g)  przyprawy (sól, pieprz, kminek) Przygotowanie:   Kapustę gotujemy, kroimy na drobne kawałki. Cebulę kroimy w kostkę, pieczarki kroimy w plasterki i dusimy na patelni pod przykryciem. Wszystkie składniki łączymy i doprawiamy. Farsz nakładamy na naleśniki i zapiekamy w piekarniku. Z podanych proporcji wychodzi 8szt.          Wartość energetyczna całego farszu – 230kcal    Wartość energetyczna gotowego krokieta – 95kcal    Wartość energetyczna tradycyjnego krokieta w panierce – 200kcal    Krokiety z mięsem Składniki:    2 duże piersi z kurczaka (500g)  2 duże cebule (200g)  pieczarki (250g)    przyprawy (sól, pieprz) Przygotowanie:   Pierś z kurczaka kroimy na kawałki, przyprawiamy i wstawiamy do lodówki na pół godziny, po czym smażymy na patelni i mielimy na drobne kawałki. Cebulę i pieczarki kroimy i dusimy na patelni pod przykryciem. Wszystkie składniki łączymy i doprawiamy. Farsz nakładamy na naleśniki i zapiekamy w piekarniku. Z podanych proporcji wychodzi 8szt. Wartość energetyczna całego farszu – 600kcal    Wartość energetyczna gotowego krokieta – 140kcal    Wartość energetyczna tradycyjnego krokieta w panierce – 245kcal 