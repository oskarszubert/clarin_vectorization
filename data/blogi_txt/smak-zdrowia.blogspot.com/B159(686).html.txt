Składniki: ogórki gruntowe (2kg) cebula (1kg) przyprawy (pieprz czarny mielony, zioła prowansalskie, papryka czerwona, kurkuma) Zalewa: 1 szklanka octu (0,25l) 4 szklanki wody (1l) 1/2szklanki cukru (100g) 2 łyżki soli               Przygotowanie: Ogórki (ze skórką) kroimy na plasterki, cebulę kroimy w półplasterki. Wszystkie warzywa mieszamy, doprawiamy według uznania i odstawiamy na godzinę do lodówki. Następnie nakładamy do słoików. Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiczki. Słoiki zakręcamy i pasteryzujemy w garnku, zalane wodą do 2/3 wysokości przez 10 minut.               Wskazówki i ciekawostki: Kombinacje przypraw dowolne, ziołowa jest bardzo aromatyczna, na dużą miskę daję całe opakowanie ziół, wtedy czuć i smak i zapach. Kurkuma barwi ogórki na żółto, daje lekki smaczek, ale głównie chodzi tu o kolor, stąd opcja z kurkumą. Dla koloru można też dodać sporą ilość mielonej czerwonej papryki, nie zabarwi co prawda ogórka na czerwono, ale będzie dodawać ogólnego koloru sałatce i paprykowego smaku i zapachu. Dla tych, co lubią na ostro – można dodać też mielone chili (lub świeże skroić do słoika). 