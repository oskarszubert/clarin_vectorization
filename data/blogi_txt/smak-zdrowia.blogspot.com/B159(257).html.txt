Składniki: 1 łyżka mleka (20ml) drożdże (15g) cukier (30g) 1 łyżka kardamonu 2 jajka (120g) mąka pszenna (200g) masło (30g) suszone żurawiny (50g)        Przygotowanie: Do miski wlewamy mleko, ciepłe lub przynajmniej w temperaturze pokojowej. Wrzucamy drożdże, cukier, kardamon i wszystko mieszamy, aż do rozpuszczenia. Wbijamy jedno całe jajko i jedno biało, dodajemy mąkę i wyrabiamy ciasto ręczenie. Jak już będzie dobrze wyrobione dodajemy roztopione masło i wyrabiamy tak długo, aż ciasto wchłonie całe masło, będzie gładkie i lśniące. Na końcu wrzucamy żurawiny, „zbieramy” je ciastem i zostawiamy pod ściereczką do wyrośnięcia ok. 45 minut. Po tym czasie wyciągamy ciasto z miski, odrywamy 12 małych kuleczek, trochę większych od orzecha laskowego. Można postarać się tak zrobić, żeby w każdej kulce była jedna żurawina. Pozostałe ciasto dzielimy na 12 równych części. Z każdej robimy kulkę i wkładamy je do foremek na muffinki. Na górę każdej kulki przyklejamy małe kulki, które robiliśmy wcześniej. Zostawiamy na kolejną godzinę do wyrośnięcia. Przed pieczeniem smarujemy nasze brioszki roztrzepanym żółtkiem, dzięki temu będą złociste. Pieczemy w temperaturze 200st ok. 10-15 minut.    Wartość energetyczna całego ciasta na brioszki – 1430kcal Wartość energetyczna 1 brioszki – 120kcal 