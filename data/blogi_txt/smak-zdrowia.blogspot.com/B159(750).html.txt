Najłatwiejszy, najbardziej dietetyczny i do zrobienia poza sezonem, kiedy nie ma jeszcze świeżych owoców w rozsądnych cenach. Sorbety z owoców z puszki, bez żadnych dodatków, bez nadmiernego cukru i bez tłuszczu.                Składniki: ananas lub brzoskwinie z puszki (300g) woda (200g) Przygotowanie: Owoce wrzucamy do kielicha do koktajli, dolewamy wodę i miksujemy na mus (można też zmiksować blenderem). Zasada proporcji przy owocach z syropu (słodszych niż świeże) to 300g owoców i 200ml wody. Dla mnie z dodatkiem samej wody sorbet jest wystarczająco słodkawy i orzeźwiający, ale jeśli chcecie słodszy można użyć syropu z owoców pół na pół z wodą (o ile wiadomo, że w syropie nie ma zbędnej chemii). Mus owocowy wkładamy do zamrażarki. Takie czyste owocowe musy mają tendencję do oddzielania się wody, więc mniej więcej co godzinę należy sorbet wyciągnąć i zmiksować blenderem. Takie miksowanie po pierwsze zapobiega ostatecznie rozwarstwieniu sorbetu, po drugie nie będziemy mieć kryształków wody (takich igiełek z lodu), które niektórym przeszkadzają. To jest najbardziej dietetyczne ujęcie sorbetu, bez dodatków mąki, kleików i białek. Przez brak tych dodatków jest dość twardy, więc zaleca się mrożenie w mniejszych pojemnikach. Przed spożyciem przekładamy sorbet z zamrażarki do lodówki na około godzinę. Wtedy staje się miękki, łatwiej go porcjować, ale nadal jest zamarznięty i orzeźwiający. Wartość energetyczna sorbetu brzoskwiniowego (500g) – 180kcal Wartość energetyczna sorbetu brzoskwiniowej na 100g – 36kcal/100g Wartość energetyczna sorbetu ananasowego (500g) – 250kcal Wartość energetyczna sorbetu ananasowego na 100g – 50kcal/100g 