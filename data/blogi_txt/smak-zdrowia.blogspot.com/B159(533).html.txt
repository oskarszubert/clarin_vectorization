Składniki na ciasto: mąka pełnoziarnista 3 ziarna Lubella (200g) woda (165ml) ½ łyżeczki soli Składniki na farsz mięsny: 1 pierś z kurczaka (250g) ½ paczki szpinaku rozdrobnionego (200g) 1 duża cebula (200g) 2 ząbki czosnku przyprawy (sól, pieprz, czosnek) Przygotowanie ciasta:   Przepis z mąki pełnoziarnistej 3 ziarna Lubella – mąka pszenno-żytnio-orkiszowa. Co prawda napisane na niej, że to mąka do pieczenia chleba, ale jak widać do pierogów też się nadaje. Do miski wsypujemy mąkę z solą i wlewamy gorącą wodę jednocześnie mieszając mąkę łyżką. Jak już się mąka połączy lekko z wodą, to wyrabiamy ciasto ręką. Ciasto bardzo cienko wałkujemy, na około 1-2mm. Przygotowanie farszu:  Surową pierś z kurczaka kroimy na kawałki, cebulę kroimy w kosteczkę. Wszystkie składniki wrzucamy na patelnię, dodajemy szpinak, czosnek, przyprawiamy i dusimy pod przykryciem na małym ogniu, aż mięso będzie ugotowane i odparuje nadmiar wody z mrożonego szpinaku. Po wystygnięciu wszystko mielimy w maszynce do mięsa lub rozdrabniamy blenderem. Gotowe pierogi wrzucamy na osolony wrzątek i gotujemy tak długo, aż wypłyną na wierzch. Przy tak cienkim rozwałkowaniu i takich proporcjach wychodzi 30szt. Wartość energetyczna całego ciasta na pierogi – 730kcal  Wartość energetyczna 1 ciasta pierogowego – 24kcal Wartość energetyczna całego farszu – 340kcal Wartość energetyczna 1 gotowego pieroga z mięsem i szpinakiem – 35kcal           Zdrowe i dietetyczne pierogi ze szpinakiem, lekkie i pełnoziarniste. W tym przypadku obiad 400kcal, to 11 pierogów szpinakowych. Kiedyś słyszałam, że na diecie pierogów się nie powinno jeść, bo to kaloryczne. No jak widać przy odpowiednich sztuczkach nie jest takie kaloryczne, więc wcale odmawiać sobie nie trzeba takich przyjemności. 