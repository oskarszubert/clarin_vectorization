Składniki: 2 piersi z kurczaka (500g) 1 jajko (60g) 1 marchew (100g) seler (100g) przyprawy (sól, pieprz) Przygotowanie: Surową marchew i surowy seler trzemy na wiórki, na tarce o małych oczkach. Piersi z kurczaka mielimy, dodajemy surowe jajko, przyprawiamy i dokładnie mieszamy. Mięso dzielimy na dwie równe części. Do jednej dodajemy startą marchewkę, do drugiej seler. Rozkładamy folię spożywczą, skrapiamy wodą (żeby później mięso ładnie od niej odchodziło). Bierzemy ¼ mięsa z marchewką i formujemy prostokąt ok. 10cm szeroki i 15cm długi. Przyklepujemy, żeby było równomiernie wysokie i na to kładziemy tak samo warstwę białą z selerem. Całość zwijamy w roladkę pomagając sobie folią. Podobnie przygotowujemy pozostałe 3 roladki, każdą zawijamy w osobną folię. W garnku gotujemy wodę i wrzucamy na wrzątek nasze roladki, razem z folią. Po kilku sekundach mięso zmieni kolor na biały, wtedy można już usunąć folię bez obawy o utratę kształtu roladki. Gotujemy ok. 15 minut. Z podanych proporcji wychodzą 4szt. W wersji imprezowej lub na kanapkę w plasterkach 0,5mm wychodzi ok. 60szt. Wartość energetyczna całego mięsa na roladki – 635kcal Wartość energetyczna 1 roladki – 160kcal Wartość energetyczna 1 plasterkach w wersji kanapkowej – 10kcal 