Składniki:  3 jajka (180g)  ziemniaki (200g)  szpinak (100g)  1 duża cebula (100g)  1-2 ząbki czosnku  przyprawy (sól, pieprz, czosnek, chili)  olej ryżowy (5ml)            Przygotowanie: Ziemniaki gotujemy, następnie studzimy i kroimy na plasterki. Cebulę kroimy w kostkę, czosnek przeciskamy przez praskę, szpinak rwiemy na mniejsze kawałki. Wszystko wrzucamy na patelnię i podsmażamy, aż cebula będzie miękka. W osobnej misce miksujemy jajka, następnie dodajemy do nich cebulę ze szpinakiem i pokrojone ziemniaki. Całość przyprawiamy i delikatnie mieszamy. Patelnię rozgrzewamy, wlewamy kilka kropli oleju i rozsmarowujemy go pędzelkiem. Następnie wlewamy masę jajeczną z ziemniakami, w razie potrzeby rozprowadzamy wszystko równomiernie, przykrywamy pokrywką i smażymy na małym ogniu. Omlet jest gotowy jak górą będzie wyraźnie widać, że jajka się ścięły. Polecam smarowanie patelni olejem ryżowym, wtedy na pewno omlet będzie kształtny i nie będzie przywierał. Przepis na patelnię 24cm i raczej to dwie porcje, bo wychodzi duży i dość gruby.      Olej ryżowy otrzymywany z łusek ziaren ryżu, a dokładniej z otrębów ryżowych. Olej zawiera bardzo duże ilości witaminy E odpowiedzialnej za gospodarkę wodną organizmu. Jest bogatym źródłem kwasów omega-3 i omega-6. Doskonale nadaje się do smażenia, gdyż w małym stopniu wchłaniany jest przez potrawy na nim przygotowywane. Dzięki temu dania zachowują swój oryginalny smak. Można go stosować również na zimno. Wartość energetyczna całego omleta ze szpinakiem – 525kcal Wartość energetyczna 1 porcji (1/2 omleta) – 265kcal 