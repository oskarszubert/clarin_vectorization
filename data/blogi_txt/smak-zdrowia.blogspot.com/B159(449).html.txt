Muszę się pochwalić, że ten przepis i wykonanie nie należą do mnie, a do mojego Kuby (6 lat), który postanowił sam zrobić obiad. Sam wymyślił, że to będą nadziewane papryczki i dokładnie z tymi składnikami. Ja tylko ugotowałam mu to, co chciał, a on sam kroił, mieszał i nadziewał. Zgodnie z tym co dokładnie powiedział Kuba przepis nazywa się: "Paplyczti nadziewane blotułtiem, malchewecką i selkiem. Mama, i dopisz, ze to sie je z teczupitiem".       Składniki: 4 papryki białe (400g) ziemniaki (300g) brokuł (250g) marchewka (200g) 1 pomidor (150g) pestki dyni (20g) jogurt naturalny (50g) żółty ser (20g) keczup (100g) przyprawy (sól, pieprz)           Przygotowanie: Ziemniaki i marchewkę gotujemy, następnie studzimy i kroimy w kostkę. Brokuł dzielimy na różyczki i gotujemy w osolonej wodzie. Pomidora sparzamy, obieramy ze skórki i kroimy na cząstki lub plasterki. Wszystkie składniki wrzucamy do miski, dodajemy pestki dyni, jogurt naturalny i przyprawiamy. Papryki białe przekrawamy na pół, wydrążamy z pestek i nadziewamy je przygotowanym farszem. Połówki papryki układamy na patelni, podlewamy odrobina wody i dusimy pod przykryciem około 20 minut. Po tym czasie posypujemy papryki  startym żółtym serem i jeszcze chwilę dusimy. Kucharz poleca podawać z keczupem. Z podanych proporcji wychodzi 8 połówek.             Wartość energetyczna całego farszu – 615kcal Wartość energetyczna 1 nadziewanej połówki papryki z keczupem– 100kcal 