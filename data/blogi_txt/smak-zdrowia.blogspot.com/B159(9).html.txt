Jakiś czas temu uczestniczyłam w kampanii Unii Europejskiej i zachęcałam Was do akcji rzucania palenia jako elementu zdrowego trybu życia, który związany jest również z moim blogiem. Zachęcałam do zalogowania się do programu UE, który niesie pomoc w rzucaniu palenia. O tym jakie są skutki palenia wie chyba każdy lub przynajmniej powinien wiedzieć. Ja jednak nie chcę powielać tego, o czym mówi się praktycznie wszędzie. Przybliżę Wam natomiast jak dokładnie działa narzędzie iCoach i co nas czeka po zalogowaniu na stronie. Wiem, że często boimy się logować tu czy tam, bo nie wiadomo jakie niebezpieczeństwa za sobą niesie świat internetu. Zapewniam Was, że to całkowicie bezpieczne i darmowe narzędzie, które zostało stworzone dla nas wszystkich, żeby odtruć trochę tego świata z dymu nikotynowego. Wsparcie i program iCoach   Propozycja dla palaczy, aby przyłączyli się do akcji EKS-PALACZE, do kampanii UE wspierającej walkę z nałogiem. W ramach kampanii opracowano bardzo skuteczne narzędzie wspomagające walkę z nałogiem - program iCoach, który jest bezpłatną cyfrową platformą coachingu zdrowia, dostępną w 23 oficjalnych językach UE. Program dostępny jest na stronie tutaj.   W 2010 r. dobiegła końca trwająca od 2005 r. kampania Komisji Europejskiej „Help – Dla życia bez tytoniu”. Ta niezwykle owocna inicjatywa skupiała się na zapobieganiu palenia, rzucaniu palenia oraz na kwestii biernego palenia, a jej adresatami byli głównie młodzi mieszkańcy UE między 15 a 25 rokiem życia. Obecna kampania „Nie do zatrzymania” to jej kontynuacja, mająca na celu zachęcenie palaczy do zerwania z nałogiem.     Jak to działa?   Aplikacja iCoach ułatwia przetrwanie trudnych chwil, gdy pragnienie zapalenia papierosa jest największe. Jest całkowicie darmowa, dlatego wystarczy się zalogować, a w zamian dostajecie internetowe narzędzie, opracowane w oparciu o pionierskie badania naukowe, praktykę kliniczną oraz specjalistyczną wiedzę psychologów i ekspertów w dziedzinie komunikacji.   Na początek wypełniacie ankietę dotyczącą palenia, palaczy w Waszym otoczeniu i swojego nastawienia do nałogu. W wyniku tej ankiety zostaniecie odznaczeni na wykresie razem z innymi użytkownikami. Na tym wykresie możecie zobaczyć własny wynik w porównaniu z innymi. Zobaczycie jaki macie wskaźnik zachowania i wskaźnik motywacji do rzucenia palenia.   Macie do dyspozycji takie narzędzie jak raporty miesięczne. Jeśli będziecie wprowadzać wpisy do dziennika co najmniej 14 dni w miesiącu, trener przygotuje informację zwrotną na temat Waszych postępów.   Ale najcenniejsze w całej kampanii i akcji jest moim zdaniem wsparcie w postaci obszernego wielowątkowego forum. Przejrzałam je i naprawdę, opinie użytkowników, osobiste rady, pytania i odpowiedzi – to na pewno Wam pomoże. Będziecie obracać się w społeczności, w której każdy każdego rozumie. Są tam zarówno wygrani jak i walczący, Ci pierwsi wspierają drugich i wtedy łatwiej wytrwać w swoim postanowieniu i ostatecznie przestać palić.   Myślę, że aplikacja iCoach, to takie miejsce jak ten blog, gdzie też się przecież wspieramy, gdzie my wygrane motywujemy pozostałe osoby do walki. Dlatego logujcie się, przyłączcie do akcji i pomagajcie sobie i innym. 