Składniki: piersi z kurczaka (500g) seler (500g) 2 duże cebule (200g) suszone grzyby (20g) 2 jajka (120g) przyprawy (sól, pieprz)            Przygotowanie: Surowe piersi z kurczaka kroimy w kostkę, solimy i dusimy w odrobinie wody pod przykryciem, studzimy. Cebulę kroimy w kostkę i podsmażamy, aż będzie miękka. Seler gotujemy do miękkości i zostawiamy do ostygnięcia. Grzyby moczymy i gotujemy, żeby nabrały wody, następnie kroimy drobno. Do miski wrzucamy piersi z kurczaka, seler i podsmażoną cebulę. Wszystko miksujemy blenderem, pod koniec miksowania dodajemy surowe jajka. Całość przyprawiamy i dodajemy pokrojone grzyby, mieszamy łyżką. Przekładamy do keksówki o wymiarach 25x10cm i posypujemy dowolnie przyprawami. Pieczemy w piekarniku w temperaturze 180st. ok. 50 minut. Po przestygnięciu pasztet wkładamy do lodówki i kroimy dopiero po kilku godzinach, jak będzie mocno schłodzony. Z podanych proporcji wychodzi 14 kawałków o grubości 1,5cm.    Wartość energetyczna całego pasztetu drobiowego z suszonymi grzybami – 920kcal Wartość energetyczna 1 porcji (1/14 pasztetu) – 65kcal 