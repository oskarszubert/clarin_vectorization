Nie wiem czy to pod imprezę się nadaje, ale w sumie czemu nie, zamiast pieczywa podać macę domowego wypieku, może być ciekawe. Moja wersja jest z mąki pełnoziarnistej, mocno doprawiona, zresztą przyprawy według upodobań.             Składniki:  mąka pełnoziarnista (150g)  1 jajko (60g)  2 łyżki wody (25ml) suszone ziółka  przyprawy (sól, pieprz, zioła prowansalskie) Przygotowanie:  Mąkę wsypujemy do miski, robimy dołek, wbijamy jajko i wlewamy lekko ciepłą wodę, wsypujemy odrobinę soli, suszone zioła i inne dowolne przyprawy. Ciasto wyrabiamy i wałkujemy na grubość ok. 2-3mm. Następnie wykrawamy prostokąty o wymiarach 12x5cm (wielkość kromki pieczywa chrupkiego). Rozgrzewamy patelnię teflonową i kładziemy na niej wycięte placki. Już po chwili widać jak robią się na nich charakterystyczne dla macy pęcherzyki powietrza. Po upływie 1-2 minut przewracamy na drugą stronę. Z podanych proporcji wychodzi 16szt.          Wartość energetyczna całego ciasta na macę – 615kcal  Wartość energetyczna 1 macy ziołowej – 38kcal 