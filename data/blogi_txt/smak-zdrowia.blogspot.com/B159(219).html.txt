Składniki: 2 piersi z kurczaka (500g) 1 cebula (100g) 2 marchewki (200g) mleko (200g) mąka ziemniaczana (10g) mozzarella (120g) koperek przyprawy (sól, pieprz, suszone zioła) Przygotowanie: Piersi z kurczaka kroimy w kostkę, obsypujemy przyprawami i odstawiamy na pół godziny do lodówki. Po tym czasie wrzucamy mięso na rozgrzaną patelnię i na małym ogniu obsmażamy kilka minut z każdej strony. Cebulę kroimy w kostkę, marchewkę w plasterki, wszystko dorzucamy do mięsa, podlewamy odrobiną wody i dusimy pod przykryciem do miękkości. Do szklanki wlewamy zimne mleko, dodajemy mąkę ziemniaczaną, dokładnie mieszamy i dolewamy mleko do mięsa z warzywami. Gulasz mieszamy, po chwili powinien lekko zgęstnieć. Na końcu na wierzchu układamy plasterki mozzarelli, dodajemy posiekany koperek, przykrywamy pokrywką, wyłączamy gaz i po kilku minutach ser powinien być lekko roztopiony, a gulasz gotowy do podania. Wartość energetyczna całego gulaszu z mozzarellą – 1015kcal Wartość energetyczna 1 porcji (1/5 gulaszu) – 200kcal 