Wypróbowany miesiąc temu – osobiście zbyt wielkiej różnicy nie widzę, więc w ramach świątecznego kompromisu w tym roku piernik wegański na wigilijnym stole. Staropolski przepis na piernik dojrzewający, który rok temu wstawiłam tutaj. Składniki: miód sztuczny (150g) cukier puder (100g) margaryna (olej) (80g/ml) przyprawa do piernika mąka pszenna (400g) woda (120ml) 2 łyżeczki sody ¼ łyżeczki soli         Przygotowanie: Miód, cukier puder i margarynę (olej) rozpuszczamy w rondlu na małym ogniu, aż do uzyskania jednolitej konsystencji. Dodajemy przyprawę do piernika i dokładnie mieszamy. Przelewamy to do dużej miski i schładzamy. Sodę rozpuszczamy w zimnej wodzie i dodajemy do miski razem z solą i mąką. Wyrabiamy dokładnie masę piernikową. Przekładamy ją do innej, czystej miski, przykrywamy folią i wstawiamy na 3 tygodnie do lodówki. Tradycyjnie jako prawdziwa „górniczka” zarabiam piernik 4 grudnia i to jest wystarczający czas na to, żeby na święta był dobry.      Po 3 tygodniach (w przypadku Świąt najlepiej upiec ten piernik 22-23 grudnia) wykładamy ciasto na stolnicę podsypaną lekko mąką, dzielimy na 3-4 części i każdą z nich wałkujemy na kształt prostokąta wielkości ok. 15x30cm. Pieczemy na papierze do pieczenia, każdą część osobno, w temperaturze 180st., ok. 20-30 minut. Ma ładnie wyrosnąć, przyrumienić się i w środku ma być suchy (sprawdzamy patyczkiem).    Przekładamy piernik dowolnymi powidłami lub masą czekoladową, lekko przyciskamy i odstawiamy w chłodne miejsce na 1 dzień. Przepis jest na blachę 15x30cm. Jeśli miałby być na największą blachę z piekarnika, to robimy potrójną porcję. Z podanych proporcji wychodzą 24 kawałki. Wartość energetyczna całego piernika w wersji na największą blachę – 8550kcal Wartość energetyczna całego piernika w wersji na małą blachę – 2850kcal Wartość energetyczna 1 kawałka (1/24 małej blachy bez przełożenia) – 120kcal 