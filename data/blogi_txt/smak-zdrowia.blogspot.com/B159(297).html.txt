Składniki: marchew (500g) mleko (200ml) płatki owsiane (100g) 1 jajko (60g) przyprawy (sól, pieprz, curry, papryka słodka) Przygotowanie: Mleko gotujemy, wsypujemy płatki owsiane i gotujemy na małym ogniu – czas zgodny z przepisem na opakowaniu. Ja płatki błyskawiczne gotowałam ok. 20 minut. Zostawiamy do przestygnięcia. Surową marchew trzemy na tarce na małych oczkach. Do miski wrzucamy marchew, ugotowane płatki, przyprawiamy do smaku. Na końcu wbijamy surowe jajko i dokładnie mieszamy. Formujemy kotleciki i smażymy na małym ogniu pod przykryciem, z dwóch stron. Z podanych proporcji wychodzi 12szt. Wartość energetyczna całego ciasta na kotlety marchewkowe – 685kcal Wartość energetyczna 1 kotleta – 60kcal 