I przyszła kolej na krakersy, moje ulubione słone przekąski. Wykombinowałam trzy przykładowe rodzaje, z makiem na słono, słodkawe z sezamem i pikantne kukurydziane. Mają troszkę mniej kalorii niż te ze sklepu, ale najważniejsze że są z mąki pełnoziarnistej i są naprawdę smaczne. Dodaję do nich odrobinę tłuszczu, bo nauczona doświadczeniem zauważyłam, że jak się tłuszczu nie da, to na drugi dzień już nie są chrupiące, tylko „gumowe”. Jest z nimi trochę zabawy, ale satysfakcja i mina gości jak mówię, że te maleństwa sama zrobiłam - bezcenne! Pikantne krakersy kukurydziane              Składniki: mąka kukurydziana (100g)mąka pełnoziarnista (20g)masło (10g)gorąca woda (75ml)1 łyżeczka proszku do pieczeniaprzyprawy (sól, chili, curry)           Przygotowanie:Mąkę kukurydzianą mieszamy z pełnoziarnistą, dodajemy pikantne przyprawy i proszek do pieczenia. W gorącej wodzie rozpuszczamy masło i wlewamy to do mąki. Chwilę mieszamy łyżką, po czym wyrabiamy ciasto ręcznie na jednolitą żółtą masę. Następnie ciasto wałkujemy na grubość 2-3mm, możemy jeszcze posypać przyprawami i wykrawamy małe krakersiki. Ciasteczka układamy na blaszce, na papierze do pieczenia i pieczemy w temperaturze 180st. ok. 15 minut, aż będą twarde i lekko przyrumienione. Z podanych proporcji wychodzi ok. 80szt.         Wartość energetyczna całego ciasta na krakersy – 490kcal   Wartość energetyczna 1 krakersa kukurydzianego – 6kcal Krakersy sezamkowe            Składniki:mąka pełnoziarnista (100g)masło (10g)woda (50ml)   drożdże (25g)1 łyżeczka cukru (10g)1 łyżeczka sezamu (5g)           Przygotowanie:W gorącej wodzie roztapiamy masło, czekamy chwilę aż przestygnie, dodajemy drożdże i mieszamy aż do rozpuszczenia. Do miski wsypujemy mąkę, cukier i sezam. Wlewamy wodę z drożdżami i wyrabiamy ciasto na jednolitą masę. Gotowe ciasto wałkujemy na grubość 2-3mm i wykrawamy małe krakersiki. Ciasteczka układamy na blaszce, na papierze do pieczenia i pieczemy w temperaturze 180st. ok. 15 minut, aż będą twarde i lekko przyrumienione. Z podanych proporcji wychodzi ok. 110szt.         Wartość energetyczna całego ciasta sezamowego – 520kcal   Wartość energetyczna 1 krakersa sezamkowego – 5kcal     Krakersy z makiem Składniki:mąka pełnoziarnista (100g)masło (10g)woda (50ml)drożdże (25g)1 łyżeczka maku (5g)przyprawy (sól) Przygotowanie:W gorącej wodzie roztapiamy masło, czekamy chwilę aż przestygnie, dodajemy drożdże i mieszamy aż do rozpuszczenia. Do miski wsypujemy mąkę, przyprawy i łyżeczkę maku. Wlewamy wodę z drożdżami i wyrabiamy ciasto na jednolitą masę. Gotowe ciasto wałkujemy na grubość 2-3mm i wykrawamy małe krakersiki. Ciasteczka układamy na blaszce, na papierze do pieczenia i pieczemy w temperaturze 180st. ok. 15 minut, aż będą twarde i lekko przyrumienione. Z podanych proporcji wychodzi ok. 110szt. Wartość energetyczna całego ciasta sezamkowego – 475kcal Wartość energetyczna 1 krakersa sezamkowego – 4kcal 