Składniki:  1 pierś z kurczaka (250g)  kapusta włoska (500g)  1 duża cebula (100g)  kasza manna (50g)  przyprawy (sól, pieprz) Składniki na sos pomidorowy:  woda (500ml)  przecier pomidorowy (100g)  2 duże cebule (200g)  1 łyżeczka mąki pełnoziarnistej (10g)  przyprawy (sól, pieprz, suszone zioła, czosnek) Przygotowanie:  Kapustę włoską kroimy na niezbyt duże kawałki, wrzucamy na osolony wrzątek i gotujemy ok. 3 minut, żeby lekko zmiękła. Następnie odsączamy na sitku i zostawiamy do przestygnięcia. Cebulę kroimy w kostkę i podsmażamy na patelni z przyprawami. Surową pierś z kurczaka przepuszczamy przez maszynkę do mięsa, razem z cebulą i kapustą. Całą masę przyprawiamy, dodajemy suchą mannę, dokładnie mieszamy i odstawiamy na pół godziny do lodówki. W tym czasie manna wchłonie nadmiar wody i masa mięsno-kapuściana będzie bardziej zbita.  W dużym garnku gotujemy wodę z odrobiną soli. Zwilżoną dłonią formujemy pulpety i wrzucamy je na wrzątek. Gotujemy pod przykryciem ok. 15 minut. Z podanych proporcji wychodzi 20szt. Cebulę kroimy w kostkę i podsmażamy z przyprawami. Następnie studzimy i miksujemy blenderem na mus. Dolewamy pół litra wody, dodajemy przecier pomidorowy, przyprawy i wszystko dokładnie mieszamy. Gotujemy ok. 5 minut.  Do szklanki wlewamy ok. 50ml zimnej wody i w tym rozprowadzamy łyżkę mąki, po czym wlewamy to do naszego sosu pomidorowego i chwilę gotujemy, aż zgęstnieje. Wartość energetyczna całej masy mięsno-kapuścianej na pulpety – 645kcal Wartość energetyczna 1 pulpeta – 30kcal Wartość energetyczna 1 porcji (5 pulpetów) – 150kcal Wartość energetyczna całego sosu – 190kcal Wartość energetyczna 1 porcji z sosem pomidorowym (1/4 sosu) – 195kcal 