Składniki:  filet z indyka (300g)  Becherovka (25ml)  sok z ½ cytryny  2 łyżki musztardy meksykańskiej  woda  przyprawy (sól, pieprz, zioła suszone)             Przygotowanie:   Filet z indyka kroimy na kawałki i wrzucamy do miski, dodajemy musztardę (może być inna ostra, najlepsza sarepska), sok z cytryny, Becherovkę, sól i inne przyprawy (dużo ziół) i dolewamy tyle wody, żeby mięso było prawie przykryte. Tak przygotowaną marynatę z mięsem wkładamy na noc do lodówki. Na drugi dzień zalewę prawie w całości odlewamy, wrzucamy mięso na patelnię i smażymy.                    Becherovka – czeski likier ziołowy, w smaku tak do picia jak dla mnie nieszczególny, ale do marynaty strzał w dziesiątkę. Jest na bazie ziół, z tego co wyczytałam 32 rodzaje ziół, także aromat do mięsa bardzo fajny. Wartość energetyczna całego indyka – 350kcal     Wartość energetyczna 1 porcji (1/3 mięsa) – 115kcal 