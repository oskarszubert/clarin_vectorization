Składniki: 2 filety z dorsza (200g) cukinia (100g) 1 pomidor (150g) 1 mała cebula (50g) 1 papryka (100g) cytryna przyprawy (sól, pieprz, suszone zioła, przyprawa do ryb) Przygotowanie: Przepis jest na dwie porcje, więc przygotowujemy dwa kawałki folii aluminiowej i układamy na każdej połowę z wymienionych wyżej składników. Jako pierwsza na spód idzie pokrojona w plasterki cukinia, na niej filet z dorsza. Pozostałe warzywa układamy na rybie lub wokół niej. Całość posypujemy przyprawami, w razie potrzeby można posypywać przyprawami poszczególne warstwy warzyw. Folię szczelnie zamykamy. Tak przygotowana ryba nadaje się zarówno na grilla, do piekarnika jak i na patelnię. Nie mam doświadczenia z czasem grillowania, natomiast wiem, że w piekarniku w 150st zajmuje to około 20 minut. Ryba wtedy dusi się w sokach z warzyw, więc ten czas wystarcza, żeby była dobra. Najczęściej robię jednak rybę na patelni – najlepiej zwykłej, bez teflonu. Układamy zapakowane w folię ryby na patelni, podlewamy woda na około 0,5cm i przykrywamy. Dusimy na małym ogniu około 20 minut, co jakiś czas kontrolując poziom wody. W razie potrzeby można dolać wody. Podajemy z cytryną. Z podanych proporcji wychodzą dwie porcje. Wartość energetyczna 1 ryby z duszonymi warzywami – 120kcal 