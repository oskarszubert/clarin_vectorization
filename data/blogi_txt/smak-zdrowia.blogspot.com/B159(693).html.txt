Oryginalny przepis, który widziałam w Kuchnia TV zawierał ser feta, ale że nie miałam go w domu, a do tego to ser dość tłusty, to eksperymentalnie użyłam sera białego chudego, który po prostu porządnie przyprawiłam.         Składniki: arbuz (200g) ogórek zielony (200g) ser biały chudy (100g) pestki słonecznika (10g) 1/2 łyżki octu balsamicznego oliwa (5ml) przyprawy (sól, pieprz, papryka słodka, papryka ostra)             Przygotowanie: Biały ser kroimy w kostkę, skrapiamy octem balsamicznym (opcjonalnie może być jabłkowy lub winny), przyprawiamy solą, pieprzem, słodką papryką i odrobiną sproszkowanej ostrej papryczki. Ser zostawiamy na pół godziny w lodówce, żeby wchłonął dobrze przyprawy. Arbuza kroimy w kostkę, ogórki obieramy ze skórki i kroimy w kostkę i wszystko dorzucamy do białego sera. Skrapiamy oliwą z oliwek, dodajemy pestki słonecznika i delikatnie mieszamy, żeby nie uszkodzić kostek sera ani arbuza. Sałatkę odstawiamy na godzinę do lodówki.       Wartość energetyczna całej sałatki z arbuza – 300kcal Wartość energetyczna 1 porcji (1/2 sałatki) – 150kcal 