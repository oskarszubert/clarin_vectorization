Nie jest to żaden przepis, a takie małe odkrycie i oszustwo. Wypróbowałam nowy sposób na cieciorkę. Potrzebne są do tego suche ziarna cieciorki i przyprawy według uznania. Cieciorkę moczymy na 12 godzin, po namoczeniu gotujemy w osolonej wodzie. Najlepszy czas gotowania, to od zagotowania wody 8-10 minut. I właściwie już po ostygnięciu jest smaczna. Ale tak naprawdę moim odkryciem było to, że można ją potem podsmażyć (bez tłuszczu) na patelni, a następnie obsypać pikantnymi przyprawami. Chrupie jak orzeszki i jest fajną zdrową przegryzką, dużo mniej kaloryczną a prosto z patelni chrupiącą i pikantną. Od razu powiem: tak wiem, orzechy są mega zdrowe, ale też kaloryczne, więc cieciorka jest alternatywą dla tych, którzy lubią coś przegryzać. Polecam! Wartość energetyczna 100g suchej cieciorki – 375kcal Waga 100g suchej cieciorki po ugotowaniu – 220g Wartość energetyczna 100g ugotowanej cieciorki – 170kcal Wartość energetyczna 100g orzechów laskowych – 687kcal 