Deser podobny do kisielu, ale na zdrowej i fenomenalnej jak dla mnie skrobi kuzu. O szczególnych właściwościach skrobi możecie przeczytać tutaj. Polecam ją do deserów owocowych – przyjemne z pożytecznym.             Składniki: 2 gruszki (300g) suszone żurawiny (25g) woda (400ml+100ml) cukier waniliowy (15g) skrobia kuzu (15g)              Przygotowanie: Gruszki kroimy na małe kawałki, można zostawić skórki jeśli używacie świeżych gruszek. Do garnka wlewamy 400ml wody, wrzucamy gruszki i cukier waniliowy, wszystko gotujemy na małym ogniu, żeby gruszki trochę zmiękły (czas trudno określić, bo w sezonie gruszki potrafią być tak dojrzałe, że wystarczy jedynie zagotować wodę. Do kubeczka wlewamy 100ml zimnej wody i wsypujemy skrobię kuzu. Mieszamy, aż do rozpuszczenia i dolewamy do gotującej się zalewy z gruszkami – zasada jak przy przygotowaniu kisielu. Na ciepło rozlewamy do szklanek lub pucharków. Deser podajemy po schłodzeniu w lodówce, będzie naprawdę gęsty i orzeźwiający. Z podanych proporcji wychodzą 4 porcje.     Wartość energetyczna wszystkich składników na deser gruszkowy – 400kcal Wartość energetyczna 1 deseru gruszkowego ze skrobią kuzu – 100kcal 