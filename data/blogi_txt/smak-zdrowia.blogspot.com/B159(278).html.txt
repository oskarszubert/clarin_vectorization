Jako innowację nudnych koreczków, które znamy od lat proponuję mini koreczki na spodzie z frittaty. Są równie kolorowe, bardzo smaczne, ale przede wszystkim inne niż wszędzie. Na pewno gości zaskoczycie, bo zwykłymi koreczkami już nikt się tak nie zachwyca, a nawet jeśli są pięknie, to zje i nie skomentuje, natomiast frittatą można lekko zabłysnąć.             Składniki: 3 jajka (180g)  jogurt naturalny (50g)  1 łyżka mąki kukurydzianej (20g)  1 łyżeczka proszku do pieczenia  pieczarki (100g)  przyprawy (sól, pieprz, przyprawa do potraw z jajek) Przygotowanie:  Białka ubijamy na sztywną pianę, dodajemy powoli żółtka i wmiksowujemy jogurt naturalny. Na końcu dodajemy mąkę kukurydzianą zmieszaną z proszkiem do pieczenia i przyprawy. Surowe pieczarki kroimy w cienkie plasterki i delikatnie wrzucamy do masy jajecznej. Całość wylewamy na blaszkę, na papier do pieczenia, na wysokość ok. 5-8mm. Z 3 jajek wyszły mi dwie blaszki o wymiarach 30x16. Pieczemy w temperaturze 180st. ok. 10-15minut, aż jajka się zetną i lekko przyrumienią. Po ostygnięciu kroimy frittatę na małe kwadraciki o boku 3cm. Z podanych proporcji wychodzi 36 kwadracików.    Przykładowe dodatki:    Do smarowania – biały serek kanapkowy, pasztet sojowy, pasta jajeczno-serowa  Warzywa – ogórki, rzodkiewki, pomidory, papryka, cebula, sałata  Dodatki mięsne – wędliny drobiowe, kabanosy drobiowe  Dodatki rybne – paluszki krabowe, wszelkie ryby wędzone, szczególnie dorsz, pstrąg, nototenia, tuńczyk, wędzony śledź, ewentualnie makrela, łosoś, choć to ryby bardziej tłuste  Sery – jeśli już jakiś ser, to mozarella, brie, raczej unikać żółtych bo są wysokokaloryczne, chociaż w małej ilości nie zaszkodzą  Sosy - najlepiej jogurtowe własnej roboty, salsa, różne rodzaje musztardy             Wartość energetyczna całej frittaty bez dodatków – 390kcal    Wartość energetyczna 1 kwadracika – 12kcal    Wartość energetyczna 1 koreczka na frittacie z dodatkami – 30kcal 