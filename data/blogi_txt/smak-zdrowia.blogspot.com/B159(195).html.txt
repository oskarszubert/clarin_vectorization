W odpowiedzi na prośby dotyczące zastosowania kaszy pęczak proponuję gołąbki bezmięsne tym razem, bo ja też muszę czasem coś jeść.           Składniki: kasza pęczak sucha (200g) marchew (500g) 2 duże cebule (200g) pieczarki (250g) pęczek koperku przyprawy (sól, pieprz, papryka słodka)   kapusta biała – sparzone liście            Przygotowanie: Główkę kapusty obgotowujemy kilka minut we wrzątku, jak liść odchodzi od reszty to go odcinamy i sparzamy tak kolejno największe liście z kapusty. Jeden  liść ma ok. 20kcal.    Kaszę pęczak gotujemy zgodnie z przepisem na opakowaniu. Marchewkę tremy na tarce, wrzucamy do garnka, zalewamy wodą i gotujemy do miękkości. Następnie odcedzamy na sitku, żeby się pozbyć nadmiaru wody. Cebulę kroimy w kostkę, pieczarki w plasterki lub trzemy na tarce i dusimy razem na patelni pod przykryciem. Kaszę, marchew, pieczarki i cebulę mieszamy razem, doprawiamy i na końcu dodajemy posiekany koperek.            Farsz nakładamy na liście, zawijamy i smażymy gołąbki na patelni, gotujemy w dużym garnku lub zapiekamy w piekarniku tak długo, aż kapusta zmięknie. Z podanych proporcji wychodzi 10szt. Wartość energetyczna całego farszu – 930kcal Wartość energetyczna gotowego gołąbka – 110kcal 