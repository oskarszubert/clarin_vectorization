Wskazówki dietetyczne      Tartaletki mają około 10 cm średnicy i są przystawką, która myślę, że robi wrażenie jeśli odpowiednio się ją przygotuje i udekoruje. Ja na spód stosuję ciasto na pizzę z mąki pełnoziarnistej, w zamian za tradycyjne kruche z margaryną i jajkami lub zamiast stosowanego też ciasta francuskiego, które jest wyjątkowo wysokokalorycznym kruchym ciastem.           Składniki na spód tartaletek:  mąka pełnoziarnista (100g)  woda (50g)  drożdże (30g)  przyprawy (sól)                    Przygotowanie:   Drożdże rozpuszczamy w ciepłej wodzie, dodajemy do mąki z przyprawami i zagniatamy ciasto. Z ciasta robimy kuleczki i wyklejamy nimi foremki do tartaletek. Pieczemy w temperaturze 200st. ok. 15 minut. Z podanych proporcji wychodzi 10szt.                 Wartość energetyczna tartaletki bez nadzienia – 40kcal     Wartość energetyczna tartaletki bez nadzienia z ciasta francuskiego – 150kcal            Przykładowe nadzienie: kiełki fasolki mung (100g) cieciorka (100g) 1 łyżka jogurtu naturalnego (25g) serek wiejski (200g) 2 jajka (120g) ryba wędzona lub paluszki surimi (100g) przyprawy (sól, pieprz, papryka słodka, przyprawa do potraw z jajek)     Przygotowanie:  1. Kiełki, cieciorkę i jogurt naturalny mieszamy i przyprawiamy. Taką mini sałatką napełniamy upieczone tartaletki.     2. Serek wiejski i ugotowane jajka miksujemy z przyprawami na gładką masę i za pomocą tutki dekorujemy połowę tartaletki.     3. Rybę obieramy z ości, a paluszki krabowe kroimy w skośne paseczki i dekorujemy nimi drugą połowę tartaletki.     4. Całość posypujemy dowolnymi przyprawami.                   Wartość energetyczna całego nadzienia – 600kcal     Wartość energetyczna 1 nadziewanej tartaletki – 100kcal    Wartość energetyczna 1 nadziewanej tartaletki z ciasta francuskiego - 210kcal 