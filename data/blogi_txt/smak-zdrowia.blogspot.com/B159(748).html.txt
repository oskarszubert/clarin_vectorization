Jako wegetariańska alternatywa ryby po grecku. Kiedyś nie jadłam ryb i była to dla mnie idealna potrawa zastępująca mi ulubioną rybę po grecku. Wtedy też się zorientowałam, że z tego wszystkiego, to najbardziej lubię tu część warzywną. Składniki: 3 marchewki (300g) 2 cebule (200g) seler (100g) przecier pomidorowy (30g) 6 kotletów sojowych suchych (30g) przyprawy (sól, pieprz, papryka słodka) Przygotowanie: Marchew i seler trzemy na tarce o dużych oczkach, cebulę kroimy w kostkę. Wszystkie warzywa dusimy na patelni pod przykryciem, aż będą miękkie, co jakiś czas podlewamy wodą, żeby nie przywarły. Przyprawiamy i dodajemy przecier pomidorowy. Kotlety sojowe przygotowujemy zgodnie z przepisem na opakowaniu, następnie odsączamy i układamy na półmisku. Każdy kotlet przykrywamy warstwą warzyw i dekorujemy. Półmisek wstawiamy do lodówki na kilka godzin przed podaniem. Z podanych proporcji wychodzi 6 porcji.  Wartość energetyczna całego farszu warzywnego – 200kcal Wartość energetyczna kotletów i całego farszu – 310kcal wartość energetyczna 1 porcji (1/6 potrawy) – 50kcal 