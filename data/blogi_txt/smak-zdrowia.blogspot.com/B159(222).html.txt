Sposób zawijania wszelkich roladek ze zmielonej piersi kurczaka nie jest trudny, ale może macie racje, że suchy tekst, co robić i jak zrobić nie wystarczy, bo do tego trzeba mieć wyobraźnię przestrzenną. Filmu nie nagrałam, ale instrukcja postępowania poniżej powinna już wszystko wyjaśnić. Przedstawiłam dwa sposoby zawijania roladek, jeden z wałkiem w środku i otoczką, a drugi ślimakowy. Zakładam, że mamy dwa "kolory" mięsa zgodnie z konkretnym przepisem. W przykładzie występuje część pietruszkowa i część pieczarkowa.  Przygotowanie: Rozkładamy folię spożywczą i skrapiamy wodą, żeby mięso się do niej nie przyklejało podczas zwijania. Folia spełnia tu rolę naszego pomocnika w zawijaniu. Jak zawinąć roladki ROLADKA Z WAŁKIEM W ŚRODKU     Krok 1: Na folię kładziemy część pietruszkową. Zwilżoną dłonią uklepujemy mięso na kształt prostokąta o równej powierzchni. Krok 2: Z części pieczarkowej robimy coś na kształt wałka i kładziemy go na środku, powinien zajmować ok. 1/3 powierzchni części pietruszkowej. Krok 3: Przy pomocy folii nakładamy górną część pietruszkową na część pieczarkową.        Krok 4: Przy pomocy folii nakładamy dolną część pietruszkową na część pieczarkową. Krok 5: Zwilżoną dłonią modelujemy braki - naciągamy lekko, przesuwamy i wygładzamy. Krok 6: Naszą roladkę owijamy folią. Tuż przed wrzuceniem na wrzątek rolujemy roladkę po blacie, żeby była kształtna, a nie spłaszczona od leżenia. PRZYKŁADOWE ROLADKI ZROBIONE TYM SPOSOBEM             ROLADKA ŚLIMACZEK     Krok 1: Na folię kładziemy część pietruszkową. Zwilżoną dłonią uklepujemy mięso na kształt prostokąta o równej powierzchni. Krok 2: Na część pietruszkową nakładamy część pieczarkową. Można zostawić wolne brzegi lub równo nałożyć identyczny prostokąt. Nie ma to znaczenia, będą jedynie różne wzorki. Krok 3: Przy pomocy folii nakładamy górny brzeg części pietruszkowej na część pieczarkową.        Krok 4: Wspomagając się folią zwijamy roladę w ślimaka. Krok 5: Po zwinięciu lekko przyciskamy, żeby ładnie skleiły się brzegi roladki. Krok 6: Naszą roladkę owijamy folią. Tuż przed wrzuceniem na wrzątek rolujemy roladkę po blacie, żeby była kształtna, a nie spłaszczona od leżenia.          PRZYKŁADOWE ROLADKI ZROBIONE TYM SPOSOBEM 