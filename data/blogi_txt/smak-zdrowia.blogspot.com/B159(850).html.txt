Przepis i pomysł podrzucił od kolegi z pracy. Co prawda ogniska w domu nie rozpalałam, ale jak się okazało te ziemniaczki całkiem podobnie smakują, więc na pewno będę je teraz robić częściej.                 Składniki:  ziemniaki (500g)  1 łyżka mąki pełnoziarnistej (20g)  2 łyżeczki soli Przygotowanie:  Ziemniaki dokładnie myjemy. Do tego przepisu najlepiej użyć ziemniaki z cienką skórką, która jest jadalna i najlepiej niezbyt duże. Do jednej miski wlewamy wodę, do drugiej wsypujemy mąkę z solą i dokładnie mieszamy. Każdego ziemniaka moczymy w wodzie i na mokro obtaczamy z mące z solą. Układamy na papierze do pieczenia. Pieczemy w temperaturze 180st. ok. 45 minut. Po upieczeniu powinny być miękkie w środku – naciskając spieczoną skórkę powinny się uginać tak jak te z ogniska. Jemy w skórce, z całą mączną skorupką. Ja podałam z dressingiem tzatziki, ale każdy tu będzie tu pasował. Pół kilo ziemniaków i jakiś dressing do tego, to porcja dla dwóch osób. Do tego góra surówki i obiad idealny. Wartość energetyczna wszystkich ziemniaków – 370kcal   Wartość energetyczna 1 porcji (1/2 ziemniaków) – 185kcal 