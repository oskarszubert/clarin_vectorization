Ostatnimi czasy zrobiłam się gadżeciara. I o ile nie muszę mieć wypasionego telefonu, to w kuchni lubię mieć gadżety, które sprawiają mi frajdę. Głównie chodzi mi o gadżety tanie i łatwe w użyciu. Zebrałam wszystko, co mam, może przyda Wam się to do życia. Szczególnie, że wiele z nich w życiu dietetycznym ułatwia sprawę przyrządzania posiłków.   Pierwszy gadżet, o którym muszę napisać na zdjęciu obok. Pytanie jak ogarniam gotowanie i dwójkę małych dzieci? Właśnie tak - stolnica z wyposażeniem dla dzieci. Dwa zestawy, każde dostaje swój. Ja gotuję, a oni przygotowują ciasteczka czy lepią ludziki z ciasta. Dzięki temu mam dzieci z głowy na cały czas gotowania. A jak to wzmaga kreatywność! Gadżety kuchenne    PATELNIE CERAMICZNE I TEFLONOWE   Mam patelnie ceramiczne i teflonowe. Sprawdzają mi się jedne i drugie, ale każde do czegoś innego. Zdecydowanie w ceramicznych często jest problem z jajkami, omletami, generalnie mam wrażenie, że przy potrawach jajecznych patelnia się nie sprawdza. Ale już posmarowana pędzelkiem olejem, nawet dwoma kroplami - wtedy jest idealna. Teflonową mam z Tefala i powierzchni jak na zdjęciu i ze wszystkich teflonowych ta mi najbardziej pasuje, dlatego polecam.  Ceny różne, więc nie będę podawać, musicie przepatrzeć sklepy i Allegro.    NOŻYK DO WSZYSTKIEGO   Muszę napisać o jednym nożyku. Pozwolę sobie wkleić opinię wiernej czytelniczki, bo sama bym tego nie ujęła lepiej: "Jestem od dwóch lat oczarowana takim małym, tanim nożykiem, który u mnie w kuchni służy do wszystkiego. Jest firmy Victorinox, ma 11 cm, na allegro chodzi od 12 do 14 zł i kiedyś nazywał się pikutek, a teraz chyba po prostu "nożyk do pomidorów". Przetestowałam go w kuchni np. przy krojeniu chleba, warzyw, serów, a nawet zmrożonego mięsa - odpada dopiero przy kościach. Ma w dodatku zaokrągloną końcówkę, więc spokojnie można nim pokroić pieczywo, a potem je posmarować bez zmiany narzędzia. No i przy wyjazdach się sprawdza. Tylko stanowi zagrożenie dla palców."    SZATKOWNICE DO WARZYW   Dzięki tym nożykom znacznie skrócił mi się czas przygotowywania surówek, szczególnie przydatne do kapusty białej. Wcześniej skrojenie jej na surówkę było czasochłonne i demotywujące, a teraz z zegarkiem na ręku - 1kg kapusty poszatkowałam w 4,5 minuty! Nożyk tnie na 1mm grubości, plasterki warzyw są prawie przeźroczyste. W zestawie, który kupiłam: podkładka plastikowa, nożyk do cięcia plasterków, nożych do cięcia na wiórki. Koszt około 15zł KRAJACZKA DO WARZYW   Bardzo dobry gadżet do gotowanych warzyw. Wcześniej mozolnie kroiłam sałatki jarzynowe, teraz góra 10 minut i sałatka gotowa. Tani przyrząd, dostępny w prawie każdym markecie. Koszt ok. 5zł.        NOŻE DO SPIRALEK   Można to znaleźć pod różnymi nazwami, noże do spiralek, noże do sprężynek. Kupiłam dwa w zestawie, do dużych i do małych sprężynek. Bardzo fajne rozwiązanie do przykładowych ziemniaków. Kiedyś je jadłam z głębokiego oleju, ale jak się okazało w piekarniku też można i niczego im nie brakuje. Koszt około 15zł. NÓŻ DO WZORKÓW - AŻURKI, FALE   Wycinamy tym falowane plasteki, albo robimy ażurki. Jabłka, ziemniaki, dekoracyjne marchewki i cała reszta warzyw do dekoracji. Koszt ok. 10zł LEJKOPIERÓG   Przyrząd do pierogów, działa tak jak pokazałam na przykładzie. Jeśli ktoś ma problemy z lepieniem, to jest to bardzo dobry przyrząd dla początkujących. A ja najczęściej używam do drożdżowych pasztecików. Ma dwie strony, na normalnej wielkości pierogi czy paszteciki i na uszka. Zasada działania bardzo łatwa, wałkujemy ciasto, nakładamy farsz, nakładamy ciasto na farsz, przygniatamy foremką i pierożek z finezyjną falbanką gotowy. Jeśli znajdziecie w jakimś AGD, to bardzo mało zapłacicie, kilka złotych. Ja zamówiłam, bo nie znalazłam nigdzie, z przesyłką ok. 10zł.                  KULKOWNICA Przyrząd do kulek - bardzo go lubię. Można z tego cuda zrobić, jak jabłko w kulkach, arbuz w kulkach, melon w kulkach... i np. cukinia marynowana w kulkach, która była w zeszłym sezonie hitem u mnie. Koszt ok. 10zł            FOREMKA DO KRAKERSÓW   O foremkach do normalnej wielkości ciastek nie ma co pisać, bo to ma prawie każdy o kształtach jakie tylko chce. Ale foremka do krakersów, to jest fajna sprawa. Po pierwsze można w domu zrobić zdrowe krakersy albo mini ciasteczka. Ale ja znalazłam zastosowanie do robienia spodów na mini koreczki, kanapeczki z chleba, do wykrawania wzorków z wędliny, z serów. Można się pobawić. W sklepie nie znalazłam, więc zamówiłam, z przesyłką koszt ok. 10zł.        FOREMKI SILIKONOWE   Z punktu widzenia dietetycznego - same zalety. Nie trzeba smarować tłuszczem, nie przywierają, pięknie wychodzą z formy, więc wypieki prawie zawsze udane pod względem kształtu. Foremki do pralinek też polecam, chociaż czekoladki, to małe bomby kaloryczne. Ale ja często dzieciom robię w tym mini "pralinki" z jogurtu lub serka waniliowego z żelatyną. Dietetyczne, a frajda jest. Ceny różne, polecam szukać okazji w marketach i powoli zbierać kolekcję. FOREMKI METALOWE   Są tańsze od silikonowych i też się sprawdzają. Foremki do tartaletek, do muszelek i do rogalików. Zdecydowanie odradzam babeczki, w zamian proponuję zakupić muszelki - lepiej wychodzą, są mniejsze, nie przywierają, nie kruszą się. A z babeczkami to wychodzi różnie. Zestaw 8szt. danego wzoru to koszt ok. 8zł, jak znajdziecie dobrego dostawcę, to będzie miał wszystko i koszt transportu mniejszy. FOREMKI DO CIASTECZEK W 3 ROZMIARACH   Są idealne do takich składanych ciasteczek przekładanych masą. Ładnie wychodzą, robią wrażenie i do tego są niedrogie, koszt za komplet trzech rozmiarów ok. 5zł. 