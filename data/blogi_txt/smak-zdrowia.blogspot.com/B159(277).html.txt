Składniki: dynia suszone pomidory    Składniki na zalewę: woda (2l) ocet (200ml) cukier (50g) 3 łyżki soli Przygotowanie: Do przepisu nadaje się każda dynia oprócz makaronowej. Surową dynię obieramy ze skórki i wydrążamy z pestek. Obieraczką do warzyw lub jakimś podobnym nożykiem/przyrządem tniemy jak najdłuższe cienkie paski. Suszone pomidory kroimy na mniejsze kawałki, u mnie to było ¼ suszonego pomidora i owijamy go plastrami dyni. Jeśli mamy krótsze plastry można zawiną kilka wokół. Gotowe koreczki spinamy wykałaczką, żeby się dobrze trzymały i żeby pomidor ze środka nam się nie wyślizgnął. Koreczki układamy w słoikach niezbyt ciasno, żeby się nie uszkodziły.         Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki.   Słoiki zakręcamy i pasteryzujemy w garnku, zalane wodą do 2/3 wysokości przez 3 minuty od zagotowania się wody. Czas pasteryzacji bardzo krótki, bo dynia jest bardzo cienka i krucha. Przy dłuższej pasteryzacji zwyczajnie się rozpadnie.          Najlepsze są koreczki schłodzone, prosto z lodówki. Są chrupiące i bardzo ciekawe w smaku. Zamiast suszonego pomidora w drugiej wersji użyłam pikantnej papryczki pomidorowej, ale to dla tych, który lubią ostre smaki. Można też zrobić wersję na słodko, z suszonymi owocami w środku – śliwki, morele, figi. Wtedy zalewę robimy z proporcji: woda (1l)  cukier (200g)  ocet (100ml) 