W związku z moim mini artykułem Jak nie głodować na diecie… pojawiły się pytania o zestawy obiadowe i zasady doboru proporcji pomiędzy poszczególnymi składnikami. Już w niektórych miejscach na blogu o tym wspomniałam, ale skoro pytania są, to znaczy, że muszę tu wyjaśnij krok po kroku jak ten obiad gotować. W końcu dla wielu z nas, to główny i najważniejszy posiłek w ciągu dnia. Czasem tylko wtedy mamy czas usiąść i spokojnie go skonsumować, a nie gdzieś tam w biegu.  W tym poście macie przykładowe gotowe talerze obiadowe, natomiast TUTAJ zapraszam do samodzielnego komponowania swojego talerza. To na pewno Wam się przyda i spodoba!          Głównie nasuwają mi się dwie refleksje dotyczące obiadów:    Moje doświadczenia z okresu diety i z czasu już po diecie wskazują na to, że taki przeciętny zdrowy i dietetyczny obiad ma średnio 400kcal. Jakbym nie gotowała, to średnio kalorycznie tak jest, wyjątki oczywiście są i w jedną i w drugą stronę, ale trzymajmy się poziomu 400kcal. Na samej diecie paniom polecam zejść do 300kcal, żeby zmieścić się w ciągu dnia w limicie 1200kcal. Na talerzu najczęściej znajduje się porcja mięsa, porcja czegoś z grupy ryże, kasze, makarony, ziemniaki i minimum dwie sałatki lub surówki obiadowe. W przybliżeniu najczęściej ¼ talerza to mięso, ¼ ryże, kasze, a reszta to warzywa (bo są niskokaloryczne, więc najlepiej nimi się napełnić do syta). Talerz z bliska – teoria.      Mięso    Jemy tylko piersi z kurczaka lub indyka, bo są najmniej kaloryczne, nie mają zbędnego tłuszczu i innych niepotrzebnych części. Przeciętna pierś z kurczaka ma 250g, więc w całości ma 250kcal (100kcal/100g). Moja propozycja, to pół piersi z kurczaka na posiłek, smażonej bez tłuszczu. Piersi można doprawiać na różne sposoby, według uznania. Kilka sposobów przygotowania mięsa na obiad podałam w dziale Wariacje na temat mięsa i ryb. Są tam wartości energetyczne każdej potrawy mięsnej, więc dobieramy tyle mięsa, żeby było ok. 125-150kcal.    Jeśli nie piersi z kurczaka, to kotlety mielone na różne sposoby, wszystkie wykonane z mielonych piersi z kurczaka (wtedy są najchudsze) lub z gotowego mięsa mielonego drobiowego lub z indyka. Mięso wieprzowe sobie darujmy, jest za tłuste. Zasada przy kotletach mielonych, to 3szt. na posiłek, bo to ok. 150kcal.    Jeśli nie mięso, to może być ryba, najlepiej filety ryb niskokalorycznych, smażone bez tłuszczu, bez panierki, tylko w przyprawach. Kaloryczność poszczególnych gatunków ryb znajdziecie tutaj. Wybieramy takie do 100kcal/100g i jeden filet mniej więcej waży 150g, więc będziemy mieć 150kcal.    Jeśli obiad miałby być bezmięsny, to możemy opcjonalnie wybrać kotlety warzywne z działu Kotlety i placki jarskie. Tu też trzymamy się zasady 3szt. na posiłek, bo to również ok. 150kcal.      Kasze, ryże, makarony, ziemniaki    Trochę teorii w liczbach – mówimy tu o wadze produktów suchych, po ugotowaniu mają tyle samo kalorii, ważą tylko więcej, ale powiedzmy, że waga nas w tym momencie nie interesuje:    - woreczek kaszy 100g (obojętnie jakiej) – 350kcal  - woreczek ryżu 100g (obojętnie jakiego) – 350kcal  - makaron 100g (biały lub pełnoziarnisty) – 350kcal  - ziemniaki 1/2kg (ok. 5 ziemniaków) – 300kcal    Z tej grupy na talerzu powinniśmy mieć równowartość ok. 125kcal. Wybieramy to, co lubimy najbardziej trzymając się zasady: 1/3 woreczka ryżu lub kaszy, 1/3 porcji makaronu, ale białego nie jemy, tylko pełnoziarnisty, bo jest tak samo kaloryczny, ale mniej tuczący i średnio 2 ziemniaki, ale z zasadą, że będą czyste, bez okrasy, bez puree ze śmietaną itp.      Surówki i sałatki obiadowe Dobieramy do obiadu minimum dwie surówki. Trzymamy się zasady, że w sumie nie powinny przekroczyć 150kcal. Jeśli jedną wybierzemy bardzo leciutką kalorycznie, to inną możemy wybrać bardziej złożoną. Przykłady takich surówek obiadowych z wyliczeniami energetycznymi znajdziecie w dziale Surówki i sałatki obiadowe. A jeśli wolicie warzywa w postaci gotowanej i ciepłej, to z działu Rozmaitości na gorąco. Tam też są niskokaloryczne dania warzywne na ciepło.    Podsumowując nasz obiad – maksymalnie 400kcal:    ¼ talerza – mięso, wyroby z mięsa lub ryby – ok. 125-150kcal  ¼ talerza – kasze, ryże, makarony, ziemniaki – ok. 125kcal  ½ talerza – surówki, sałatki, ogólnie warzywa – ok. 150kcal    Przy czym nie należy się sztywno tego trzymać, możemy sobie żonglować ilościami pomiędzy grupami: chcemy mniej mięsa, możemy więcej ryżu, chcemy więcej mięsa, weźmy mnie surówek itp. Grunt, żeby bilans wyszedł na 400kcal        Przykładowe obiady – analiza w praktyce. Zgodnie z prośbami przedstawiam opis prawie wszystkich obiadów, które wcześniej prezentowałam. W przybliżeniu wpisałam kalorie, dla zainteresowanych.           Omlet z farszem warzywnym (1szt.) – 200kcal    Kotlety mielone z białym serem (3szt.) – 165kcal    Surówka sałata z pomidorami (1/2 porcji) – 65kcal Cały obiad: 430kcal                                 Sajgonki mięsne (5szt.) i warzywne (2szt.) – 330kcal   Sałatka biała rzodkiew z cukinią i marchewką (1/2 porcji) – 50kcal   Cały obiad: 380kcal                  Kotlety mielone z marchewką (2szt.) – 90kcal    Risotto szpinakowe (1/3 porcji) – 150kcal Sałatka kalafiorowa z suszonymi pomidorami (1/3 porcji) – 100kcal    Buraczki w occie ze słoika (100g) – 50kcal    Cały obiad: 390kcal           Pierś z kurczaka (250g) w przyprawach – 250kcal    Ryż biały (1/3 woreczka) – 120kcal    Leczo (1/3 porcji) – 65kcal    Cały obiad: 435kcal              Pierś z kurczaka (1/2=125g) w przyprawach – 125kcal    Makaron z brokułami (1/3 porcji) – 165kcal    Sałatka z cukinii ze słoika (200g) – 100kcal    Cały obiad: 390kcal           Pierś z kurczaka (1/2=125g) w przyprawach – 125kcal    Kasza gryczana (1/3 woreczka) – 120kcal    Serek wiejski (100g) – 100kcal Surówka z białej kapusty z pomidorem i marchewką (1/4 porcji) – 45kcal    Sałatka pomidory z cebulką (1/2 porcji) – 45kcal Cały obiad: 435kcal           Biały ser chudy (100g) – 100kcal Ryż brązowy (1/3 woreczka) – 120kcal    Surówka marchewka z jabłkiem (1/2 porcji) – 75kcal    Mizeria (1/2 porcji) – 30kcal Surówka z pekińskiej z pomidorami (1/3 porcji) – 50kcal    Cały obiad: 375kcal           Piersi z kurczaka (1/2=125g) z cebulką i sosem pomidorowym – 160kcal    Kasza jęczmienna (1/3 woreczka) – 120kcal    Sałatka z pomidorów i brokuła (1/3 porcji) – 60kcal Placki z cukinii (3szt.) – 30kcal    Cały obiad: 370kcal Omlet ze szpinakiem i białym serem (1szt.) – 200kcal    Kotlety mielone marchewkowe (3szt.) – 135kcal    Cały obiad: 335kcal Piersi z kurczaka (1/2=125g) – 125kcal    Twarożek z cebulką (1/3 porcji) – 110kcal    Kasza kuskus (1/3 porcji) – 120kcal Mizeria (1/2 porcji) – 30kcal    Surówka z pekińskiej z pomidorami (1/3 porcji) – 50kcal    Cały obiad: 435kcal Kotlety mielone pomidorowe (3szt.) – 135kcal    Ziemniaki (300g) – 180kcal    Leczo (1/3 porcji) – 65kcal    Surówka z pekińskiej z pomidorami (1/3 porcji) – 50kcal    Cały obiad: 430kcal Omlet z farszem pieczarkowym (1szt.) – 200kcal    Piersi z kurczaka (1/2=125g) – 125kcal    Surówka z pekińskiej z pomidorami (1/3 porcji) – 50kcal    Cały obiad: 375kcal Krokiet z mięsem (1szt.) – 140kcal    Makaron (35g) – 120kcal Pasztet dyniowo-marchewkowy (1 porcja) – 50kcal    Leczo (1/3 porcji) – 65kcal    Cały obiad: 375kcal            Piersi z kurczaka (1/2=125g) – 125kcal    Kasza gryczana (1/3 woreczka) – 120kcal    Serek wiejski (100g) – 100kcal    Dynia w porach (1/2 porcji) – 70kcal    Cały obiad: 415kcal               Gulasz z marchewką i pieczarkami (1/2 porcji) – 185kcal    Ryż biały (1/3 woreczka) – 120kcal    Kotlet marchewkowy (1szt.) – 45kcal Kotlet selerowy (1szt.) – 45kcal    Surówka z pekińskiej z pomidorami (1/3 porcji) – 50kcal    Cały obiad: 445kcal Makaron (50g) – 175kcal    Piersi z kurczaka (1/2=125g) – 125kcal    Gulasz warzywny (marchewka, ziemniak, cebula) – 100kcal    Cały obiad: 400kcal                    Gołąbki tradycyjne z farszem mięsnym (2szt.) – 220kcal    Sos pomidorowy (1/3 sosu) – 35kcal    Kapusta kiszona surowa (150g) – 20kcal Sałatka por z jajkiem (1/2 porcji) – 80kcal    Cały obiad: 355kcal               Kotlety mielone z białym serem (2szt.) – 110kcal    Ryż w kurkumie (1/3 woreczka) – 120kcal    Gotowane brokuły, kalafior, pomidory – 50kcal    Kapusta biała z buraczkami (1/2 porcji) – 105kcal    Cały obiad: 385kcal Ryba po grecku (1 porcja) z pstrągiem wędzonym (50g) – 70kcal Kasza gryczana (1/3 woreczka) – 120kcal    Sałatka brukselka z pomidorami (1/2 porcji) – 80kcal    Twarożek z pomidorami (1/3 porcji) – 120kcal    Cały obiad: 390kcal             Piersi z kurczaka (1/2=125g) – 125kcal    Kasza jęczmienna (1/3 woreczka) – 120kcal    Leczo (1/3 porcji) – 65kcal    Surówka z białej kapusty z pomidorem i marchewką (1/4 porcji) – 45kcal    Cały obiad: 355kcal             Jajka sadzone (2szt.) – 180kcal Ryż biały (1/3 woreczka) – 120kcal    Kapusta biała z buraczkami (1/2 porcji) – 105kcal    Cały obiad: 405kcal Pulpety w sosie brokułowym (7szt.) – 200kcal    Kotlet marchewkowy (1szt.) – 45kcal    Kotlet selerowy (1szt.) – 45kcal Kotlet z buraczków (1szt.) – 45kcal    Kasza gryczana (1/3 woreczka) – 120kcal    Cały obiad: 455kcal              Kotlety rybne (2szt.) – 90kcal     Kasza gryczana (1/3 woreczka) – 120kcal    Jajko sadzone (1szt.) – 90kcal    Surówka z białej rzodkiewki i marchewki (1/2 porcji) – 35kcal    Surówka z pekińskiej z pomidorami (1/3 porcji) – 50kcal    Cały obiad: 385kcal            Kasza kuskus (50g) – 120kcal    Serek wiejski (100g) – 100kcal    Sałatka brukselka z cebulką (1/2 porcji) – 80kcal    Kapusta biała z buraczkami (1/2 porcji) – 105kcal Cały obiad: 405kcal             Piersi z kurczaka w wiórkach kokosowych (1/2 porcji) – 170kcal    Kasza gryczana (1/3 woreczka) – 120kcal    Muszle makaronowe faszerowany (5szt.) – 100kcal    Brokuły gotowane (kilka różyczek) – 30kcal    Surówka z białej kapusty z pomidorem i marchewką (1/4 porcji) – 45kcal Cały obiad: 465kcal             Piersi z kurczaka (1/2=125g) – 125kcal    Ryż w kurkumie (1/3 woreczka) – 120kcal    Kotlety selerowe (2szt.) – 90kcal    Surówka z białej kapusty z pomidorem i marchewką (1/4 porcji) – 45kcal    Cały obiad: 380kcal             Gołąbki tradycyjne z farszem mięsnym (2szt.) – 220kcal    Sos pomidorowy (1/3 sosu) – 35kcal    Cały obiad: 255kcal                  Krokiety z farszem mięsnym (2szt.) – 280kcal    Sałatka brokuły, kalafior, pomidor (1/2 porcji) – 90kcal    Cały obiad: 370kcal                   Kasza jęczmienna (1/3 woreczka) – 120kcal    Twarożek z pomidorami (1/2 porcji) – 120kcal    Sałatka brukselka z fasolką szparagową (1/2 porcji) – 75kcal    Surówka z kiszonej kapusty (1/2 porcji) – 65kcal Cały obiad: 380kcal           Omlet z farszem warzywnym pomidorowym (1szt.) – 200kcal    Brokuły gotowane (kilka różyczek) – 30kcal    Sałatka brukselka z cebulką (1/2 porcji) – 80kcal    Surówka biała rzodkiew z jabłkiem (1/2 porcji) – 50kcal    Cały obiad: 360kcal           Kotlety mielone z białym serem (3szt.) – 165kcal    Sałatka jarzynowa (1/4 porcji) – 165kcal    Sałatka z cukinii i pomidorów ze słoika (100g) – 50kcal    Cały obiad: 380kcal             Cukinia faszerowana mięsem (2szt.) – 160kcal    Ziemniaczki pieczone (1/2 porcji) – 150kcal    Surówka z pekińskiej z pomidorami (1/3 porcji) – 50kcal    Cały obiad: 360kcal               Filet rybny w przyprawach (1szt.=150g) – 150kcal    Makaron z brokułami (1/3 porcji) – 165kcal    Marchewka glazurowana (1/2 porcji) – 100kcal    Cały obiad: 415kcal              Kasza perłowa z fasolkami w trzech kolorach (1/3 porcji) – 155kcal    Filet rybny w przyprawach (1szt.=150g) – 150kcal    Surówka z białej kapusty z pomidorem i marchewką (1/2 porcji) – 90kcal    Cały obiad: 395kcal              Mam nadzieję, że już wszystko wyjaśniłam i każdy będzie mógł sam komponować swój posiłek, stosując się do zasad opisanych powyżej. Życzę smacznego! 