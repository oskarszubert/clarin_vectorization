Składniki:  kapusta włoska (500g) 2 cebule (100g) kasza jaglana (100g) 1 łyżka bułki tartej (20g) przyprawy  (sól, pieprz, kminek, zioła prowansalskie)            Przygotowanie:  Kaszę przepłukujemy zimną wodą, następnie gotujemy zgodnie z przepisem na opakowaniu (1szklanka kaszy do 2 szklanek wody). Najlepiej pod koniec gotowania wyłączyć, przykryć i zostawić, wtedy wchłonie całą wodę. Kapustę włoską kroimy, nie za drobno, wrzucamy ją na ok. 5 minut do wrzątku i gotujemy. Następnie odsądzamy na sitku nadmiar wody. Cebulę kroimy w kosteczkę i podsmażamy. Wszystkie składniki, czyli kaszę, kapustę i cebulę przyprawiamy i mieszamy dokładnie, powinna wyjść zwarta lekko klejąca kula, z której formujemy kotlety, obsypujemy je bułką tartą i smażymy z dwóch stron, aż się przyrumienią. Z podanych proporcji wychodzi 12 kotletów.   Wartość energetyczna całej masy na kotlety kapuściane – 635kcal  Wartość energetyczna 1 kotleta kapuścianego z kaszą jaglaną – 50kcal 