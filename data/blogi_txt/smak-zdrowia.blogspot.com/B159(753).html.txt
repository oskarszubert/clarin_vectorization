Składniki: mango (300g) woda (150ml) 1 białko (40g) Przygotowanie: Do miski wrzucamy obrane mango, bez skórki i pestki (300g) i dolewamy wodę. Dojrzałe mango jest dość słodkie, dlatego dolewamy wodę, żeby nasz sorbet nie był zbyt słodki – takie oszustwo kaloryczne. Owoce z wodą miksujemy blenderem (lub w kielichu do koktajli) na gładką masę i wstawiamy do zamrażarki. Po około 3 godzinach wyciągamy i dokładnie jeszcze raz miksujemy blenderem, żeby pozbyć się kryształków lodu. Następnie dalej mrozimy. Po kolejnej godzinie wyciągamy, białko miksujemy do momentu, aż się spieni i zrobi białe (nie ubijamy sztywnej piany, ma być w postaci lejącej) i dodajemy je do owoców. Całość mieszamy łyżką. Gotowy sorbet przekładamy do pojemnika i mrozimy. Białko – dodajemy je po to, żeby sorbet nie był twardy jak kamień. Po wyciągnięciu z zamrażarki wystarczy 5-10 minut, żeby odtajał i przy użyciu łyżki do lodów, wcześniej zamoczonej we wrzątku, można go nakładać do salaterek. Wartość energetyczna całego sorbetu – 200kcal Wartość energetyczna 100g sorbetu z mango – 45kcal/100g 