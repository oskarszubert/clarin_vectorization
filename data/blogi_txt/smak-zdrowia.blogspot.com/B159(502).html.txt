Składniki: czerwona soczewica sucha (200g) ziemniaki (500g) 2 duże cebule (200g) 2 jajka (120g) przyprawy (sól, pieprz, gałka muszkatołowa)             Przygotowanie: Soczewicę gotujemy zgodnie z wytycznymi na opakowaniu. Odcedzamy i zostawiamy do przestygnięcia. Ziemniaki gotujemy w mundurkach na półtwardo. Najlepiej, żeby były dość twarde, ale już podgotowane, wtedy nie puszczą soków. Cebulę kroimy w kostkę i podsmażamy na patelni. Po przestudzeniu cebulę miksujemy blenderem z surowymi jajkami. Przestudzone ziemniaki obieramy ze skórki i trzemy na tarce o dużych oczkach, dodajemy ugotowaną soczewicę. Całości zalewamy zmiksowaną cebulą z jajkami, przyprawiamy i dokładnie mieszamy ręcznie. Masę przekładamy do keksówki o wymiarach 25x10cm i posypujemy dowolnymi przyprawami. Pieczemy w temperaturze 180st. ok. 50minut. Po przestygnięciu pasztet wkładamy do lodówki i kroimy dopiero po kilku godzinach, jak będzie mocno schłodzony. Z podanych proporcji wychodzi 14 kawałków o grubości 1,5cm. Wartość energetyczna całego pasztetu ziemniaczanego z soczewicą – 1285kcal Wartość energetyczna 1 porcji (1/14 pasztetu) – 90kcal 