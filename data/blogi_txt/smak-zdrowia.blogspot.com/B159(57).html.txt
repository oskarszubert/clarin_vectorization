Składniki na zaczyn:  5 łyżek zakwasu (50g)  ciepła woda (120ml) mąka pszenna (180g)   Składniki na bułki:  mąka pszenna (300g) mąka żytnia (50g)  ciepła woda (160ml)  1 łyżeczka soli  drożdże (20g)  zaczyn  jajko do posmarowania  posypki (ziarna, mak, sezam)    Przygotowanie:   Dzień wcześniej przygotowujemy zaczyn. Do miski dajemy gotowy zakwas, ciepłą wodę i mąkę pszenną, mieszamy dokładnie, przykrywamy ściereczką i odstawiamy na minimum 12 godzin w ciepłe miejsce.     Po upływie tego czasu przygotowujemy ciasto właściwe do pieczenia bułek. W ciepłej wodzie rozpuszczamy drożdże, dolewamy to do zaczynu i dokładnie mieszamy. Następnie wsypujemy oba rodzaje mąki i sól. Wyrabiamy ciasto najlepiej ręcznie. Zostawiamy na godzinę do wyrośnięcia, po czym wyciągamy ciasto, rozciągamy, kilka razy ugniatamy i pozostawiamy na kolejną godzinę do wyrośnięcia. Następnie wyciągamy, dzielimy na 12 części i formujemy bułeczki, układamy na blaszce na papierze do pieczenia. Zostawiamy bułki pod przykryciem jeszcze na około 45 minut do wyrośnięcia, po czym smarujemy roztrzepanym jajkiem i posypujemy ziarnami (opcjonalnie). Pieczemy w temperaturze ok. 230st. przez 15 minut, aż się przyrumienią. Z podanych proporcji wychodzi 12szt dużych bułek.      Wartość energetyczna całego ciasta na bułeczki – 2015kcal Wartość energetyczna 1 bułeczki – 165kcal 