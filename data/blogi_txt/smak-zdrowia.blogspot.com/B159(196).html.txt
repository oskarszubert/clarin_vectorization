Gołąbki zawijane w liście młodej kapusty, to dobry sposób na wykorzystanie największych liści kapusty, które do surówek się nie nadają. Wielką zaletą jest to, że proces sparzania liści jest dużo szybszy i bezproblemowy.              Składniki: kasza gryczana sucha (100g) 1 duży seler (500g) 2 duże cebule (200g) natka pietruszki liście młodej kapusty (8szt) przyprawy (sól, pieprz, gałka muszkatołowa)            Przygotowanie: W dużym garnku gotujemy wodę z łyżeczką soli. Największe liście kapusty odrywamy i dokładnie myjemy, po czym wrzucamy na wrzątek i gotujemy 5 minut. Kiedy liście wystygną ścinamy twarde końcówki. Kaszę gryczaną gotujemy na sypko. Seler gotujemy, następnie trzemy na tarce na grubych oczkach. Cebulę kroimy w kostkę i dusimy na patelni pod przykryciem, aż będzie miękka. Wszystko wrzucamy do jednej miski, dodajemy posiekaną natkę pietruszki, przyprawiamy i dokładnie mieszamy. Sparzone liście młodej kapusty rozkładamy, nakładamy na nie równomiernie farsz i zawijamy. Gołąbki układamy w garnku lub naczyniu żaroodpornym i gotujemy lub zapiekamy w piekarniku, do momentu, aż kapusta będzie miękka. Ogólnie młode liście są bardziej delikatne i czas gotowania jest krótszy niż białej kapusty. Można też bezpośrednio podgrzewać na patelni. Wtedy podlewamy wodą i dusimy pod przykryciem około 15-20 minut. Z podanych proporcji wychodzi 8szt.    Wartość energetyczna całego farszu i kapusty – 650kcal Wartość energetyczna 1 gołąbka z kaszą gryczaną i selerem – 80kcal 