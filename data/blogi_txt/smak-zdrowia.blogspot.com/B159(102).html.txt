Przepis konkursowy, autor przepisu i zdjęcia: Michał Manikowski. Składniki na ciasto:  1 szklanka płatków owsianych  4 łyżki cukru / słodzik  3 żółtka  łyżka masła  pół łyżeczki proszku do pieczenia  1/4 szklanki wody   Składniki na masę kokosową:  2 szklanki wiórków kokosowych - 120g  1/2 szklanki cukru - 100g / słodzik  białko po żółtkach  łyżka skrobi kukurydzianej / ziemniaczanej  łyżka ekstraktu waniliowego   dodatkowo:  250g marmolady / dżemu niskosłodzonego        Przygotowanie: Wszystkie składniki mieszamy razem, jeżeli używamy słodziku rozkruszamy go na proszek. Wykładamy ciastem blachę, nie musi przylegać do brzegów. Polecam użyć papieru do pieczenia, na jednym kawałku położyć ciasto, przykryć drugim i przewałkować na grubość około pół centymetra. Całość wkładamy do piekarnika rozgrzanego do 180-200 stopni na 15-20 min, aż brzegi zaczną się lekko rumienić (ciasto po wyjęciu nie będzie suche, ale zachowa wilgoć). Gdy ciasto jest w piekarniku przygotowujemy masę kokosową. Białka miksujemy na pianę, a następnie stopniowo dodajemy kolejne składniki. Smarujemy ciasto marmoladą/dżemem na ciepłym cieście, dzięki czemu łatwiej się rozprowadza. Na wierzch nakładamy masę kokosową i lekko ją dociskamy by wygładzić powierzchnię. Całość wkładamy ponownie do piekarnika na 25-30 minut. Po lekkim przestygnięciu kroimy ostrym nożem i gotowe! Smacznego i pozdrawiam! 