Składniki na biszkopt: 2 jajka (120g)1 łyżeczka cukru (5g)1 łyżka mąki pełnoziarnistej (15g)1 łyżeczka proszku do pieczenia Składniki na nadzienie rolady: 1 jabłko (150g)1 łyżeczka cukru (5g)1 łyżeczka cynamonuwoda (100ml)żelatyna (10g) Składniki na masę malinową: sok malinowo-rabarbarowy Garden (1,5l)jogurt naturalny (400g)przyprawa do grzańca malinowa z kardamonemżelatyna (40g)maliny (100g)    Przygotowanie: Ślimaczki Białka ubijamy na sztywną pianę, dodajemy łyżeczkę cukru i żółtka, ciągle miksując. Następnie delikatnie dodajemy łyżkę mąki zmieszaną z proszkiem do pieczenia. Blaszkę o wymiarach 25x15cm wykładamy papierem do pieczenia i nakładamy masę biszkoptową. Pieczemy w temperaturze 180st ok. 10 minut. Nadzienie rolady, to mus jabłkowy. Jabłko obieramy, kroimy na cząstki i gotujemy w odrobinie wody z łyżeczką cukru (chyba, że jabłko słodkie, to cukier możemy pominąć). Gdy już nam się rozgotuje i ostygnie miksujemy blenderem na jednolitą masę. W gorącej wodzie rozpuszczamy żelatynę i dodajemy ją do musu, ciągle miksując. Czekamy, aż mus ostygnie i lekko tężejący cienko rozsmarowujemy na biszkopcie i posypujemy całość cynamonem. Roladę zwijamy, owijamy ciasno folią spożywczą i wstawiamy na 10 minut do zamrażarki. Następnie kroimy w plasterki ok. 1cm grubości. Masa malinowa Do garnka wlewamy 1/2l soku malinowego, wsypujemy 10g żelatyny i podgrzewamy lekko, żeby żelatyna się rozpuściła. Odstawiamy galaretkę do ostygnięcia.   Do drugiego garnka wlewamy 1l soku malinowego, wsypujemy 30g żelatyny i postępujemy jak wyżej. Jak ostygnie dodajemy do środka jogurt naturalny i przyprawę malinową z kardamonem (nie jest to konieczne, ale nadaje bardzo fajnego aromatu i smaku). Masę zostawiamy do ostygnięcia. Przygotowanie torcika Tortownicę o średnicy 20cm wykładamy folią spożywczą i na dno układamy ślimaczki biszkoptowe i część malin. Dno będzie naszym ozdobnym wierzchem, więc maliny będą stanowiły dodatkową dekorację. Ślimaczki zalewamy lekko tężejącą galaretką malinową. Wstawiamy ciasto do zamrażarki na 5-10 minut, żeby galaretka zastygła. Następnie wylewamy całą masę malinowo-jogurtową. Jeśli chcemy wzorki z galaretki, to naprzemiennie wylewamy trochę jogurtowej, trochę galaretki, która nam zostanie z pierwszej warstwy. W trakcie też wrzucamy od czasu do czasu maliny. Powinny też Wam zostać ślimaczki, więc dodatkowo można je ułożyć po bokach dla dekoracji. Gotowy torcik wstawiamy na kilka godzin do lodówki, a najlepiej na całą noc dla pewności. Jak nam porządnie stężeje, to przekładamy go na tortownicę odwracając do góry dnem, zdejmujemy folię i torcik z dekoracją ślimaczkową gotowy! Pomysł ślimaczków od Niki - dziękuję za inspirację. Wartość energetyczna całego torcika – 900kcal Wartość energetyczna 1 porcji (1/12 torcika) – 75kcal 