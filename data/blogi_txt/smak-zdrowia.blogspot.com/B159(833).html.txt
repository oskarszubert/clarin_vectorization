Składniki na naleśniki:  mleko (250ml)  woda (350ml)  1 jajko (60g)  mąka pszenna (150g)  ½ łyżeczki soli        Składniki na farsz:  świeży szpinak (500g)  2 duże cebule (200g)  ser mozzarella (125g)  puszka pomidorów (400g)  1-2 ząbki czosnku koperek             Przygotowanie naleśników:  Wszystkie składniki miksujemy. Patelnię rozgrzewamy i zmniejszamy ogień na mały. Ciasto na patelnię (16cm) nalewamy powoli i cienką warstwę. Z podanych proporcji wychodzi 18szt cienkich małych naleśników. Takie właśnie użyłam do tego przepisu. Z dużej patelni 24cm wychodzi 12szt.            Wartość energetyczna całego ciasta naleśnikowego – 800kcal Wartość energetyczna 1 naleśnika 16cm – 45kcal Wartość energetyczna 1 naleśnika 24cm – 65kcal    Przygotowanie farszu:  Szpinak wrzucamy na 1-2 minuty do posolonego wrzątku, po czym odsączamy na sicie. Cebule kroimy w kostkę, czosnek przeciskamy przez praskę, wszystko wrzucamy na patelnię, przyprawiamy i dusimy pod przykryciem, aż cebula zmięknie, a nadmiar wody odparuje. W misce mieszamy szpinak z cebulą, a po przestygnięciu dodajemy startą na grubych oczkach mozzarellę. Następnie dodajemy 2/3 puszki pomidorów, bez soku (w sezonie używamy świeżych). Farsz przyprawiamy i dokładnie mieszamy. Do pozostałych pomidorów dodajemy ząbek czosnku, przyprawy i posiekany koperek.   Farszu starcza na połowę naleśników (9szt) – rozkładamy je na blacie, równo dzielimy farsz i składamy na trójkąty. Gotowe naleśniki układamy na blaszce, na papierze do pieczenia, w formie silikonowej lub w naczyniu żaroodpornym, ale nie warstwowo. Zapiekamy w temperaturze 200st. około 15 minut, najlepiej od razu przypiec z góry. Po wyciągnięciu z piekarnika na wierzch każdego dodajemy łyżeczkę przyprawionych pomidorów wraz z pozostałym sokiem. Z podanych proporcji wychodzi 9szt małych lub 6szt dużych naleśników.       Wartość energetyczna całego farszu wraz z sosem pomidorowym – 565kcal Wartość energetyczna 1 gotowego naleśnika (16cm) z farszem – 110kcal Wartość energetyczna 1 gotowego naleśnika (24cm) z farszem – 160kcal 