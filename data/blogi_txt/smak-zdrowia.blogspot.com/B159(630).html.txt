Składniki: 4 jajka (240g) 2 wędzone obrane makrele (300g) papryka konserwowa (300g) 2 łyżki jogurtu naturalnego (50g) przyprawy   (sól, pieprz, papryka słodka) Przygotowanie: Przygotowujemy farsz. Rybę obieramy z ości, po obraniu powinno jej być ok. 300g. Dodajemy jogurt i miksujemy blenderem na pastę. Dodajemy pokrojoną w kostkę paprykę konserwową i przyprawiamy. Dokładnie mieszamy pastę rybną i odstawiamy do lodówki. Białka oddzielamy od żółtek, ubijamy na sztywną pianę, dodajemy żółtka i przyprawy. Jajeczną pianę wylewamy na blaszkę wyłożoną papierem do pieczenia. Z tych proporcji była to największa blacha, ale z każdej strony zostało mi ok. 10cm miejsca. Pieczemy w 200st. ok. 10 minut, aż jajka się zetną i lekko zaczną odchodzić bokami od papieru. Nie można za długo piec, bo wtedy zrobią się suche i rolada popęka. Wyciągamy placek jajeczny z piekarnika, nakładamy cienko pastę z makreli i zawijamy całość na ciepło w roladę. Owijamy folią spożywczą i wstawiamy na kilka godzin do lodówki. Z podanych proporcji wychodzi 30 plasterków o grubości ok. 1cm.    Wartość energetyczna całej rolady paprykowej z wędzoną makrelą – 1150kcal Wartość energetyczna 1 plasterka (1/30 rolady) – 40kcal 