Składniki:  komosa ryżowa suche ziarna (100g)  1 pomidor (150g) 3-4 ogórki kiszone (200g)  zielona pietruszka  przyprawy (sól, pieprz)               Przygotowanie:  Odmierzoną ilość ziaren wsypujemy na sitko i przemywamy gorącą wodą. Dzięki temu po ugotowaniu komosa nie będzie miała gorzkiego posmaku. Następnie gotujemy, tak jak kasze czy ryże, w proporcji 1 szklanka komosy i 2 szklanki wody. Do wody można dodać odrobinę soli i podczas gotowania co jakiś czas trzeba zamieszać, żeby nie przywarła nam do dna. Po wchłonięciu przez ziarna około ¾ płynu ściągamy garnek z gazu, przykrywamy pokrywką i ostawiamy na jakiś czas, żeby ziarna wchłonęły resztę wody.   Po przestudzeniu komosy dodajemy do niej dowolne warzywa, w przypadku tej propozycji pokrojonego świeżego pomidora, pokrojone ogórki kiszone i posiekaną zieleninę. To danie można jeść zarówno na ciepło jak i na zimno w postaci sałatki.   Dodatki do komosy dowolne, można dodawać gotowe mieszanki warzywne, warzywa strączkowe, kukurydzę, groszek. Mogę potwierdzić, że smakuje bardzo dobrze we wszystkich wariantach i połączeniach z warzywami.     Wartość energetyczna całej komosy z warzywami – 400kcal Wartość energetyczna 1 porcji (1/3 komosy z warzywami) – 135kcal Komosa ryżowa, inaczej quinoa, zawiera bardzo dużo białka o wysokiej wartości, co stawia ją na wysokiej pozycji w diecie wegetariańskiej. Jest polecana także w diecie bezglutenowej. Cechuje się zawartością wielu cennych minerałów i mikroelementów oraz witamin B1, B2 i E. Ziarna komosy zawierają więcej tłuszczu niż kasze i ryże, ale tego dobrego tłuszczu, głównie omega-3. Kaloryczność suchych ziaren quinoa to 335kcal/100g.        W kuchni ma wszechstronne zastosowanie, bo można ją podawać zarówno w wersji na słono, jako zamiennik kaszy i ryżu,  jak i na słodko w deserach owocowych i jogurtach.   Komosa ryżowa dostępna jest w sklepach ze zdrową żywnością, np. w sklepie Dorbio. Można też ją spotkać w niektórych dużych sklepach i marketach. 