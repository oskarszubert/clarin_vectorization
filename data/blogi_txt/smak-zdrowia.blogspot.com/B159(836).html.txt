Składniki: ½ opakowania surimi (125g) ¼ główki małej kapusty (500g) 1 duża cebula (100g) kasza manna (30g) 2 jajka (120g) makaron pełnoziarnisty rurki (100g) ½ brokuła (250g) jogurt naturalny (100g)  przyprawy (sól, pieprz, czosnek) Przygotowanie: Liście kapusty wrzucamy na wrzątek i obgotowujemy kilka minut, wyciągamy z wody i mielimy blenderem na drobne kawałki, lub jak ktoś woli na gładką masę. Do ostudzonej kapusty dodajemy jedno rozmącone surowe jajko, kaszę mannę, przyprawiamy i dokładnie mieszamy. Odstawiamy masę kapuścianą na 15 minut, żeby kasza manna wchłonęła nadmiar wilgoci. Brokuły dzielimy na różyczki i gotujemy w osolonej wodzie kilka minut, tak żeby były lekko obgotowane, ale niezbyt miękkie. Makaron gotujemy na półtwardo. Cebulę kroimy w kosteczkę lub w paseczki. Drugie surowe jajko wybijamy do miski, dodajemy jogurt naturalny, przyprawy i ubijamy mikserem, aż będzie puszyste.  Blaszkę o wymiarach 30x15cm wykładamy papierem do pieczenia. Na dno układamy rozwinięte płaty z 4szt. paluszków krabowych. Następnie nakładamy połowę masy kapuścianej. Na kapustę układamy rurki makaronowe i posypujemy przyprawami. Przykrywamy je drugą połową masy kapuścianej. Na kapustę wrzucamy cebulę i drugą warstwę rozwiniętych paluszków krabowych. Na wierzchu układamy ugotowane różyczki brokuła, posypujemy przyprawami i zalewamy jajkiem z jogurtem. Zapiekankę pieczemy w temperaturze 180st. ok. 30 minut.          Wartość energetyczna całej zapiekanki – 1050kcal Wartość energetyczna 1 porcji (1/3 zapiekanki) – 350kcal 