Jakby ktoś nie wiedział ile dać soli, żeby były to ogórki małosolne, a nie zbyt solne podpowiadam, że 1 łyżka soli na 1l wody jest taka akurat. A czy wolicie mniej lub bardziej słone, to już wedle uznania. Przedstawiam propozycję jako bardzo niskokaloryczny dodatek do kanapek i surówek. Składniki:  ogórki gruntowe  kwiat kopru  czosnek  2l wody  2 łyżki soli  1 kromka chleba razowego Przygotowanie:  W słoiku układamy naprzemiennie ogórki, koper, czosnek. Jak ktoś lubi pikantne można dodać chrzan. Zalewamy ciepłą wodą z 2 łyżkami soli. Na wierzchu kładziemy kromkę pieczywa razowego. Trudno mi powiedzieć, kiedy są gotowe, bo znam takich co jedzą po 24 godzinach nawet i mówią, że dobre. Ja wolę tak po 5 dniach od wstawienia, a im dłużej poleżą tym bardziej smakują jak kiszone. Wartość energetyczna 1kg ogórków małosolnych – 110kcal 