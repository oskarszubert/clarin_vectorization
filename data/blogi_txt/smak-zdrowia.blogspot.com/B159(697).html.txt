Składniki: 4 duże cukinie (2kg) cebula (1kg) zioła prowansalskie przyprawy (pieprz czarny mielony, czerwona papryka) Zalewa: 1 szklanka octu (0,25l) 4 szklanki wody (1l) 1 szklanka cukru (200g) 2 łyżki soli          Przygotowanie: Cukinię wydrążamy z pestek, jeśli jest to młoda cukinia, to możemy zostawić skórkę, jeśli stara to lepiej ją usunąć, bo będzie zbyt twarda. Cukinię kroimy w kostkę, cebulę w półplasterki. Przygotowujemy zalewę: do dużego garnka wlewamy wodę, ocet, wsypujemy cukier, sól, pieprz, czerwoną paprykę i dowolne przyprawy. Gotujemy ciągle mieszając łyżką i doprowadzamy do wrzenia. Następnie wrzucamy wszystkie warzywa i gotujemy aż do następnego zagotowania się zalewy – wtedy zdejmujemy z gazu, wsypujemy całe opakowanie ziół prowansalskich i mieszamy. Gorącą sałatkę wkładamy do słoików, zakręcamy i odwracamy słoiki do góry dnem. Przykrywamy kocem i zostawiamy na dobę. Zaletą tej sałatki jest to, że nie trzeba pasteryzować! 