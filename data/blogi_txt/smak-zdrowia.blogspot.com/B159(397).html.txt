Składniki na farsz: soczewica czerwona sucha (100g) szparagi (500g) przecier pomidorowy (50g) koperek przyprawy (sól, pieprz, papryka słodka) muszle makaronowe duże (20szt) Przygotowanie: Muszle makaronowe gotujemy zgodnie z przepisem na opakowaniu, następnie przelewamy zimną wodą, żeby się nie posklejały. Jedna muszla ma ok. 25kcal. Szparagi obieramy i wrzucamy na lekko osolony wrzątek, gotujemy do miękkości. Następnie odcinamy główki, a całą resztę szparagów kroimy na plasterki. Soczewicę czerwoną gotujemy w proporcji 1:2, po ugotowaniu ewentualny nadmiar wody odsączamy na sicie. Do miski wrzucamy ugotowaną soczewicę, pokrojone szparagi, posiekany koperek i przecier pomidorowy. Całość doprawiamy i mieszamy. Gotowym farszem nadziewamy ugotowane muszle, a na wierzch każdej kładziemy odcięte główki szparagów. Z podanych proporcji wychodzi 20szt.    Wartość energetyczna całego farszu z soczewicą i szparagami – 490kcal Wartość energetyczna 1 gotowej muszli z nadzieniem – 50kcal 