Składniki: marchew (250g) szparagi (500g) makaron pełnoziarnisty suchy (100g) mleko (100ml) 1 łyżeczka skrobi ziemniaczanej (10g) przyprawy (sól, pieprz, gałka muszkatołowa) Przygotowanie: Makaron gotujemy z godnie z przepisem na opakowaniu. Marchew obieramy i trzemy na tarce na grubych oczkach, gotujemy lub dusimy na patelni pod przykryciem, po czym odsączamy na sicie. Szparagi obieramy i wrzucamy na lekko osolony wrzątek, gotujemy do miękkości. Następnie przekrawamy je w połowie długości. Do osobnego naczynia wlewamy zimne mleko, łyżeczkę skrobi ziemniaczanej, dokładnie mieszamy. Następnie wrzucamy dolne części szparagów i miksujemy na gładką masę. Przelewamy masę do rondla i doprowadzamy do wrzenia, wtedy sos się zagęści. Górne części szparagów kroimy na 2-3 części. Do garnka wrzucamy ugotowany makaron, marchewkę oraz pokrojone części szparagów. Całość doprawiamy, mieszamy i podgrzewamy. Nakładamy na talerz i polewamy ciepłym sosem mleczno- szparagowym.   Wartość energetyczna całego makaronu z sosem szparagowym – 550kcal Wartość energetyczna 1 porcji (1/2 makaronu) – 275kcal 