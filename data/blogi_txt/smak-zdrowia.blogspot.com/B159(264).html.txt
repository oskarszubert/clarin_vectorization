Ciasto na spód: woda (50ml) mąka pszenna pełnoziarnista (130g) drożdże (15g) olej rzepakowy (10ml) przyprawy (sól, zioła prowansalskie, pieprz, chili)        Składniki na farsz: ziemniaki (300g) 2 jajka (120g) serek typu kanapkowy (150g) 1 duży por (250g) olej rzepakowy (10ml) przyprawy (sól, pieprz, chili, przyprawa do ziemniaków)         Przygotowanie: W ciepłej wodzie rozpuszczamy drożdże, dodajemy mąkę, odrobinę soli, przyprawy i zagniatamy ciasto. Pod koniec wyrabiania dodajemy olej rzepakowy, ciasto powinno nam wtedy ładnie odchodzić od dłoni. Przykrywamy ciasto ściereczką i odstawiamy na około 45 minut do wyrośnięcia. Po tym czasie wyklejamy nim dno i boki tortownicy o średnicy 24cm. Boki wystarczy wykleić do 2/3 wysokości blaszki. Ciasto zostawiamy na 30 minut do wyrośnięcia. Ziemniaki gotujemy w mundurkach, następnie obieramy i kroimy na cząstki, jeśli mamy małe ziemniaki wystarczy pokroić na ćwiartki. Pora kroimy w drobne paseczki, wrzucamy na patelnię, przyprawiamy i podsmażamy na oleju, aż zmięknie. Żółtka oddzielamy od białek, dodajemy do nich serek kanapkowy (o kaloryczności około 155kcal/100g) i dokładnie miksujemy. Dodajemy podsmażonego pora i mieszamy. W osobnym naczyniu ubijamy białka na sztywną pianę.       Piekarnik nagrzewamy do 180st, wkładamy tortownicę z drożdżowym spodem i podpiekamy około 10-15 minut. Następnie wyciągamy, na dnie układamy ziemniaki. Do pora z żółtkami dodajemy ubite na sztywną pianę białka i delikatnie mieszamy, po czym wylewamy masę jajeczno- porową na warstwę ziemniaków. Pieczemy jeszcze około 30 minut, aż wierzch zapiekanki lekko się przyrumieni.    Wartość energetyczna całego kiszu ziemniaczano-porowego – 1390kcal Wartość energetyczna 1 porcji (1/4 kiszu) – 350kcal 