Składniki: makaron suchy (100g) ½ brokuła (250g) 1 duża cebula (100g) 1 papryka żółta (100g) natka pietruszki 1 łyżka octu winnego oliwa z oliwek (10ml) przyprawy (sól, pieprz, chili) Przygotowanie: Brokuł dzielimy na mniejsze różyczki, gotujemy aż lekko zmięknie. Pilnujemy, żeby nie był zbyt miękki – wtedy sałatka zachowa lepszy wygląd. Po przestudzeniu każdą różyczkę kroimy na mniejsze kawałki. Makaron gotujemy zgodnie z przepisem na opakowaniu, następnie odcedzamy i przelewamy zimną wodą, żeby się nie posklejał. Do miski wlewamy olej, ocet winny, dodajemy posiekaną natkę pietruszki i przyprawy. Dorzucamy przestudzony makaron i wszystko dokładnie mieszamy, wtedy będzie pewność, że makaron się nie poskleja. Do makaronu dodajemy brokuły, pokrojoną w kostkę cebulę i paprykę. Całość dokładnie mieszamy i wstawiamy na co najmniej godzinę do lodówki.    Wartość energetyczna całej sałatki brokułowej z makaronem – 580kcal Wartość energetyczna 1 porcji (1/3 sałatki) – 195kcal 