Składniki:  owoce nasturcji  przyprawy (goździki, ziele angielskie, pieprz czarny)   Zalewa:  ½ szklanki octu (0,1l) 2 szklanki wody (0,5l) ½ szklanki cukru (100g)  2 łyżeczki soli Przygotowanie:  Do zrobienia tych podrobionych kaparów zrywamy zielone owoce nasturcji, które wrzucamy na wrzątek z łyżeczką soli i gotujemy 5 minut. Nasturcje wyciągamy z wody i wrzucamy do słoiczków. Najlepiej małych, takie są najbardziej ekonomiczne w użyciu.   Przygotowujemy zalewę: do dużego garnka wlewamy wodę, ocet, wsypujemy cukier i sól i gotujemy ciągle mieszając łyżką. Jak cukier się rozpuści zdejmujemy zalewę z ognia i zalewamy nią słoiki.   Słoiki zakręcamy i pasteryzujemy w garnku, zalane wodą do 2/3 wysokości przez 15 minut.   Uprawa nasturcji nie jest skomplikowana.  Wysiewa się ją na przełomie kwietnia i maja prosto do gruntu. Dość  szybko kiełkuje, po 2 tygodniach coś tam już widać, kwitnie od czerwca  do jesieni. Dojrzałe owoce (tylko zielone) zbiera się w sierpniu i wrześniu. 