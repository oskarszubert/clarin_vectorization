Według Centrum Badania Opinii Społecznej aż 70% Polaków jeździ na rowerze, z czego 22% robi to regularnie. 74% osób wykorzystuje rower do jazdy rekreacyjnej, 50% jako środka komunikacji, 32% Polaków jeździ rowerem dla zdrowia, a 5% wyczynowo. Rower cieszy się większą popularnością na wsi, wśród ludzi młodych i nieco częściej wybierają go mężczyźni. 64% badanych nie czuje się bezpiecznie jeżdżąc rowerem po polskich drogach i ulicach. Tylko 38% jeżdżących rowerem jest zadowolona z infrastruktury rowerowej w najbliższej okolicy. Cytując za CBOS-em:”Jakie są największe bolączki rowerzystów? Zdaniem dwóch trzecich respondentów(67%) największą jest brak ścieżek, dróg lub specjalnie wyznaczonych pasów rowerowych. Sporym problemem jest zagrożenie ze strony kierowców(62%) oraz brak szerokiego pobocza przy dogach(61%). Życia rowerzystom nie ułatwia zły stan dróg oraz ścieżek rowerowych(...) (48%). Dokuczliwy jest też brak bezpiecznych miejsc do pozostawienia rowerów(42%) i częste kradzieże(41%). Rzadziej rowerzystom przeszkadzają piesi wchodzący na ścieżkę(36%) oraz niebezpieczna jazda innych rowerzystów(17%).” Dlaczego rower? A dlaczego nie? Jak każda aktywność fizyczna ma swoje plusy i minusy, ale korzyści jest na tyle dużo, że wady jazdy na rowerze zanikają na ich tle.   „+” Plusy   poprawia pracę układu krążenia, oddechowego i kostno - mięśniowegowzmacnia i rzeźbi mięśnie nóg, pośladków i brzuchapozwala w bardzo efektywny sposób spalić kalorie (średnio 600 kcal przy prędkości 20 km/h), a zatem może poprawić naszą sylwetkęodciąża kręgosłup dostarcza przyjemności, pięknych widoków, dreszczyku emocji, świeżego powietrza (o ile odbywa się gdzieś z dala od miasta)umożliwia często szybszy dojazd do pracy, a wybierając ten środek lokomocji przyczyniamy się do poprawy naszego środowiska (mniejszy hałas, mniejsze zanieczyszczenia, mniej miejsc przeznaczonych na parkingi, mniejsze korki)można go uprawiać przez cały rokrower stacjonarny daje możliwość dobrej zabawy i kontroli postępówpoprawia działanie układu odpornościowego organizmuświetny sposób na redukcję poziomu stresu i poprawę samopoczuciajest przyrządem do ćwiczeń prawie dla każdego  „-” Minusy  kontuzje, które wynikają zazwyczaj przez złe obuwie, złe ustawienie siodełka, źle wyregulowany sprzęt oraz upadki i przetrenowanieprzeciwwskazaniem do jazdy są problemy z błędnikiem, odpowiadający za utrzymanie równowagi  Błędy w jeździe rowerem: -        zbyt nisko ustawione siodełko może zniszczyć chrząstkę kolan lub doprowadzić do zapalenia ścięgna rzepki, podobnie jak ustawienie stóp w inny sposób niż opieranie się śródstopia na środku pedału -        zapalenie ścięgna Achillesa to z kolei kontuzja wynikają ze zbyt wysoko ustawionego siodełka lub nieodpowiednia rozgrzewka - złamanie kości obojczyka – wynika najczęściej z upadku - ból dolnego odcinka pleców, który powodowany jest pochyloną sylwetką, można go zniwelować lub całkiem wykluczyć poprzez ćwiczenia wzmacniające wszystkie mięśnie tułowia -        ból szyi i okolic karku, który bierze się ze złego dopasowania wysokości kierownicy, pomóc w tym również mogą ćwiczenia wzmacniające -        ból goleni wywołany nierównomierną pracą mięśni z tyłu i przodu łydki -        drętwienie oraz ból stóp, najczęściej powodowany złym doborem obuwia    Wskazówki: - zanim ruszysz w trasę zapoznaj się z podstawowymi prawami i obowiązkami rowerzystów (nie ma ich wiele, a pomogą uniknąć nieporozumień, a nawet mandatu) -        przygotuj odpowiednio sprzęt – m.in. wysokość siodełka, wysokość kierownicy, dobrze działające przerzutki, nasmarowany łańcuch, dobrze napompowane koła, odpowiedni strój no i oczywiście odpowiedni sprzęt do terenu, w którym będziesz się poruszał -        zadbaj o bezpieczeństwo – kask to podstawa -        zaplanuj trasę według swoich możliwości – pamiętaj, że jadąc w jedną stronę musisz też jakoś później wrócić  Przy zakupie roweru najlepiej poradzić się eksperta ze sklepu. Zada nam wiele pytań (Gdzie chce Pan/Pani jeździć, jak długo, jak często, do czego ma rower służyć), ale też powinien wytłumaczyć prawidłową technikę. Przykładowo: Kolarka – nadaje się do szybkiej jazdy po szosie, Rower trekkingowy – do wypraw turystycznych po zróżnicowanej nawierzchni Góral – do jazdy po trudnym terenie i po wzniesieniach BMX – do skoków Pamiętajmy, że rozmiar ramy musi być dopasowane do naszego wzrostu, żeby np. nie jeździć z rękami wyciągniętymi do przodu. Siodełko – też powinno być ustawione pod nasze potrzeby, żeby pięta wyprostowanej nogi dotykała pedały będącego najbliżej ziemi.  Wszystkie sprawy dotyczące dobrania sprzętu i odpowiednich ustawień wyjaśni nam sprzedawca dobrego sklepu z rowerami.                  Ostatnio w Polsce coraz więcej zwolenników aktywności fizycznej uprawia spinning. Jest to rytmiczna jazda na rowerze stacjonarnym przy muzyce w tempie jakie nadaje instruktor. Intensywność treningu monitorowana jest  przez odpowiednie narzędzia zazwyczaj pulsometr i do pracy serca instruktor dopasowuje nam trening. Niektóre źródła podają, że intensywny godzinny spinning pozwoli spalić nawet 1000 kcal. Inne korzyści wymienione są już wcześniej. Zajęcia odbywają się najczęściej w grupie i powinny być urozmaicone przez co sprawia, że jest to aktywność dość atrakcyjna. A co jest potrzebne? Tak naprawdę niewiele. Strój do jazdy na rowerze (spodenki „kolarki”, rękawiczki, koszulka najlepiej termoaktywna), bidon oraz chęci by coś zmienić w życiu, ruszyć tyłek z kanapy i dotrzeć na salę.      A na koniec cytat z jednego z blogów: "Zrobiłam się strasznie leniwa, wszędzie bym tylko dojeżdżała rowerem"     (kochamrowery.pl) 