Makaron domowy własnej roboty, wykonany specjalnie na dzień babci – pomysł mojego synka, który dzielnie mi pomagał. Zrobiliśmy trzy rodzaje: żółty - zwykły pełnoziarnisty, czerwony – z dodatkiem słodkiej papryki, zielony – z dodatkiem szpinaku. Makaron zrobiliśmy przy użyciu maszynki, ale wcześniej, jak jej nie miałam, to wałkowałam ciasto cienko i kroiłam w paseczki nożem. Zapewniam, że też się da i też smakuje. Makaron pełnoziarnisty       Składniki: mąka pszenna pełnoziarnista (200g) 1 jajko (60g) woda (30ml) przyprawy (sól) Przygotowanie: Mąkę wsypujemy do miski, dodajemy przyprawy (na pewno łyżeczkę soli, a reszta według uznania). Wbijamy jajko i wlewamy letnią wodę. Wszystko zagniatamy na jednolitą gładką kulę. Wodę podaję orientacyjnie, w razie potrzeby można wlać jej więcej. Ciasto cienko wałkujemy i przy użycia maszynki lub noża robimy wstążki makaronowe.                               Makaron szpinakowy     Składniki: mąka pszenna pełnoziarnista (200g) 1 jajko (60g) szpinak (100g) przyprawy (sól, czosnek) Przygotowanie: Szpinak (ok. ¼ opakowania szpinaku rozdrobnionego) rozmrażamy i lekko odparowujemy z wody. Mąkę wsypujemy do miski, dodajemy sól i czosnek, reszta przypraw według uznania. Wbijamy jajko i dodajemy letni szpinak. Wszystko zagniatamy na jednolitą gładką kulę. W tej wersji makaronu nie dodajemy wody, szpinak jest na tyle wilgotny, że powinno to wystarczyć do zrobienia ciasta, ale w razie potrzeby można trochę wody dolać. Ciasto cienko wałkujemy i przy użycia maszynki lub noża robimy wstążki makaronowe.          Makaron z papryczką        Składniki: mąka pszenna pełnoziarnista (200g) 1 jajko (60g) woda (30ml) 1 łyżeczki słodkiej papryki przyprawy (sól, papryka słodka)  Przygotowanie: Mąkę wsypujemy do miski, dodajemy łyżeczkę soli i dwie łyżeczki papryki czerwonej, a reszta przypraw według uznania. Wbijamy jajko i wlewamy letnią wodę. Wszystko zagniatamy na jednolitą gładką kulę. Wodę podaję orientacyjnie, w razie potrzeby można wlać jej więcej. Ciasto cienko wałkujemy i przy użycia maszynki lub noża robimy wstążki makaronowe.             Wartość energetyczna całego makarony (niezależnie od koloru) – 800kcal   Wartość energetyczna 1 porcji makaronu (1/4 jednego koloru) – 200kcal Ciekawostki    Gotowanie takiego świeżo zrobionego makaronu, to około 2-3 minut we wrzącej osolonej wodzie, aż wypłynie na powierzchnię. Lekko podsuszonego – 4 minuty.            Makaron można podsuszyć, jeśli chcecie go wykorzystać później – piekarnik nastawiamy na 50st. i minimum 30 minut suszymy, co jakiś czas można go poprzerzucać, żeby się nie skleił. 