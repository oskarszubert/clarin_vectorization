Składniki: 5 jajek (300g) cukier (100g) mąka pszenna (150g+10g) kakao (10g) 1,5 łyżeczki proszku do pieczenia Przygotowanie: Białka oddzielamy od żółtek i ubijamy na sztywną pianę. Następnie dodajemy porcjami cukier oraz żółtka, cały czas miksując. Do ubitych jajek dodajemy 150g mąki zmieszanej z proszkiem do pieczenia i delikatnie mieszamy łyżką (nie miksujemy, żeby nie stracić puszystości ciasta). Po wymieszaniu dzielimy ciasto na dwie miski, do jednej dodajemy 10g kakao, do drugiej dla równowagi 10g mąki. Każdą z części dokładnie mieszamy. Foremkę na babkę smarujemy olejem, posypujemy manną, chyba że używacie form silikonowych, to wtedy smarowanie jest zbędne. Ciasto wylewamy do formy przemiennie, dosłownie po łyżce z każdego koloru, nierównomiernie, fantazyjnie – wtedy wyjdzie Wam podobny wzór jak na zdjęciu. Babkę wstawiamy do nagrzanego piekarnika i pieczemy w temperaturze 180st. ok. 45 minut. Pod koniec pieczenia sprawdzamy patyczkiem czy jest sucha. Wyciągamy z piekarnika, czekamy kilka minut i wyciągamy z formy, żeby ostygła. Z podanych proporcji wychodzi 16 porcji. Wartość energetyczna całej babki zebry – 1445kcal Wartość energetyczna 1 porcji (1/16 babki) – 90kcal 