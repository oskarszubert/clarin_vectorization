Składniki na ciasto:  mąka (230g)  mleko (100ml)  drożdże (20g) 1 jajko (60g)  cukier waniliowy (30g)  masło (10g)   Składniki na farsz:  dynia (1kg)  cukier (50g)  1 kostka białego sera (200g)           Przygotowanie:  Przygotowujemy rozczyn drożdżowy: podgrzewamy lekko mleko, wrzucamy drożdże, łyżkę mąki i łyżeczkę cukru. Mieszamy aż do rozpuszczenia i zostawiamy pod przykryciem do wyrośnięcia. W tym czasie do miski wsypujemy mąkę, wbijamy jajko, lekko mieszamy. Dodajemy wyrośnięty rozczyn, mieszamy, żeby wszystkie składniki się związały, po czym wyrabiamy ciasto ręcznie. Jak już będzie w miarę jednolite, to polewamy je roztopionym masłem i jeszcze chwilę wyrabiamy. Dzięki tłuszczowi będzie nam ładnie odchodzić od dłoni. Ciasto zostawiamy pod ściereczką do wyrośnięcia na około 45 minut. Dynię trzemy na tarce o małych oczkach, lekko solimy, mieszamy i czekamy aż puści soki. Po mniej więcej godzinie odciskamy nadmiar wody, najlepiej brać małe porcje dyni i porządnie wycisnąć. Po odciśnięciu został mi 1/2kg dyni, reszta to woda. Do odciśniętej dyni dodajemy cukier i biały ser, wszystko dokładnie mieszamy.   Wyrośnięte ciasto wykładamy na blat, lekko oprószamy mąką i wałkujemy na 1-1,5cm, mniej więcej prostokąt o wymiarach 30x20cm. Na ciasto nakładamy farsz dyniowy i zawijamy struclę. Przekładamy na blaszkę, na papier do pieczenia i zostawiamy na 30 minut do wyrośnięcia. Pieczemy w temp. 180st. ok. 30 minut, aż się zarumieni. Z podanych proporcji wychodzi 30 kawałków ok. 1cm grubości.          Ciasto można jeść na ciepło, jak szarlotkę, z polewą jogurtową waniliową lub po prostu bez dodatków. Po schłodzeniu w lodówce też jest dobre, wtedy łatwiej się kroi i farsz dyniowy jest bardziej zwarty. Wartość energetyczna całej strucli dyniowej – 1830kcal Wartość energetyczna 1 porcji – 60kcal 