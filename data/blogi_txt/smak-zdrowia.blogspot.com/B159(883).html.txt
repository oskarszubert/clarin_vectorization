Składniki (na 2,5l garnek): ziemniaki (200g) kapusta włoska (500g) 1 duża marchewka (100g) bób (200g) 1 domowa kostka warzywna przyprawy (sól, pieprz, suszone zioła, majeranek, kminek)      Przepis na domową kostkę warzywną tutaj. Przygotowanie: Marchewkę trzemy na tarce na dużych oczkach, ziemniaki obieramy i kroimy w kostkę. Warzywa wrzucamy do garnka z domową kostką warzywną i gotujemy. Jeśli używamy świeżego bobu lub mrożonego można go wrzucić na początku gotowania razem z ziemniakami i marchewką, warzywa gotują się w podobnym czasie. Jeśli używamy bobu z puszki, to dodajemy go na sam koniec gotowania zupy, bo inaczej się rozpadnie. Kiedy ziemniaki będą już miękkie dorzucamy do zupy posiekaną kapustę włoską i ewentualnie bób z puszki. Całość gotujemy kilka minut i doprawiamy do smaku. Przy takiej zupie mocno kapuścianej i jeszcze z bobem zalecam użycie kminku.      Wartość energetyczna całej zupy z kapustą włoską i bobem – 530kcal Wartość energetyczna 1 porcji (1/5 zupy) – 105kcal 