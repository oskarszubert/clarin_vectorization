Składniki: maślanka (500ml) drożdże (15g) zarodki pszenne (100g) mąka żytnia (250g) mąka pełnoziarnista pszenna (150g) 1 łyżeczka sody 1,5 łyżeczki soli          Przygotowanie: Do miski wlewamy maślankę, rozpuszczamy w niej drożdże, dodajemy sodę, sól i zarodki pszenne. Wszystko dokładne mieszamy. Następnie dodajemy obie mąki, najlepiej wcześniej wymieszane w osobnym naczyniu, żeby nasz chleb był jednolity. Ciasto wyrabiamy ręcznie, będzie dość klejące. Wyrobione ciasto przekładamy na blaszkę, na papier do pieczenia i formujemy bochenek, okrągły lub podłużny. Nie wygładzamy ciasta, nie uklepujemy, dzięki temu będzie mieć fajną skórkę. Przykrywamy ściereczką i zostawiamy w ciepłym miejscu do wyrośnięcia na około godzinę. Pieczemy w  temperaturze 200st. ok. 50 minut. Z podanych proporcji wychodzi 30 kromek. Chleb jest lekko słodkawy i wilgotny w środku.   Wartość energetyczna całego chleba z zarodkami pszennymi – 1900kcal Wartość energetyczna 1 kromki – 65kcal 