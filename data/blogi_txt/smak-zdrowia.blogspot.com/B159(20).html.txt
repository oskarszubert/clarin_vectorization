Składniki: 5 jajek (300g) cukier (80g) mąka pszenna (120g) kisiel wiśniowy bez cukru (40g) kakao (10g) śliwki suszone (50g) 1,5 łyżeczki proszku do pieczenia             Przygotowanie: Białka oddzielamy od żółtek i ubijamy na sztywną pianę. Następnie dodajemy porcjami cukier i żółtka cały czas miksując. Do ubitych jajek dodajemy mąkę wcześniej zmieszaną z proszkiem do pieczenia, kakao i suchym kisielem wiśniowym. Całość delikatnie mieszamy łyżką. Na koniec dodajemy pokrojone na kawałki suszone śliwki. Foremkę na babkę smarujemy olejem, posypujemy manną, chyba że używacie form silikonowych, to wtedy smarowanie jest zbędne. Ciasto wylewamy do formy i wstawiamy do nagrzanego piekarnika. Pieczemy w temperaturze 180st. ok. 45 minut. Pod koniec pieczenia sprawdzamy patyczkiem czy babka jest sucha. Wyciągamy z piekarnika, czekamy kilka minut i wyciągamy z formy, żeby ostygła. Z podanych proporcji wychodzi 16 porcji. Wartość energetyczna całego ciasta na babkę – 1500kcal Wartość energetyczna 1 porcji (1/16 babki) – 95kcal 