Gruszki, jak się dobrze trafi w sezonie, to bardzo słodkie owoce, więc na słodki niskokaloryczny deserek w sam raz. Ja podaję je zawsze z sosem jogurtowym. Są dwie wersje sosu, dla ambitnych i dla leniwych. Ambitni mieszają łyżkę jogurtu z łyżeczką cukru waniliowego albo z przyprawą do grzańca malinową lub imbirową. Leniwi otwierają jakikolwiek jogurt owocowy i mają sos gotowy.     Składniki:1 duża gruszka (250g)1 łyżka jogurtu naturalnego (25g)1/2 łyżeczki cukru waniliowego (5g) Przygotowanie:Gruszkę przekrawamy na pół, delikatnie wycinamy gniazda nasienne (w gruszkach zazwyczaj nie są one duże). Wstawiamy gruszki do piekarnika i pieczemy w temperaturze 200st. przed ok. 30 minut, lub jeśli ma to być pojedynczy deser, to do mikrofalówki na ok. 5 minut. W międzyczasie przygotowujemy sos jogurtowy, czyli do jogurtu wsypujemy wybraną przyprawę z cukrem i mieszamy. Po upieczeniu, ciepłe gruszki polewamy zimnym sosem jogurtowym i ewentualnie dekorujemy.    Wartość energetyczna pieczonej gruszki (dwie połówki) z sosem jogurtowym – 150kcal 