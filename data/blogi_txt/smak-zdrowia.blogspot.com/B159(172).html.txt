Wersja faworków zdrowa - pełnoziarnista, bardzo smaczne ciasteczka, ale zdania w domu są podzielone. Dla mnie mało faworkowe, innym smakują, bo są chrupiące jak faworki. Tak czy inaczej smaczne i można jeść nie tylko w czwartek. Składniki:  mąka pełnoziarnista pszenna (250g) 1 jajko (60g) mleko (100g) drożdże (15g) 1 łyżeczka cukru (10g) ½ łyżeczki soli kilka kropli aromatu waniliowego 1 łyżeczka cukru pudru do posypania (10g)                Przygotowanie:  Przygotowujemy rozczyn, mleko podgrzewamy, żeby było lekko ciepłe, dodajemy drożdże, łyżeczkę cukru i łyżkę mąki. Dokładnie mieszamy i zostawiamy pod ściereczką do wyrośnięcia w ciepłym miejscu. Jajko miksujemy, dodajemy wyrośnięty rozczyn, mąkę, sól, kilka kropli aromatu i wyrabiamy ciasto ręcznie. Po wyrobieniu wałkujemy na grubość ok. 2-3mm, kroimy na 1,5cm paski o długości ok. 10cm. Nacinamy w środku, przewlekamy jeden koniec przez dziurkę i układamy gotowe faworki na blaszce na papierze do pieczenia. Zostawiamy na ok. 40 minut w ciepłym miejscu do wyrośnięcia. Pieczemy w temperaturze 180st. ok. 15 minut, aż będą rumiane.   Z podanych proporcji wychodzi 60 małych faworków (z pasków 1,5x10cm paseczków) lub 30 dużych (z pasków 2x20cm paseczków).   Wartość energetyczną tradycyjnego znalazłam w internecie, na zdjęciu, zrobiłam na próbę takiego mojego dla porównania, na tej podstawie pokazuję Wam porównanie kalorii. Może się nieco różnić, bo tych tłuściutkich nie robiłam teraz i nie wiem ile to tłuszczu wchłania, więc przyjmijmy do wiadomości tylko tyle – dużo tłuszczu i kalorii !          Wartość energetyczna całego ciasta – 1140kcalWartość energetyczna 1 małego faworka – 19kcalWartość energetyczna 1 dużego faworka – 38kcalWartość energetyczna 1 dużego tradycyjnego faworka – 87kcal 