Składniki:  2 piersi z kurczaka (500g)  1 marchewka (100g)  1 mała cebula (50g)  pistacje (15g)  przyprawy (sól, pieprz, papryka słodka, przyprawa do kurczaka, zioła prowansalskie) Przygotowanie:  Piersi z kurczaka mielimy z cebulą, dodajemy surowe jajko i przyprawiamy. Surową marchewkę trzemy na tarce o małych oczkach, wrzucamy do mięsa, dodajemy pistacje i wszystko mieszamy. Rozkładamy folię spożywczą, skrapiamy ją wodą, wykładamy na nią mięso i formujemy coś na kształt walca. Owijamy ciasno folią i wkładamy do zamrażarki na 30 minut. Piersi wrzucamy na osolony wrzątek i gotujemy 15 minut. Po wyciągnięciu obtaczamy w przyprawach, np. w przyprawie do kurczaka (ale nie za dużo, bo jest słona i można przesadzić) albo w ziołach, albo w czym chcecie. Można je podawać w porcjach na ciepło jako mięso na obiad, albo w plasterkach jako wędlinę na kanapki. Z podanych proporcji wychodzi 6 porcji obiadowych lub ok. 60 plasterków na kanapkę (takich małych, po 2szt na kromkę chleba). Wartość energetyczna całego mięsa z pistacjami – 625kcal Wartość energetyczna 1 porcji obiadowej (1/6 piersi) – 105kcal Wartość energetyczna 1 plasterka kanapkowego (1/60 piersi) – 10kcal 