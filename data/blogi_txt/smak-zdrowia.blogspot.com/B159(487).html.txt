Składniki: ciasto francuskie (275g) 2 brokuły (1000g) orzechy włoskie (50g) 1 papryczka chili 2 łyżki keczupu (50g) przyprawy (sól, pieprz, czosnek, papryka słodka, chili) Przygotowanie:  Brokuły gotujemy do miękkości, po przestudzeniu drobno kroimy każdą różyczkę. Dodajemy posiekane orzechy włoskie, keczup i całości przyprawiamy. Można dodać świeże chili, ale to dla tych, co lubią ostre. Rozkładamy ciasto francuskie, kroimy je najpierw wzdłuż na połowę, a następnie każdy prostokąt dzielimy na małe trójkąty. Mi wyszło po 14 trójkątów z każdej części, razem 28. Na każdy kawałek nakładamy porcję farszu brokułowego i zawijamy pasztecik jak rogaliki. Układamy je na blaszce, na papierze do pieczenia, najlepiej częścią zwiniętą pod spód, bo ciasto francuskie ma tendencje do rozwijania. Pieczemy w temperaturze 220st, ok. 10-15 minut, aż paszteciki będą rumiane. Z podanych proporcji wychodzi 28 pasztecików.   Wartość energetyczna całego ciasta i farszu – 1720kcal  Wartość energetyczna 1 pasztecika z farszem brokułowo- orzechowym – 60kcal 