Składniki:  woda (100ml)  drożdże (20g)  1 łyżeczka cukru (10g) mus dyniowy (200g)  mąka pszenna (400g)  1-2 łyżeczki curry  1 łyżeczka soli   1 łyżeczka oliwy (10ml) Przygotowanie:  W ciepłej wodze rozpuszczamy drożdże i cukier, dodajemy do tego mus dyniowy (150g ugotowanej dyni zmiksowanej z 50ml wody). Dodajemy mąkę pszenną, sól, curry i ewentualnie inne przyprawy i wszystko wyrabiamy. Mąki dajemy tyle, żeby ciasto było elastyczne i tworzyło miękką, zwartą kulę. Na koniec wyrabiania dodajemy łyżeczkę oliwy i jeszcze chwilę wyrabiamy. Zostawiamy do wyrośnięcia na około 1 godzinę. Po tym czasie ciasto wykładamy z miski, wałkujemy na 1cm (w razie konieczności podsypujemy mąką) i wykrawamy szklanką małe chlebki. Można dodatkowo posypać każdy curry. Układamy je na blaszce, na papierze do pieczenia i zostawiamy do wyrośnięcia na około 45minut. Pieczemy w temperaturze 180st, ok. 15-20 minut. Z podanych proporcji wychodzi 30szt.    Wartość energetyczna całego ciasta na chlebki dyniowe curry – 1630kcal Wartość energetyczna 1 chlebka dyniowego curry – 55kcal 