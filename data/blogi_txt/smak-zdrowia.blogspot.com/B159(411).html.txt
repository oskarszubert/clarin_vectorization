Kolejna podróba sushi w moim wykonaniu, tym razem kolorystycznie zbliżona do oryginału i bardziej pełne nadzienie. bo składniki rozdzieliłam na 3 naleśniki, a nie na 6 jak ostatnio. Efekt moim zdaniem całkiem niezły. I nadal jest to wersja dla oszczędnych! Składniki na naleśniki:  mleko (250ml)  woda (350ml)  1 jajko (60g)  mąka (150g)  ½ łyżeczki soli  czarny barwnik spożywczy Przykładowe składniki na nadzienie (dla 3 naleśników):  1 woreczek ryżu jaśminowego (100g)  wędzony łosoś (100g)  1 ogórek konserwowy (25g)  1 łyżka ćwikły z chrzanem  1 łyżka kiełków garść szczypiorku     Przygotowanie:    Naleśniki  Wszystkie składniki miksujemy, dodajemy odrobinę czarnego barwnika. Patelnię rozgrzewamy i zmniejszamy ogień na mały. Ciasto na patelnię nalewamy powoli i cienką warstwę. Z podanych proporcji wychodzi 12szt cienkich naleśników.   Nadzienie  Ryż jaśminowy gotujemy. Można użyć też białego ryżu, lub tego specjalnego do sushi, ważne żeby był kleisty. Tym razem dodałam do niego 2 łyżki octu winnego, na próbę, całkiem dobry smak ryżu. Rozkładamy 3 naleśniki, na każdy nakładamy 1/3 ryżu, na środku w formie długiego paska. Na ryżu wzdłuż układamy pozostałe dodatki. Naleśniki zawijamy dość ciasno i gotowe odstawiamy na godzinę do lodówki. Następnie ostrym nożem kroimy na kawałki ok. 1cm. Z każdego naleśnika wychodzi 14 porcyjek razem z końcówkami.                  Z porcji naleśnikowej wychodzi 12 naleśników, więc pozostałe spokojnie można spożytkować w innym celu.        Nadzienie podałam przykładowe, do środka można dać wszystko, co macie w domu (np. poświąteczną ćwikłę z chrzanem, tego japończycy nawet nie znają!). Co prawda te buraczki zabarwiły mi cały ryż, czego nie przewidziałam, ale nie istotne, też ładnie, na różowo.                      Wartość energetyczna całego ciasta naleśnikowego – 800kcal     Wartość energetyczna 1 naleśnika dietetycznego – 65kcal     Wartość 1 naleśnika z nadzieniem – 280kcal Wartość energetyczna 1 sushi – 20kcal 