Składniki:  4 jajka (240g)  woda (300ml)  cukier (60g)  żelatyna (30g)  kolorowe owoce lub dżemy owocowe Przygotowanie:  Przygotowujemy blaszkę o wymiarach 15x30cm (lub tortownicę o średnicy 20cm) – blaszkę wykładamy przeźroczystą folią, żeby pianki łatwo się później wyjmowało. Tortownicy nie musimy niczym wykładać, bo łatwo zdjąć bok i gotowe. Jeśli chcecie deser na większą imprezę, to do dużej tortownicy mieści się podwójna porcja. Każdą warstwę deseru robi się podobnie: 1 białko ubijamy na sztywną pianę, dodajemy 1 łyżeczkę cukru (10g). Do szklanki wlewamy 50ml gorącej wody, rozpuszczamy w niej 5g żelatyny i to dodajemy do piany z białka, ciągle miksując. Żeby uzyskać kolor możemy użyć zmiksowanych owoców (np. truskawki, maliny, porzeczki). Na jedno białko wystarczy zaledwie 3-4 zmiksowane truskawki czy inne owoce w podobnej ilości. Jak nie macie owoców można dodać 1 łyżeczkę dżemu niskosłodzonego. Warstwa żółta: wbijamy 4 żółtka i dodajemy 1 łyżkę cukru (20g), ubijamy tak długo, aż cukier się rozpuści, a żółtka będą miały lekko puszystą konsystencję. Dodajemy wodę (100ml) z rozpuszczoną żelatyną (10g), ciągle miksując. I tak do przygotowanej blaszki wlewamy pierwszą warstwę, wstawiamy na 5 minut do zamrażarki, w tym czasie szykujemy kolejny kolor i znowu do zamrażarki itp. Deser wstawiamy do lodówki na kilka godzin. Z podanych proporcji wychodzi 12 porcji. Wartość energetyczna całej pianki owocowej –725kcal    Wartość energetyczna 1 porcji (1/12 pianki) – 60kcal 