Składniki:  1 woreczek ryżu (100g)  ¼ pora (50g)  seler ze słoika (220g)  tofu (100g)  9 paluszków surimi (125g)  1 łyżka sosu sojowego  przyprawy           Przygotowanie:  Tofu kroimy w kostkę i skrapiamy sosem sojowym lub mocno przyprawiamy. Por kroimy w paseczki i podsmażamy na patelni, dodajemy do niego ugotowany ryż, odsączony seler ze słoika, tofu i przyprawiamy. Paluszki krabowe rozwijamy, kładziemy jeden płat na talerzu, przykrywamy porcją ryżu (1/6 tego co nam wyszło). Na to kładziemy drugi płat z paluszka krabowego, przykrywamy kolejna porcją ryżu i na to ostatni płat krabowy. Piramidkę dekorujemy i skrapiamy sosem sojowym. Podobnie wykonujemy kolejne dwie piramidki. Danie jest dobre zarówno na ciepło jak i na zimno. Jeśli nie macie tofu, to z powodzeniem możecie je zastąpić białym serem. Z podanych proporcji wychodzą 3 piramidki. Wartość energetyczna wszystkich składników – 680kcal Wartość energetyczna 1 piramidki – 225kcal 