Wskazówki dietetyczne          Ciasto na tortille (takie gotowe ze sklepu) nie jest zbytnio dietetyczne, jeszcze nie próbowałam piec swojego, ale powoli przymierzam się do tego, żeby coś substytucyjnego wymyśleć. Póki co przepisy na mało dietetyczne tortille z bardzo dietetycznym nadzieniem, ale za to fajnie wyglądające i smaczne. A że to typowo imprezowa przystawka to można czasem lekko zaszaleć kalorycznie raz na jakiś czas. Ważne, żeby trzymac się reguł, że w środek wkładamy dużo warzyw, majonez i sosy majonezowe zastępujemy sosami jogurtowymi lub musztardą a mięso tylko grilowane i chude. Wartość energetyczna jednego placka tortilli to 200kcal, zatem krojąc ją na 4 części mamy 50kcal na małą tortillę bez farszu.           Składniki nadzienia na 4 placki (16 małych porcji):  2 łyżki sosu jogurtowego (50g)  sałata karbowana (4 liście)  1 pierś z kurczaka (200g)  4 ogórki konserwowe (100g)  1 pomidor (150g)  1 duża cebula czerwona (100g)  1 papryka (100g)  przyprawy (sól, pieprz, papryka słodka, chili, zioła prowansalskie) Przygotowanie:   Sałatę dzielimy na małe listki, ogórki, pomidory, cebulę i paprykę kroimy w paseczki. Pierś z kurczaka kroimy w cienkie paseczki i podsmażamy na patelni lub grilujemy. Każdy placek tortilli smarujemy sosem jogurtowym, układamy sałatę, warzywa i kurczaka, przyprawiamy. Zawijamy tortillę, spinamy ją wykałaczkami, następnie kroimy na 4 części. Wartość energetyczna wszystkich dodatków – 340kcal     Wartość energetyczna 1 małej tortilli z kurczakiem – 70kcal 