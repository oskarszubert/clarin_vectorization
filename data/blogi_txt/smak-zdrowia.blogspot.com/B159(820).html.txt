Piszecie do mnie niekończące się podziękowania za moją pracę nad blogiem, za wsparcie, za plan diety i za wiele innych spraw, które się tu dzieją. Od jakiegoś czasu pojawiały się od Was propozycje, żebym odpłatnie tworzyła dla Was indywidualne plany diety. Po umieszczeniu postów z planem diety dla kobiet i dla mężczyzn wprost prosicie o możliwość przesłania mi drobnej zapłaty w ramach podziękowania za ciężką pracę.   Nigdy nie pomyślałam nawet o tym, że mogłabym na tym zarabiać. Ale w sumie robię coś, za co dietetycy biorą grubą kasę. Ja mam jakąś taką potrzebę charytatywnie pomagać Wam w przejściu przez to wszystko, żebyście odzyskali pewność siebie i dobre samopoczucie. Bo też kiedyś byłam zakompleksioną szarą myszą bez chęci do życia.   Jeśli uważacie, że powinnam coś z tego mieć i chcecie się finansowo odwdzięczyć za to co robię, to mam dla Was propozycję.          W mojej bliskiej rodzinie są osoby, które potrzebują wsparcia finansowego, Paweł i Damian Nagieł. Są to moi kuzyni, bracia bliźniacy, którzy cierpią na Zespół Vesta, upośledzenie umysłowe w stopniu znacznym. Obaj są zarejestrowani w Fundacji Dzieciom „Zdążyć z Pomocą” tutaj: Paweł i Damian. Jeśli macie potrzebę podziękować mi za bloga, to możecie przesłać symboliczną kwotę na konto:    Fundacja Dzieciom "Zdążyć z Pomocą"   Bank BPH S.A. 61 1060 0076 0000 3310 0018 2660   Tytułem: 4701 - Nagieł Paweł - darowizna na pomoc i ochronę zdrowia   Środki dla chłopaków są zbierane na jednym koncie, więc w tytule wpisujcie tylko tak jak wyżej podałam. Jeżeli zaś chodzi o wpłaty w dolarach lub euro to należy posługiwać się poniższymi numerami kont (numery są w formacie IBAN) do wysłania przelewu trzeba także podać kod Swift:    Bank BPH S.A.   Kod SWIFT (BIC): BPHKPLPK  PL 48 10600076 0000321000196523 (darowizny w dolarach amerykańskich USD)   PL 11 10600076 0000321000196510(darowizny w euro)  15 1060 0076 0000 3310 0018 2615 (wpłaty w funtach - będą przewalutowane według średniego kursu)     Tytuł wpłaty zawsze jest ten sam czyli: 4701 - Nagieł Paweł - darowizna na pomoc i ochronę zdrowia    Pomoc dla nich, to będzie wielkie DZIĘKUJĘ dla mnie. Jeśli chcecie, to wyślijcie potwierdzenie przelewu do mnie na maila smak-zdrowia@wp.pl, a w ramach podziękowania za wpłatę dostaniecie "cegiełkę" - dowolnie wybrane opracowanie przepisów z bloga lub plan diety w wersji pdf do wydruku. Wszystko do wyboru tutaj.   Proszę Was tylko, żebyście źle nie zrozumieli tego mojego wpisu. Jakiekolwiek składki, o których mowa, to nie jest żaden mój wymóg i nacisk, a jedynie Wasza dobra wola. Jeśli te wszystkie Wasze słowa wdzięczności z maili przełożą się na pomoc dla mojej cioci, wujka i chłopaków będę bardzo wdzięczna i szczęśliwa. Dzięki Wam widzę, że to co robię ma sens i na pewno nie przestanę prowadzić bloga, choć bym miała to robić charytatywnie i całkowicie za darmo. 