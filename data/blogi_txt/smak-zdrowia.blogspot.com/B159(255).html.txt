Tradycyjna wigilijna, w wersji odtłuszczonej jedynie, moim zdaniem nic w smaku nie straciła.         Składniki: kapusta kiszona (500g) 1 duża cebula (100g) groch suchy połówki (100g) przyprawy(sól, pieprz)                  Przygotowanie: Groch płuczemy, zalewamy wodą (w proporcji 2szklanki na 1 szklankę grochu) i zostawiamy na godzinę. Następnie gotujemy (w proporcji 2szklanki wody na 1 szklankę grochu)  do miękkości, u mnie około 45 minut, ale to zależy od grochu. Nadmiaru wody (o ile nie jest jej zbyt dużo) nie odlewamy. Kapustę kiszoną drobno kroimy i gotujemy w osolonej wodzie, około 45minut. Następnie odcedzamy i dodajemy do ugotowanego grochu. Dodajemy cebulę, którą wcześniej smażymy. Wszystko przyprawiamy i jeszcze gotujemy ok. pół godziny kontrolując poziom wody, żeby nam nic nie przywarło. Kapusta jest gotowa, kiedy groch lekko się rozpadnie, a właściwie jak puści charakterystyczną mączkę, która nadaje tej kapuście idealnego smaku. Podaję wyliczenia na taką normalną porcję obiadową (bo na wigilię to za dużo ¼ porcji).    Wartość energetyczna całej kapusty z grochem – 460kcal Wartość energetyczna 1 porcji (1/4 kapusty) – 115kcal 