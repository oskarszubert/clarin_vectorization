Sprawa Emkadiet, o której kiedyś pisałam została oficjalnie zamknięta. Byliście w to bardzo zaangażowani, dlatego chciałam poinformować jak sprawa się zakończyła.    Pomyślałam, że lepiej okazać pani Magdzie odrobinę dobrej woli i nie robić problemów sądowych ani jej ani sobie. Napisałam maila z prośbą o polubowne załatwienie sprawy i poprosiłam o wpłacenie wskazanej przeze mnie kwoty zadośćuczynienia na konto Fundacji Zdążyć z Pomocą dla moich kuzynów Pawła i Damiana. Pani Magda zgodziła się i pieniążki wpłaciła. Mam już potwierdzenie od cioci, że wpłata została zaksięgowana na koncie chłopaków. Bardzo się cieszę z takiego załatwienia sprawy i mam nadzieję, że Wam też mój pomysł rozwiązania sytuacji konfliktowej się podoba. Pani Magda pisemnie oświadczyła, że nie będzie już używać jakichkolwiek przepisów ze zdjęciami z mojego bloga, a swoje klientki będzie o blogu informować. Wierzę w jej dobre intencje, dlatego sprawę kończę z pozytywnym rezultatem.  Za wsparcie prawnicze i mobilizację do działania dziękuję Małgosi i Marcinowi. 