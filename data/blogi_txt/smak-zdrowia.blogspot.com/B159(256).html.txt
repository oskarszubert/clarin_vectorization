Ta kapusta jest tradycyjną wersją kapusty wigilijnej rodziny mojego męża. Dobra, ale dla mnie kapusta z grochem musi być, a on twierdzi, że z groszkiem, zatem na Wigilię mamy zawsze dwie. Składniki: kapusta kiszona (500g) 1 duża cebula (100g) 1 puszka zielonego groszku (220g) przyprawy (sól, pieprz, kurkuma) Przygotowanie:  Kapustę kiszoną drobno kroimy i gotujemy w osolonej wodzie, około 45minut. Następnie odcedzamy. Cebulę kroimy w kostkę i smażymy na patelni, dodajemy do kapusty. Wszystko doprawiamy, dla koloru polecam kurkumę i curry. Na końcu dodajemy odsączony groszek konserwowy. Delikatnie mieszamy i gotujemy kilka minut, żeby groszek się zagrzał. Podaję wyliczenia na taką normalną porcję obiadową (bo na wigilię to za dużo ¼ porcji).      Wartość energetyczna całej kapusty z zielonym groszkiem – 250kcal Wartość energetyczna 1 porcji (1/4 kapusty) – 65kcal 