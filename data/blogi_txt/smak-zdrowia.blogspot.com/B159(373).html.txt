Dla odmiany marchewka w beszamelu. Jest inna niż robiłam ją kiedyś – dziś zauważyłam swój błąd z przeszłości. Mam wrażenie, że kiedyś to był beszamel z marchewką, a nie marchewka z beszamelem. Więc teraz wersja dietetyczna dla tych, którzy kochają sos beszamelowy i nie chcą z niego rezygnować. Składniki: marchewka (1kg) przyprawy (sól)Składniki na sos beszamelowy: masło (5g) mąka pełnoziarnista (25g) mleko (100ml) przyprawy (sól)            Przygotowanie: Marchewkę obieramy, kroimy w kostkę i gotujemy w osolonej wodzie. Po ugotowaniu wodę odlewamy. Przygotowujemy sos beszamelowy. Masło rozpuszczamy na patelni, dodajemy mąkę pełnoziarnistą, mieszamy tak, żeby się połączyła z masłem, dodajemy przyprawy (ja głównie sól) i do tego wlewamy zimne mleko. Mieszamy dokładnie aż do zagotowania i zgęstnienia. Sos dodajemy do marchewki i dokładnie mieszamy. Jako dodatek do obiadu, to jak dla mnie 6 porcji.       Wartość energetyczna całej marchewki w sosie beszamelowym – 440kcal Wartość energetyczna 1 porcji (1/6 marchewki) – 75kcal 