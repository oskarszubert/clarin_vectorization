Składniki: 2 piersi z kurczaka (500g) 1 mała cebula (50g) 2 jajka (120g)  jogurt naturalny (100g) ryż jaśminowy (100g) 1 marchew (100g) 1 paczka szpinaku (400g) ½ puszki zielonego groszku (100g) kurkuma 2 ząbki czosnku przyprawy (sól, pieprz, czosnek, curry, kurkuma)             Przygotowanie: Surowe piersi z kurczaka mielimy z cebulą, dodajemy surowe jajko, przyprawiamy i mieszamy dokładnie na jednolitą masę. Ryż jaśminowy gotujemy w kurkumie (nawet dłużej niż na opakowaniu, żeby był kleisty) i dodajemy do niego startą surową marchewkę. Doprawiamy i dokładnie mieszamy. Drugie surowe jajko wybijamy do miski, dodajemy jogurt naturalny i ubijamy mikserem, aż będzie puszyste. Dodajemy rozmrożony szpinak, 2 ząbki czosnku przeciśniętego przez praskę i przyprawiamy do smaku. Delikatnie mieszamy na jednolitą masę i na końcu wrzucamy zielony groszek. Blaszkę o wymiarach 30x15cm wykładamy papierem do pieczenia. Na dno dajemy masę mięsną. Następnie nakładamy ryż z marchewką, dobrze przyciskamy, żeby dokładnie przylegał do mięsa. Na wierzch wylewamy masę szpinakową z groszkiem. Zapiekankę pieczemy w temperaturze 180st. ok. 30-40 minut.          Wartość energetyczna całej zapiekanki mięsnej – 1250kcal   Wartość energetyczna 1 porcji (1/4 zapiekanki) – 315kcal 