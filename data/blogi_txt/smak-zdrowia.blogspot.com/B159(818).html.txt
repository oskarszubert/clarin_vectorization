Mój mały Kubuś na piąte urodziny dostał ode mnie taką właśnie niespodziankę. Zaniósł to do przedszkola dla kolegów zamiast cukierków i lizaków. Wiem, nie ma się to nijak do tematyki bloga, ale muszę się pochwalić swoim dziełem! To był szał wśród dzieci, pań i rodziców, którzy widząc mnie z kolorowym czymś na korytarzu zatrzymywali się, żeby się przyjrzeć. Także mamuśki do dzieła! Dajcie się ponieść fantazji!   Upieczcie na wykałaczkach i patyczkach szaszłykowych kruche ciasteczka i zróbcie ozdoby z lukru, czekolady i posypek. A później ponabijajcie w kalafiora i szał jest!     Ja chyba mam kulinarne ADHD.    Przepis na ciasteczka waniliowe  Składniki: 1 jajko (60g) mleko (50ml) masło (30g) cukier (50g) mąka (250g) 2 łyżeczki proszku do pieczenia olejek waniliowy (kilka kropli)   Przygotowanie: Masło siekamy z mąką, dodajemy resztę składników i zagniatamy jednolitą gładką kulę. Ciasto wałkujemy na 0,5cm i wykrawamy ciasteczka. Pieczemy w temperaturze 180st. ok. 15 minut. Z podanych proporcji wychodzi 35 ciasteczek.  Lukier robię z białka, dodaję sporą ilość cukru pudru i miksuję. Cukru nie mam pojęcia ile, ma być gęste i bialutkie. Dodaję też sok z cytryny, wtedy ciastka tak nie mulą, są kwaskowe. 