Składniki:  2 piersi z kurczaka (500g)  1 jajko (60g)  1 łyżka mąki ziemniaczanej (20g)  1 paczka szpinaku (450g)  2-3 ząbki czosnku  serek kanapkowy typu Turek (100g)  ½ paczki ryżu paraboiled  kurkuma  przyprawy (sól, pieprz, czosnek) Przygotowanie:  Surowe piersi z kurczaka mielimy w maszynce, czosnek przeciskamy przez praskę, mrożony rozdrobniony szpinak odparowujemy z wody na patelni. Do miski wrzucamy zmielone mięso, szpinak, surowe jajko, mąkę ziemniaczaną i przyprawiamy. Wszystko mieszamy na gładką masę. W garnku gotujemy osoloną wodę i wrzucamy kolejno małe mięsne pulpeciki. Gotujemy ok. 15 minut. Ryż typu paraboiled (jest najlepszy, bo się nie klei) gotujemy w osolonej wodzie z łyżeczką kurkumy. Do naszych kulek wystarczy nam połowa zawartości woreczka. Ugotowany ryż przemywamy zimną wodą, a następnie przyprawiamy dodatkowo, żeby nie był zbyt mdły w porównaniu z mięsem.  Każdego pulpecika nabijamy na wykałaczkę, delikatnie smarujemy go serkiem i obtaczamy w żółtym ryżu. Z podanych proporcji wychodzi 20szt.          Wartość energetyczna całej masy mięsnej z ryżem i serkiem – 1050kcal Wartość energetyczna 1 kulki mięsnej szpinakowej w żółtym ryżu – 50kcal 