Przepis konkursowy, autorka przepisu i zdjęcia: Hania Rostkowska.             Składniki (na 2 porcje):  1 szklanka płatków owsianych  1 łyżka otrąb pszennych  1 łyżka miodu  1 łyżka masła  1/3 szklanki wiórków kokosowych  ¼ świeżego ananasa ½ świeżego mango  4 łyżki jasnego cukru trzcinowego  2 żółtka  2 łyżki mąki pszennej  350 ml mleka kokosowego  1 łyżka likieru kokosowego              Przygotowanie:Płatki owsiane, otręby i 2 łyżki wiórków kokosowych rozłożyć na blasze, polać miodem, ułożyć kawałeczki masła. Piec około 30 minut w 160 stopniach. Wystudzić. Mleko kokosowe podgrzać. Żółtka utrzeć z 3 łyżkami cukru na jasną, puszystą masę, następnie wlewać gorące mleko, cały czas miksując. Przelać masę do garnka i podgrzewać na małym ogniu około 8 minut, do zgęstnienia. Dodać wiórki kokosowe i likier, odstawić do ostygnięcia. Ananasa i mango pokroić w kostkę, przełożyć na patelnię, posypać łyżką cukru i podgrzewać na małym ogniu, aż owoce zmiękną, a z cukru utworzy się karmel. Deser układać w szklance warstwami: owoce, krem kokosowy, muesli, aż do wyczerpania składników. Na wierzchu ułożyć owoce, ozdobić wiórkami kokosowymi. 