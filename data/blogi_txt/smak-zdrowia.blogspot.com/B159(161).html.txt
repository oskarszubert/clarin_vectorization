Oczywiście z panna cottą nie ma nic wspólnego, ale smakiem i sposobem podania trochę mi przypomina ten deser, więc pozwoliłam sobie tak to nazwać. Dynia ugotowana na mleku ma całkiem inny smak i ten mleczny deser bardzo nam przypadł do gustu. Składniki: mleko (1/2l) dynia (1/2kg) cukier waniliowy (60g) woda (100ml) żelatyna (30g)                   Przygotowanie: Dynię kroimy na małą kostkę lub trzemy na tarce. Gotujemy w mleku do miękkości. Pod koniec dodajemy do mleka cukier waniliowy, żeby się rozpuścił. Po przestygnięciu miksujemy całość blenderem na gładki krem. W gorącej wodzie rozpuszczamy żelatynę i dodajemy ją do dyni ciągle miksując. Krem dyniowy rozlewamy do filiżanek. Wstawiamy do lodówki do zastygnięcia. Z podanych proporcji wychodzi 6 porcji. Wartość energetyczna całego kremu dyniowego – 680kcal Wartość energetyczna 1 porcji – 115kcal 