Składniki:  brokuł (250g)  marchew (250g)  jogurt naturalny (250g)  ½ paczki surimi (125g)  2 jajka (120g)  kukurydza (100g) żelatyna (40g)  przyprawy (sól, pieprz, przyprawa do potraw z jajek)           Przygotowanie:  Brokuły i marchew gotujemy w osolonej wodzie, następnie wyciągamy je do dwóch osobnych naczyń. Do każdego dolewamy po 200ml wody, która nam została z gotowania i miksujemy na gładkie masy. Do trzeciej miski wlewamy jogurt i rozrabiamy go z 200ml wody. Do czwartej miski wlewamy 300ml wody. Wszystkie trzy masy i wodę w czwartej misce doprawiamy do smaku.    W 200ml gorącej wody rozpuszczamy 40g żelatyny, następnie po ¼ żelatyny należy wmiksować do każdej z kolorowych mas i do przyprawionej wody.     Blaszkę o wymiarach 30x16 wykładamy folią spożywczą. Kolejność wylewania kolorowych mas dowolna. Po każdym kolorze wstawiamy blaszke na 5 minut do zamrażarki, wtedy szybciej stężeje i można wlewać następną. Do środka wkładamy surimi, najlepiej w ciemną masę, żeby ładnie się odznaczało. Wierzch terriny przyozdobiłam ugotowanym jajkiem, kukurydzą i zalałam przeźroczystą galaretką z przyprawionej wody.    Terrina warzywna ma bardzo delikatny smak, dla jego wyostrzenia można albo porządnie doprawić każdą z mas, albo podać terrinę np. z sosem czosnkowym. Z podanych proporcji wychodzi 12 porcji.            Wartość energetyczna całej terriny – 720kcal    Wartość energetyczna 1 porcji – 60kcal 