Składniki na kotlety:  1 pierś z kurczaka (250g)  groszek zielony (50g)  1 cebula (50g)  1 jajko (60g)  przyprawy (sól, pieprz)    Składniki na farsz:  seler ze słoika (100g)  ½ papryki czerwonej (50g)  2 ogórki konserwowe (100g)  1 cebula (50g)  przyprawy (sól, pieprz, papryka słodka, chili, zioła prowansalskie)         Przygotowanie:  Surowe piersi z kurczaka mielimy z cebulą, mieszamy z surowym jajkiem, przyprawiamy i delikatnie mieszamy z zielonym groszkiem. Na rozgrzanej patelni smażymy kotleciki – robimy małego „mielonego”, kładziemy na patelni, rozpłaszczamy na ok. 0,5cm i smażymy z dwóch stron. Z podanych proporcji wychodzi 6 płaskich kotlecików.    Farsz, to tylko przykład, może być dowolny, byleby z niskokalorycznych warzyw. Cebulę kroimy w kosteczkę i odsmażamy. Ogórki i paprykę (ja dałam konserwową tym razem) kroimy w paseczki lub kostkę, wrzucamy na patelnię, dodajemy pół słoiczka selera i wszystko mieszamy z dowolnymi przyprawami. Chwilę podgrzewamy, żeby farsz był ciepły.    Przełożenie to kotlet z groszkiem na spód, potem farsz warzywny i kotlet z groszkiem na wierzch. Wszystko można polać sosem czosnkowym jogurtowym lub innym, który lubicie. Wartość energetyczna wszystkich kotlecików mięsnych – 390kcal Wartość energetyczna 1 kotleta – 65kcal    Wartość energetyczna całego farszu – 70kcal    Wartość energetyczna podwójnego przełożonego kotleta z farszem – 155kcal 