No nie mogłam się oprzeć dyni, więc wersja eklerków z waniliową dynią.     Składniki na ciasto: woda (250ml) mąka (100g) 2 jajka (120g) masło (10g) 1 łyżeczka proszku do pieczenia Składniki na krem: 1 serek waniliowy danio (150g) mus dyniowy (500g) żelatyna (20g) woda (50ml) 1 cukier waniliowy (15g) 4 kostki czekolady (30g) 1 łyżka mleka (10ml)     Przygotowanie: Wodę i masło gotujemy na małym ogniu, następnie wsypujemy mąkę z proszkiem do pieczenia i energicznie mieszamy, aż masa będzie odstawać od brzegów garnka. Po przestudzeniu wmiksowujemy surowe jajka. Masę nakładamy do tutki i wyciskamy małe eklerki ok. 6cm długie. Jeśli nie macie tutki, to zwilżoną dłonią formujemy wałeczki. Układamy na blaszce na papierze do pieczenia. Między eklerkami zachowujemy odległość ok. 3cm. Pieczemy w temperaturze 180st., można na termoobiegu ok. 15-20 minut, aż do uzyskania rumianego koloru. Mają być suche na zewnątrz i sprawiać wrażenie lekkich i pustych w środku. Eklerki kroimy wzdłuż i usuwamy ewentualnie mokre środki. Z podanych proporcji wychodzi 30 mini eklerków. Dynię (ok. 400g) gotujemy do miękkości, następnie miksujemy z 100ml wody na gładki mus dyniowy. Po przestudzeniu dodajemy serek waniliowy i 1 cukier waniliowy. W gorącej wodzie rozpuszczamy żelatynę, miksujemy blenderem razem z serkiem na gładką masę. Zostawiamy do całkowitego zastygnięcia. Następnie masę nakładamy do tutki i wyciskamy do eklerków. Czekoladę rozpuszczamy w łyżce mleka i tym smarujemy wierzch eklerków. Wartość energetyczna całego ciasta na eklerki – 600kcal Wartość energetyczna kremu i polewy czekoladowej – 630kcal Wartość energetyczna 1 eklerka z polewą czekoladową – 40kcal 