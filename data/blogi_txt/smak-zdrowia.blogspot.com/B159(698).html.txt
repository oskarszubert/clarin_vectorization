Składniki: 4 duże cukinie (2kg) papryka biała (1kg) cebula (1kg) pęczek zielonej pietruszki lub koperku przyprawy (pieprz czarny mielony, kurkuma) Zalewa: 1 szklanka octu (0,25l) 4 szklanki wody (1l) 1 szklanka cukru (200g) 2 łyżki soli 3 łyżki kurkumy 1 łyżeczka pieprzu czarnego mielonego    Przygotowanie: Cukinię wydrążamy z pestek, jeśli jest to młoda cukinia, to możemy zostawić skórkę, jeśli stara to lepiej ją usunąć, bo będzie zbyt twarda. Cukinię kroimy w kostkę, wydrążoną paprykę w paseczki (ok. 2-3cm długości), cebulę w półplasterki. Zieleninę siekamy na drobno. Przygotowujemy zalewę: do dużego garnka wlewamy wodę, ocet, wsypujemy cukier, sól, pieprz, kurkumę i dowolne przyprawy. Gotujemy ciągle mieszając łyżką i doprowadzamy do wrzenia. Następnie wrzucamy wszystkie warzywa i gotujemy aż do następnego zagotowania się zalewy – wtedy zdejmujemy z gazu, wsypujemy zieleninę i mieszamy. Gorącą sałatkę wkładamy do słoików, zakręcamy i odwracamy słoiki do góry dnem. Przykrywamy kocem i zostawiamy na dobę.       Wskazówki i ciekawostki: Można dodać tarta marchewkę, taka wersję robiłam w poprzednich latach. Dodatek kurkumy powoduje, że wszystko jest żółte lub nawet pomarańczowe, dlatego proponuję użyć tańszej białej papryki, efekt kolorystyczny będzie na pewno super. Cukinia żółta dopasuje się kolorystycznie do całej żółtej sałatki, ale zielona też ma swój urok, bo zieleń i żółć fajnie ze sobą wyglądają. Zaletą tej sałatki jest to, że nie trzeba pasteryzować! 