Składniki:  1 pierś z kurczaka (250g)  1 duża cebula (100g) woda (250ml+100ml)  przecier pomidorowy (50g)  mąka pełnoziarnista (20g)  przyprawy (sól, pieprz, przyprawa do gulaszu, przyprawa do kurczaka, papryka słodka, chili, czosnek) Przygotowanie:  Piersi z kurczaka kroimy w kostkę, posypujemy przyprawami i odstawiamy na 30 minut do lodówki. Cebulę kroimy w kosteczkę i podsmażamy z przyprawami pod przykrycie, aż zmięknie. Wyciągamy mięso i obsmażamy z każdej strony na patelni, nie smażymy do końca, jedynie obsmażamy kilka minut, aż będzie białe z każdej strony. W garnku gotujemy 250ml wody, wrzucamy obsmażone piersi z kurczaka, podsmażoną cebulę i przecier pomidorowy. Doprawiamy, jeśli jest potrzeba. Gotujemy pod przykryciem, na małym ogniu, ok. 20 minut. Kiedy mięso jest już miękkie zagęszczamy sos – w 100ml zimnej wody dokładnie rozprowadzamy mąkę, żeby nie było grudek i wlewamy to do sosu. Wszystko mieszamy i doprowadzamy do zagotowania.       Wartość energetyczna całego gulaszu z sosem pomidorowym – 395kcal Wartość energetyczna 1 porcji (1/3 gulaszu) – 130kcal 