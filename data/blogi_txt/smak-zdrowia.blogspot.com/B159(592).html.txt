Sprawdzona wersja alternatywy dla dyniowego przekładańca. Dla odmiany z kremem waniliowo-marchewkowym, ale możecie też zrobić czysty biały waniliowy.           Składniki:  2 jajka (120g) cukier (30g)  mąka pszenna (50g)  mus marchewkowy (200g)  1 łyżeczka proszku do pieczenia   Składniki na krem:  1 serek waniliowy Danio (150g)  mus marchewkowy (150g)  gorąca woda (50ml)  żelatyna (10g)   przepis na mus marchewkowe tutaj Przygotowanie:  Białka oddzielamy od żółtek i ubijamy na sztywną pianę. Dodajemy cukier i kolejno żółtka ciągle miksując. Powoli dodajemy mus marchewkowy i miksujemy do uzyskania jednolitego koloru. Na koniec dodajemy mąkę zmieszaną z proszkiem do pieczenia i delikatnie mieszamy łyżką. Nie używamy miksera, żeby nie stracić puszystości ciasta. Foremkę o wymiarach 15cmx30cm wykładamy papierem do pieczenia i przekładamy do niej naszą masę biszkoptową. Pieczemy w temperaturze 180st. ok. 40 minut, aż ciasto się przyrumieni i w środku nie będzie mokre. Po upływie czasu wyciągamy i studzimy. Na pewno biszkopt opadnie, przez mokrą marchewkę, ale spokojnie powinien być na tyle wysoki, że da się go później przekroić wzdłuż na dwa placki.   Krem waniliowo-marchewkowy przygotowujemy z serka waniliowego typu Danio i musu marchewkowego. W gorącej wodzie rozpuszczamy żelatynę i wmiksowujemy ją do serka z musem. Przekrojone placki przekładamy lekko tężejącym kremem waniliowym. Z podanych proporcji wychodzi 12 kawałków.       Wartość energetyczna całego przekładańca marchewkowego – 770kcal Wartość energetyczna 1 kawałka – 65kcal 