Po "Biedronkowym" szale na tanie foremki do  pralinek ewidentnie pojawił się trend czekoladowych pralinek na  wszelkich stronach kulinarnych i wśród wielu blogerów. Ale to bomby  kaloryczne (a mi tu nie wypada ich wstawiać nawet), więc ja zamiast czekoladowych pralinek upiekłam mini  muffinki na maślance. Nazwa muffinki-pralinki została wymyślona, przez mojego małego Kubusia, który już mnie męczy o drugą porcję.     Składniki: maślanka (100ml)  1 jajko (60g)  mąka pszenna (150g)  cukier waniliowy (30g)  aromat waniliowy (kilka kropli)  1 płaska łyżeczka sody              Przygotowanie:  Do miski wlewamy maślankę, wbijamy jajko, dodajemy cukier waniliowy i kilka kropli aromatu. Wszystko miksujemy, aż masa będzie jednolita. Następnie dodajemy sodę i ciągle miksując wsypujemy mąkę. Ciasto ma być gładkie, jednolite i ma mieć konsystencję gęstej śmietany. Napełniamy małe foremki na pralinki na około 2/3 wysokości (chyba, że chcemy mieć pokaźną wypukłą babeczkę górą, to napełniamy po brzegi). Pieczemy w temperaturze 180st., około 15-20 minut. Z podanych proporcji wychodzi 40szt.        Wartość energetyczna całego ciasta na muffinki-pralinki – 800kcal Wartość energetyczna 1 muffinki-pralinki – 20kcal 