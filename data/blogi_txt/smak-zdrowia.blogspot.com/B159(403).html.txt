Składniki: rabarbar (500g) cukier trzcinowy (75g) Przygotowanie: Rabarbar obieramy i kroimy w kostkę. Wrzucamy do garnka, podlewamy odrobiną wody i gotujemy pod przykryciem, aż się rozpadnie. Rabarbar jest kwaśny, przez to też niskokaloryczny (9kcal/100g), dlatego nie obędzie się bez słodzenia. Mój poziom tolerancji to 15g cukru na 100g rabarbaru, dzieci wolą więcej. Jeśli słodzić, to najlepiej unikać białego cukru. Najbardziej dietetyczny będzie mus rabarbarowy ze słodzikiem, ale po drodze między słodzikiem (0kcal) a białym cukrem (400kcal) jest jeszcze mnóstwo słodzideł, o których pisałam w poście „Jak nie biały cukier, to co?”.  Mus rabarbarowy można pasteryzować w słoikach na zimę, co szczerze polecam.       Wartość energetyczna całego musu z rabarbaru – 345kcal Wartość energetyczna na 100g – 60kcal/100g Wartość energetyczna całego musu z rabarbaru ze słodzikiem – 45kcal Wartość energetyczna na 100g – 9kcal/100g 