Składniki:  2 jajka (120g)  cukier (30g)  mąka pszenna (100g) mus dyniowy (200g)  1 łyżeczka proszku do pieczenia  1 łyżeczka cynamonu  1 serek waniliowy Danio (150g)  żelatyna (5g)  gorąca woda (50ml)  4 kostki czekolady (20g)  1 łyżka mleka (15ml) Przygotowanie:  Białka oddzielamy od żółtek i ubijamy na sztywną pianę. Dodajemy cukier i kolejno żółtka ciągle miksując. Powoli dodajemy mus dyniowy i miksujemy do uzyskania jednolitego koloru. Na koniec dodajemy mąkę zmieszaną z proszkiem do pieczenia i cynamonem i delikatnie mieszamy łyżką. Nie używamy miksera, żeby nie stracić puszystości ciasta. Foremkę o wymiarach 15cmx30cm wykładamy papierem do pieczenia i przekładamy do niej naszą masę biszkoptową. Pieczemy w temperaturze 180st. ok. 25-30minut, aż ciasto się przyrumieni i w środku nie będzie mokre. Po upływie czasu wyciągamy i studzimy. Na pewno biszkopt opadnie, przez mokrą dynię, ale spokojnie powinien być na tyle wysoki, że da się go później przekroić wzdłuż na dwa placki.   Krem waniliowy przygotowujemy z serka waniliowego typu Danio. W gorącej wodzie rozpuszczamy żelatynę i wmiksowujemy ją do serka. Nie jest to dużo żelatyny, masa nie będzie sztywna, ale na tyle gęsta, że nie wypłynie z ciasta i będzie miała konsystencję kremu. Przekrojone placki przekładamy lekko tężejącym kremem waniliowym. Wierzch można polać roztopioną czekoladą, 3-4 kostki w łyżce mleka powinny wystarczyć. Z podanych proporcji wychodzi 12 kawałków. Wartość energetyczna całego przekładańca dyniowego – 990kcal Wartość energetyczna 1 kawałka – 80kcal 