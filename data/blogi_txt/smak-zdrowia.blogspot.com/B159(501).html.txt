Składniki: cieciorka suche ziarna (200g) marchew (500g) 2 duże cebule (200g) 2 jajka (120g) przyprawy (sól, pieprz, curry, gałka muszkatołowa)              Przygotowanie: Cieciorkę moczymy przez kilka godzin, następnie gotujemy około 30 minut. Marchew obieramy i gotujemy. Cebule kroimy w kostkę i podsmażamy na patelni do miękkości. Wszystkie składniki studzimy, po czym miksujemy blenderem tak długo, aż będziemy mieć konsystencję kremu lub musu. Na koniec dodajemy surowe jajka, przyprawy i jeszcze chwilę miksujemy, aż do połączenia wszystkich składników. Masę na pasztet przekładamy do keksówki o wymiarach 25x10cm i posypujemy dowolnie przyprawami. Pieczemy w piekarniku w temperaturze 180st. ok. 50 minut. Po przestygnięciu pasztet wkładamy do lodówki i kroimy dopiero po kilku godzinach, jak będzie mocno schłodzony. Z podanych proporcji wychodzi 14 kawałków o grubości 1,5cm.    Wartość energetyczna całego pasztetu z cieciorki – 1110kcal Wartość energetyczna 1 porcji (1/14 pasztetu) – 80kcal 