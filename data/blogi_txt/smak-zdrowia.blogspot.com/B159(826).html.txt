Składniki:  2 piersi z kurczaka (500g)  1 jajko (60g)  1 cebula (50g)  1 łyżka sezamu (20g)  1 kostka białego sera (200g)  2 łyżki jogurtu naturalnego (50g)  zielona sałata  przyprawy (sól, pieprz, przyprawa do kurczaka)           Przygotowanie:  Piersi z kurczaka mielimy z cebulą, dodajemy surowe jajko i przyprawiamy. Formujemy małe kuleczki, posypujemy z dwóch strony sezamem. Kładziemy na rozgrzanej patelni, spłaszczamy, żeby powstały małe medaliony. Smażymy z dwóch stron na złoty kolor. Z podanych proporcji wychodzi 20 medalionów.   Biały ser rozdrabniamy widelcem, dodajemy jogurt naturalny i przyprawy, mieszamy na jednolitą gładką masę. Serkiem przekładamy wieżyczki: medalion – biały serek – sałata – biały serek – medalion. Z góry wtykamy wykałaczkę, żeby wieżyczki trzymały się w całości. Z podanych proporcji wychodzi 10 wieżyczek. Wartość energetyczna całego mięsa z sezamem – 730kcal Wartość energetyczna 1 medalionu z sezamem – 35kcal Wartość energetyczna całego nadzienia – 270kcal Wartość energetyczna 1 wieżyczki sezamowej – 100kcal 