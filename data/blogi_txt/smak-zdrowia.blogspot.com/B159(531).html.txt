Składniki na ciasto:  mąka pszenna pełnoziarnista (150g)  woda (50ml)  ½ łyżeczki soli   Farsz:  soczewica sucha (50g)  2 małe cebule (100g)  pieczarki (200g)  przyprawy (sól, pieprz) Przygotowanie:  Mój niezawodny sposób na ciasto, zawsze wychodzi takie samo. Do miski wsypujemy mąkę z solą i wlewamy gorącą wodę jednocześnie mieszając mąkę łyżką. Jak już się mąka połączy lekko z wodą, to wyrabiamy ciasto ręką. Te proporcje są na dość twarde ciasto, bo zależało mi na tym, żeby je porządnie i cienko rozwałkować. Miękkie nie może być zbyć cienkie, bo się podczas sklejania rozrywa, dlatego na potrzeby dietetyczne zrobiłam twarde, co nie ma wpływu na smak później, bo po ugotowaniu są bardzo smaczne. Zatem jak już ciasto mamy wyrobione, to je bardzo cienko wałkujemy, ja doszłam myślę do 1-2mm. Przy tak cienkim rozwałkowaniu i takich proporcjach wychodzi 25szt. Soczewicę moczymy kilka godzin, gotujemy. Cebulę kroimy w kosteczkę, pieczarki trzemy na tarce i dusimy na patelni do miękkości. Wszystko mieszamy z ugotowaną soczewicą i przyprawiamy.        Gotowe pierogi wrzucamy na wrzącą osoloną wodę i gotujemy kilka minut, aż wypłyną na wierzch.    Wartość energetyczna całego ciasta na pierogi – 525kcal Wartość energetyczna 1 ciasta pierogowego – 21kcal Wartość energetyczna całego farszu – 250kcal Wartość energetyczna 1 pieroga z soczewicą – 30kcal 