Składniki na ciasto: mąka pszenna pełnoziarnista (150g) woda (90ml) ½ łyżeczki soli     Składniki na farsz: kapusta biała (200g) 1 duża cebula (100g) 1 marchewka (100g) przecier pomidorowy (30g) przyprawy  (sól, pieprz, papryka słodka, chili, czosnek)      Przygotowanie: Do miski wsypujemy mąkę z solą i wlewamy gorącą wodę jednocześnie mieszając mąkę łyżką. Jak już się mąka połączy lekko z wodą, to wyrabiamy ciasto ręką. Jak już ciasto mamy wyrobione, to je bardzo cienko wałkujemy, ja doszłam myślę do 1-2mm. Przy tak cienkim rozwałkowaniu i takich proporcjach wychodzi 25szt.    Wartość energetyczna całego ciasta na pierogi – 525kcal Wartość energetyczna 1 ciasta pierogowego – 21kcal    Kapustę szatkujemy i gotujemy we wrzątku kilka minut, aż zmięknie. Marchewkę trzemy na tarce na dużych oczkach, cebulę kroimy w kosteczkę i wrzucamy na patelnię. Dusimy pod przykryciem z przyprawami, aż marchewka będzie ugotowana, cebula zmięknie i nadmiar wody odparuje. Do jednej miski wrzucamy kapustę, podsmażoną cebulę z marchewką i wszystko mieszamy z przecierem pomidorowym i przyprawami. Z podanych proporcji farszu wystarcza na 25szt.    Wartość energetyczna całego farszu na pierogi z kapustą – 135kcal Wartość energetyczna 1 porcji farszu – 5kcal Wartość energetyczna 1 dietetycznego pieroga z kapustą – 26kcal Wartość energetyczna 1 tradycyjnego pieroga ruskiego – 90kcal  Ciekawostka dietetyczna Jak zawsze utrzymuję zasadę, że dietetyczny porządny obiad ma ok. 400kcal. To oznacza, że takich pierogów możemy zjeść 15szt i zmieścimy się w ramach kalorycznych. Obrazując skalę wielkości tego posiłku przedstawiam wizualnie jak taka ilość prezentuje się na talerzu. Dla porównanie tradycyjne ruskie odsmażone na oleju. Porcja po lewej pierogów dietetycznych 400kcal, porcja po prawej tradycyjnych (kupnych) ruskich odsmażanych 960kcal. Ja wiem, ruskie to ruskie, ale zdecydowanie jak już wybierajmy dietetyczne ruskie, a dla odmiany może na te z kapustą ktoś się skusi. Są bardzo smaczne! 