Zadałam pytanie: czym się różni szarlotka od jabłecznika, to się dowiedziałam, że szarlotka jest na kruchym spodzie. Zatem wersja dietetyczna, którą opracowałam i upiekłam jest na kruchym spodzie. Zasadnicze odchudzenie tradycyjnej wersji polega tu na rezygnacji z kruchej warstwy wierzchniej, odchudzonej o mniejszą ilość tłuszczu i cukru warstwy dolnej i dodatkowo większej ilości jabłek. Jest to przepis na małą blaszkę, 15cmx30cm, na 12 kawałków. Na dużą blaszkę podwajamy składniki.     Składniki na kruchy spód: mąka pszenna (100g) masło (20g) cukier (25g) 1 żółtko (25g) 1,5 łyżki gęstego jogurtu naturalnego (50g) 1 łyżeczka proszku do pieczenia    Masa jabłkowa: obrane jabłka (750g) 1 łyżeczka cynamonu Pianka z białka: 1 białko (40g) 1 cukier waniliowy (15g)   Przygotowanie:   Do miski wsypujemy mąkę, posiekane miękkie masło, mieszamy. Następnie kolejno dodajemy pozostałe składniki i całość zagniatamy na jednolitą zbitą kulę. Wkładamy na 30 minut do lodówki.   W tym czasie obieramy jabłka, kroimy na cząstki, wrzucamy do garnka i dolewamy 2-3 łyżki wody. Gotujemy na małym ogniu, aż do momentu, gdy jabłka zaczną się lekko rozpadać. Następnie odlewamy jak najwięcej soku z jabłek, dzięki temu nie trzeba używać bułki tartej do środka. Dodajemy cynamon. Jabłka najlepiej użyć słodkie, wtedy nie trzeba ich dodatkowo słodzić.   W osobnym naczyniu ubijamy pianę z białka i cukru waniliowego.   Wyciągamy z lodówki kruche ciasto, spód układamy na papierze do pieczenia. Podpiekamy go w piekarniku, w 180st. ok. 15-20 minut, wtedy nam ładnie wyrośnie, lekko się przyrumieni i unikniemy zakalca. Następnie wyciągamy blaszkę, nakładamy schłodzone jabłka i pokrywamy je pianą z białka. Szarlotkę pieczemy jeszcze ok. 15 minut, aż wierzch będzie rumiany. Z podanych proporcji wychodzi 12 porcji, z dużej blachy (podwójna ilość składników) 24 porcje. Wartość energetyczna całej dietetycznej szarlotki z pianką – 1090kcal Wartość energetyczna 1 porcji (1/12 szarlotki) – 90kcal Wskazówki dietetyczne: Porównawczo przedstawiam trzy moje szarlotki od lewej najbardziej kaloryczna, po prawej najmniej, a po środku wersja pośrednia.        Szarlotki    185kcal 90kcal 70kcal        Szarlotka tradycyjna Dietetyczna szarlotka  z pianką Korzenna szarlotka biszkoptowa 