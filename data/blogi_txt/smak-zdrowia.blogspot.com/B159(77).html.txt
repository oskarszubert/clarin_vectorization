Składniki na zaczyn:  2 łyżki zakwasu (20g)  ciepła woda (150ml) mąka żytnia chlebowa typ 720 (180g)   Składniki na chleb:  mąka żytnia chlebowa typ 720 (115g)  mąka pszenna (150g)  ciepła woda (200ml)  1 łyżeczka soli  drożdże (20g)  zaczyn Przygotowanie:  Dzień wcześniej przygotowujemy zaczyn. Do miski dajemy gotowy zakwas, ciepłą wodę i mąkę żytnią, mieszamy dokładnie, przykrywamy ściereczką i odstawiamy na minimum 12 godzin w ciepłe miejsce.   Po upływie tego czasu przygotowujemy ciasto właściwe do pieczenia chleba. W ciepłej wodzie rozpuszczamy drożdże, dolewamy to do zaczynu i dokładnie mieszamy. Następnie wsypujemy oba rodzaje mąki i sól. Wyrabiamy ciasto najlepiej ręcznie. Zostawiamy na godzinę do wyrośnięcia, po czym przekładamy ciasto do nasmarowanej olejem keksówki (30cm na te proporcje) i pozostawiamy na kolejne 45 minut pod przykryciem. Chleb pieczemy w temperaturze ok. 230st. przez 50 minut. W wyliczeniach 1 kromka ma 1cm grubości.      Wartość energetyczna całego chleba – 1700kcal Wartość energetyczna 1 kromki – 55kcal 