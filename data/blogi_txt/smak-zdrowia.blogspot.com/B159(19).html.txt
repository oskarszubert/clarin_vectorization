Składniki na spody:  mąka pszenna (125g)  masło (30g)  cukier puder (15g)  1 jajko (60g)   Składniki na krem:  1 budyń waniliowy  mleko (400ml)  1 serek waniliowy typu Danio (150g) dowolne owoce (np. kiwi, brzoskwinie)          Przygotowanie: Do miski wrzucamy posiekane masło, mąkę, cukier puder i mieszamy, aż składniki lekko się połączą. Następnie dodajemy jajko i zagniatamy ciasto. W razie potrzeby podsypujemy mąką – ma mieć kształt kuli. Ciasto wkładamy do lodówki na 30 minut, po czym wyklejamy nim cienko foremki na babeczki lub muszelki. Pieczemy w temperaturze 180st. około 10-15 minut, aż lekko się zarumienią – wtedy najlepiej odchodzą od foremek i się nie kruszą. Z podanych proporcji wychodzi 20szt. babeczek lub 30szt. małych muszelek (takich ja moje).   Przygotowujemy krem. Budyń gotujemy tak jak w przepisie na opakowaniu, ale tylko w 400ml mleka (a nie w 500ml jak zwykle). Po ugotowaniu budyń studzimy, po czym wmiksowujemy blenderem serek waniliowy typu Danio. Krem nakładamy do babeczek, dekorujemy owocami i wstawiamy na godzinę do lodówki, żeby masa budyniowa stężała.   Uwaga: Masy budyniowej wystarcza na podwójną porcję tych babeczek, więc przy takiej porcji spodów wykorzystamy tylko połowę, a drugą część można rozlać do salaterek jako osobny deser.        Wartość energetyczna całego ciasta na spody – 810kcal Wartość energetyczna 1 spodu na babeczki (przy 20szt.) – 40kcal Wartość energetyczna 1 spodu na muszelki (przy 30szt.) – 27kcal Wartość energetyczna całej masy budyniowej – 610kcal Wartość energetyczna kremu na babeczki (1/2 masy budyniowej) – 305kcal Wartość energetyczna 1 babeczki z kremem i owocami (przy 20szt.) – 60kcal Wartość energetyczna 1 muszelki z kremem i owocami (przy 30szt.) – 40kcal 