Budyń prawie każdy wie jak zrobić, ale szukając informacji o tym ile on ma kalorii można znaleźć tak wiele sprzecznych informacji, że postanowiłam pokazać tutaj trochę wyliczeń, żeby nikt się budyniu nie bał, bo nie jest on taki zły nawet na diecie. Przede wszystkim ważne jakiego mleka się do niego użyje i czy to będzie budyń słodzony cukrem czy słodzikiem. Osobiście nie jestem zwolenniczką odchudzania mleka, ale jeśli ktoś ma ochotę na ekstremalne odchudzenie budyniu, to też takie wyliczenia podaję.                Składniki:  1 budyń waniliowy (z cukrem lub bez)  1 budyń czekoladowy (z cukrem lub bez) mleko (1l)                                    Przygotowanie: Budyń gotujemy zgodnie z instrukcją na opakowaniu. Jeśli to są budynie z cukrem, to nic się nie zmienia w sposobie przygotowania. Jeśli mamy budynie bez cukru to macie opcje dodać cukier, ale o połowę mniej niż na opakowaniu lub dodać słodzik. Gorący budyń nakładamy do szklaneczek lub pucharków na przemian kolorami. Z podanych proporcji wychodzi 6 łaciatych porcji. Gdybyście nie robili łaciatego tylko po prostu 1 budyń według wskazówek na dole, to 1 porcja równa jest 1/3 gotowego budyniu. Wartość energetyczna 1 porcji budyniu (z cukrem) z mlekiem 2% - 140kcal Wartość energetyczna 1 porcji budyniu (z cukrem) z mlekiem 0,5% - 125kcal Wartość energetyczna 1 porcji budyniu (bez cukru) z dodatkiem 1 łyżki cukru z mlekiem 0,5% - 120kcal Wartość energetyczna 1 porcji budyniu (bez cukru) z dodatkiem słodziku z mlekiem 0,5% - 108kcal 