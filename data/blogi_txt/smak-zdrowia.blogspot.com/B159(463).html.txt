Jest to pasta, która spełnia rolę pasztetu na kanapki. Ma wiele zalet – szybka, bez długiego pieczenia w piekarniku, zdrowa. Przede wszystkim wiemy dokładnie co w tym „pasztecie” domowym jest w środku. Dobry plan na kryzys pt. brak wędliny w lodówce. Składniki: 1 pierś z kurczaka (250g) 1 bułka kajzerka pełnoziarnista (50g) mleko (100ml) pieczarki (200g) 1 duża cebula (100g) przyprawy (sól, pieprz, przyprawa do kurczaka) Przygotowanie: Pierś z kurczaka kroimy na kawałki, solimy i odstawiamy na 30 minut do lodówki. W tym czasie kroimy pieczarki i cebulę w plasterki i podsmażamy z przyprawami pod przykryciem, aż zmiękną i nadmiar wody odparuje. Kajzerkę kroimy na kromki i moczymy w mleku. Wyciągami piersi i wrzucamy na rozgrzaną patelnię, dusimy w odrobinie wody pod przykryciem. Ważne, żeby podlewać wodą i nie dopuścić do nadmiernego wysuszenia się mięsa. Podsmażone warzywa, kajzerkę razem z mlekiem i usmażone piersi przepuszczamy przez maszynkę do mięsa lub miksujemy blenderem na pastę. Z podanych proporcji wychodzą dwie takie salaterki jak na zdjęciu.      Wartość energetyczna całej pasty kanapkowej – 500kcal   Wartość energetyczna na 100g - 70kcal/100g 