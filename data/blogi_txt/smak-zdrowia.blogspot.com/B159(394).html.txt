Wskazówki dietetyczne        Muszelki, czy też tradycyjne babeczki robi się z kruchego ciasta z margaryną w środku. Ja eksperymentalnie zrobiłam ciasto na pizzę z mąki pełnoziarnistej. Jeśli wyklei się metalowe foremki dość cienko, to jedna muszelka lub babeczka ma bardzo mało kalorii i jest fajną „podstawką” do wypełniania różnymi farszami. Ja podaję dwa przykłady, polecam wypełnianie innymi pastami kanapkowymi, których przepisy znajdziecie tutaj.       Składniki na ciasto na muszelki: mąka pełnoziarnista (100g) woda (50g) drożdże (30g) przyprawy (sól)    Przygotowanie:  Drożdże rozpuszczamy w ciepłej wodzie, dodajemy do mąki z przyprawami i zagniatamy ciasto. Z ciasta robimy małe kuleczki i wyklejamy nimi foremki do muszelek (lub tradycyjne do babeczek, ale koniecznie z papilotkami do pieczeni, bo przywierają podczas pieczenia). Pieczemy w temperaturze 200st. ok. 15 minut. Jeśli robimy muszle, to z podanych proporcji wychodzi 30szt, jeśli babeczki to 20szt.       Wartość energetyczna muszli bez nadzienia – 13kcal    Wartość energetyczna babeczki bez nadzienia – 20kcal Nadzienie mięsne:  serek wiejski (200g)  2 jajka (120g)  wędlina drobiowa (100g)  przyprawy (sól, pieprz, zioła suszone)   Serek wiejski, ugotowane jajka i wędlinę miksujemy na gładką masę. Nadziewamy muszle, np. używając tutki do dekorowania tortów. Wartość energetyczna nadziewanej muszli mięsnej – 30kcal Wartość energetyczna nadziewanej babeczki mięsnej – 45kcal Nadzienie jajeczne:  serek wiejski (200g)  3 jajka (180g) przyprawy (sól, pieprz, curry, papryka słodka)  Serek wiejski i ugotowane jajka miksujemy na gładką masę. Nadziewamy muszle, np. używając tutki do dekorowania tortów.                   Wartość energetyczna nadziewanej muszli z masą jajeczną – 30kcal Wartość energetyczna nadziewanej babeczki z masą jajeczną – 45kcal 