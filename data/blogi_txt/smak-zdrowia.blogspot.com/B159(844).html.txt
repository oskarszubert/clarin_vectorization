Składniki: ciasto francuskie (270g)    pasta zielona: szpinak (50g) serek wiejski (150g) 1 jajko (60g) przyprawy (sól, czosnek) pasta pomarańczowa: paluszki krabowe (100g) serek wiejski (150g) 1 łyżeczka papryki słodkiej przyprawy (sól, pieprz, chili)   Przygotowanie:  Z ciasta francuskiego wykrawamy małe kwadraciki, trójkąciki lub dowolne kształty. Mają być małe (np. kwadraciki o boku 2cm). Układamy je na blaszce na papierze do pieczenia i pieczemy w temperaturze 220st. ok. 10min. Trzeba kontrolować, mają ładnie urosną lekko się przyrumienić i już trzeba je wyciągać, żeby za bardzo nie wyschły w środku. Po wyciągnięciu jeszcze na ciepło każdy przykładowy kwadracik rozdzielamy na spód i wierzch. Trzeba to robić w miarę sprawnie, póki ciepłe i miękkie. I tak porozdzielane zostawiamy do przestygnięcia. Przed upieczeniem można posmarować ciasteczka jajkiem i dekoracyjnie posypać kolorowymi przyprawami lub sezamem, orzeszkami itp. Z podanych proporcji wychodzi 60szt. Pastę zieloną przygotowujemy z odsączonego serka wiejskiego, ugotowanego jajka i rozdrobnionego szpinaku (rozmrożonego i odparowanego z wody). W serku koniecznie odlewamy śmietankę, wtedy będzie miał konsystencję bardziej stałą i po przełożeniu ciasteczek nie podejdzie wodą. Wszystko miksujemy blenderem, przyprawiamy i wstawiamy na godzinę do lodówki, wtedy nabierze bardziej stałej konsystencji i przejdzie smakami. Z podanych proporcji przełożymy 30 ciasteczek. Pastę pomarańczową przygotowujemy z odsączonego serka wiejskiego, paluszków krabowych i dla wzmocnienia koloru dodajemy mieloną czerwoną paprykę. Wszystko miksujemy blenderem, przyprawiamy i wstawiamy na godzinę do lodówki, wtedy nabierze bardziej stałej konsystencji i przejdzie smakami.. Podobnie jak poprzednio serek koniecznie odsączony. Z podanych proporcji przełożymy 30 ciasteczek.   Gotowe pasty najlepiej nałożyć do tutki i dekoracyjnie przełożyć nimi ciasteczka.         Wartość energetyczna wszystkich ciasteczek bez przełożenia – 980kcal Wartość energetyczna całej pasty zielonej – 250kcal Wartość energetyczna całej pasty pomarańczowej – 250kcal Wartość energetyczna 1 przełożonego ciasteczka – 25kcal 