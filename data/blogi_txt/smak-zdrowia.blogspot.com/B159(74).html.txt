Składniki:  zakwas żytni (150g)  mąka pełnoziarnista pszenna (350g)  mąka pszenna (50g)  ciepła woda (160g)  1 łyżeczka cukru (5g)  1 łyżeczka oliwy (5g)  1 łyżeczka soli  drożdże (20g) jajko do posmarowania  pestki dyni (10g)          Przygotowanie: W ciepłej wodze rozpuszczamy drożdże, dodajemy łyżeczkę cukru i zakwas żytni. Wszystko dokładnie mieszamy i odstawiamy w ciepłe miejsce na 15 minut. Następnie dosypujemy oba rodzaje mąki, sól i wyrabiamy ciasto ręcznie. Na sam koniec dolewamy oliwę i jeszcze chwilę wyrabiamy. Ciasto zostawiamy w ciepłym miejscu, przykryte ściereczką lub folią, żeby nie wysychało, na 2 godziny do wyrośnięcia. Po tym czasie wykładamy na blat, formujemy bochenek i przekładamy na blaszkę na papier do pieczenia. Przykrywamy ściereczką i odstawiamy jeszcze na 1-1,5 godziny do wyrośnięcia. Na koniec smarujemy jajkiem i posypujemy pestkami dyni. Chleb pieczemy w temperaturze 230st. ok. 20 minut. Chlebek ma ok. 25cm długości. W wyliczeniach 1 kromka ma 1cm grubości. Wartość energetyczna całego chleba – 1860kcal Wartość energetyczna 1 kromki – 75kcal 