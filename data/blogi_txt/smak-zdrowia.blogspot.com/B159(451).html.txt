Składniki: 3 białe papryki (300g) tuńczyk w sosie własnym (120g) kasza kuskus sucha (50g) 1 mała cukinia (200g) groszek konserwowy (100g) papryka konserwowa (200g) przecier pomidorowy (50g) przyprawy (sól, pieprz, papryka słodka)     Przygotowanie: Kaszę kuskus przygotowujemy zgodnie z przepisem na opakowaniu. Do miski wrzucamy gotową kaszę, odsączonego tuńczyka, przecier pomidorowy, pokrojoną w kostkę cukinię i pokrojoną w paseczki paprykę konserwową. Wszystko przyprawiamy i dokładnie mieszamy. Na końcu dodajemy groszek konserwowy i delikatnie mieszamy, żeby go nie uszkodzić. Papryki przekrawamy na pół, wydrążamy z pestek i nakładamy farsz z tuńczykiem. Papryki układamy na patelni, podlewamy wodą na około 1cm i dusimy pod przykryciem około 20-30 minut, żeby papryka zmiękła. Można również zapiec w piekarniku, w temperaturze 160st, czas mniej więcej ten sam. Tu ważne jest jedynie, żeby zmiękły warzywa, bo w tym farszu nie ma nic surowego, co wymaga obróbki termicznej, więc kwestia miękkości papryki i danie gotowe. Z podanych proporcji wychodzi 6 faszerowanych połówek papryki.     Wartość energetyczna całego farszu – 510kcal Wartość energetyczna 1 faszerowanej połówki papryki – 100kcal 