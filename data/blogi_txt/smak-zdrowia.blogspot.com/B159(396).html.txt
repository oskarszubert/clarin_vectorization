Wskazówki dietetyczne  Każdy, kto lubi słodycze z pewnością lubi kolorowe babeczki z kremem. Ja w każdym razie bardzo, więc postarałam się znaleźć coś, co mi je zastąpi. I tak spód oczywiście nie kruchy (bo normalnie się go robi z margaryną) i wypełnienie nie maziaste na maśle czy też słodkiej bitej śmietanie, a jogurtowe lub z owocami i niskokaloryczną galaretką. Dla porównania podaję wartość kaloryczną muszelki z kremem krówka na bitej śmietanie. Dokładnie tej samej wielkości muszelki robiłam dla dzieci do przedszkola, więc dla porównania policzyłam co do nich dodałam, żeby jasno pokazać dietetyczność moich wypieków.     Składniki na ciasto na muszelki: mąka pełnoziarnista (100g) woda (50g) drożdże (30g) 1 łyżeczka cukru (10g)         Przygotowanie:Drożdże i cukier rozpuszczamy w ciepłej wodzie, dodajemy do mąki i zagniatamy ciasto. Z ciasta robimy małe kuleczki i wyklejamy nimi foremki do muszelek (lub tradycyjne do babeczek, ale koniecznie z papilotkami do pieczenia, bo przywierają podczas pieczenia). Pieczemy w temperaturze 200st. ok. 15 minut. Jeśli robimy muszle, to z podanych proporcji wychodzi 30szt, jeśli babeczki to 20szt. Wartość energetyczna muszli bez nadzienia – 15kcal Wartość energetyczna babeczki bez nadzienia – 20kcal   Muszelki z kremem budyniowym    Składniki (na 10 muszelek):1 deserek budyniowy (ok. 150g)1 łyżeczka żelatyny (5g)woda (25ml)rodzynki (10g) Przygotowanie:Deserek waniliowy – polecam poszukać jakiś niskokaloryczny, czyli ok. 110kcal/100g. Ja kupuję takie deserki w Lidlu, są waniliowe i czekoladowe. Ale w innych sklepach są innych producentów, trzeba tylko patrzeć na kaloryczność, żeby nie były zbyt zasłodzone, bo wtedy muszelki nie będą już dietetyczne. Zatem w gorącej wodzie rozpuszczamy żelatynę. Deserek przekładamy do miski i miksując go powoli wlewamy wodę z żelatyną. Jeśli nie macie tutki to lekko tężejący krem nakładamy łyżeczką na wcześniej upieczone spody. Natomiast jeśli chcecie pobawić się w dekorowanie, to trzeba kilka minut odczekać, aż krem stężeje, wtedy nakładamy go do tutki i dekorujemy muszelki. Dekoracyjnie można posypać muszelki rodzynkami.    Wartość energetyczna dietetycznej muszelki z kremem budyniowym – 28kcal Wartość energetyczna muszelki z kremem krówka – 90kcal Muszelki a’la rafaello    Składniki (na 10 muszelek):1 mały jogurt naturalny (150g)1 cukier waniliowy (15g)1 łyżeczka żelatyny (5g)woda (50ml)wiórki kokosowe (5g)10szt migdałów (10g) Przygotowanie:Żelatynę rozpuszczamy w gorącej wodzie. Jogurt przekładamy do miski, wsypujemy cukier waniliowy i miksując wlewamy wodę z żelatyną. Jeśli nie macie tutki to lekko tężejący krem nakładamy łyżeczką na wcześniej upieczone spody. Natomiast jeśli chcecie pobawić się w dekorowanie, to trzeba kilka minut odczekać, aż krem stężeje, wtedy nakładamy go do tutki i dekorujemy muszelki. Po nałożeniu kremu posypujemy muszelki wiórkami kokosowymi i dekorujemy migdałem.   Wartość energetyczna dietetycznej muszelki a’la rafaello – 35kcal Wartość energetyczna muszelki z kremem krówka – 90kcal Muszelki z galaretką i owocami    Składniki (na 10 muszelek):sok owocowy Garden (150ml)żelatyna (5g)dowolne owoce Przygotowanie:Sok wlewamy do garnka i podgrzewamy tak długo, aż żelatyna się rozpuści. Galaretkę schładzamy, żeby lekko się zastygła i taką tężejącą galaretką wypełniamy spody muszelek. Dekorujemy dowolnymi owocami.  Wartość energetyczna dietetycznej muszelki z owocami – 20kcal Wartość energetyczna muszelki z kremem krówka – 90kcal 