Składniki: ciasto francuskie (270kcal) soczewica brązowa sucha (50g) 1 duża cebula (100g) pomidory suszone (20g) 1 łyżka jogurtu naturalnego (25g) przyprawy (sól, pieprz, papryka słodka)             Przygotowanie: Soczewicę moczymy kilka godzin, następnie gotujemy do miękkości. Cebulę kroimy w drobną kostkę i smażymy. Suszone pomidory kroimy w kosteczkę. Wszystkie składniki mieszamy z jogurtem naturalnym i przyprawami. Jogurt najlepiej gęsty, żeby farsz nie podciekał nam wodą i był klejący. Tak przygotowaną pastą nadziewamy koszyczki z ciasta francuskiego. Z podanych proporcji wystarcza na wypełnienie 10 koszyczków. Przygotowujemy koszyczki z ciasta francuskiego. Rozkładamy ciasto francuskie i wycinamy z niego krążki wielkości dużego kieliszka. Obręcze robimy z dwóch pełnych krążków złożonych jeden na drugi i mniejszym kieliszkiem wycinamy środki. Na komplet koszyczka składa się jeden pełny krążek i dwie obręcze. Na papierze do pieczenia układamy spód, na to dwie obręcze i pieczemy w temperaturze 220st. ok. 10minut. Dobra rada: z gotowego ciasta francuskiego, takiego prosto ze sklepu wycinamy obręcze, potem zbieramy ścinki i rozwałkowujemy je jeszcze raz, ale cieniej i z niego robimy spody. Nie zależy nam na tym, żeby spody wyrosły, one mają być tylko dnem, żeby farsz nie wypadł. To obręcze mają być pełniejsze i wysokie, dlatego na nie wykorzystujemy to lepsze ciasto, czyli pierwotne, a to przez nas przerobione na spody. Z podanych proporcji wychodzi 40 koszyczków.       Wartość energetyczna 1 koszyczka bez nadzienia – 25kcal Wartość energetyczna całego farszu z soczewicy – 260kcal Wartość energetyczna 1 faszerowanego koszyczka – 50kcal 