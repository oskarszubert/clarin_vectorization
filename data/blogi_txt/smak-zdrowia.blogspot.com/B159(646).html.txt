Składniki:  3 sznycle z indyka (300g)  2 łyżki ostrej musztardy (50g)  2 łyżki przecieru pomidorowego (50g)  pęczek zielonej pietruszki  przyprawy (sól, pieprz, papryka słodka, chili) Przygotowanie:  Sznycle rozbijamy tłuczkiem, solimy z każdej strony i zostawiamy na 10-15 minut w lodówce. W tym czasie szykujemy pastę. Pietruszkę (ewentualnie zioła lub jakąkolwiek inną zieleninę) siekamy drobno i dodajemy do niej musztardę i przecier pomidorowy. Wszystko dokładnie mieszamy. Moim zdaniem pasta już nie potrzebuje przypraw, ale wszystko zależy od rodzaju użytej musztardy. Wyciągamy mięso, każdy rozbity płat smarujemy pastą i zwijamy w roladkę, dla pewności można pospinać wykałaczkami. Smażymy na małym ogniu, pod przykryciem. Sznycle z indyka można zastąpić albo chudym schabem, albo po prostu piersi z kurczaka rozbić tłuczkiem. Też będą bardzo smaczne roladki. Grunt to nie smażyć na oleju, nie panierować. Najlepiej przykryć patelnię, wtedy mięso i pasta puści soki, co doda roladce smaku.                          Wartość energetyczna 1 sznycla (100g) – 104kcal Wartość energetyczna całej pasty (na 3 sznycle) – 100kcal Wartość energetyczna 1 roladki – 135kcal 