Składniki: 1 paczka otrębów owsianych (150g)  1 jajko (60g) jogurt naturalny (50g)  przyprawy (sól, przyprawa meksykańska, zioła prowansalskie)                 Przygotowanie:  Otręby mielimy blenderem na mąkę otrębową, dodajemy jajko i jogurt naturalny. Wszystko przyprawiamy według uznania, ja dałam do połowy masy sól i przyprawę meksykańską, a do drugiej sól i zioła prowansalskie. Zagniatamy ciasto i formujemy z niego małe kuleczki. Gotowe kulki można dodatkowo obtoczyć w przyprawach. Układamy je na blaszce, na papierze do pieczenia i pieczemy w temperaturze 180st. na termoobiegu ok. 10 minut, aż będą rumiane. Co kilka minut potrząsamy blaszką, żeby się przyrumieniły równomiernie. Z podanych proporcji wychodzi 50 kuleczek wielkości orzecha laskowego w łupinie.       Wartość energetyczna całego ciasta otrębowego – 670kcal Wartość energetyczna 1 „orzeszka”– 13kcal 