Składniki:  mleko (200g)  woda (200g)  kasza manna (100g) cukier (20g)  cukier waniliowy (30g)  migdały (15g)  wiórki kokosowe (75g)              Przygotowanie:  Do garnka wlewamy mleko, wodę i wsypujemy kaszę mannę i cukier. Gotujemy na małym ogniu ciągnie mieszając tak długo, aż kasza zesztywnieje i będzie odstawać od brzegów. Na gorąco nie będzie jeszcze super sztywna, ale ma być konsystencji tzw. „łyżka staje”. Do gorącej kaszy wsypujemy pokrojone na drobno obrane migdały lub gotowe płatki migdałowe. Opcjonalnie można dodać też rodzynek. Kaszę odstawiamy i czekamy aż przestygnie. Z lekko ciepłej formujemy kulki i obtaczamy w wiórkach kokosowych. Gotowe rafaello schładzamy w lodówce kilka godzin. Po schłodzeniu jest konsystencji kremowej, drobna kaszka praktycznie niewyczuwalna. Z podanych proporcji wychodzi 30 kulek wielkości oryginalnego rafaello.            Wartość energetyczna kaszy z dodatkami – 1580kcal Wartość energetyczna 1 rafaello – 55kcal 