Zgodnie z obietnicą wracam przed Sylwestrem! Stali czytelnicy zapewne wiedzą, że ja uwielbiam przygotowywać wszelkie imprezki, a że trochę tego było przez rok prowadzenia bloga, to postanowiłam ułatwić Wam sprawę. Uporządkowałam dział BUFET IMPREZOWY, podzieliłam wszystko według stopnia trudności i sposobu przygotowania. Trochę mi to zajęło, ale myślę, że jest bardziej przejrzyście i łatwiej znaleźć coś dla siebie i też trudniej przegapić coś wartościowego, co we wcześniejszej wersji było gdzieś tam na dole strony.     Przy okazji informuję, że wszystkie większe działy, które już miały sporo różnorodnych przepisów zostały w ten sam sposób uporządkowane.        Mój tegoroczny Sylwester jest jeszcze w planach, a przygotowania będą w poniedziałek rano, więc niewiele Wam moje pomysły pomogą, zatem polecam korzystać z już wstawionych. A te nowe przydadzą się na karnawał. Tym bardziej, że plany mam ambitne, bo zostałam zainspirowana rewelacyjną książką. Jeśli mi z niej wyjdzie to, co planuję to szczerze ją polecę w osobnym poście po Nowym Roku. Zapraszam do korzystania z działu BUFET IMPREZOWY. A dla tych, co nie wiedzą od czego zacząć, do czerpania inspiracji z moich imprezowych stołów, które staram się zawsze obcykać w całej okazałości zanim przyjdą goście – GALERIA TUTAJ.     I planuję małą niespodziankę w formie hmmm, dania jakby nie patrzeć, ale goście tu zaglądają, więc nie napiszę. Chętni na pomysł dobrej zabawy piszcie na maila :) 