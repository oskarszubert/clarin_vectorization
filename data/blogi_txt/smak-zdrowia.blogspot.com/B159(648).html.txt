Składniki: 2 piersi z kurczaka (500g) 1 jajko (60g) suszone morele (25g) migdały (25g) 1 łyżeczka czerwonej papryki w proszku przyprawy   (sól)          Przygotowanie: Mięso z surowej piersi z kurczaka mielimy w maszynce do mięsa, dodajemy surowe jajko i przyprawiamy. Rozkładamy folię spożywczą, skrapiamy wodą (żeby później mięso ładnie od niej odchodziło). Bierzemy ¼ mięsa i formujemy prostokąt ok. 10cmx8cm. Przyklepujemy, żeby było równomiernie wysokie i posypujemy całą powierzchnię czerwoną papryką. Następnie układamy pokrojone morele i migdały. Zwijamy mięso w ślimaka i zawijamy w folię. Podobnie przygotowujemy pozostałe 3 roladki, każda w osobnej folii. W garnku gotujemy wodę i wrzucamy na wrzątek nasze roladki, razem z folią. Po kilku sekundach mięso zmieni kolor na biały, wtedy można już usunąć folię bez obawy o utratę kształtu roladki. Gotujemy ok. 15 minut. Z podanych proporcji wychodzą 4szt. W wersji imprezowej lub na kanapkę w plasterkach 0,5cm wychodzi ok. 60szt.    Wartość energetyczna całego mięsa na roladki – 800kcal Wartość energetyczna 1 roladki – 200kcal Wartość energetyczna 1 plasterka w wersji kanapkowej – 13kcal 