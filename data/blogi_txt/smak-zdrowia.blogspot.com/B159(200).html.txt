Składniki:  mleko (100ml)  woda (50ml)   drożdże (20g)  cukier waniliowy (15g)  mąka pełnoziarnista (160g)  1 jajko (60g) Przygotowanie:  W garnku przygotowujemy rozczyn drożdżowy: mleko i wodę lekko podgrzewamy, odstawiamy z gazu, wrzucamy drożdże, cukier waniliowy i łyżeczkę mąki (10g). Wszystko mieszamy, przykrywamy ściereczką i zostawiamy do wyrośnięcia. W misce miksujemy jajko, powoli wlewamy wyrośnięty rozczyn i dodajemy mąkę (150g). Ciasto odstawiamy w ciepłe miejsce, przykrywamy ściereczką i czekamy aż urośnie, ok. 45-60 minut. Gofry pieczemy w formie na złoty kolor. Jako dodatki proponuję wszystko rodzaje owoców i sosy jogurtowe, malinowe, truskawkowe, jagodowe, jak kto lubi. Z podanych proporcji wychodzi 8szt.            Dodatki do gofrów: Jako polewy używam deserków budyniowych z Lidla lub deserków Satino (waniliowy, czekoladowy i toffi). W niewielkiej ilości nie zaszkodzą i są stosunkowo niskokaloryczne. A dla zdrowia dużo owoców!                              Wartość energetyczna całego ciasta na gofry – 800kcal    Wartość energetyczna 1 gofra bez dodatków – 100kcal    Wartość energetyczna 1 gofra z owocami z polewą jogurtową – 150kcal 