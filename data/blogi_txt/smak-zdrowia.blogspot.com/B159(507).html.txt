Płatki śniadaniowe - nie wiadomo, które wybrać, bo na sklepowych półkach towaru pod dostatkiem. Jedno jest pewne – większość z nich niestety trzeba omijać szerokim łukiem. Po przeanalizowaniu tematu jakiś czas temu, mam trochę swoich typów, bo mleczne śniadania towarzyszą mi każdego dnia. Na pewno jestem przeciwniczką śniadań dla dzieci w stylu „płatki z mlekiem”. U mnie dzieci tego nie dostają, uważam, że dużo zdrowsze są dla nich kanapki z pełnoziarnistego pieczywa czy twarożki z ogórkiem, rzodkiewką i pomidorem. Nie znają śniadań na słodko, jeśli mają ochotę, to sporadycznie robię im grzanki z domowym musem owocowym. Płatki, które przeznaczone są pod małych smakoszy, to niestety sam cukier i puste kalorie. Oczywiście nie ma co generalizować, pewnie znajdą się jakieś super zdrowe chrupki, tylko pytanie czy dzieci tak samo chętnie będą je jeść jak te kolorowe, słodkie i niezdrowe. Tendencja jest jednak taka, że zdrowsze jest to, co ma mało cukru, a im mniej cukru tym mniejsze powodzenie u dzieci.     Polecam wszystkim mamom i tym osobom, które lubią słodkie chrupki do mleka program „Wiem, co jem” i odcinek pt. „Płatki śniadaniowe”. W sumie to po tym programie tak naprawdę przyjrzałam się co w nich się kryje i zaczęłam przeglądać uważnie opakowania.      Fitella  Ja jestem zwolenniczką otrębów, płatków owsianych i kukurydzianych bez cukru. Nie jest to w ogóle słodkie, już się przyzwyczaiłam do takich śniadań. Ale kiedyś wyglądało to całkiem inaczej – miodowe kółeczka i czekoladowe chrupki sypane prawie z górką, zalane do pełna mlekiem. Słodki ulepek nie z tej ziemi. Mi się udało przestawić na zero cukru, ale nie każdy takie coś zaakceptuje i wiem, że wolicie musli i owsianki na słodko. Dlatego po przejrzeniu naprawdę wielu produktów mogę Wam polecić kilka alternatyw z serii Fitella, które są dostępne w każdym markecie. Dokładnie się przyglądajcie i wybierajcie to, co najzdrowsze. Ja przedstawię Wam tylko te mieszanki musli i płatków Fitella, które sama używam i mogę polecić z punktu widzenia dietetycznego.    Płatki pełnoziarniste   Płatki z pełnego ziarna pszenicy lub wielozbożowe, w wersjach lekko słodzonych lub zupełnie pozbawione cukru, z owocami lub bez, sprzedawane w dużych paczkach. Producent Fitelli przewiduje, że na jedną porcję zużywamy 30g płatków lub mieszanki płatków z owocami i 125ml mleka 0,5%. Ja jednak do wyliczeń przyjmę inne proporcje. Pisząc o moich śniadaniach mlecznych zawsze była mowa o 250kcal w ramach jednego posiłku i dla zachowania porządku przyjmuję, że na porcję używamy 200ml mleka i 40g płatków. Co do mleka, to ja preferuję mleko 2% tłuszczu i też takie policzę. Fitella Diet Fitella Diet z truskawkami Fitella Diet z żurawiną i malinami Fitella Special Tropical Fruits         Płatki z pełnoziarnistej pszenicy z dodatkiem otrębów pszennych (bez dodatku cukru) Płatki z pełnoziarnistej pszenicy, z otrębami pszennymi i z dodatkiem kawałków truskawek (bez dodatku cukru) Płatki z pełnego ziarna pszenicy z malinami i żurawiną (bez dodatku cukru) Skład: płatki z pełnych ziaren zbóż i owoce tropikalne (papaja, ananas, banany, kokos, rodzynki)    w 100g suchego produktu:   energia – 369kcal  białko – 13,5g węglowodany – 63,9g  w tym cukry: 3,9g  tłuszcz – 3,0g  błonnik – 16,0g  sód – 0,7g     w 100g suchego produktu:   energia – 368kcal  białko – 13,2g  węglowodany – 64,4g  w tym cukry: 5,6g tłuszcz – 2,9g  błonnik – 15,9g sód – 0,7g  w 100g suchego produktu:   energia – 368kcal  białko – 12,9g  węglowodany – 64,0g  w tym cukry: 6,6g  tłuszcz – 3,1g  błonnik – 16,2g  sód – 0,7g   w 100g suchego produktu:   energia – 363kcal  białko – 6,5g  węglowodany – 74,4g  w tym cukry: 27,4g  tłuszcz – 4,4g błonnik – 4,7g  sód – 0,5g    wartość energetyczna w porcji gotowych płatków z mlekiem – 250kcal wartość energetyczna w porcji gotowych płatków z mlekiem – 250kcal  wartość energetyczna w porcji gotowych płatków z mlekiem – 250kcal wartość energetyczna w porcji gotowych płatków z mlekiem – 250kcal           Wszystkie wyżej przedstawione płatki są wytworzone z pełnego ziarna zbóż. Trzy pierwsze rodzaje są bez cukru, z serii Fitella Diet. Ostatnie dla porównania też są pełnoziarniste, ale już słodsze. Różnica w cukrze jest spora. Bezcukrowe płatki mają 3,9-6,6g cukru na 100g, te ostatnie już 27,4g, czyli średnio 4-5 razy więcej. Wszystko zależy od indywidualnego podejścia. Można unikać cukru lub założyć, że innych słodyczy nie jemy, ale np. w ramach słodkości w jakimś posiłku fundujemy sobie lekko osłodzoną porcję zdrowych pełnoziarnistych płatków. Pamiętajcie, że Fitella Tropical, to są płatki z owocami, które są słodkie i same w sobie zawierają fruktozę – zdrowy cukier owocowy.        Dla porównania sprawdziłam trzy rodzaje płatków „dla dzieci”, takich najbardziej popularnych, które mi jako pierwsze wpadły do głowy, czekoladowe, miodowe i cynamonowe. Cukier zawarty w tych płatkach waha się w przedziale 32g-34g/100g i podkreślam – tam już nie ma owoców, czyli 1/3 z tego co zjadamy, to czysty cukier. Chyba słusznie można tego typu słodkie płatki zaliczyć do grupy fast food – spotkałam wiele recenzji na ten temat właśnie z taką puentą. Traktujcie je na równi ze słodkimi przekąskami typu czekolada i ciasteczka, szczególnie jeśli mówimy tu o czasie ścisłej diety.        Płatki owsiane   Płatki owsiane i zrobione z nich owsianki dają nam energię na cały dzień, są bogate w błonnik, bardzo odżywcze i wartościowe. O ile w domu nie ma problemu z ich przyrządzeniem, o tyle pojawia się problem w pracy. Przy okazji przetrzepywania półek z płatkami trafiłam na gotowe poporcjowane owsianki Fitella Slim effect, do szybkiego użycia. Wystarczy zalać wodą – czyli sposób na szybki posiłek podczas zabieganego dnia w pracy. Jest alternatywa i to całkiem zdrowa, dlatego polecam. Zdecydowanie to lepsze niż szybkie zupki z kubka czy zupki chińskie, które w pracy są dość popularną przekąską, a nie przynoszą nic dobrego dla naszego zdrowia.     Fitella Slim effect z truskawkami Fitella Slim effect z jabłkiem i cynamonem Fitella Slim effect z malinami Płatki owsiane z mlekiem i truskawkami. Płatki owsiane z mlekiem, jabłkiem i cynamonem. Płatki owsiane z mlekiem i malinami.    w 100g suchego produktu:   energia – 366kcal białko – 12,2g  węglowodany – 63,7g  w tym cukry: 20,1g  tłuszcz – 4,6g  błonnik – 10,4g  sód – 0,53g   w 100g suchego produktu: energia – 361kcal  białko – 11,9g  węglowodany – 64,0g  w tym cukry: 22,6g  tłuszcz – 4,1g  błonnik – 10,4g  sód – 0,51g   w 100g suchego produktu:   energia – 365kcal  białko – 12,3g węglowodany – 63,7g  w tym cukry: 19,9g  tłuszcz – 4,3g  błonnik – 11,0g  sód – 0,52g    wartość energetyczna 1 porcji po przyrządzeniu – 173kcal wartość energetyczna 1 porcji po przyrządzeniu – 170kcal wartość energetyczna 1 porcji po przyrządzeniu – 171kcal       Każda z tych owsianek ma zawartość 50g suchego produktu. Zalewa się to wrzątkiem (ok. 140ml)i po trzech minutach owsianka jest gotowa do spożycia.  Wgłębiając się w skład suchej owsianki Fitella Slim effect ogólnie zawiera: 57% płatków owsianych, odtłuszczone mleko w proszku (12%), błonnik rozpuszczalny, skrobię ziemniaczaną, dekstrynę pszenną, suszone owoce, cukier i substancję słodzącą maltitol oraz śladowe ilości soli. Maltitol jest substancją słodzącą, o połowę mniej kaloryczną niż cukier biały (210kcal/100 a nie 400kcal/100g) i jest całkowicie bezpieczny dla zdrowia. Szczególnie polecany jest dla diabetyków i osób będących na niskokalorycznej diecie.  Smakowo owsianki Fitella są bardzo dobre, wartościowe, nie są nafaszerowane chemią, więc z powodzeniem możecie je przygotowywać w pracy w ramach jednego posiłku. Zdecydowanie ułatwi Wam to planowanie posiłków poza domem.   Mieszanki musli w wersji lekkiej     Musli lubimy, bo jest kolorowe, słodkie i znajdziemy tam prawie wszystko co lubimy. Są z kawałkami czekolady,  z orzechami, z owocami kandyzowanymi, z owocami suszonymi. Przeglądając sklepowe półki widać, że producenci mają polot i wrzucają już wszystko do środka, a na koniec słodzą na potęgę.  Są mieszanki musli niesłodzone, z płatkami owsianymi, pszennymi,  żytnimi, z różnymi rodzajami otrębów, a rarytasem w tych niesłodzonych są ewentualnie suszone rodzynki. I takie mieszanki bez cukru są najzdrowsze, ale nie każdy umie się tak radykalnie przestawić na bezcukrowe musli. Ja osobiście je lubię, ale biorąc pod uwagę tendencje w moim domu, jestem jedyna, która je takie zestawy. Reszta widzę woli dorzucić sobie do kubeczka trochę tego, trochę tamtego, wkroić jabłko, banana, najlepiej dosłodzić miodem i wtedy takie płatki są zjadliwe dla nich.     Idąc za ciosem Fitelli znalazłam dwie mieszanki musli w wersji lekkiej, o zmniejszonej zawartości cukru. Dla porównania przedstawiam też wersję musli już nie z serii lekkiej, z owocami tropikalnymi. Oczywiście, pewnie walory zdrowotne też tam znajdziemy, ale różnica zawartości cukru jest już spora, choć pozornie kalorycznie różnicy nie ma. Dla wyliczeń przyjmuję, że taką porcję musli zjadamy z lekkim jogurtem naturalnym, ok. 150ml jogurtu o kaloryczności 60kcal/100g.      Fitella musli lekkie z aloesem, żurawiną i ananasem Fitella musli lekkie z suszoną śliwką, rodzynkami i słonecznikiem Musli z owocami tropikalnymi w 100g suchego produktu:   energia – 396kcal  białko – 6,7g węglowodany – 74,6g  w tym cukry: 17,3g  tłuszcz – 6,3g  błonnik – 7,3g  sód – 0,4g    w 100g suchego produktu:   energia – 364kcal  białko – 8,4g  węglowodany – 64,6g  w tym cukry: 13,5g tłuszcz – 6,4g  błonnik – 6,9g  sód – 0,39g   w 100g suchego produktu:  energia – 386kcal  białko – 6,5g  węglowodany – 69,0g w tym cukry: 34,2g  tłuszcz – 7,5g  błonnik – 8,4g  sód – 0,3g wartość energetyczna 1 porcji po przyrządzeniu – 288kcal wartość energetyczna 1 porcji po przyrządzeniu – 272kcal  wartość energetyczna 1 porcji po przyrządzeniu – 283kcal          Musli Fitelli są porcjowane, w opakowaniu mamy 50g suchego produktu, czyli przeznaczone raczej do szybkiego przygotowania. W składzie jest wszystkiego pod dostatkiem, wszelkie rodzaje płatków, crunchy, chrupki, wiórki kokosowe, suszone owoce. Takie typowe musli tylko w wersji mniej słodkiej. Dla porównania w tabeli podałam mniej optymistyczne dane zwykłego musli (znanego polskiego producenta), bez dopisku light, diet czy fit. Więc jak już wybieracie jakieś słodkie musli, bo lubicie i nie umiecie zrezygnować na rzecz niesłodzonych płatków – zwracajcie uwagę na wartości odżywcze, nie tylko kalorie, ale przede wszystkim cukier (im mniej tym lepiej) i błonnik (im więcej tym lepiej). 