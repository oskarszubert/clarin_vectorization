Składniki:  2 piersi z kurczaka (500g)  1 jajko (60g)  1 cebula (50g)  1 kostka białego sera (200g)  1 opakowanie wędzonego łososia (100g)  przyprawy (sól, pieprz, zioła prowansalskie, majeranek)               Przygotowanie:   Surowe piersi z kurczaka mielimy z cebulą, dodajemy surowe jajko i przyprawiamy, odstawiamy mięso na 15 minut. W tym czasie przygotowujemy nadzienie. Biały ser wrzucamy do miski, przyprawiamy i dokładnie rozdrabniamy widelcem, ma mieć konsystencję maziastą. Łososia dzielimy na małe kawałeczki (ja zrobiłam 15 pulpetów, więc 15 kawałków łososia). Każdy kawałeczek oklejamy dokładnie białym serem, tak żeby powstała kulka. I taka serowo-łososiowa kulka będzie naszym nadzienie. Z mięsa robimy 15 równych kulek. Rozkładamy przeźroczystą folię spożywczą, skrapiamy ją wolą i zwilżoną dłonią rozpłaszczamy porcyjkę mięsa, na środek kładziemy kulkę serową i przy pomocy folii owijamy ją mięsem. Musimy tak okleić ser, żeby nie było go widać, wtedy pulpet będzie w całości i ser zostanie w środku podczas gotowania. Pulpety wrzucamy na gorącą osoloną wodę i gotujemy ok. 15 minut. Z podanych proporcji wychodzi 15 pulpetów. Wartość energetyczna całego mięsa z nadzieniem serowo-łososiowym – 1000kcal Wartość energetyczna 1 pulpeta z wędzonym łososiem – 65kcal 