Składniki: 4 jajka (240g) 1 wędzony obrany dorsz (200g) biały serek kanapkowy 0% (100g) sok z ½ cytryny 1 łyżeczka kurkumy przyprawy   (sól, pieprz)         Przygotowanie: Przygotowujemy farsz. Rybę obieramy z ości, przed obraniem ważyła ok. 300g, po obraniu 200g. Dodajemy biały ser i miksujemy blenderem na pastę. Dodajemy sok z cytryny i przyprawiamy. Białka oddzielamy od żółtek, ubijamy na sztywną pianę, dodajemy żółtka, kurkumę (dla koloru) i przyprawy. Jajeczną pianę wylewamy na blaszkę wyłożoną papierem do pieczenia. Z tych proporcji była to największa blacha, ale z każdej strony zostało mi ok. 10cm miejsca. Pieczemy w 200st. ok. 10 minut, aż jajka się zetną i lekko zaczną odchodzić bokami od papieru. Nie można za długo piec, bo wtedy zrobią się suche i rolada popęka. Wyciągamy placek jajeczny z piekarnika, nakładamy cienko pastę z dorsza i zawijamy całość na ciepło w roladę. Owijamy folią spożywczą i wstawiamy na kilka godzin do lodówki. Z podanych proporcji wychodzi 30 plasterków o grubości ok. 1cm.    Wartość energetyczna całej rolady jajecznej z wędzonym dorszem – 650kcal Wartość energetyczna 1 plasterka (1/30 rolady) – 20kcal 