Składniki:  kapusta kiszona (500g)  kapusta biała (500g) pieczarki (200g)  2 duże cebule (200g)  suszone śliwki (50g)  1 łyżeczka owoców jałowca  chuda wołowina (250g)  przecier pomidorowy (100g)  liście laurowe (5szt)  przyprawy (sól, pieprz, papryka słodka, czosnek)    Przygotowanie:  Kapustę kiszoną płuczemy, kroimy na drobno, dodajemy liście laurowe i gotujemy, co jakiś czas podlewając wodą. Białą kapustę kroimy w niezbyt długie paseczki, solimy i gotujemy do miękkości. Po ugotowaniu łączymy obie kapusty, dodajemy zgniecione ziarna jałowca i mieszamy.   Pieczarki kroimy na kawałki, cebulę w kostkę, śliwki suszone w paseczki i wszystko smażymy pod przykryciem, aż do miękkości. Następnie razem z sokami przekładamy do kapusty. Dodajemy przecier pomidorowy i przyprawiamy do smaku.   Wołowinę kroimy na małe kawałki, przyprawiamy i podsmażamy na patelni pod przykryciem, razem z sokami przekładamy do kapusty. Wszystko dokładnie mieszamy i gotujemy na małym ogniu jeszcze około 45 minut. Sprawdzamy regularnie i w razie potrzeby podlewamy wodą, żeby bigos nie przywarł do dna.      Chuda wołowina jest mięsem niskokalorycznym, zbliżonym do kurczaka, ok. 110kcal/100g.    Z podanych proporcji wychodzą 4 spore porcje, takie że wystarczy ugotować 2-3 ziemniaki i będzie syty obiad.      Wartość energetyczna całego bigosu – 850kcal Wartość energetyczna 1 porcji (1/3 bigosu) – 285kcal 