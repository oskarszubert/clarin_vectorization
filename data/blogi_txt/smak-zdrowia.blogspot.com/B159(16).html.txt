Babka piaskowa jest moją ulubioną z dawnych lat, ale nigdy jej nie piekłam sama, więc dzisiejsze olśnienie, że w oryginale idzie do niej 200ml oleju spowodowało, że wykombinowałam swój przepis. Jedną spróbowaliśmy, smakiem podobna do piaskowej, konsystencją mniej, ale mi pasuje ta wersja. Jeśli chcecie dużą babkę, to zróbcie podwójną porcję z przepisu i pieczcie 45 minut.   Babeczki już udekorowałam do koszyczka, więc pamiętajcie, że obliczenia kaloryczne dotyczą suchej babeczki. Składniki: 3 jajka (180g) cukier (50g) mąka ziemniaczana (100g) kilka kropli olejku waniliowego olej (20ml) 1 łyżeczka proszku do pieczenia               Przygotowanie: Żółtka miksujemy z cukrem na puszysty kogel mogel. Następnie dolewamy olej, olejek waniliowy i cały czas miksując dodajemy mąkę ziemniaczaną z proszkiem do pieczenia. W osobnym naczyniu ubijamy pianę z białek, po czym dodajemy ją do reszty ubitej masy i delikatnie mieszamy całość łyżką (nie miksujemy już). Ciasto nakładamy do foremek na babeczki lub muffinki. Wstawiamy do nagrzanego piekarnika i pieczemy w temperaturze 180st. około 30 minut. Z podanych proporcji wychodzi 8szt.    Wartość energetyczna całego ciasta na babeczki (bez dekoracji) – 990kcal Wartość energetyczna 1 babeczki (bez dekoracji) – 125kcal 