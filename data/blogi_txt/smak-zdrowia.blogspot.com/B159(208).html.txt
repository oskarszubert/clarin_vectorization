Składniki: fasola sucha (100g) domowa kostka warzywna 1 duża cebula (100g) przecier pomidorowy (100g) mąka pełnoziarnista (25g) suszone zioła przyprawy   (sól, pieprz, papryka słodka, chili, zioła prowansalskie, majeranek)      Przygotowanie: Fasolę moczymy przez kilka godzin, następnie gotujemy w lekko osolonej wodzie. Można zamiast suchej fasoli użyć fasoli z puszki. Cebulę kroimy w kosteczkę i smażymy z przyprawami, aż będzie miękka. Do małego garnka wlewamy 0,5l wody i gotujemy ją z domową kostką warzywną. Jeśli nie mamy kostki można zagotować po prostu osoloną wodę z dowolnymi przyprawami. Ostatecznie po zagotowaniu powinniśmy mieć pół litra bulionu. Mąkę rozprowadzamy w 1/4szklanki wody i dodajemy ją do gorącego bulionu razem z przecierem, wszystko dokładnie mieszamy, żeby był jednolity sos pomidorowy.  Na koniec dorzucamy ugotowaną fasolkę i wsypujemy rozmaite suszone zioła. Podgrzewamy na małym ogniu, aż sos lekko zgęstnieje. Gulasz jest bardzo dobrym dodatkiem do kaszy, ryżu czy ziemniaków. Alternatywa dla mięsnego sosu do placka po węgiersku.    Wartość energetyczna całego gulaszu fasolowego – 590kcal Wartość energetyczna 1 porcji (1/4 gulaszu) – 150kcal 