Składniki: woda (250ml) mąka żytnia (100g) mąka pszenna (250g) drożdże (20g) pomidory suszone (25g) świeże listki bazylii cukier (10g) 1,5 łyżeczki soli przyprawy (suszone zioła) Przygotowanie: Do miski wlewamy ciepłą wodę, dodajemy drożdże, łyżeczkę cukru i dokładnie mieszamy. Następnie dodajemy oba rodzaje mąki, sól i wyrabiamy ciasto ręcznie. Pod koniec dorzucamy pokrojone drobno suszone pomidory, garść porwanych listków bazylii, opcjonalnie dodatkowo dowolne suszone zioła dla aromatu. Ciasto ma być dość klejące. Przekładamy je do blaszki keksówki o długości 25cm i zostawiamy na około godzinę do wyrośnięcia. Jeśli mamy formę silikonową – nie trzeba jej niczym smarować, tradycyjne blaszane przed włożeniem ciasta należy wysmarować olejem lub wyłożyć papierem do pieczenia. Chleb pieczemy w temperaturze 180st. około 60-80 minut. Z podanych proporcji wychodzi 25 kromek o grubości 1cm.    Wartość energetyczna całego chleba z suszonymi pomidorami – 1360kcal Wartość energetyczna 1 kromki (1/25 chleba) – 55kcal 