Można to potraktować jako leniwe gołąbki bez zawijania, dietetyczną lasagne, w której kaloryczny makaron zastępujemy kapustą lub po prostu rodzaj zapiekanki. Tak czy inaczej szybko sposób na obiad.               Składniki: 1 pierś z kurczaka (250g) kasza jaglana sucha (100g) seler (500g) 1 duża cebula (100g) kapusta pekińska (500g) przecier pomidorowy (100g) przyprawy (sól, pieprz, zioła prowansalskie, papryka chili) Przygotowanie: Liście z kapusty pekińskiej sparzamy we wrzątku, po sparzeniu usuwamy białe twarde części z każdego liścia. Kaszę jaglaną przepłukujemy i gotujemy w wodzie w proporcji 1:2. Seler gotujemy do miękkości i trzemy na tarce o grubych oczkach. Cebulę kroimy w kostkę i podsmażamy. Surową pierś z kurczaka mielimy. Wszystkie składniki mieszamy i przyprawiamy. W miseczce przygotowujemy sos pomidorowy, przecier rozcieńczamy lekko wodą, żeby miał konsystencję płynną i doprawiamy solą lub na ostro, według upodobań.    W naczyniu żaroodporny na dnie układamy sparzone liście kapusty, na to dajemy 1/3 farszu mięsnego. Smarujemy po całej powierzchni 1/3 sosu pomidorowego. Znowu układamy liście, potem farsz i sos. I tak samo trzecią warstwę, z sosem pomidorowym na wierzchu. Pieczemy w piekarniku, w temperaturze 180st. ok. 30-40 minut.     Z podanych proporcji wychodzą 4 porcje, ale nawet jeśli ktoś by chciał więcej zjeść i podzielił to na 3, to też kalorycznie wychodzi bardzo przyzwoicie.                Wartość energetyczna całej zapiekanki – 1100kcal Wartość energetyczna 1 porcji (1/4 zapiekanki) – 275kcal Wartość energetyczna 1 porcji (1/3 zapiekanki) – 365kcal 