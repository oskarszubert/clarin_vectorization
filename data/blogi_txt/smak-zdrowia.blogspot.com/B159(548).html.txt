Wymyśliłam sobie torcik urodzinowy, który ma spełniać swoją rolę, bo jest gdzie świeczkę postawić i nie jest słodyczem, co jest dobre dla tych, co nie chcą pokus (nawet tych dietetycznych) podczas zrzucania nadprogramowych kilogramów. Ten torcik jest zdrowy i naprawdę bardzo smaczny, myślę że nie jedną osobę zaskoczy, a już na pewno będzie dobrą niespodzianką dla tego, kto ma urodziny. Na codzień może być jednym ze składowych dania obiadowego.             Składniki na spody:  ziemniaki (300g)  2 marchewki (200g)  1 jajko (60g)  1 mała cebula (50g) przyprawy (sól, pieprz)            Przygotowanie:  Są to po prostu dietetyczne placki ziemniaczane. Ziemniaki trzemy na tarce na drobnych oczkach, lekko solimy i jak puszczą wodę, to ją wylewamy. Marchew trzemy na drobnych oczkach i dodajemy do ziemniaków. Wbijamy jajko i mocno przyprawiamy. Masę ziemniaczaną dzielimy na 3 równe części i smażymy na patelni 3 cienkie placki o średnicy ok. 20-25cm.            Składniki na masę jajeczną:  1/3 kostki chudego sera białego (65g)  2 jajka (120g)  1 mała cebula  1 pęczek rzodkiewek (100g)  2 łyżki kukurydzy z puszki (50g)  przyprawy (sól, pieprz, przyprawa do potraw z jajek)    Przygotowanie:  Jajka gotujemy. Do miski wrzucamy biały ser, jajka, rzodkiewkę, pokrojoną cebulę i przyprawy. Wszystko miksujemy blenderem na gładką masę. Następnie dodajemy kukurydzę i gotową masę serowo-jajeczną nakładamy na pierwszy placek ziemniaczany.    Składniki na masę brokułową:  ½ brokuła (250g)  1/3 kostki sera białego (65g)  sok z ½ cytryny  2 ząbki czosnku  przyprawy (sól, pieprz, czosnek) Przygotowanie:  Brokuła gotujemy, jak przestygnie wrzucamy go do miski razem z serem, czosnkiem i sokiem z cytryny. Wszystko miksujemy blenderem na gładką masę i przyprawiamy. Część zielonej masy możemy zostawić do dekoracji (1-2 łyżki), pozostałą nakładamy na drugi placek ziemniaczany.    Składniki na masę surimi:  1/3 kostki białego sera (65g)  ½ paczki surimi (125g)  1 jajko (60g)  przyprawy (sól, pieprz, papryka słodka) Przygotowanie:  Jajka gotujemy. Do miski wrzucamy biały ser, jajka i paluszki krabowe. Wszystko miksujemy na gładką masę i przyprawiamy. Część różowej masy możemy odłożyć do dekoracji (1-2 łyżki), pozostałą nakładamy na trzeci placek ziemniaczany. Cały torcik dekorujemy tutką.    Podane masy to tylko przykłady, można tu użyć każdej pasty kanapkowej, na niektóre przepisy znajdziecie tutaj. Torcik może być jednosmakowy, wtedy jego wykonanie będzie o wiele szybsze. Wartość energetyczna całego torcika na ostro – 950kcal Wartość energetyczna 1 porcji (1/10 torcika) – 95kcal    Wartość energetyczna 1 porcji obiadowej (1/4 torcika) – 235kcal 