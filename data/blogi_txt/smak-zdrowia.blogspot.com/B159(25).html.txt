Składniki (na 2,5l garnek):  makaron pełnoziarnisty suchy (30g) 2 marchewki (300g)  seler (300g)  1 duża cebula (100g)  kwas z kiszonej kapusty (200ml)  jogurt naturalny (250g)  1 łyżka suszonego majeranku  przyprawy (sól, pieprz, czosnek)   5 jajek (po 1 jajku na porcję zupy)        Przygotowanie:  Marchew kroimy w plasterki, selera w małą kostkę. Wszystkie warzywa wrzucamy do garnka, zalewamy wodą, dodajemy łyżeczkę soli, liście laurowe, ziele angielskie i gotujemy wywar na małym ogniu, aż warzywa będą miękkie. Pod koniec gotowania dodajemy pokrojona w kostkę i wcześniej podsmażoną cebulę. Następnie wrzucamy suchy makaron i gotujemy jeszcze 5-10 minut, po czym zupę wyłączamy i studzimy. W tym czasie można przygotować sobie zakwas. Do osobnego naczynia wlewamy jogurt naturalny. Cały czas mieszając trzepaczka dodajemy kwas z kiszonej kapusty i chochlę ciepłej zupy. Tak przygotowany zakwas wlewamy stopniowo do ostudzonej, ale lekko ciepłej zupy jednocześnie mieszając, żeby zupa się nie zwarzyła. Następnie całość przyprawiamy solą, pieprzem, majerankiem i podgrzewamy na małym ogniu.   Jeśli chodzi o kwas z kiszonej kapusty, to ja dodałam 200ml (1 małą filiżankę), ale każda kapusta jest inna, więc kwas też może mieć różny odczyn kwaśności. Musicie próbować, żeby zbyt nie zakwasić.       Wartość energetyczna całego barszczu białego (bez dodatku jajka) – 450kcal Wartość energetyczna 1 porcji barszczu białego (1/5 zupy z warzywami) – 90kcal Wartość energetyczna 1 porcji z jajkiem (1szt) – 190kcal Wartość energetyczna 1porcji z jajkiem (1szt) i małą białą kiełbasą (1szt=80g) – 430kcal 