Składniki na ciasto: woda (250ml) mąka (100g) 2 jajka (120g) masło (10g) 1 łyżeczka proszku do pieczenia Składniki na krem: serek biały President 0% (350g)  cukier waniliowy (15g) 1 galaretka malinowa woda (250ml)       Przygotowanie: Wodę i masło gotujemy na małym ogniu, następnie wsypujemy mąkę z proszkiem do pieczenia i energicznie mieszamy, aż masa będzie odstawać od brzegów garnka. Po przestudzeniu wmiksowujemy surowe jajka. Masę nakładamy do tutki i wyciskamy małe ptysie. Jeśli nie macie tutki, to zwilżoną dłonią formujemy kulki wielkości dużego orzecha włoskiego. Układamy na blaszce na papierze do pieczenia. Między ptysiami zachowujemy odległość ok. 3cm. Pieczemy w temperaturze 180st., można na termoobiegu ok. 15-20 minut, aż do uzyskania rumianego koloru. Mają być suche na zewnątrz i sprawiać wrażenie lekkich i pustych w środku. Ptysie kroimy wzdłuż i usuwamy ewentualnie mokre środki. Z podanych proporcji wychodzi 25szt. Przygotowujemy krem. W gorącej wodzie rozpuszczamy galaretkę malinową i cukier waniliowy, po przestudzeniu miksujemy blenderem razem z serkiem na gładką masę. Zostawiamy do całkowitego zastygnięcia. Następnie masę nakładamy do tutki i wyciskamy do ptysiów. Przyznaję się do użycia odrobiny czerwonego barwnika spożywczego do masy, bo moje dziecko stwierdziło, że ta masa jakaś taka mało malinowa z koloru, więc wasze będą blado-różowe. Barwniki spożywcze kupiłam kiedyś hurtowo w ilości kilkunastu kolorów w sklepie ze zdrową żywnością. Oczywiście krem malinowy, to tylko propozycja, galaretek pod dostatkiem, więc zachęcam do innych smaków, na pewno będą równie pyszne.              Wartość energetyczna całego ciasta na ptysie – 600kcal Wartość energetyczna kremu malinowego – 505kcal Wartość energetyczna 1 ptysia z kremem malinowym – 45kcal 