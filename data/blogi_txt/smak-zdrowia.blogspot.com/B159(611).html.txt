Składniki: jogurt naturalny (200g) cukier (30g) drożdże (15g) mąka pszenna (150g+30g) 1 jajko ½ łyżeczki sody 1 łyżka octu borówki, jeżyny (200g)        Przygotowanie: Do miski wlewamy jogurt naturalny, najlepiej o temperaturze pokojowej, dodajemy drożdże, cukier i łyżkę mąki. Całość dokładnie mieszamy, przykrywamy ściereczką i zostawiamy do wyrośnięcia. Po około 30 minutach zaczyn jogurtowy powinien się lekko ruszyć – czas zależy od temperatury, jeśli jogurt był prosto z lodówki trzeba czekać dłużej. Do wyrośniętego zaczynu wbijamy jajko i dodajemy pozostałą mąkę. Wszystko dokładnie mieszamy, żeby nie było grudek. Do szklanki wsypujemy sodę i zalewamy ją łyżką octu, mieszamy i od razu dodajemy ją do ciasta. Całość mieszamy, następnie wrzucamy dowolne owoce sezonowe i delikatnie mieszamy. Racuchy nakładamy łyżką na rozgrzaną patelnię, dość małe i w sporych odległościach między sobą, bo rosną. Smażymy na małym ogniu pod przykryciem z dwóch stron, aż będą rumiane. Z podanych proporcji wychodzi 14szt.               Wartość energetyczna całego ciasta na racuchy – 1055kcal Wartość energetyczna 1 racucha – 75kcal 