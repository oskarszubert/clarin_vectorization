Danie autorstwa mojego Kuby. Sam mięsa nie je, ale miał ochotę przygotować niespodziankę dla taty jak wróci z pracy. Składniki: 1 duża cukinia (1,5kg) 1 pierś z kurczaka (250g) cieciorka sucha (100g) ryż biały suchy (100g) 1 mały por (150g) 1 pomidor (150g) 1 jajko (60g) przyprawy (sól, pieprz) Przygotowanie: Cieciorkę moczymy kilka godzin i gotujemy około 20-30 minut do miękkości. Ryż gotujemy. Por siekamy drobno i podsmażamy z przyprawami. Pomidora sparzamy, obieramy ze skórki i kroimy w kostkę. Surowe piersi z kurczaka drobno kroimy. Wszystkie składniki wrzucamy do miski, dodajemy surowe jajko, przyprawy i dokładnie mieszamy. Cukinię przekrawamy na pół i wydrążamy z pestek. Nakładamy do każdej połowę farszu, dobrze dociskamy, żeby farsz był zwarty. Układamy na blaszce  i pieczemy w temperaturze 180st. ok. 30 minut, aż cukinia będzie miękka. Wartość energetyczna całej faszerowanej cukinii (dwóch połówek) – 1280kcal Wartość energetyczna 1 porcji (1/4 z całości) – 320kcal 