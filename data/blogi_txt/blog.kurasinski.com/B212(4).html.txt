Wraz z GPW i KFK szykujemy dla Was bardzo ciekawe spotkanie skierowane do wszystkich, którzy zaczynają myśleć o swoim biznesie w kategoriach spółki, firmy i jej szybkiego oraz bezpiecznego rozwoju… Giełda Papierów Wartościowych S. A., Krajowy Fundusz Kapitałowy S. A. oraz środowisko przedsiębiorców innowacyjnych Aula Polska mają zaszczyt zaprosić na prezentację prof. Hermanna Simona, który opowie o strategiach „Tajemniczych Mistrzów” – MŚP, które opanowały 70, 80, a nawet 90% rynku. Poza prezentacją prof. Simona planowane jest wystąpienie dotyczące możliwości pozyskania kapitału dla MŚP poprzez Giełdę Papierów Wartościowych oraz możliwości jakie daje rynek Venture Capital (VC) dzięki Krajowemu Funduszowi Kapitałowemu, który jest pierwszym funduszem-funduszy VC w Polsce. Termin: 17 listopada 2008, od 17:30 Miejsce: Sala notowań NewConnect Giełdy Papierów Wartościowych ul. Książęca 4, 00-498 Warszawa Agenda: 17:30 – 17:40 Wprowadzenie – dr Marek Dietl, Krajowy Fundusz Kapitałowy S. A., Igor Dzierżanowski/Krzysztof Kowalczyk – Aula Polska. 17:40 – 18:00 „NewConnect: szansa dla spółek innowacyjnych” – Emil Stępień, Dyrektor Działu Rozwoju NewConnect GPW. 18:00 – 18:35 “Hidden Champions unknown world market leaders” – – prof. Hermann Simon. 18:35 – 18:50 Sesja pytań i odpowiedzi z prof. Hermannem Simonem 18:50 – 19:15 „Kapitał dla funduszy VC = większa dostępność kapitału na innowacyjne przedsięwzięcia” – Piotr Gębala, Prezes Zarządu, Krajowy Fundusz Kapitałowy S. A. od 19:15 Przekąski i rozmowy w kuluarach Ze względu na ograniczoną liczbę miejsc oraz wymogi bezpieczeństwa prosimy o potwierdzenie uczestnictwa do dnia 14 listopada 2008. 