W dniach 15-16 kwietnia czyli w następnym tygodniu odbędzie konferencja Polish IA Summit o którym pisałem tutaj. Jeśli ktoś nadal nie wie czy się wybrać to zapraszam do przeczytania wywiadu jaki przeprowadziłem z jednym z głównych gości tej konferencji czyli Prof. Erikiem Reissem… A teraz sygnalizowane w tytule rozdawnictwo. Mam dwie wejściówki (każda o wartość 700 pln), które bardzo chętnie przekażę tym osobom, które popiszą się swoją wiedzą i udowodnią, że temat konferencji jest im naprawdę bliski. Zatem – wejściówki trafią w ręce tych dwóch osób, które wskażą te sklepy online, które według nich mają najlepsze usability, świetny front-end, genialną nawigację i aż proszą się żeby za ich pomocą wydawać, zamawiać i kupować. Wybór proszę uzupełnić o autorski komentarz (najlepiej z podparciem danymi np. dotyczącymi konwersji) i zamieszać jako komentarze pod tym wpisem. Bardzo proszę nie iść na łatwiznę – komentarz w styku „amazon.com” będę traktował jako spóźniony prima aprilisowy żart (nie z uwagi, że amazon ma słabe usability ale dlatego, że jest to najbardziej znany sklep na świecie). Wysilcie się, zaskoczcie mnie, sięgnijcie do swoich RSS, wytężcie pamięć i rozgrzejcie Google’a. Chcę dostać przykłady niszowe, mało znane, zapierające dech w piersiach. Technologia, język programowania, kraj, rodzaj towarów – nie ma znaczenia. Wyboru zwycięzców dokonam osobiście w ten piątek (9 kwietnia) po 23.55 i poinformuje w komentarzach pod tym wpisem. Czasu macie mało, zatem do dzieła! 