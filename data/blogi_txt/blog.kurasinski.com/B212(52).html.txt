Od 3 lutego do 7 marca 2014 trwają zapisy do kolejnej, czwartej już edycji Startup Fest Agora. To jeden z najbardziej prestiżowych i rozpoznawalnych w branży przeglądów polskich startupów oraz łącznik pomiędzy światem dojrzałych i młodych projektów… Startup Fest jest organizowany cyklicznie od 2010 roku. Podczas tegorocznego finału, który odbędzie się w dniach 27-28 marca w Warszawie, wybrane zespoły będą miały możliwość zaprezentowania szerszej publiczności swoich projektów i skonsultowania się z mentorami – przedsiębiorcami, inwestorami oraz twórcami startupów, które zdążyły już odnieść sukces. W gronie mentorów wystąpią m.in Marek Kapturkiewicz, Marcin Kurek, Bartłomiej Gola, Tomasz Dalach, Grzegorz Marczak, Przemysław Pająk, Mariusz Gralewski, Rafał Han i Janusz Żebrowski. - W tym roku powróciliśmy do dwudniowej formuły finału Startup Festu. Zależy nam, aby projekty, które wezmą udział w naszym konkursie, miały szansę dać się dobrze poznać członkom jury, a także jak najbardziej skorzystać ze spotkania z mentorami. Interesują nas mądre, dobrze przemyślane projekty, silne i fajne zespoły oraz innowacyjne pomysły - mówi Maciej Wicha, dyrektor ds. partnerstw i rozwoju biznesu. – Polska scena startupowa dynamicznie się rozwija. Widzimy coraz więcej sensownych projektów o globalnym potencjale. Mamy nadzieję, że wszystkie te projekty zobaczymy w naszym przedsięwzięciu. Startup Fest Agora 2014 to szansa dla każdego projektu w obszarze nowych technologii, który w momencie zgłaszania jest więcej niż tylko pomysłem. Do udziału w finale eksperci z jury konkursu wybiorą najbardziej innowacyjne i biznesowo uzasadnione projekty.  Zgłoszenia do konkursu można wysyłać do 7 marca br. za pomocą formularza na stronie www.startupfest.pl. Lista finalistów zostanie ogłoszona do 15 marca.   W tegorocznej edycji Startup Fest Agora zwycięski startup otrzyma 50 000 złotych oraz kampanię reklamową w internetowych mediach Agory o wartości 100 000 złotych  W trzech ostatnich edycjach Startup Fest podczas finałów zaprezentowało się sześćdziesiąt startupów. Zwycięzcy otrzymali łącznie 150 000 zł oraz zrealizowali w internecie kampanie reklamowe swoich projektów o łącznej wartości 300 000 zł. Wśród dotychczasowych finalistów znalazły się m.in. takie przedsięwzięcia jak SoTrender, Gamifi, czy Fun in design. Więcej informacji oraz formularz zgłoszeniowy można znaleźć na www.startupfest.pl Kontakt: Joanna Bednarek Specjalista ds.komunikacji joasia.bednarek@agora.pl +48 507 095 781 