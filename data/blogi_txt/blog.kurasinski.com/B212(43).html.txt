Youth Engagement Summit (#YES13) to międzynarodowa konferencja organizowana w Warszawie przez Światowy Związek Gazet i Wydawców Prasy WAN-IFRA przy wsparciu Agory, wydawcy „Gazety Wyborczej” i „Metra”…  Uczestnicy tego wydarzenia będą dzielić się doświadczeniami, jak promować czytelnictwo wśród młodych oraz jak angażować ich wokół tematów ważnych dla demokratycznych społeczeństw. W trakcie #YES13 zaprezentowane zostaną również laureaci tegorocznej Światowej Nagrody Młodego Czytelnika – World Young Reader Prize 2013.   Konferencja odbędzie się w siedzibie „Gazety Wyborczej” w Warszawie przy ul. Czerskiej 8/10. Obrady potrwają trzy dni i prowadzone będzie w języku angielskim (pierwszego dnia zapewnione będzie tłumaczenie na język polski).  Uczestnictwo w pierwszym dniu jest bezpłatne, weryfikowane na podstawie zgłoszeń za pomocą formularza znajdującego się pod adresem yes.evenea.pl. Aby wziąć udział we wszystkich trzech dniach konferencji, w tym sesjach płatnych, należy zarejestrować się poprzez stronę związku   Program konferencji tworzą zarówno redaktorzy znanych i dużych dzienników z całego świata oraz redaktorzy tytułów mniejszych lecz o uznanych osiągnięciach. Wśród prelegentów m.in. przedstawiciele „The Guardian” (Wielka Brytania), „New York Times” (USA), „Philippine Daily Inquirer” (Filipiny), „Tampa Bay Times” (USA), „A Gazeta” (Brazylia), „New Vision” (Uganda), „Aftenposten” (Norwegia), „Die Zeit” (Niemcy), „South China Morning Post” (Hong Kong), „The Straits Times” (Singapur), „Göteborgs-Posten” (Szwecja) i wielu innych.  Atrakcją konferencji jest tzw. Ideathon – innowacyjna i interaktywna forma warsztatów, w których podzieleni na grupy uczestnicy będą mieli za zadanie rozwiązać konkretne problemy pod okiem mentorów – ekspertów w dziedzinie czytelnictwa młodych.  Na trzeci, ostatni dzień konferencji, zaplanowane warsztaty m.in. wycieczkę po redakcjach „Gazety Wyborczej” i dziennika „Metro” (wraz z prezentacją doświadczeń obu tytułów w angażowaniu i docieraniu do młodych czytelników), szkolenie z pozyskiwania sponsorów na programy promujące czytelnictwo czy warsztat tworzenia takich programów przez instytucje prywatne i publiczne.   Pełny program konferencji dostępny jest na stronie: www.wyborcza.pl/yes oraz tutaj.   Udział w całej, trzydniowej konferencji jest płatny, możliwy po rejestracji na stronie związku. Zainteresowani mogą wziąć udział w pierwszym dniu wydarzenia za darmo, po wcześniejszej rejestracji za pomocą formularza umieszczonego pod adresem yes.evenea.pl. Konferencja prowadzona będzie w języku angielskim, a tłumaczenie na język polski będzie dostępne wyłącznie pierwszego dnia, tj. w poniedziałek, 2 grudnia. 