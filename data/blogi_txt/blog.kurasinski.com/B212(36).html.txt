Informacja prasowa. Aż 83% badanych firm stosuje różne elementy kampanii email marketingowych w promocji swojej marki w Internecie. Najwyższy poziom email marketingu prezentują średnie przedsiębiorstwa oraz firmy z branży e-commerce i  turystycznej – wynika z raportu „Stan email marketingu w Polsce 2012” przygotowanego przez ekspertów z GetResponse…  Eksperci email marketingu z GetResponse, największego w Polsce dostawcy usług email marketingowych, zbadali poziom zaawansowania i skuteczności email marketingu w Polsce. Przeanalizowanych w tym celu zostało 250 różnej wielkości firm z 15 branż. Badanie dotyczyło takich elementów email marketingu jak: budowa listy odbiorców, segmentacja, dostarczalność czy optymalizacja wysyłanych newsletterów.  Z badania wynika, że aż 83% badanych firm stosuje różne elementy kampanii email marketingowych. Najwyższy poziom email marketingu prezentują firmy z sektora średnich przedsiębiorstw (51-250 pracowników). Osiągnęły one ogólny wynik na poziomie 69%. Z kolei e-commerce oraz turystyka to branże, które najlepiej radzą sobie w marketingu z wykorzystaniem wiadomości email.  Wyniki badania wskazują na dużą polaryzację wykorzystywanych elementów i stosowanych praktyk. Można wśród nich wyróżnić narzędzia, które cieszą się dużą popularnością a także elementy, które niemal w ogóle nie są wykorzystywane.   Zdecydowana większość firm dużą uwagę przykłada do procesu budowania listy odbiorców (62%) oraz elementów związanych z dostarczalnością (75%). Natomiast dużo słabsze wyniki osiągnęły bardziej zaawansowane elementy kampanii email marketingowych jak: umieszczanie formularza zapisu do newslettera na Facebooku (40%), wykorzystywanie kampanii reaktywacyjnych (36%) czy testowanie elementów wiadomości w testach A/B/X (45%).  „Trendy na polskim rynku są bardzo spójne z tym, co obserwujemy na rynku amerykańskim, a marketerzy zdają się mieć bardzo podobne wyzwania. Nadal blisko 20% firm ma problem ze skutecznym dostarczaniem wiadomości email do odbiorców. Podobnie jest z bardziej zaawansowanymi taktykami pozwalającymi poprawić konwersję. Wiedza i czas implementacji odstraszają większość branż poza e-commerce oraz turystyką. Co ciekawe, branże, które inwestują zasoby w targetowanie komunikacji i lepsze dopasowanie treści, chwalą się największym zwrotem z prowadzonych działań email marketingowych.” – komentuje wyniki raportu Maciej Ossowski, Dyrektor Działu Edukacji i Optymalizacji w GetResponse.  Badanie zostało przeprowadzone w okresie 16.02 – 05.03.2012 r.  Szczegółową analizę badania można znaleźć w raporcie „Stan email marketingu w Polsce 2012”  O GetResponse Platforma GetResponse jest produktem firmy Implix posiadającej ponad 13-letnie doświadczenie w email marketingu. Z usługi korzysta obecnie ponad 210,000 klientów z blisko 200 krajów (w tym 5,200 klientów z Polski). GetResponse oferuje wiele praktycznych rozwiązań niezbędnych do prowadzenia efektywnych kampanii email marketingowych z wykorzystaniem narzędzi takich jak: newslettery (ponad 300 gotowych do użycia szablonów), wiadomości automatyczne, video emaile, ankiety internetowe, integracje z mediami społecznościowymi oraz rozbudowane statystyki. GetResponse oferuje również dedykowane rozwiązania dla klientów korporacyjnych.  W celu uzyskania dalszych informacji proszę kontaktować się z:  Piotr Krupa Koordynator ds. PR email: piotr.krupa@implix.com tel. kom.: 666 841 496 