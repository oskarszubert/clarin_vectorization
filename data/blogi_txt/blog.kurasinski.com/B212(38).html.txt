W paru miejscach już pojawiły się informacje na temat Digital Frontier więc najwyższy czas przedstawić ten projekt również czytelnikom tego bloga. W dużym skrócie: DF ma za zadanie wyszkolić, nauczyć i wyedukować osoby, które swoją przyszłość chcą związać z branżą gier… DF jest kursem płatnym (650 złotych za miesiąc nauki), trwającym 9 miesięcy (startujemy 6 października), odbywającym się co dwa tygodnie w Warszawie w czasie weekendów (sobota i niedziela po 8 godzin nauki). Dlaczego miałbyś rozważyć zapłacenie i uczęszczanie na taki kurs? Ponieważ będą tam uczyli bardzo doświadczeni polscy (i nie tylko) wykładowcy, którzy na co dzień pracują nad projektami gier w  takich firmach jak One2Tribe, AT Games, Naughty Dog ,World-loom, Vivid Games, The Farm 51, Crunching Koalas, CD Projekt RED czy Techland. W czasie kursu poznasz bardzo dużo ciekawych rzeczy (o części nawet nie masz pojęcia jak są ważne dla procesu tworzenia gry). Nasi wykładowcy będą uczyć Cię jak budżetować projekt, jak tworzyć notki prasowe, jak przygotować repozytorium plików, używać motion capture, programować i tworzyć grafikę 2D i 3D. Całość zagadnień jakie pojawią się na kursie dostępna jest tutaj. Czego nie będziemy uczyli i na co nie masz co liczyć –  na pewno przez dziewięć miesięcy nie udałoby nam się nauczyć od zera programowania silników gier czy grafiki 3D. Osoby, które chcą się zapisać na kurs i liczą na to, że taką wiedzę otrzymają niech rozważą inne kursy (na przykład kurs grafiki 3D organizowany przez Platige Image) Nikogo nie chcemy oszukiwać czy łudzić – 9 miesięcy wystarczy na pokazanie skali zagadnień, gdzieniegdzie nadgryzienie tematów i pogłębienie ale to już indywidualnie być może pod okiem wykładowcy (w postaci pracy domowej). Dlaczego warto zapisać się do DF (poza osobami wykładowców)? Ponieważ DF wsparty będzie bardzo ciekawymi Partnerami w postaci: Naszej Klasy, Gram.pl, YetiPay, Hyper+ czy BEAST FUND. Każdy z Partnerów będzie wspierał DF na swój sposób i w zależności od swojej specjalizacji. DF ma wykształcić dwa rodzaje osób – takie, które chcą podjąć prace w firmie lub też taką firmę stworzyć (no, na początku małe studio) i produkować swoje gry. W trakcie wielu rozmów z różnymi osobami w różnych firmach gamedeve’owych wyskakiwały te same problemy – brak nawet pobieżnie wykształconych i przeszkolonych ludzi, którzy są w stanie po szybkim dokształceniu „wejść” w projekt. Efekt jest taki, że w samym tylko CD Projekcie pracuje 15% obcokrajowców ponieważ w Polsce nie znaleziono odpowiednio wykwalifikowanych pracowników. Jakiego typu produkcjami i grami będziemy się zajmowali? Każdymi – mobilnymi, społecznościowymi, przeglądarkowymi, PC czy konsolowymi. Będziemy te gry wałkowali, rozgryzali, dobierali się do flaków, analizowali na wszelkie możliwe sposoby. Jeśli masz jeszcze jakieś pytania czy wątpliwości do rozwiania to zapoznaj się z naszym FAQ. Jeśli jesteś pewien / pewna, że taki kurs jest właśnie dla Ciebie to nie wahaj się i aplikuj – zostało już bardzo mało czasu! (rekrutację zamykamy 1 października) 