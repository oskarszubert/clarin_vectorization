Drukowany magazyn Proseed na biurku, audiobook do słuchania w podróży, wersja PDF, iPad lub Kindle do czytania na ekranie a na dodatek zniżki na działania reklamowe w magazynie oraz serwisie Proseed Online  – właśnie rusza nowa, kompleksowa oferta prenumeraty popularnego magazynu dla dynamicznych przedsiębiorców i menedżerów. Oferta skierowana jest wyłącznie do firm a liczba prenumerat jest obecnie ograniczona do 500… Dla prenumeratorów przygotowano trzy plany taryfowe. Plan Basic – zawiera dostęp do magazynu w formie elektronicznej (wersja PDF i iPad) oraz audiobooka. Wkrótce zostanie rozszerzony o dostęp do wersji Kindle oraz archiwum numerów Proseeda – tej funkcji domagali się nowi czytelnicy. Plan Standard rozszerzony jest o drukowany w wysokiej jakości egzemplarz magazynu, a najbogatszy plan Premium – aż o trzy egzemplarze. Oba wyższe plany taryfowe automatycznie uprawniają do rabatów (od 20 do 30%) na działania reklamowe w Proseedzie oraz umieszczenia banerów reklamowych na internetowej stronie Proseedmag.pl. „Piszemy o sprytnym biznesie, dlatego kiedy tradycyjna prasa odwraca się od „papierowego” rynku, my dostrzegamy na nim okazję. Drukowany Proseed na biurku nie jest po prostu nośnikiem informacji, ale symbolem statusu i przynależności do grupy młodych, dynamicznych przedsiębiorców szybko budujących biznes w oparciu o technologię, wiedzę i ekspansję ponadnarodową. Nie bez znaczenia jest fakt, że kiedy już się trafi na okładkę, można z dumą podarować ten egzemplarz Proseed żonie lub dziewczynie” – mówi Igor Dzierżanowski, jeden z założycieli Proseeda. Oferta skierowana jest wyłącznie do firm, a liczba dostępnych w sprzedaży prenumerat jest ograniczona do 500. Dla osób indywidualnych  dostępna będzie darmowa, elektroniczna wersja magazynu, publikowana 10 dni po tym, jak magazyn trafi do rąk prenumeratorów. Plany taryfowe, szczegóły dotyczące oferty i prezentów dla prenumeratorów znajdziecie na tej stronie Magazyn Proseed jest miesięcznikiem o biznesie, skierowanym do właścicieli i menadżerów firm, którzy chcą szybko budować ich wartość. Wychodzi od dwóch lat – w maju na rynku ukazał się 22. numer pisma. 