bez złośliwości. Ja też już jestem wykończona i mam dosyć tego systemu. Tak jak wczoraj obiecałam wypytałam dzisiaj o szczegóły nieocenioną Panią Basię z CI, poprosiłam o pokazanie systemu z "punktu widzenia studenta" i teraz podrzucę Wam podglądy stron. Po pierwsze proszę posługiwać się "Nowym WD". Po zalogowaniu zobaczycie trzy linki systemu oświadczeń, które prowadzą do trzech kolejnych części oświadczenia. Nic nie szkodzi, że wygląda to na podglądzie inaczej niż wzór z Ministerstwa - zapewniam Was, że po wydrukowaniu będzie wyglądało dokładnie tak, jak należy.    Pierwszy link - odpowiada I części oświadczenia, którą wypełniają wyłącznie studenci, którzy w tym roku zaczęli nieodpłatne studia magisterskie w SGH na I kierunku. Po kliknięciu zobaczycie coś takiego:         Ręcznie nic tu nie musicie wpisywać. Po prostu w rubryce "1-szy kierunek" zaznaczacie kierunek, który studiujecie w SGH. Potem klikacie "wyślij" (w tym momencie ustawienie zostaje zapamiętane na Waszym koncie). Wtedy pojawi się link "wydruk oświadczenia" - klikacie, żeby wydrukować. I po sprawie. Zapewniam Was, że wydrukuje się dokładnie taki formularz, jak ten we wzorze Ministerstwa.    Drugi link w WD odpowiada II części oświadczenia i wybierają go wyłącznie studenci, którzy kontynuują studia w SGH (ale nie dłużej niż od roku akad. 2011/12). Zobaczycie coś takiego:      Tutaj też w kolumnie "1-szy kierunek" zaznaczacie kierunek, który studiujecie w SGH, ale dodatkowo w ostatniej kolumnie wpiszecie liczbę wykorzystanych ECTS (przypominam - wykorzystane to znaczy, że już zdane są egzaminy z tych przedmiotów). Potem klikacie "wyślij" (w tym momencie ustawienie zostaje zapamiętane  na Waszym koncie). Pojawia się link "wydruk oświadczenia" - klikacie, żeby wydrukować. I po sprawie. Zapewniam Was, że wydrukuje się dokładnie taki formularz jak należy.    Wreszcie trzeci link - odpowiadający trzeciej części oświadczenia. Wyłącznie dla studentów, którzy studiują na studiach stacjonarnych w uczelni publicznej bez wnoszenia opłat, rozpoczętych w roku akademickim 2011/2012 i którzy podjęli po dniu 30 września 2012 r. studia na drugim kierunku studiów stacjonarnych w uczelni publicznej bez wnoszenia opłat (przepisy przejściowe). Po kliknięciu zobaczycie 2 możliwe opcje: pierwszy kierunek realizowany w SGH lub pierwszy kierunek realizowany poza SGH  Jeśli w roku akad. 2011/12 zaczęliście studia w SGH, to chyba jasne, że wybieracie opcję nr 1. Pojawi się wówczas coś takiego:     Jak widać tym razem są dwie tabliczki z kierunkami: w górnej zaznaczycie pierwszy kierunek (ten z poprzedniego roku akad.) a w dolnej - drugi kierunek (obecnie rozpoczęty w SGH). Znowu klikacie wyślij, pokaże się link do wydruku, drukujecie. I gotowe.   Jeśli pierwszy kierunek zaczęliście w innej uczelni (np. UW) to wybierzecie drugą opcję i pokaże się coś takiego:        Tym razem tabliczka jest jedna, ale powyżej niej widać rubryki, które musicie wypełnić ręcznie: wpisać nazwę uczelni - np. UW, nazwę pierwszego kierunku realizowanego poza SGH - np. germanistyka i rok rozpoczęcia realizacji pierwszego kierunku (najwcześniej będzie to rok 2011, bo z poprzednich lat nie musicie się spowiadać). Dopiero potem wybieracie w tabliczce kierunek realizowany w SGH (w kolumnie 2-gi kierunek). Klikacie "wyślij", pokaże się link do wydruku, drukujecie. I gotowe.    Jeśli ktoś popełnił błąd - może poprawiać go dopóki nie złoży oświadczenia w DSM. Jeśli złożyliście już oświadczenie - błędnie wypełnione - nie ma wyjścia: trzeba wrócić do DSM i poprosić o odznaczenie w systemie. Wtedy ponownie będziecie mogli wejść do WD i poprawić formularz, wydrukować i ponownie złożyć do DSM.    Co do numeru PESEL - zaciągany jest automatycznie z WD. Jeśli w WD jest zły numer PESEL - będzie też zły w oświadczeniu. Jeśli pomimo poprawnie wpisanego numeru PESEL w WD na oświadczeniu jest niewłaściwy - to proszę skontaktować się z CI i poprosić o pomoc. Zapewniam, że nikt tego nie przerabia ręcznie w DSM - my naprawdę mamy co robić... 