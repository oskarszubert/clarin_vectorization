Tabela opłat dla pierwszej wpłaty czesnego nie definiuje konkretnej daty, lecz mówi o konieczności wpłaty "najpóźniej w dniu rozpoczęcia zajęć". Dla studentów studiów sobotnio- niedzielnych jest to mylące określenie, ponieważ pierwszy dzień zajęć to dla nich w tym roku akademickim dopiero najbliższy wknd.    Tymczasem system naliczania odsetek identyfikuje 1. października, jako pierwszy dzień zajęć. Ponieważ taka dezinformacja jest skutkiem błędnego zapisu w tabeli opłat, decyzją rektora odsetki będą naliczane "od dnia rozpoczęcia zajęć" (w przypadku studentów studiów sobotni-niedzielnych jest to pierwszy dzień pierwszego zjazdu). Żeby oszczędzić Wam (i sobie ;-) kolejek w dziekanacie ustalę z pracownikami dziekanatu, jakie zmiany powinni wprowadzić na waszych kontach. Dam znać, kiedy operacja się zakończy i wtedy sprawdzicie stan swoich kont. Gdybyśmy kogoś pominęli - będzie czas na interwencje.  Dodam jeszcze - bo to temat pokrewny - że w przypadku, kiedy student uzyska zgodę na rozłożenia płatności na raty, odsetki naliczane są wyłącznie od należnej raty. Jeśli obserwują Państwo jakieś błędy w tym zakresie, to proszę zgłaszać swoim asystentkom toku, bo to oznacza, że na Waszym koncie widnieje cała kwota (i ona jest obciążana odsetkami) zamiast pojedynczej raty. 