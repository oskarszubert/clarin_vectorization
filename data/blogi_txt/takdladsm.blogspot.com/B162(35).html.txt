Jak informowałyśmy na FB, 11 października tuż po 16:00 można nas było posłuchać w Akademickim Radiu Kampus. Nie byłoby może w tym nic nadzwyczajnego, zważywszy na to, że Dziekan Kachniewską, jak i mnie, można czytać, słuchać a nawet oglądać. Jednak nasza wizyta w Radiu Kampus związana była z czymś szczególnym - pierwszymi 10+ dniami funkcjonowania bloga DSM. Opowiadałyśmy o nim w audycji "Klimaty popołudnia".    Redaktor prowadzący bardzo miło nas zaskoczył już na samym wstępnie, mówiąc, że nasza inicjatywa jest unikatem nie tylko na skalę polską (tu myślę, że się nie pomylił - jeżeli się mylę, proszę o informację), ale i całego świata. Poczułyśmy się przez moment wyjątkowo. Atmosfera jednak trochę przygasła (choć w efekcie się rozweseliła), gdy padło pytanie o stronę techniczną, czyli jak sobie dałyśmy radę z założeniem bloga czy strony na FB. Faktem jest, że dzieli nas od studentów dekada+, ale ...     To nie wszystkie smaczki audycji, więc zapraszamy i zachęcamy do wysłuchania! 