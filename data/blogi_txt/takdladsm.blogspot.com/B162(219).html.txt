fot. Krzysztof Żuczkowski   Zapowiadałyśmy to już na FB, ale warto wspomnieć i na blogu, zwłaszcza że sprawa z blogiem jest związana. Zagościłyśmy na łamach "Przeglądu", oczywiście w związku z "drugą stroną okienka", co widać zresztą na zdjęciu obok. Uważny czytelnik dostrzeże, że było to w czasie gdy Dziekan(ka) Kachniewska przedłużyła termin składania oświadczeń w systemie POLon.     Wraz z nami w artykule wypowiada się także dwóch studentów - Pan Piotr i Pan Paweł. Nie wiem, czy się znamy osobiście, najpewniej tylko wirtualnie - bo obaj dobrze orientują się w losach Dziekanatu i Dziekanek - ale pozdrawiam :)  Lead artykułu znajduje się na stronie "Przeglądu". Od jutra tekst zawiśnie także w jednej z dziekanatowych gablot. Oczywiście można także nabyć tygodnik we własnym zakresie. Jest u nas np. w kiosku w gmachu G (mamy również służbowy egzemplarz, acz za prywatne pieniądze, w Dziekanacie). 