Często jedynym wyjściem dla przeładowanych zajęciami studiów sobotnio-niedzielnych jest wybór przedmiotów na platformie e-learningowej SGH. Teraz - w okresie korekt - zainteresowanie jest szalone (wiem, bo dotyczy także mojego wykładu). I znowu nie pojmuję dlaczego nie można było zapisać się w normalnych terminach deklaracji :-(      Z Waszej strony pada wiele pytań (a także pretensji), dlaczego nie wystarczy korekta deklaracji w DSM, tylko dodatkowo trzeba zgłosić się do CREN. Niestety, platforma e-learningowa jest samotną wyspą w ramach SGH, nie połączoną w jeden system z WD. Nie wiem dlaczego tak się stało - ale stało się lata temu.     Obecnie jednym z większych wyzwań jest powiązanie platformy e-learningowej z resztą SGH - obydwa działy (CREN i CI) mają wypracować jakieś rozwiązanie, ale nie wiem, kiedy to nastąpi. Skierowałam zapytanie do CREN-u i jak tylko uzyskam jakieś informacje, to na pewno o tym napiszę. Zapewniam, że dla mnie jako wykładowcy, obecny stan jest także uciążliwy (oceny z e-learningu muszę co semestr przepisywać do WD, drukować  i podpisany protokół odnosić do Dziekanatu!). Mam nadzieję, że jeszcze za mojej kadencji wejdziemy w XXI wiek ;-) Dla Państwa najważniejsza jest informacja, jak uzyskać dostęp do platformy. Po złożeniu deklaracji (lub jej korekty) w DSM, studenci, którzy uzyskali zgodę Dziekan na  dopisanie lub wypisanie się z przedmiotu e-learningowego proszeni są o kontakt z Centrum Rozwoju Edukacji Niestacjonarnej SGH w celu uzyskania dostępu do przedmiotu lub usunięcia zapisu na wykład (dopytam się - ale zrozumiałam, że wystarczy info na maila).    Kontakt: Centrum Rozwoju Edukacji Niestacjonarnej SGH  Pokój 226 w Gmachu Głównym na II piętrze  Tel. 22 564 97 22  cren@sgh.waw.pl Dodam jeszcze, że w przypadku zajęć e-learningowych uznajemy jak najbardziej w DSM zgody wykładowców udzielane drogą mailową, ponieważ często są to wykładowcy nieuchwytni w Warszawie (dołączcie po prostu wydruk maila do druku korekty deklaracji). 