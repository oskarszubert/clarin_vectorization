za: SGH Memes   Podtytuł rodem z Matrixa, na obrazku Him i Mojo Jojo (na swój sposób wymowne w kontekście niniejszego wpisu), a w treści zasadniczej ważna informacja w sprawie oświadczeń. Otóż na wniosek Dziekan(ki) Kachniewskiej system oświadczeń POLon zostanie ponownie otwarty dla wszystkich spóźnialskich w dniach 7-8 marca (czwartek-piątek). Jest to ostatnia taka możliwość, ponieważ przed 15 marca - gdy mija ministerialny (=ostateczny i nieprzekładalny) termin - CI musi jeszcze mieć czas na opracowanie danych.     Oświadczenie ze wszech miar wypełnić warto, gdyż wskazuje na możliwość podjęcia bądź kontynuowania studiów bez wnoszenia opłat. Dotyczy to wszystkich studentów studiujących w Polsce nieodpłatnie na uczelniach publicznych. Brak oświadczenia może skutkować koniecznością samodzielnego wnoszenia opłaty za studia przez danego studenta... A to by było (parafrazując obrazek obok) "even worse than the evilest thing I can imagine".    Przypominamy, że wypełnione w WD i wydrukowane oświadczenie należy złożyć w Dziekanacie u właściwej asystentki toku.     Więcej szczegółów znajdą Państwo w WD oraz na blogu. 