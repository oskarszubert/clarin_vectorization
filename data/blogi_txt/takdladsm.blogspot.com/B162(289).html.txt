Zgodnie z wymaganiem Ministerstwa Nauki i Szkolnictwa Wyższego studenci studiów stacjonarnych wszystkich uczelni publicznych zobowiązani są (w każdym semestrze) do wypełnienia „Oświadczenia o spełnieniu warunków do podjęcia i kontynuowania studiów stacjonarnych w uczelni publicznej bez wnoszenia opłat”. Zasady i instrukcje omówione są w WD, a także na blogu w zakładce "Oświadczenia do systemu POL-on". Wypełnienie oświadczenia umożliwimy Państwu w dniach 25 lutego - 4 marca. Wydrukowane i podpisane oświadczenie należy złożyć w DSM najpóźniej 8 marca br.    Proszę przestrzegać powyższych terminów, ponieważ brak złożonego oświadczenia może spowodować wątpliwości co do prawa danego studenta do bezpłatnego studiowania. Miłośników papierowych form komunikacji uczulam, że oświadczenia przyjmowane są w Ministerstwie wyłącznie za pośrednictwem systemu elektronicznego POL-on. W razie niedotrzymania terminu wypełnienia oświadczenia w formie elektronicznej (ostatni dzień - 4 marca) oświadczenia złożone wyłącznie w formie druku jest nieskuteczne. Podpisany dokument składany w DSM jest jednak niezbędny z powodu braku podpisu elektronicznego.     Ewentualne pytania proszę umieszczać w formie komentarzy w zakładce "Oświadczenia do systemu POL-on". Nasze jesienne doświadczenia pokazały, że często to samo pytanie powtarza się kilka razy, więc może lepiej, żeby komentarze pojawiały się w jednym miejscu i służyły innym osobom mającym podobne wątpliwości. Zanim jednak padnie jakiekolwiek podanie, proszę skorzystać ze wskazanej zakładki!    Nade wszystko - proszę nie wpadać w panikę (prośbę tę adresuję głównie do studentów pierwszego semestru). Ten system nie jest zbyt przyjazny i sama straciłam kilkanaście dni na wyjaśnieniach, pytaniach i telefonach do Ministerstwa - ale jakoś musimy sobie poradzić :-) 