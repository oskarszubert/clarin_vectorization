fot. Zach Frailey   Sądząc po liczbie podań o przedłużenie terminu oddania pracy magisterskiej, wielu studentów zdecydowało się jeszcze trochę podtrzymać kontakt z Uczelnią. Jednak spora część goni (bo jeszcze zostało kilka godzin), aby zdążyć na czas. Magiczną datą jest 30 września, a konkretniej 23:59:59 dnia dzisiejszego. Do tego czasu trzeba bowiem wgrać pracę do SOLADu.     Na co spóźnialscy mogą liczyć? Podobnie, jak w poprzednim semestrze na kilkudniową amnestię od Dziekan(ki) Kachniewskiej, jeżeli chodzi o złożenie pracy w Dziekanacie. W tym semestrze pracę magisterską wraz z niezbędnymi załącznikami można składać do 6 października (pamiętając o tym, że 6/10 to niedziela, więc trzeba je de facto złożyć ciut wcześniej). Podkreślam, że dotyczy to wyłącznie przypadków, gdy praca została wgrana do SOLADu do 30/09.     Na co spóźnialscy liczyć nie mogą? Na wszelki wypadek uprzedzam: podania o przedłużenie nieodpłatne złożenia pracy magisterskiej po 30/09, ze względu na nową stronę internetową, niewiele przyniosą. Owszem, był chaos, ale dzisiaj od około 5:00 (wcześniej nie sprawdzaliśmy) wszystko wróciło do normy – w tym spis dokumentów z załącznikami, niezbędnymi do złożenia pracy (inna sprawa, że SOLAD znajduje się na serwerze zewnętrznym, więc jego przebudowa strony nie dotknęła).     Owocnej pracy przez ostatnie godziny! 