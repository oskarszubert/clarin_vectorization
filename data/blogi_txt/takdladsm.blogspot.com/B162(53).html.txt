A tu inne mnożenie   Wątek rozmnażania – czy to labradorów, czy konia – pojawiał się już na łamach naszego bloga. Tym razem dotyczy przedmiotów, które jako byty nieożywione nie mają tego typu zdolności. Konkretnie chodzi o przedmiot kierunkowy i specjalnościowy dla MIESI o nazwie Teoria podejmowania decyzji (sygn. 22064).     Jak wiadomo (choć zdarzają się nieliczne przypadki wskazujące na to, że i od tej reguły może istnieć wyjątek), aby zakończyć studia magisterskie nie wystarczy uzbierać 120 ECTS z jakichkolwiek przedmiotów. Program studiów jasno precyzuje listę przedmiotów podstawowych, kierunkowych, związanych z kierunkiem (…) oraz liczbę punktów ETCS, jaką należy wyrobić w danej kategorii.     Przedmiot Teoria podejmowania decyzji znajduje się w dwóch kategoriach. W przedmiotach kierunkowych jest do zrobienia wymiennie ze Statystycznymi metodami wielowymiarowej analizy porównawczej (sygn. 22057), natomiast w przedmiotach związanych z kierunkiem – jako jeden z przynajmniej pięciu do wyboru. Jest zarazem obowiązkowy dla studentów chcących zrealizować specjalność Procedury analizy decyzji.     I tu pojawia się potencjalny problem. Wydawać się bowiem może, że można upiec dwie pieczenie przy jednym ognisku, tj. doprowadzić do cudownego rozmnożenia przedmiotu Teorie podejmowania decyzji, tak aby był i kierunkowy i specjalnościowy. Nie ma jednak takiej możliwości, bo z każdej kategorii przedmiotów trzeba wyrobić odpowiednią liczbę punktów ECTS (dla kierunkowych na MIESI jest to 49,5 ECTS, w specjalności – 15 ETCS, czyli brakuje 3 ETCS w specjalności, bo mając do wyboru nie zaliczenie studentowi kierunku, albo specjalności wybieramy oczywiście to drugie). Z tego powodu na liście przedmiotów kierunkowych dla MIESI są w niektórych wypadkach podane pary do wyboru. Student chcący zrealizować specjalność Procedury analizy decyzji powinien zatem zrobić Teorię podejmowania decyzjijako przedmiot specjalnościowy i drugi z pary – jako kierunkowy (co daje 6 ECTS). I już. 