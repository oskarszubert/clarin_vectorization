To już drugie wydanie naszej broszury informacyjnej dla nowych studentów studiów magisterskich. Co prawda różni się ona niewiele od wydania pierwszego, jednak zniknęło ono w odmętach starej strony www, więc i tak i tak ta wersja jest jedyna (chyba, że ktoś zachował kopię).     Zapraszamy zatem do lektury 48 stron informacji, które mogą przydać się zarówno starym-nowym studentom (tj. z dyplomem licencjata z SGH), jak również tym nowym-nowym. Jest tam słowo o dydaktyce, życiu studenckim, a także dziekanacie od strony mniej oficjalnej – tj. o nas, (pro)dziekanach, jak i o Asystentkach toku obsługujących studentów I semestru. Na ostatnich stronach znajdują się ważne daty + zmora podań i dyżurów: etapy procesu decyzyjnego. Gdyby każdy student się z nim zapoznał, oszczędziłby sporo czasu swojego (i naszego).    Co prawda są na stronie redakcyjnej i dziękowałam im w ubiegłym semestrze, ale nie zaszkodzi ponownie, a więc: dziękuję przede wszystkim Samorządowi Studentów za przygotowanie sporej części pozadydaktycznej i dydaktycznej. Swój wkład w broszurę mają również SKN Informatyki, „Magiel” oraz liczne jednostki Uczelni, które dostarczyły nam swoje materiały.     Wydanie III najpewniej za pół roku, a oto link do wydania II (bieżącego). 