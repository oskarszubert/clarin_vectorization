fot. eldershomeloans   Dzisiejszy dzień na dobre rozpoczął okres Sturm und Drang w Dziekanacie: masy – ba, sterty – podań, kilogramy studenckich akt i niekończąca się ponoć kolejki sięgającej Rektoratu (zalew korespondencją mailową, wirtualnymi podaniami i pytaniami zadawanymi przez nową stronę www tymczasem pominę). Jedną z niestandardowych spraw z dzisiejszego dnia okazała się kwestia odsetek, które zaczęły pojawiać się na kontach studentów niestacjonarnych.     Chodzi o 680 zł wliczane na poczet czesnego. W zakładce płatności w WD pojawia się niedopłata i rzeczone odsetki. O ile niedopłata jest realna – chyba, że ktoś już wszystko wpłacił – odsetki mają (póki co) charakter wyłącznie wirtualny. Ich byt wiąże się z podwójnym systemem księgowania – wpłaty zostały zarejestrowane w systemie rekrutacji (konto ogólne) i dopiero 10 października zostaną zaciągnięte na indywidualne konta studentów w WD. Innymi słowy proszę zacząć się (ewentualnie) przejmować niezawinionymi odsetkami dopiero po 11 października. Choć najpewniej do tego czasu po prostu znikną.  PS: Powyższe informacje zostały rozesłane na indywidualne konta studentów I roku (w domenie sgh.waw.pl). Nie mają Państwo obowiązku śledzić bloga, ale pocztę warto sprawdzać, bo będą tam trafiać różne "przypominajki" i szkoda, żeby przepadały w czarnej dziurze, zamiast ratować Was przed wpadkami regulaminowymi ;-) Przypominam też, że korespondencja z Dziekanatem - zgodnie z regulaminem studiów - także powinna odbywać się z kont w domenie sgh.waw.pl - inne maile czekają dłużej na odpowiedź. 