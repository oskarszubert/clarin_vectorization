Sprawa dotyczy studentów, którzy wybrali przedmiot "Ekonometria stosowana". Od kilku dni trwa gorąca linia i próba ustalenia zastępstwa. Jestem w stałym kontakcie z Panem Adamem, który niejako reprezentuje grupę studentów stacjonarnych. Po dwóch tygodniach mają Państwo prawo tracić cierpliwość, a jednak ciągle czekacie na jakieś rozwiązanie - doceniam to i szukam najrozsądniejszego wyjścia.     Jeśli nie uda mi się znaleźć wykładowcy w tym tygodniu - zaproponuję Państwo jedyne w tej sytuacji rozwiązanie - czyli przesunięcie przedmiotu (a tym samym punktów ECTS) na kolejny semestr, bez żadnych konsekwencji dla studentów. Postaram się też ustalić, w jaki sposób mogę zapewnić studentom, zapisanym obecnie na "Ekonometrię stosowaną", pierwszeństwo w zapisach na ten przedmiot w semestrze letnim. Mam tylko cichą nadzieję, że nie ma wśród Was studentów IV semestru (proponowane wyjście wówczas nie wystarczy).    Analogiczny problem dotyczy studentów niestacjonarnych. Studenci zapisani w I terminie deklaracji na sobotnie zajęcia dr Ciżkowicza będą mieli zastępstwo, ale ponieważ zajęcia odbywają się w laboratorium nie może to być grupa większa niż 20 osób. Pozostałe osoby mogą zapisać się na ten sam przedmiot do Pani dr Tomczyk. Jeśli nie znajdą Państwo miejsca w grupie dr Tomczyk, lub okaże się, że wystąpi kolizja zajęć - pozostaje nam rozwiązanie analogiczne do tego, jakie zaproponowałam studentom stacjonarnym.    Proszę o ewentualne pytania lub uwagi, jeśli pominęłam jakiś istotny dla Państwa czynnik. 