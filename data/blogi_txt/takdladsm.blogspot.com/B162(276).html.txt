Młyny sgh-owskie mielą wolno a dynamika zmian przypomina ruchy górotwórcze, ale mam dobre wieści dla studentów I semestru.  Na moją prośbę Dziekan Wierzbicki przejrzał wszelkie możliwe akty prawne i sprawdzał, czy nie wsadzimy Was i siebie na jakąś minę. "Ubezwłasnowolnienie studentów" w zakresie deklarowanej liczby ECTS w semestrze ogłaszam za niebyłe.  Tym samym już teraz (ale proszę pamiętać - do 19 października zgodnie z info w aktualnościach) mogą Państwo deklarować wyższą niż 30 pkt. liczbę ECTS (na każdym semestrze). Oczywiście zachowany musi być obowiązek realizacji puli przedmiotów obligatoryjnych dla I sem. oraz zdrowy rozsądek. Na straży zdrowego rozsądku powinny stać zapisy regulaminu, zgodnie z którym:  łączna liczba ECST za cały okres studiów na studiach stacjonarnych nie może przekroczyć 120 ECTS (+ 30 ECT tytułem ew. pomyłki w wyborze kierunku)  każdy "dopisany" przedmiot (po uzyskaniu zgody wykładowcy) musi być zgłoszony w podanym wyżej terminie w dziekanacie (dzięki temu Państwa nazwiska trafią do protokołu) każdy zadeklarowany przedmiot musi być zaliczony (w przeciwnym razie... warunek i opłata) i wreszcie - mam nadzieję, że do tego nie dojdzie - liczba warunków nie może przekroczyć dwóch, więc jeśli jakiś szaleniec zapisze się na zbyt dużą liczbę przedmiotów a następnie ich nie zaliczy (w liczbie większej niż 2) - podlega skreśleniu z listy studentów.    Tyle tytułem straszenia - nie po, żeby Was zniechęcać, ale skłonić do solidnego przemyślenia własnych możliwości...   PS: Na FB padło bardzo zasadne pytanie: czy zgłoszenie nowego wykładu ze zgodą wykładowcy oznacza automatycznie zgodę dziekana. Odpowiadam: tak, o ile historia studenta nie budzi wątpliwości (nieterminowe płatności, warunki etc.). 