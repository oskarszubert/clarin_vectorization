Dzisiaj cały dzień upływa mi pod hasłem nowe technologie: poczynając od spotkania z informatykami tworzącymi nowy projekt regionalnego systemu lojalnościowego, poprzez długie posiedzenie jury konkursu na najlepszy produkt sektora nowe technologie w turystyce, po informację, którą nadesłał Prorektor ds dydaktyki i studentów, prosząc o jej rozpropagowanie.  Chodzi o udział w projekcie badawczym prowadzonym przez Centrum Zastosowań Matematyki i Inżynierii Systemów działające w Polskiej Akademii Nauk (www.maths.com.pl). Szczegóły dotyczące tego przedsięwzięcia znajdą Państwo tutaj, a ja ze swej strony dodam, że osoby, które uzyskają zaświadczenie potwierdzające udział w projekcie i złożą stosowny wniosek do Dziekan SM, mogą uzyskać na tej podstawie zaliczenie praktyki zawodowej. 