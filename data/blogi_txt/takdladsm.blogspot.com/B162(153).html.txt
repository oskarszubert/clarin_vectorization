Kolejna krótka informacja o programie zewnętrznym - tym razem jest to szkolenie z nowej bazy danych, organizowane przez naszą Bibliotekę. Mam nadzieję, że zdecydowana większość studentów poznała uroki JSTORa czy EBSCO. Jeżeli nie, szkolenie z bazy EMIS można wykorzystać na zaznajomienie się z innymi bazami. A oto co zawiera EMIS:   Emerging Markets Information Service (EMIS) to serwis internetowy zawierający informacje o spółkach i sektorach gospodarki, a także wiadomości ze źródeł własnych i zewnętrznych, raporty analityczne i statystyki, które ułatwiają profesjonalistom podejmowanie decyzji. EMIS gromadzi informacje o ponad 100 rynkach wschodzących na całym świecie, zawiera ponad 1,6 mln profili firm prywatnych i publicznych, a także ponad 20.000 pulikacji lokalnych i międzynarodowych. Umożliwia dostęp do informacji w prosty i przystępny sposób.      Dla każdego kraju serwis oferuje dostęp do ponad kilkuset źródeł informacji w językach lokalnych i w języku angielskim. Dla Polski to ponad 760 bieżących i zarchiwizowanych publikacji zawierających informacje finansowe, wiadomości polityczne, makroekonomiczne oraz ze spółek. W serwisie EMIS dostępne są pełne teksty depesz agencji informacyjnych, artykułów prasowych, sprawozdania finansowe spółek publicznych i prywatnych, raporty branżowe, notowania giełdowe, statystyki, analizy i dane makroekonomiczne. Szkolenie odbędzie się 13 grudnia 2013 r. w Auli nr 1 w gmachu C, w godz. 9.30-12.15. Szczegółowe informacje i formularz zapisów znajdują się na stronie szkolenia. 