Szanowni Studenci I semestru!    Ze względu na powtarzające się pytania o liczbę ECTS, dobór przedmiotów itd. informujemy, że na każdym kierunku obowiązuje konieczność deklarowania przedmiotów za min. 30 ECTS i zarazem na każdym kierunku w systemie deklaracji jest wystarczająca liczba przedmiotów, które pozwalają na uzyskanie tej kwoty. Proszę nie zapominać o języku, którego nie muszą Państwo deklarować (jest zapewniony dla każdego studenta I sem.), a który pozwala uzyskać aż 4,5 ECTS. Studenci, którzy zamierzają przesunąć zajęcia z języka na II sem., muszą w to miejsce zadeklarować inny przedmiot (spośród dostępnych w systemie), pozwalający na uzyskanie stosownej liczby ECTS. Proszę jednak pamiętać, że Państwa plany może pokrzyżować brak zgody CNJO lub dziekana. Poza tym - nawet uzyskanie takiej zgody - oznacza problemy w kolejnych semestrach (język może kolidować z przedmiotami, które zechcą Państwo wówczas deklarować). Obecnie kolizja jest wykluczona, bo przedmioty kierunkowe nie nakładają się na I sem. z zajęciami z języka.     Jeśli chodzi o pytania odnośnie do dodatkowej liczby ECTS - w poniedziałek zapadnie decyzja, czy otworzymy taką możliwość dla studentów I sem., czy też nie i w jakiej formie byłoby to możliwe (informatycy potrzebują przerwy technicznej, żeby system nauczyć rozpoznawać kolizje z I semestru - to jest warunek umożliwienia Państwu dokonywania dodatkowych wyborów). Wszystkich, którzy mnożą stres na forach społecznościowych, proszę żeby sobie linkowali tę wiadomość i spokojnie dotrwali do poniedziałku. Na spotkaniu będzie obecny najważniejszy człowiek w SGH, który może wyłączyć Szkołę jednym kliknięciem i który potrafi udzielić mi wiążącej odpowiedzi  ;-)    Na razie trzymamy się planu i spokojnie deklarujemy przedmioty (zgodnie z otrzymaną instrukcją) pamiętając, że z tego obowiązku nikt Państwa nie zwolni. 