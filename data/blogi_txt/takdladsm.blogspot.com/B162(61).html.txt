System premiowania studentów, którzy biorą udział w I terminie deklaracji rozkręcił się od roku na tyle, że w zasadzie nie powinno nas już to dziwić, że średnio wzięło w nim udział ponad 80% studentów studiów magisterskich (licząc bez IV semestru). Przypomnijmy, że rok temu było to około 60% dla studiów stacjonarnych i powyżej 50% dla studiów niestacjonarnych. I wówczas pisała Dziekan(ka) Kachniewska, że te 60% to "niesamowity skok" (bo wtedy faktycznie był). Cóż, zmienia się perspektywa z upływem semestrów, a przede wszystkim wraz ze wzrostem mobilizacji kolejnych roczników.     Frekwencja w I turze wyborów na poziomie 80% oznacza przede wszystkim większe możliwości ułożenia sensownego planu zajęć. Wykładowcy nie będą raczej zaskakiwani w II etapie, że oto dopisali im się nagle studenci ponad limit, ani my (choć w to akurat nie wierzę) podaniami indywidualnymi, że na te czy inne zajęcia nie było miejsc, albo że przedmiot się nie uruchomił. Ale 80% oznacza także, że albo zadziałał kaskadowy system premiowania, albo Państwo masowo zinternalizowali konieczność uczestnictwa w I etapie deklaracji, wiedząc, że sprawi to nam przyjemność (bo sprawiło).    Na koniec garść statystyk.W I etapie deklaracji wzięło udział:   2176 studentów studiów SD (co daje 81%) 136 studentów studiów POP (co daje 78 %) 804 studentów studiów NS (co daje 78 %)   Czekamy w następnym semestrze na około 100%, a wtedy wreszcie skończą się zbłąkane dusze, które przespały oba etapy i ani razu nie były łaskawe zalogować się do systemu deklaracji i obudziły się w nowym semestrze.  I przypominamy o II etapie deklaracji, który rozpocznie się od 14 stycznia 2014 r. 