Zbliża się koniec roku kalendarzowego i koniec semestru zimowego. Oba końce są w zasadniczy sposób związane z terminami składania pracy magisterskiej. Zdają sobie Państwo z tego sprawę (oczywiście tylko Ci, których ta sprawa nadal dotyczy), bo do Dziekanatu napływają coraz to nowe pytania o to samo – kiedy mija termin. A zatem:     Jeżeli zamierzają Państwo przedłużyć termin składania pracy magisterskiej do końca roku kalendarzowego, należy złożyć pracę w Dziekanacie do końca grudnia. To, że w grudniu przypadają Święta nie stanowi taryfy ulgowej. Wiadomo przecież, że co roku jest przerwa świąteczna. Można więc przewidzieć ze znacznym prawdopodobieństwem, że promotorzy będą mniej skłonni do czytania prac swoich magistrantów czy to przy wigilijnym karpiu, czy przed sylwestrową imprezą. Dziekanat będzie otwarty poza dniami ustawowo wolnymi (23, 27 i 30/12) – przerwa dotyczy zajęć dydaktycznych, a nie pracy administracyjnej. Nie mamy natomiast wpływu na to, że magistrant wyjeżdża na narty i wraca dopiero w 2014 r. Oczywiście, jeżeli ktoś woli ryzykować, zawsze może wgrać pracę do 31 grudnia 2013 r. i złożyć podanie do Dziekan(ki) Kachniewskiej, aby przyjęła dokumentację po tym terminie.     Natomiast ostatecznym i nieprzekraczalnym terminem dla studentów obecnego IV semestru i wszelkich wyższych zabłąkanych roczników jest 21 lutego 2014 r., czyli koniec II terminu sesji. 