...i twittera też!   Tak, dziekanat ma BLOGA!!! :shock: - jak zauważył jeden z użytkowników forum eSGieHa.pl. I chyba dobrze, skoro codziennie notujemy ponad tysiąc odsłon, w naszych wirtualnych progach dyskutują studenci i coraz częściej pracownicy SGH.     Idziemy dalej. Od dzisiaj DSM ma także swoje konto na Twitterze:  https://twitter.com/Dziekanat_SM. Wynika to nie tyle z naszej chęci panoszenia się po coraz to nowych mediach społecznościowych (a już na pewno nie z nadmiaru wolnego czasu!), co raczej z uwarunkowań praktycznych:     Część z Was narzeka(ła) na nieefektywny system informowania przez Dziekanat o zmienionych salach wykładowych, czy odwołanych zajęciach. Informacje te umieszczane są w dziale Aktualności na naszej oficjalnej stronie internetowej. Czasami umieszczamy je wcześniej - jeżeli zmiana jest zaplanowana, jednak często informacje takie docierają do nas na ostatnią chwilę. Codzienne kilkakrotne sprawdzanie strony DSM w poszukiwaniu informacji o ewentualnych zmianach w planie zajęć może prowadzić do nerwicy ;-) - a mówiąc poważnie, jest po prostu mało funkcjonalne.    W tym kontekście Twitter wydał nam się rozwiązaniem najbardziej optymalnym. Od jutra każda wiadomość, która trafia do aktualności (a docelowo także to, co jest na stronie Tak dla DSM na Facebooku) będzie równolegle tweetowane. W ten sposób informacja trafi do Was zaraz po opublikowaniu, a nie na odwrót - gdy wreszcie zdecydujecie się odwiedzić naszą oficjalną stronę.     Jako że nie ma najpewniej technicznie możliwości wstawienia RSS do naszego działu Aktualności, wiadomości na Twittera będziemy kopiować ręcznie. Stąd ważne dla nas będzie to, czy faktycznie taki rodzaj komunikowania o sprawach istotnych i bieżących jest dla Was odpowiedni. Aplikacji na smartphona raczej nie zaprogramujemy (choć i takie postulaty zdarzały się na różnych forach). Gwarantujemy jednak, że nie są to ostatnie zmiany w wirtualnym świecie DSM... 