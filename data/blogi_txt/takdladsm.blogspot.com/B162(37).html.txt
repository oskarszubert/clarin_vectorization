To miała być zwykła audycja radiowa poświęcona (niezwykłemu ;-)) blogowi Dziekanatu Studium Magisterskiego. Wczoraj ranną porą Dziekan Kachniewska, tuż przed wyjazdem na konferencję, wybrała się do radia Wnet. W ciągu 19 minut czasu antenowego realizatorom udało się pomieścić wypowiedzi dwóch zupełnie odmiennych gości na trzy pozornie odległe tematy.     Punktem wyjścia był blog DSM i rola, jaką zaczął pełnić na naszej Uczelni. Co prawda władze dziekańskie nie są jeszcze codziennie witane oklaskami, jak zakładał redaktor prowadzący, ale chyba nie jest źle, o czym świadczy przekroczony przedwczoraj pułap 20 tys. odsłon i ponad 230 komentarzy (a także 800+ fanów na FB). Dziekan Kachniewska opowiadała jednak nie tylko o blogu, ale i o Katedrze Turystyki, w której również pracuje. Jest  to zatem okazja do poznania Pani Dziekan z innej, tym razem naukowej, strony. W części drugiej podróżnik i reporter Jacek Pałkiewicz kontynuował wątek turystyczny w kontekście nowej książki. Całą audycję można wysłuchać na stronie Radia Wnet (część 6) 