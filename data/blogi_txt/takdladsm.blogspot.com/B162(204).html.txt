Wbrew tytułowi nie zamierzam włączać się w politykę, ani problem zatrudnienia migrantów ekonomicznych. Nawiązuję po prostu do problemu dwóch wykładów, które stanęły pod znakiem zapytania w nadchodzącym semestrze, budząc obawy licznych studentów o szanse realizacji specjalności.    W pierwszej sprawie (Prawo pracy) wspomógł mnie Dziekan Kolegium Ekonomiczno-Społecznego motywując prof. Oniszczuka do poprowadzenia wykładu. W drugim przypadku (Strategie wejścia na rynki wschodnie) studenci zdołali namówić Panią Prodziekan KGS, prof. Witek-Hajduk, żeby uruchomiła zajęcia, choć pierwotnie nie miała takiego zamiaru. Obojgu serdecznie dziękuję (mowa o wykładowcach istotnie przekraczających pensum dydaktyczne)!!!    Aktualnie wyjaśniam z CI, czy "odratowane wykłady" można przywrócić do życia w WD. Jeśli to się uda, zapisy będą możliwe drogą internetową (wd-ową ;-) w II etapie deklaracji. Jeśli z jakiegoś powodu to się nie uda (choć ja tego wówczas nie zrozumiem), to uruchomimy specjalne listy "analogowe" w Dziekanacie.    Jeśli coś się jeszcze pali, to proszę pilnie zgłaszać, zanim Dział Nauczania (DN) opracuje harmonogram na semestr letni.    Wykładowców natomiast proszę o pilne zgłaszanie zamiaru uruchomienia zajęć podlimitowych (jeśli faktycznie mają taki zamiar), bo z końcem listopada przekazuję DN listę wykładów do uruchomienia w kolejnym semestrze.    Zaraz semestr letni, sesja i znowu wakacje :-)))) 