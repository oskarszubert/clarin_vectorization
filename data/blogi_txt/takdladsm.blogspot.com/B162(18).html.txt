Program EMLE prowadzony jest w kooperacji z międzynarodowymi uczelniami – członkami Konsorcjum EMLE. Uczelnie partnerskie to: Université Paul Cézanne Aix-Marseille III (Francja), Universita degli Studi di Bologna - School of Economics (Włochy), Ghent University (Belgia), University of Haifa (Izrael), Universität Hamburg (Niemcy), University of Mumbai (Indie), Erasmus University Rotterdam - Erasmus School of Law (Niderlandy), Universität Wien (Austria). Studenci biorący udział w programie spędzają trzy kolejne trymestry studiów w wybranych przez siebie krajach.     Program w Szkole Głównej Handlowej w Warszawie prowadzony jest pod patronatem i merytoryczną opieką profesora Leszka Balcerowicza. Studenci realizują przedmioty w języku angielskim, z zakresu ekonomicznej analizy prawa oraz przedstawiają dysertacje (na poziomie magisterium) w wybranej przez siebie tematyce z tego zakresu.     Absolwenci programu EMLE uzyskują trzy równoległe dyplomy, od partnerów, u których realizowali kolejne trymestry studiów. Wszystkie dyplomy są oficjalnie uznawalne we wszystkich krajach partnerskich. Spełniają również wymagania programu Erasmus Mundus. Absolwenci są przygotowani do studiów doktoranckich z zakresu prawa i ekonomii.     Od roku akademickiego 2013/2014 planujemy poszerzyć ofertę SGH dla studentów EMLE o program praktyk związanych merytorycznie z zakresem programu. Chcielibyśmy zaoferować Państwu praktyki zarówno w zakresie prawa, jak i w zakresie ekonomii. Minimalny czas trwania to 1-2 miesiące, a ze względu na termin realizowania trymestru w Polsce miesiącami na nie przeznaczonymi byłyby kwiecień i maj, lub miesiące wakacyjne.     Zapraszamy wszystkich zainteresowanych do składania aplikacji na studia poprzez stronę internetową Konsorcjum.    Na stronie www.emle.org uzyskają Państwo wszelkie niezbędne informacje. W przypadku dalszych pytań można się również kontaktować z dr Magdą Szybiak. Zapraszamy!     dr Magda Szybiak 