Niektórzy spokojnie, inni bardzo wzburzeni - dopytują  się Państwo o losy zaliczki, jaką w czasie rekrutacji należało wpłacić na poczet czesnego. Niektórzy nawet  widzą już na swoich indywidualnych kontach naliczane karne odsetki, pomimo że terminowo wpłacili pieniądze na konto szkoły.    Diabeł tkwi w szczegółach, które wyjaśniam poniżej:    Zaliczka na poczet czesnego była wpłacana na ogólne konto rekrutacyjne. Przeksięgowanie tych kwot na indywidualne konta studentów nastąpi pod koniec lutego br., kiedy upewnimy się, że wszystkie wpłaty zostały już wniesione. Po przeksięgowaniu kwot odsetki zostaną przeliczone automatycznie i wyzerowane.     Proszę pamiętać, że nie zwalnia to Państwa z konieczności terminowego wpłacenia pozostałej części czesnego - tym razem koniecznie na indywidualne konta studenckie. W przeciwnym razie odnalezienie wpłat na koncie Uczelni może kosztować nas sporo czasu, a Państwa sporo nerwów.  PS: Sugestia zawarta w jednym z komentarzy na FB, że pieniądze zabrała Pani dziekan na wakacje sprawiła, że się rozmarzyłam (nawet sobie zakręciłam globusem). Niestety żadne pieniądze nie przechodzą przez dziekanat - wszystko widzimy tylko wirtualnie na Państwa kontach. 