„AAAA Uwaga!!! Ważne zmiany w sesji!” – tak powinnyśmy chyba zatytułować ten wpis, aby zwrócił Waszą uwagę. Bo oto od dzisiaj do końca stycznia można oddawać głosy na nasz blog, aby przeszedł do dalszego etapu konkursu Blog Roku.     Najpierw technikalia: aby oddać na nas głos należy wysłać SMS pod numer 7122 wpisując w wiadomość B00073. Z każdego numeru telefonu można głosować tylko raz na nasz blog – więc de facto prosimy Was o 1,23 zł brutto, bo tyle wynosi koszt SMSa. Dla mających opory przed zasilaniem budżetu organizatora konkursu  dodatkowa informacja: dochód z SMSów przeznaczony zostanie w całości na cel charytatywny.    Głosowanie przez SMSy trwa od dzisiaj (od godz. 15.00) do 31 stycznia (do godz. 12.00).    Wpisujemy w wiadomości:   B00073   i wysyłamy na numer   7122     A teraz tło ideologiczne, czyli dlaczego startujemy, choć o tym pisała już Dziekan(ka) Kachniewska. Fajnie byłoby zdobyć głosy, bo byłby to znak, że miło się Wam nasz blog czyta (że się przydaje wiemy – można głosować i z tego powodu!). Są to zatem pobudki psychologiczne, które ma chyba każdy bloger. Ale jest też coś więcej – przedstawiając się światu wychodzimy poza lokalny kontekst SGH. Pokazujemy rzecz, która jeszcze pół roku temu i nam wydawała się niemożliwa: że oto dziekanat uczelni może mieć swój blog…     W naszej kategorii – blogi firmowe i profesjonalne (choć zważywszy na czas spędzony w i z DSM powinno to być "Ja i moje życie") – jest ponad 200 zgłoszeń. Do kolejnego etapu przechodzi 10. Jeżeli nie znajdziemy się w 5% zawsze możemy się ucieszyć liczbą oddanych głosów, którą ma być widoczna na stronie konkursu.  W razie co zadowolimy się samozwańczym tytułem „Najlepszego bloga SGH”, bo chyba żadna inna jednostka organizacyjna nie poszła w nasze ślady (kategorię „Najlepszy mem” pozostawiamy studenckim fansajtom ;)). 