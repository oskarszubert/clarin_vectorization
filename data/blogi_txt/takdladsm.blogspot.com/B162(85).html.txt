Obok najbardziej znanych kierunków na poziomie magisterskim w SGH takich jak FiRa czy MIESI są także te mniej znane. Jako przykład można podać Finance   Accounting, o którym rozmawiałem z jego opiekunką, panią Prof. dr hab. Anną Karmańską.   F A jest kontynuacją kończącego się w tym roku sześcioletniego projektu realizowanego przez SGH i Ernst   Young, dzięki któremu oferowano specjalność międzykierunkową „Finanse i zarządzanie w biznesie – program SGH przy współpracy z Ernst Young”. W przeciwieństwie do tej specjalności, F A jest kierunkiem i to kierunkiem odpłatnym (2550 euro za 1 sem.).  Pani Prof. Karmańska podkreśla jednak, że jest to opłacalna inwestycja. Studenci tego kierunku uzyskują bowiem swoistą przewagę na rynku pracy. Wynika ona z faktu, że już w czasie trwania studiów realizują program, dzięki któremu poza samą realizacją kierunku uzyskują znakomite przygotowywanie do zewnętrznych egzaminów w ACCA (stąd też nazwa: F A with opportunity of ACCA).  Warto zwrócić uwagę na rzecz niepowtarzalną: studenci SGH na kierunku F A są w ACCA z wielu egzaminów zwolnieni. Po odbyciu stosownej praktyki, już po skończeniu studiów, absolwenci F A wejdą do praktyki z certyfikatem ACCA dużo wcześniej, niż inni starający się o to wyjątkowo cenne potwierdzenie kwalifikacji zawodowych. Certyfikat  ACCA zapewnia pracę praktycznie we wszystkich renomowanych korporacjach na świecie zajmujących się obszarem finansów i rachunkowości. Warto wspomnieć, że SGH jest jedyną uczelnią w Polsce i jedną z dwóch w regionie Europy Środkowej i Wschodniej, która oferuje program jednocześnie magisterski i przygotowujący do zdawania egzaminów ACCA.. Dlatego też słuchaczami tego kierunku są nie tylko Polacy, ale również obcokrajowcy z różnych krajów naszego kontynentu.  Przedmioty realizowane w ramach kierunku prowadzone są przez trenerów z Academy of Business E Y. Wszystkie zajęcia odbywają się w języku angielskim i mają formę wykładowo-warsztatową. Realizowane są w sposób interaktywny. Egzaminy są pisemne, a zadania egzaminacyjne zazwyczaj mają formę otwartą i polegają na rozwiązywaniu różnych problemów (studia przypadków). Jak podkreśla pani prof. Karmańska, są one dość trudne.  Na program kierunku składa się 14 przedmiotów realizowanych w dwóch modułach: przedmioty podstawowe (Fundamentals) i przedmioty rozszerzające (Professionals). Kolejna edycja studiów wystartuje w semestrze zimowym 2013/2014. Najpewniej w kwietniu 2013 r. pojawi się możliwość internetowej rekrutacji na ten kierunek. Procedura kwalifikacyjna rozpocznie się w lipcu 2013 r.    Jak podkreśla Prof. Karmańska, mimo wysokiego kosztu kierunek jest wart podjęcia nie tylko ze względu na możliwości zawodowe, jakie otwiera przed absolwentami, ale także ze względu na fakt, że jego uczestnicy tworzą grupę znajomych, niejednokrotnie później przyjaciół, którzy wspierają się w przyszłej karierze zawodowej. Szczegóły oferty znaleźć można na stronie SGH. 