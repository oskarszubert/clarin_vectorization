fot. SGH Memes   Wbrew temu, co głosi znajdujący się obok mem, Dziekanat (Studium Magisterskiego – choć tego mem nie precyzuje) istnieje i ma się dobrze (m.in. dzięki drobnemu remontowi, jaki został zrealizowany w wakacje). Coś faktycznie dzieje się jednak z jego wirtualnym odpowiednikiem, w przypadku studentów rozpoczynających naukę (I sem.). Informujemy zatem:     W przypadku studentów z rekrutacji zasadniczej żadne problemy nie powinny występować. Jeżeli WD nie działa, najpewniej przeciążony jest serwer (tak się niestety zdarza).  Dla studentów z rekrutacji uzupełniającej system deklaracji studenckich zostanie uruchomiony 25 września (środa) od godz. 10.00.   System deklaracji przedmiotów pozostanie otwarty do 29 września (niedziela) do godz. 24.00.   Na wszelki wypadek przypominamy o konieczności zadeklarowania określonych (a nie jakichkolwiek) przedmiotów i wyrobieniu odpowiedniego (min. 30 ECTS) limitu punktów. Wszystkie informacje znajdują się na stronie Dziekanatu.     Ponieważ ostatni tydzień przyniósł kilka ciekawych kejsów z podań a i bez tego rok akademicki rozpoczyna się lada dzień, najpewniej niedługo na dobre wrócimy do regularnego pisania. 