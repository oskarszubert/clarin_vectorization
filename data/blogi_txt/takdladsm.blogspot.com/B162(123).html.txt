fot. Loulou Stock     Tym razem mamy krótki, ale ważny komunikat, który uchroni nas wszystkich od zaskoczeń i nieporozumień w najbliższej przyszłości, czyli w trakcie II etapu i zaraz po nim. Otóż studenci II stopnia (czyli większość naszych czytelników) znaleźli lukę w starym WD umożliwiającą dopisywanie się do przedmiotów podczas drugiego kroku deklaracji przed przerwą techniczną.     Nie jest to może wyczyn na miarę aktywistów internetowych z Anonymous (zwłaszcza, że i cel nie był ideologiczny), ale jednak wykracza poza ramy czasowe ustalone przez Dziekanat oraz przygotowaną instrukcję dokonywania zapisów. Były one bowiem planowane na czas po przerwie technicznej.     W II etapie miała obowiązywać zasada kto pierwszy ten lepszy (niezależnie od systemu kaskadowego, o którym informowaliśmy). Aby zachować reguły gry i nie stawiać w uprzywilejowanej pozycji studentów, którzy już zdążyli się podopisywać, podczas przerwy technicznej wszystkie w ten sposób dopisane przedmioty zostaną usunięte. Co falstart, to falstart. 