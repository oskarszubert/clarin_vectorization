fot Binny VA   W listopadzie opublikowałyśmy 14 wpisów – prawie o połowę mniej niż rok temu o analogicznej porze, ale dopiero niedawno nastał czas względnego spokoju. Za to zbliżamy się do pułapu 300 tys. wyświetleń, które najpewniej osiągniemy do końca 2013 r.     W listopadzie dominowały tematy praktyczne i to one zyskały największą liczbę czytelników. Dwa wpisy poświęcone były nieobecnościom na zajęciach i uzyskały ponad 900 i ponad 600 wejść. Interesowały Państwa również sprawy związane z pracą magisterską (faktycznie dla niektórych nadal to gorący okres – obecnie podania o przedłużenie terminu złożenia pracy magisterskiej dominują wśród składanych podań) – wpis o pracy magisterskiej uzyskał ponad 800 wejść, a jej wariacja po skreśleniu, co ciekawe opublikowany równo rok temu, ponad 500 wejść. Zainteresowała Państwa również struktura zajęć (ponad 700 wejść) – i całe szczęście. Może będzie mniej błędów przy rozliczaniu absolutorium.     Nieustannie na blog prowadzą Państwa przede wszystkim odnośniki z Facebooka, Googla oraz z serwisów SGH (choć te ostatnie w najmniejszym stopniu). Zniknęła natomiast tajemnicza strona z treściami dla pełnoletnich, która charakterystycznie wybiła się w statystykach październikowych. I chyba tyle podsumowania 