fot. SGH Memes   Stało się! Pod koniec II semestru pracy Dziekanka Kachniewska wyznała na naszym fejsbukowym profilu, że studenci SM są wspaniali. Ci, którzy przedkładają regularne zaglądanie na FB nad sesję (choć wierzę, że i jedno i drugie można pogodzić), wiedzą, że chodzi o masowy udział w I turze deklaracji. Dziekanka Kachniewska obiecała też szczegóły. Oto one:  na studiach stacjonarnych w I turze deklaracji wzięło udział 1650 osób, co daje frekwencję 88,5%, na studiach popołudniowych – 123 osoby, czyli 84,8% a na sobotnio- niedzielnych – 692, czyli 86,1%  Oznacza to, że w ciągu jednego semestru udział w I turze zwiększył się o ponad 20 punktów procentowych, a w porównaniu do lat ubiegłych – o ponad 50 punktów procentowych. Nieśmiało zakładamy, że mamy pewien udział w Państwa mobilizacji. Być może zadziałała nieustająca kampania informacyjna prowadzona wszelkimi możliwymi kanałami komunikacyjnymi; a może jest to zasługa samego systemu kaskadowego deklaracji semestralnych, który wyraźnie premiuje udział w I turze. Nie pomijamy jednak czynników od nas niezależnych, w tym spiskowej teorii dziejów, że oto studenci specjalnie masowo biorą udział w I turze deklaracji, aby nasz system kaskadowy rozwalić.  Najważniejszy jest chyba sam efekt, zwłaszcza że osiągnięty uniwersalnie, tj. niezależnie od trybu studiów; no i zadowolenie Dziekanki ;)  Zapraszamy do II tury wyborów we wrześniu!   PS: Obrazka nie mogłam odpuścić, gdy tylko go zobaczyłam na SGH Memes. W końcu górna część zdjęcia pochodzi z wnętrza naszego Dziekanatu. Kto niedowidzi napisu – zawsze może zapuścić żurawia na drugą stronę okienka. 