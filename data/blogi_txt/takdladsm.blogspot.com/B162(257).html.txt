Dziekanat Studium Magisterskiego,  jest miejscem, do którego każdy student studiów drugiego stopnia musi  się udać wiele razy w czasie swojego toku nauki. O tym jak wygląda praca  po drugiej stronie okienka rozmawiałem z Kierownik DSM, mgr Barbarą Kraszewską.   Praca  Dziekanatu wydaje się żmudna i ogromna. Żmudna, gdyż polega na  prowadzeniu dokumentacji przebiegu studiów tzn. zajmowaniu się sprawami  studentów od momentu przyjęcia na studia aż do momentu wydania dyplomu absolwentowi i przekazaniu dokumentów do archiwum. Każdy ze studentów posiada specjalną teczkę, w której gromadzone są rożne dokumenty, podania i inne  ważne adnotacje. Ogromna – ze względu na skalę. Pracownicy DSM zajmują  się sprawami ponad 2,8 tys. studiów stacjonarnych oraz nieomal 1,6 tys.  studentów niestacjonarnych popołudniowych i sobotnio-niedzielnych. Do  tego dochodzi około 1,2 tys. osób z trzech trybów studiów, które naukę  co prawda zakończyły, ale wciąż są przed obroną pracy magisterskiej. Do tego doliczyć należy absolwentów, którzy w różnych sprawach wracają do  dziekanatu.    Wbrew pozorom praca w dziekanacie to nie tylko czas otwarcia okienek  oraz sprawy bieżące, ale przede wszystkim prace wynikające z Regulaminu  studiów oraz organizacji roku akademickiego. Bardzo dużo ważnych rzeczy dzieje się także dodatkowo (nagle i niespodziewanie – najlepiej w piątek popołudniu),  co w konsekwencji wiąże się z natłokiem obowiązków, szczególnie w  okresie na przełomie września i października oraz w lutym. Wtedy  dochodzą dodatkowe zadania takie jak: uruchomienie zajęć,  ze szczególnym uwzględnieniem studentów  pierwszych semestrów;  organizacja obron prac magisterskich (w ciągu ostatniego roku odbyło się  ponad 1,8 tys. egzaminów); potwierdzenia wykonania pensum dydaktycznego wszystkim pracownikom naukowo-dydaktycznym mającym zajęcia w SM, kontakt z wykładowcami, sporządzanie sprawozdań, organizacja sesji i  wiele innych.   Pani  mgr Kraszewska pytana o sugestie dla studentów zwróciła uwagę na to,  aby studenci zapoznawali się dokładnie z regulacjami dotyczącymi ich  studiów. Niejednokrotnie zdarza się, że student  realizuje pożądaną liczbę ECTS, ale zrealizowane przedmioty nie układają się w żaden  kierunek. Należy także pamiętać, że praca magisterska nie może zostać skierowana do recenzji w sytuacji, gdy nie ma absolutorium, co wiąże się z koniecznością dokładnej kalkulacji punktów.  I nie jest to zła wola dziekanatu, gdyż jego praca opiera się na  odgórnych – krajowych i uczelnianych – przepisach.    Podsumowując  stwierdzić należy, iż współpraca na linii Dziekanat – student a szansę  układać się dobrze, ale przy obopólnym zrozumieniu i odrobinie  wyrozumiałości. i. 