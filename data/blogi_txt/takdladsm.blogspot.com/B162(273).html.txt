Tym razem gościnnie Centrum Rozwoju Edukacji Niestacjonarnej SGH :-)   Poniżej dwie informacje, które adresowane są do wykładowców, ale docelowo służą poprawie jakości kadr Szkoły (więc wpis jest jak najbardziej uprawniony ;-)    Jeszcze we wrześniu (23.09) odbędzie się spotkanie poświęcone kwestii prawa autorskiego w umowach wydawniczych. Seminarium poprowadzi p. Rafał Golat - radca prawny w Departamencie   Prawnym Ministerstwa Kultury i Dziedzictwa Narodowego, arbiter Sądu Polubownego do Spraw Domen Internetowych przy Polskiej Izbie Informatyki   i Telekomunikacji, autor licznych publikacji na tematy związane z   prawem kultury, własności intelektualnej i przemysłowej, prawa   cywilnego, gospodarczego i podatkowego. W kontekście licznych wątpliwości, jakie nasuwają się w związku z publikacjami on-line i koniecznością indeksowania naszych prac naukowych (np. ze względu na szacowanie tzw. indeksu Hirscha), udział w spotkaniu pomoże nam się rozeznać się w kwestii tego, co wolno a czego nie wolno wydawnictwom, które uzurpują sobie coraz więcej praw do naszej własności intelektualnej. Więcej informacji znajdą Państwo tutaj.    Druga informacja dotyczy cyklu warsztatów ze statystyki i ekonometrii, w szczególności nowych narzędzi, które mogą wzbogacić nasz warsztat badacza, albo posłużyć jako sugestie dla naszych magistrantów. Warsztaty będą się odbywać w poniedziałki od października do stycznia (zapisy dotyczą całego cyklu zajęć). Więcej informacji znajdą Państwo tutaj. 