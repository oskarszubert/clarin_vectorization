www.świadomieoatomie.pl   Czasu niewiele, ale dopiero dzisiaj trafiłam na link podrzucony przez jedną z doktorantek współpracujących z Dziekanatem, której dawny wpis znajdziecie np. tutaj.    Ania podrzuciła tym razem info o konkursie zamieszczonym na stronie "świadomie o atomie"(nawiasem mówiąc są tam też konkursy dla kadry naukowej - młodszej i starszej). Osią konkursu jest energia atomowa, ale zadania konkursowe dotyczą bardzo różnych dziedzin, w tym gospodarki turystycznej, socjologii, ekonomii, komunikacji społecznej.    Zachęcam w szczególności "bardziej moich" studentów (bardziej moi to ci, którzy poza tym, że studiują na studiach mgr, realizują przedmioty lub seminaria mgr pod moją opieką ;-) do realizacji zadań konkursowych. Niezależnie od wyników konkursu, przygotowane prace można wysłać do mnie: na podstawie oceny ich zawartości będą uwzględniane w punktacji z przedmiotów, które otworzyłam w bieżącym semestrze. 