Informacje, jakie uzyskałam w MNiSW:  Student lub absolwent pierwszego kierunku studiów stacjonarnych w uczelni publicznej ma prawo podjąć studia na drugim kierunku studiów stacjonarnych w uczelni publicznej bez wnoszenia opłat, jeśli w poprzednim roku studiów spełnił łącznie następujące kryteria:    uzyskał wysoką średnią ocen lub posiada osiągnięcia  naukowe, artystyczne lub sportowe we współzawodnictwie  międzynarodowym lub krajowym, znalazł się w liczbie 10% najlepszych studentów danego kierunku studiów.     Ale uwaga! Student, który na pierwszym roku studiów, na drugim kierunku studiów, nie spełnił powyższych kryteriów, obowiązany jest wnieść opłaty za pierwszy rok studiów. Uprawnienie do podjęcia studiów na drugim kierunku studiów bez wnoszenia opłat, jest jednorazowe.   Od ubiegłego roku akademickiego (2011/12) wszyscy studenci studiów stacjonarnych w uczelni publicznej mają obowiązek złożenia oświadczenia o spełnianiu warunków do podjęcia i kontynuowania studiów bez wnoszenia opłat (rozporządzenie Ministra Nauki i Szkolnictwa Wyższego z dnia 29 września 2011 r). Dane do systemu POL-on musimy dostarczyć w formie elektronicznej.  W związku z tym, zgodnie z poleceniem Prorektora ds dydaktyki i studentów, w dniach 22-29 października na Waszych kontach w WD pojawi się tekst oświadczenia, które należy wypełnić a następnie podpisane złożyć w DSM (papierowe wersje możecie składać do 10 listopada). Informacja ta:  dotyczy wszystkich studentów studiów stacjonarnych, którzy rozpoczęli studia w roku akad. 2011/12 lub później. stanowi odpowiedź na Wasze pytanie, skąd będzie wiadomo, że student realizuje II kierunek studiów w innej uczelni niż uczelnia macierzysta.  student składa oświadczenie dla każdego realizowanego kierunku studiów stacjonarnych, na uczelni, na której studiuje.    System POL-on to globalna baza danych, w której znajdują się wszelkie dane o polskich jednostkach  naukowych, do których publiczny dostęp wynika z ustaw i rozporządzeń  Ministerstwa Nauki i Szkolnictwa Wyższego (w tym: rejestry szkół wyższych,  informacje o kierunkach kształcenia, dane  liczbowe dotyczące studentów, pracowników naukowych). System zasilany jest m.in. danymi nt. liczby studentów podejmujących i kontynuujących studia w szkołach publicznych bez wnoszenia opłat. 