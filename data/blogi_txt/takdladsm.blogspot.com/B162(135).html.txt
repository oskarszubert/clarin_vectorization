Kier. DSM Barbara Kraszewska (przodem) w rozmowie  z Dziekan Górak-Sosnowską (trochę bokiem :-)   Rację mieli studenci I sem., którzy podnieśli alarm z powodu niedostatecznej liczby ECTS udostępnionych dla I semestru kierunku MIESI. Pomyłka wynikała z tego, że w elektronicznym systemie deklaracji (WD) nie uwzględniono mniejszej liczby ECTS za zajęcia językowe na studiach niestacjonarnych sb-nd. Pani Kierownik DSM już podjęła działania w tym zakresie.     Uruchomiony został specjalnie dodatkowy przedmiot (podkreślam: dla studentów MIESI, I sem. niestacjonarne, sb-nd) z Panem Prof. A. Kobylińskim "Inżynieria oprogramowania". Pan profesor - złapany telefonicznie w czasie szusowania - zgodził się poprowadzić te zajęcia w niedziele godz. 17.10-19.45. Wszyscy zainteresowani (19 osób) zostali poinformowania mailowo. Przedmiot nie będzie wprowadzany teraz do WD (wymagałoby to zamknięcia systemu, czego nie możemy zrobić w trakcie trwania deklaracji) - automatycznie pojawi się na Państwa kontach w Wirtualnym Dziekanacie.    Dziękuję studentom za szybkie zgłoszenie błędu i Pani Kierownik za błyskawiczną reakcję :-)  PS: Studenci I semestru pytają, jak często są wpisy na blogu - bo nie nadążają czytać. W ciągu ostatnich miesięcy jeden dziennie (albo i rzadziej) - ale teraz jest jak w ukropie. Łatwiej jest podlinkować wpis na blogu kilkudziesięciu osobom pytającym o to samo, niż każdemu oddzielnie odpowiadać. Za tydzień wszystko wróci do normy :-)  Nie muszą Państwo  kilka razy dziennie zaglądać do bloga - wystarczy zapisać się (podać e-mail w prawym górnym rogu), wtedy wiadomości będą linkowane w e-mailu. Jest też RSS - no i FB. Zależy, co komu najbardziej odpowiada. Z doświadczenia wiem, że najsłabiej wypadają aktualności na www, ale może to się zmieni po restrukturyzacji strony SGH. 