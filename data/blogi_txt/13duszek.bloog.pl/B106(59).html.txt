Catch me inside.dotknij serca, usłysz bicie, poczuj to. Wejdź w dusze i zobacz to, czego ja już od dawna nie widzę. Za czym tęsknie, czego szukam w listach, zdjęciach i tym co zostało gdzieś w niewielkiej pamięci. Zrozum mnie, otwórz to co zamknąłeś. Podziel ze mną jeszcze raz, ostatni, to co było wspólne. Wszystko co było pierwszy raz. Pierwszy i ostatni, nie do powtórzenia. Przecież mnie pamiętasz, choć co dzień zapominasz...Nie opuszczaj mnie na zawsze, bądź chociaż w geście na odległość, chociaż w tym samym słowie co przed lat, zostań moją plamką na ekranie, chcę iść chociaż za Twoim śladem, widzieć z daleka tylko Twój cień. Nie musisz wiedzieć, że istnieje, nie muszę istnieć, nie w Twoim życiu, ale Ty, Ty istniej w moim.   Kiedy ktoś Cię opuści, ktoś kogo opuściłeś pierwszy,  poza tym, że tęsknisz, poza tym, że rozpada się cały ten mały świat, który razem stworzyliście, który jest wewnątrz większego, i że wszystko co widzisz albo robisz przypomina Ci o tej osobie, że żałujesz tego zapachu, którego już nie poczujesz, najgorsza jest myśl, że była to próba jakości i teraz wszystkie części, z których się składasz, noszą stempel ODRZUT przystawiony przez kogoś, kogo kochasz. Miłość nie przemija, nie mówisz już o niej głośno, ale wciąż nosisz ją tam gdzie nie powinieneś. Nie dajesz dostępu, na inność, która mogłaby odmienić to co zostało wyryte gdzieś w Tobie. I nie chcesz o tym mówić na głos. Aby nie zniszczyć tego, co dzieje się wokół Ciebie. Tego co nowe, a również zakorzenione w naszym życiu. Nie tylko w moim, ale również w tym, za którym tęsknie...   Chcę byś poznał prawdę w mojej głowie, byś nie wątpił teraz, tak jak pozwoliłam byś wątpił kiedyś. 