Gdyby nie to, że mam za sobą wiadro doświadczeń pomyślałabym przez moment, że zależy mi na Tobie bardziej niż powinno. Ale znamy siebie i wiemy, że te momenty, w których brakuje nam tchu, a ręce sięgają za plecy, to tylko dobry moment by włożyć je do paszczy krokodyla. Straciłam zaufanie i tym razem nie do siebie, a do twojej manipulacji mną. Czujesz się silniejszy i pozwalasz sobie na te momenty, bo wiesz, że w porę, zabierzesz ręce. A mi się za wszystko obrywa, nawet za to, że podstawiasz mi, potocznie mówiąc, haka. Można sobie pozwolić na to, by we dwoje stanąć na granicy, jednak nie warto, jeśli jedno z nas, będzie udawać, że w tym nie siedzi. A ja wiem, że się mylisz. Co do mnie i do tego jaka jestem, i po co coś robię. Wiem, że tylko Ci się wydaje, że masz rację. I boisz się, że zrobię coś o czym nawet nie myślę. To głupie, że jedno sobie za dużo wyobraża, a drugiemu za dużo się wydaje. A ja trzecie, nie korzystam tam gdzie dwoje, a wręcz przeciwnie, zostaje podwójnie pobita. Więc powiem raz: to wasza walka, wasze miecze, wasz brak zaufania do siebie i do was razem wziętych, wasze odgrażanie mi niepotrzebnie i wasz strach o nic,  wasz problem, który nie jest przeze mnie! Podsumowując. Siła rozumu może być niewielka, ale jest stała i działa zawsze w jednym kierunku, podczas gdy siły nierozumu niszczą się nawzajem w bezpłodnej walce.chciałabym mieć Cię w dupie.ale od lat mi nie wychodzi. 