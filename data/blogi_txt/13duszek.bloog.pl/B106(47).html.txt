„Blokuje w każdych rozmowach pytania typu : co u Ciebie?. Nie to , że jakimś problemem byłaby odpowiedz na to, ale sam przekaz treści odpowiedzi sprawia, że zaczynam się w te proste pytanie pogłębiać, co doprowadza mnie do użalania się nad sobą. A przecież nie o to w życiu chodzi, zapytaj mnie, jak tam w szkole, powiem,ze rewelacyjnie, bo wszystko idzie do przodu i ominę fakt, nieszczerości i niesprawiedliwości otoczenia. Zapytaj, jak tam dzień, odpowiem,że piękny, ciepły i słoneczny, a wtedy nawet na myśl nie przyjdzie mi, opowieść o tym jak urósł mój smutek, zakrył całe Słońce i dlatego widziałam tylko swój cień. Gdy zapytasz mnie o uczucia, powiem, że je kocham i że są pięknym skarbem, powiem tak, na pewno, nie myśląc o odczuciach. …i mam zamiar udawać, że nie słyszę tego pytania, lepiej jednak by było byś mi go nie zadawał.Bo ja Kocham życie, i nawet wtedy kiedy zraniło mnie tak bardzo,że przez krótką chwile zapragnęłam umrzeć, nawet wtedy nie popełniłam zdrady.”  Pamiętnik, bez wnikania w siebie.2 kwietnia 2008 r. 