Tak bardzo drażnią mnie ludzie, którzy oczekują szacunku, a sami go okazać nie potrafią. Ale to jeszcze nic takiego, gdyby nie ich głupie alibi jakim jest myśl, że jest się lepszym, jedynym w swoim rodzaju, wyjątkowym.To jest prawda, owszem, ale dopiero wtedy, gdy ma się świadomość, że inni też tacy są. Szacunek i miłość, są to kapitały, które koniecznie gdzieś umieścić należy. Więc się je daje komukolwiek na kredyt. Niektórzy jednak są tak zachłanni, że nie dość, iż biegają za każdym i kradną im z kieszeni ich szacunek, to z nikim nie chcą się nim podzielić, uwierzycie? Powiedzmy, że widuję taką osobę, bo powiedzieć, że ją znam to za dużo. I wiem dzięki niej, że kto nigdy szacunku nie wzbudził, ten nigdy go też nie otrzyma. Do tego, uważam od dzisiaj to za moją wadę, iż nie ważne, czy ktoś jest do mnie wrogo nastawiony, czy mnie lubi, czy jest biały, czy czarny czy w kropki, szanuję każdego, bo według mnie ludzie są tego warci. Dlaczego to nie poprawne? Bo przez to, mniej szacunku zostaje mi do samej siebie. W szczególności, gdy oddaje go osobom wyżej wymienionym, tzw. zachłannym na bycie lubianym i szanowanym -bez reakcji odwrotnej. 