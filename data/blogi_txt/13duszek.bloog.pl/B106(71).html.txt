Najważniejsze, abyśmy nigdy nie przestali zadawać pytań. Ciekawość ma swoje własne racje istnienia. Nie sposób nie oniemieć z zachwytu, gdy kontempluje się tajemnice wieczności, życia, czy też wspaniałej struktury rzeczywistości. Wystarczy spróbować pojąć choćby drobny fragment tej tajemnicy każdego dnia. Nigdy nie wolno utracić tej świętej ciekawości. - Albert Einstein     Tak, to jest bardzo istotne. Winniśmy wnikać i przesiąkać każdym płynem, zapachem jaki może wydzielić nam życie. To jeden aspekt. Drugim jednak jest to, że ludzie lubią komplikować sobie życie, jakby już samo w sobie nie było wystarczająco skomplikowane. Ja jestem tego najlepszym przykładem. Nie idę po prostej linii. Sama swoje buty wiążę na supeł, nie na kokardkę. Nie raz doszukuję się zależności między cyframi, które okazują się przypadkowe. Zastanawiam się dlaczego, po co, i inne tego typu zagadnienia. Niby aby poczuć się lepiej, spokojniej, jednak finisz jest zupełnie inny. Jedno pytanie, budzi kolejne. W końcu znajduję takie, na które może być tysiąc odpowiedzi, a ja je sama sobie wyobrażam. Zazwyczaj spodziewam się najgorszego. I tu zdawałoby się, iż nie zadawanie pytań mogłoby spowodować uniknięcie wszelakich powikłań. Ułatwić życie. Więc jak to pogodzić?  Zadając sobie pytania i nie komplikować życia? Może zadawać takie, na które jest odpowiedź? A może po prostu nie zawsze jej oczekiwać?  Życie nie daje nam tego co chcemy, tylko to co dla nas ma. Nie oznacza to, że tracimy więcej, niż możemy mieć. Nie żądajmy niemożliwego. Bądź chociażby bądźmy świadomi, iż taki przymiotnik bytuje...   wasze komentarze się dodają, nawet jak tego nie widzicie. dziękuję za słowa, dzięki wam tworzą się moje. 