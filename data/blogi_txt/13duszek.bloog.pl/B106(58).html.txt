Jak ogromna przestrzen jest między człowiekiem a człowiekiem, jak ciężko trafić jest do niego polskimi słowami. Możesz nauczyć się wszelakiej gramatyki, mieć w paluszku interpunkcję, znać wszystkie symbole i frazeologizmy, a i tak, on będzie uważał, iż język w którym do niego mówisz, to język z innej planety. Bo on również z Marsa i wcale nie chce podejść do Ciebie jak do człowieka, którym sam też jest. Chciałoby się podejśc i porozmawiać o wschodzie Słońca, tylko, że dla innych to jest zachód. I co wtedy? Może po prostu trzeba udać, że to jest prawda, albo nie udawać, a w to uwierzyć. A może dać z siebie zrobić ufo i powiedzieć, że cały świat mysli źle, a ja mam rację, bądź po prostu bronić swego, a ufo i tak zostaniesz.Chciałabym, by ludzie rozumieli to co mówię. Nie muszą się z tym zgadzać, mogę myśleć, iż to jest nie prawda. Ale by rozumieli, by wiedzieli, jaki jest mój punkt widzenia.  Bo ja zawsze, choćbym miała założyć okulary, staram się widzieć i zauważyc ich. A jeśli nawet to nie pomaga, to po prostu nie oceniam, no chyba, że własna głupotę.Wiecie co jeszcze bym chciała? By ludzie umieli ludziom wybaczać. By rozumieli, że skoro sami popełniają błędy inni też mogą to robić, że skoro ranią, inni też mogą nieświadomie ranić. Chciałabym, by ona wiedziała, że tak jak ona jest tylko bądź aż człowiekiem, tak samo jestem i ja... ranię, a nawet uśmiercam. 