Kiedy czujesz się zraniony, czasami próbujesz wmówić sobie, że cię to nie obchodzi: osoba, która cię skrzywdziła, nagroda, której nie wygrałeś, okrutny uczynek lub słowo, które zostało bezmyślnie wypowiedziane. Udawanie, że nic się nie stało, to w pewien sposób unikanie prawdziwego życia, bo próbując udawać, że coś cię nie obchodzi, niepostrzeżenie odcinasz także swoje uczucia. Więc nie odczuwasz szczęścia, smutku, złości, nie czujesz się kochany i nie czujesz, że kochasz. Sposób na przebrnięcie przez to, co cię boli, polega na zbliżeniu się do tego, pozwoleniu sobie poczuć, pozwoleniu sobie na płacz, który cię oczyści i zmyje ból. Udawanie, że nic się nie stało, prowadzi do tego, że tak naprawdę przestajesz w ogóle cokolwiek odczuwać i w rezultacie przestajesz tak naprawdę żyć. Tak więc pozwól sobie to poczuć! Czuj, płacz i zdrowiej. Tak, abyś znowu mógł czuć, że coś się dzieje. Abyś mógł żyć. Abyś mógł kochać. Abym mogła…Obudziła się we mnie potrzeba poświęcenia. Tak jak kiedyś, chcę pomagać komuś wstać, a gdy już stoi uczyć latać.I tak będzie, bo wracam do siebie.Słowa, które do tej pory były pisane pod wpływem emocji, zamienią  się na te, które dobiorę w jakimś celu, bym nie tylko ja, lecz  i inni czuli się lepiej po przeczytaniu ich.Niestety teraz sama z siebie, nie odnajduję czasu na to, by być tutaj stałym bywalcem, jednak przewertuje swoje myśli i zostawię tutaj swój ślad, który automatycznie co jakiś czas będzie dodawał notki na ten blog, postaram się jednak ,znaleźć czas dla was, bo to co teraz siedzi w mojej głowie, to jak kształtuje się mój charakter, to wszystko, to nie tylko moja zasługa, a również wasza. Choć wróciłam do pamiętnika schowanego głęboko w szafie, chcę wracać tutaj i chociaż notki to będą słowa z pamiętnika nie internetowego, to również moje, trochę inne niż do tej pory czytaliście, bo nie pisane „pod publikę”, lecz dla samej siebie.…tęsknie za waszym przekazem. 