„Dzisiaj jak prawie każdego dnia, zaczęłam o Tobie myśleć. Przypominasz mi się zawsze gdy ma dusza odczuwa pustki i brak. Nie chodzi o  to,ze o Tobie nie pamiętam, wręcz przeciwnie, jesteś ze mną cały czas, jednak w takich chwilach, wszystko wraca do mnie z potrojoną siłą.Pamiętam jak krok po kroku uczyłeś mnie życia, ostrzegałeś, że wystarczy stanąć nie w tym miejscu , a można skręcić kostkę, postawić stopę w zły sposób i łatwo o złamanie, przypominałeś o tym, bym uważała na tłumy ludzi, którzy mogą zdeptać mi stopy… nie zapomniałeś tez o sztuce kochania, o miłości nie tylko do innych, ale i szacunku do siebie samego. Przy Tobie czułam się szczęśliwa nie tylko z Tobą, lecz też  sama ze sobą. Wydawało się to wtedy banalnie proste. Dziś nie pamiętam nawet kim jestem, tak bardzo siebie omijam z daleka.Każdy spacer z Toba był wędrówką w nieznane, nigdy nie wiedziałam jakimi ścieżkami mnie zaprowadzisz, wiedziałam jednak, że do celu, którego sama chciałam lecz nie potrafiłam odnaleźć, bo jeszcze o nim nie wiedziałam. Przecież Ty stworzyłeś mnie, w gruncie rzeczy. Stworzyłeś ze mnie swego następcę, a ja pamiętam o tym, w chwilach, gdy zapominam po co tutaj jestem. I ciężko mi, przyjacielu, z myślą, że zostawiłeś mnie w tym miejscu samą. Nie dałeś mi nawet czasu na to, by przyzwyczaić się do Twej nieobecności. Jednak nie zapomniałam o obietnicach jakie Ci składałam. O tym,że będę człowiekiem i sprawię by ludzie na około tez nimi byli. Niby banalne zadanie, a walczę z nim każdego dnia. Dzisiaj jest trudniej bez Ciebie cieszyć się tym co mnie otacza, cieszyc tym samym innych. Pierwszy raz chciałabym wykrzyczeć na głoś, że brakuje mi Ciebie. Że od momentu, kiedy śmierć nas pokonała, czuję się sama. Choć miałam nie zapomnieć o tym, że to nie ona rozdziela ludzi, nie potrafię powstrzymać potoku łez, które płyną za Tobą. Mogłabym się w nich utopić, aby być bliżej Ciebie, albo błagałabym ich o to, by były źródłem, gdzie na ujściu stoisz Ty. Mogłabym, gdybym nie obiecała, że będę żyć za Nas dwoje, że dokończę to co chcieliśmy zdobyć razem, że nie zapomnę, iż umarli, to jedyni ludzie, którzy nie odchodzą. do rychłego spotkania, przyjacielu.w moich wspomnieniach, wyobraźni, modlitwie, w moim sercu, aż w końcu w mojej śmierci.”Pamiętnik, o umarłym wciąż żyjącym przyjacielu. 1 kwetnia, 2008 r.  Biec pod Słońce, kochać mocniej, chłonąć każdy dzień,przed horyzontem znaleźć spokójpod korami drzew spocząć na chwilę,znów szczęście nieść!Wierzyć, że żyję, cieszyć się!         Płaczę, bo ciężko śpiewać mi to bez Ciebie, wierząc w treść.…a jednak, udaje mi się to. 