Czasami wydaję mi się, że jeśli się człowiek przed czymś broni to tym bardziej nieświadomie ukazuje swoją winę. Chciałabym umieć akceptować każdego, jego mysli, sposób na zycie, ale różnorodność człowieka na Ziemi mi na to nie pozwala. I mówię o tym szczerze, by nie było, że jestem hipokrytką. Jednak umięjętność tolerowania tego,mam opanowaną. Chciałabym, by było więcej szczerości, by człowiek nie chował się za człowieka, bym mogła usłyszeć sprzeciw i opinie, by słowa, które czytam były prawdziwe, a myśli obiektywne. By człowiek nie uciekał od wrogów, by umiał przyznać się do nienawiści. By nie udawać, że ona minęła, a by umieć ją pokonać naprawdę. By zapomnieć o żalach wyrządzonych sobie, by pamiętać o ludziach, którzy się ku temu przyczynili. I mogłabym wymieniać wiele, ale nie chcę. Bo tylko w ten sposób uświadamiam sobie, jak wiele chciałabym, a nie mam. i znając tych, do których mogłabym to apelować, nie będę miała. 