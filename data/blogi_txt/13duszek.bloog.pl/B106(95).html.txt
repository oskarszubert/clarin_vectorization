W pewnym momencie, wszystko jak na złość, potrafi obrócić się przeciwko nam. I może udałoby się temu podołać, gdyby nie fakt, że sami nie wiemy czemu tak jest. I jeśli coś się obraca, my również musi wykonać ten sam ruch, aby choć na chwilę poczuć, że wszystko wraca do normy. I wtedy, gdy dwie sprawy stoją plecami do siebie, trzeba zrobić krok w przód.   Nie wierze w przyjaźń. Nie wierze, że istnieje to, co według mnie do tej pory było przyjaźnią. Ludzie, których obdarzałam tym uczuciem, nagle przestali na to zasługiwać, albo po prostu przeminęli z wiatrem, pozostawiając po sobie tylko igły, które od czasu do czasu przypominają mi o tym, że bez nich istnieje tylko ból. Istnieje więź oraz przywiązanie. Wmawiam sobie, że to jest coś lepszego, wmawiam sobie, że tak jest żyć bezpieczniej, ale tak rzadko udaje mi się w to uwierzyć. Gdybym chciała sobie ulżyć, musiałabym się odwrócić i jak na Dzikim Zachodzie, poddać się grze, kto pierwszy do kogo strzeli, kto zlikwiduje przeciwnika. I albo ja pozbędę się tego, co w moim życiu było dobre a przerodziło się w koszmar, albo moja przeszłość zniszczy mnie jednym ruchem. Co lepsze? Prawda jest taka, że gdy nam źle, sami musimy zadbać o to by było nam lepiej. I to właśnie tak na nas źle wpływa. Jesteśmy ludźmi przystosowanymi do życia w społeczeństwie, nie chcemy radzić sobie sami, nie umiemy żyć w pojedynkę, nie lubimy, gdy jest nam źle w samotności.  Prawda bywa dla nas tak bolesna, że to głównie przez nią jest nam źle. Źle gdy jest źle. 