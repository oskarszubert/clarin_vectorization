A to tylko dlatego,że znowu czytam stare swoje notki. Pamiętasz? Wślizgnąłeś się po kablu telefonicznym do mojego życia. Twój głos rozpuścił sople losu. Nie spadły kamieniem lecz zarosiły twarz gdzie rodził się mój pierwszy zimny uśmiech. Pamiętasz... na schodach z każdym stopniem pewniejszy prowadziłeś z przeżyć prosto w Twoje ramiona.   Pamiętasz, padał śnieg przed domem pachniało miłością, a na Mojej twarzy, skraplały się uczucia, z każdą łzą wiedziałam- to Ciebie miałam znaleźć pod choinką. 