Ten blog, choć jest mój należy do kogoś. Tak , zdecydowanie. Bo moja wena, to uczucia, które wywoływane są pod wpływem emocji jakiś wydarzeń. I tylko wtedy tu się pojawiam, albo raczej, wszystkie te teksty, odzwierciedlają tylko to. Bo wiele jest też ukrytych miedzy chusteczkami, a moim albumem gdzieś w szufladzie…Czasami sentymentalnie ją otwieram i czytam wszystko, wspominając wzloty i upadki. Wtedy wiem… że tak dużo jest ukrytych myśli we mnie. Tak mało każdy o mnie wie. A jednak… lubię być wyspą, którą można czasami odwiedzić. Wróciłam tu, bo brakowało mi tej miłości. Tylko tutaj potrafię się o nią ocierać, wierząc, że piękno jest w koło, a ja trzymam je w dłoni. Znowu ona budzi się gdzieś z zakamarów i  przypomina mi o najważniejszym. Słuchając rad mamy: „nie pozwól sobie zapomnieć”, nie pozwolę.  Gdy budzę się rano i otwieram oczy, mam tyle myśli i spraw, zakładam na siebie płaszcz wyzwań i zadań, a wszystko działa nie tak: spóźniony autobus i rozlana kawa, a w windzie niemiły gość, na dworze wciąż pada, a ja się uśmiecham, bo wiem, że jest taki ktoś kto wie kiedy jest mi źle, umie sobą wspierać mnie, ktoś kto mówi mi- wierz w to mocno, że i na nas przyjdzie czas, że nic nie pokona tego co jest w nas, że aby się odbić trzeba upaść na dno. Bo choć tyle kłopotów, smutków i niepowodzeń los ciągle podrzuca, z życiem w szranki staje i podnoszę głowę, cieszę się z danych mi dni, nie boję się jutra i żyję na całość, choć czasem gubię to coś, ważne to, że czuję,że nie jestem sama. Choć minęło tyle dni, wciąż czuję, że jesteś…Bo Ty masz mnie, a ja w jakiś sposób Ciebie, dziś to wiem. Ahh…. Znowu mogę być nadwrażliwcem :D 