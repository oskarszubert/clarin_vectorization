Długo zastanawiałam się co by tu napisać, aby miało odpowiedni wydźwięk. I właściwie nawet teraz dalej nie mam pojęcia.Od kiedy tu ostatnio byłam, nic się nie zmieniło. Jestem zabójczo zakochana, do grobowej deski. Dalej poznaję, borykam się ze światem, czuje inspirację we wszystkim co mnie otacza i jestem w stanie się kłócić, mimo, kolejnego wiadra łez, że miłość, to największe szczęście jakie mnie w życiu spotkało. Ból, po prostu go trzeba znieść, z nadzieją, że w końcu minie. Każdy z nas musi go przeżyć, bo nie da się go ominąć.  Pokłony dla tych, którzy rozumieją to wszystko.  Nie chodzi o to, że się wypaliłam, że wygasło we mnie to wszystko, tylko ja, już trochę zmarniałam w swojej wierze, w siebie, świat, ludzi. Zaczęłam żyć z większym dystansem do swoich uczuć, zrozumiałam, że nie na nich się mój świat opiera, chociaż dzięki nim jestem tym kim jestem. Nie wiem czy jako 13 duszek, potrafiłabym wywalczyć wszystko co do tej pory osiągnęłam, jednak on się ku temu przyczynił. Tak wiem, paradoksalnie. Cholera, gdybym jeszcze umiała dobrze pisać. Ci, którzy czytają tą stronę, ciągle próbują do mnie przemówić. Przypominają mi o mnie samej, przecież jeszcze tak nie dawno lubiłam ze sobą rozmawiać, zachwycać się tym wszystkim, co się ze mną stało? Dorosłam? Ta, chciałabym. Chciałam tylko powiedzieć, że miłość to początek czegoś co nigdy nie znajdzie swego końca i czasami wszystko co chcemy, to spróbować nowych smaków....jestem pewna tego co piszę. 