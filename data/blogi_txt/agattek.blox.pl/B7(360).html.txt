Mój luby wczoraj nie doniósł w całości jajek do domu :-), więc na szybko musiałam coś z nich wymyślić, a miałam ochotę na coś innego niż tradycyjna jajecznica... I wyszła mi taka zapiekanka a la omlet :-) bardzo smaczna... Składniki: 6 jajek 2 łyżki śmietany 15 dag wędzonej szynki lub boczku 1 cebula 1 pomidor pół papryki czerwonej 2 łyżki pesto paprykowego (niekoniecznie) sól, pieprz olej Wykonanie: Szynkę i warzywa pokroić w kostkę i podsmażyć na oleju. Jeśli użyjemy boczku, to najpierw zesmażyć boczek, a potem dopiero dorzucić warzywa i dusić. Dodać pesto, trochę soli i pieprzu. Jajka roztrzepać ze śmietaną i przyprawić solą i pieprzem. naczynie żaroodporne wysmarować oliwą, na dno wrzucić szynkę z warzywami i zalać jajkami. Wstawić do nagrzanego piekarnika i piec w temp. 180 st. C ok 20-30 minut, tak żeby jajka się ścięły. Można przed podaniem polać ketchupem. Smacznego :-) 