Ciasto wymyśliłam dla potrzeby danej chwili, gdyż mój mąż robił nalewkę z gruszek i zostały mu gruszki ze spirytusu, które szkoda było przecież wyrzucić. Ciasto wyszło pyszne, ale po zjedzeniu go na pewno nie wolno prowadzić żadnych pojazdów mechanicznych, gdyż można się nim lekko opić :-) Przepis na niezawodny biszkopt kakaowy znalazłam na blogu u Aleex i faktycznie wyszedł super, tak jak widać na załączonym obrazku :-) Składniki na biszkopt: 6 jajek 5 pełnych łyżek mąki pszennej 1 łyżka mąki ziemniaczanej 1 szkl. cukru 2 łyżki kako 1 cukier waniliowy 1 1/2 łyżeczki proszku do pieczenia szczypta soli Wykonanie: Żółtka oddzielić od białek. Białka ubić na sztywno, dodając obydwa cukry. Następnie dodać żółtka i zmiksować razem. Na końcu dodać przesiane mąki z kakao, sodą i proszkiem do pieczenia i delikatnie, ale dokładnie wymieszać. Przełożyć do wysmarowanej tłuszczem formy, wstawić do nagrzanego piekarnika i piec w temp. 180 st. C ok. 35 min.    Na wystudzony biszkopt wyłożyć kawałki gruszek, można też dla nasączenia polać biszkopt dowolnym syropem. Ja polałam nalewką spirytusową z gruszek :-) Składniki na krem: 1/2 l mleka 2 łyżki mąki pszennej 2 łyżki mąki ziemniaczanej 1 szkl. cukru cukier waniliowy 1 p. margaryny KASIA Wykonanie: Mleko zagotować z cukrem, zostawić trochę zimnego i rozpuścić w nim obie mąki. Po czym dodać do gotującego się mleka i ciągle mieszając ugotować budyń. Miękką margarynę zmiksować i dodawać po łyżce wystudzony budyń, ciągle miksując. Tak przygotowany krem wyłożyć na gruszki. Składniki na posypkę kokosową: 2 łyżki masła 3 łyżki cukru 100g wiórek kokosowych Wykonanie: Rozpuścić masło na patelni, dodać cukier i kokos. Smażyć jak zasmażkę na złoty kolor. Trzeba uważać, bo się łatwo przypala. Wystudzoną posypkę wyłożyć na krem i ciasto mamy gotowe :-) Wstawić do lodówki, żeby lepiej nam się potem kroiło. Smacznego :-) 