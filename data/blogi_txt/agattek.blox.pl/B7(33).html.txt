Dawniej robiłam sama krem do Karpatki, ale odkąd Delecta wyprodukowała krem w torebce, tak mi posmakował, że teraz zawsze robię karpatkę z nim. Jest dla mnie idealny, zarówno w konsystencji jak i smaku. Ciasto robi się szybko i jest bardzo smaczne.   Składniki: na krem: 1 opakowanie w proszku kremu karpatka Delecta 20 dag margaryny KASIA lub masła 2 szkl. mleka na ciasto: 1 szkl. mąki 1 szkl. wody 125g margaryny 5 jaj Wykonanie: Zagotować wodę z margaryną, dodać mąkę i chwilę gotować, rozcierając masę. Po wystudzeniu masy wbijać do niej kolejno jaj i miksować ok. 5 minut, do uzyskania jednolitej konsystencji. Ciasto podzielić na dwie części. Połowę ciasta rozprowadzić łyżką na wysmarowanej i posypanej mąką blaszce. Wstawić do nagrzanego do temp. 220 st.C piekarnika i podpiec przez 10 minut, zmniejszyć temp. do 200 st. C i piec jeszcze ok. 20 minut. Drugą połowę ciasta upiec tak samo. Następnie przygotować krem. 1 szklankę mleka zagotować, a w drugiej szklance rozprowadzić zawartość kremu z torebki, po czym wlać do gotującego się mleka. Całość chwile gotować, energicznie rozcierając ewentualne grudki. Wystudzić dobrze i zmiksować z miękkim masłem. Tak przygotowanym kremem przełożyć ciasto i na wierzchu posypać cukrem pudrem. Smacznego :-) 