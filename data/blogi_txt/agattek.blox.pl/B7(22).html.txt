Chlebek ten piecze się bardzo prosto, a zalętą jego jest to, że nie trzeba ciasta wyrabiać, wystarczy tylko wszystko wymieszać. Składniki: 3 szkl. mąki 1 szkl. otrąb pszennych 1 łyżeczka soli 2 szkl. letniej wody 5 dkg drożdży 1 łyżeczka cukru Wykonanie: Drożdże kruszymy i mieszamy z cukrem i 2 łyżkami ciepłej wody, odstawiamy. W misce mieszamy mąkę, sól i otręby, dodajemy wodę. Mieszamy, aż powstanie ciasto. Dodajemy rozczyn i mieszamy. Wlewamy do natłuszczonej i wysypanej otrębami keksówki. Wkładamy do zimnego piekarnika i pieczemy godzinę od chwili, gdy temperatura wzrośnie do 200°C. Do ciasta można dodać ziarna np. słonecznika. 