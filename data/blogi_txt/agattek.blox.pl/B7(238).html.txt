Tym razem spróbowałam zrobić racuchy z dynią, ale drożdżowe, też wyszły bardzo smaczne :-)   Składniki: 3 dag drożdży 1 szkl. mleka 2 szkl. mąki 2 jajka 2 łyżki cukru szczypta soli ok. 40 dag miąższu z dyni łyżeczka cynamonu cukier puder do posypania olej do smażenia   Wykonanie: Drożdże rozpuścić w letnim mleku i dodać cukier, odstawić do wyrośnięcia. W misce dokładnie wymieszać jajka, mąkę, sól, cynamon i drożdże wyrośnięte w mleku. Następnie dodać dynię startą na tarce o grubych oczkach i wymieszać. Odstawić na chwilę w ciepłe miejsce do wyrośnięcia. Racuchy smażyć na rozgrzanym oleju z obu stron. Przed podaniem posypać cukrem pudrem. Smacznego :-) 