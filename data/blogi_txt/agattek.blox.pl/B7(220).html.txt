Sposób na szybkie i smaczne danie, które doskonale nadaje się na lunch :-)  Taka porcja potrafi zaspokoić głód... Składniki: opakowanie bułek do pity (4 szt.) 2 filety z kurczaka 1 cebula 1 pomidor 1 świeży ogórek kilka listków kapusty pekińskiej lub sałaty lodowej 1/2 puszki kukurydzy konserwowej 1 ogórek korniszony 2 łyżki majonezu 2 łyżki śmietany 3 ząbki czosnku przyprawa do gyrosa sól, pieprz olej do smażenia ketchup Wykonanie: Najpierw przygotować sobie sałatkę. Kapustę pekińska poszatkować. Pomidora i ogórka pokroić w półplasterki. Cebulę obrać i pokroić w miarę drobną kostkę. Kukurydzę odsączyć z zalewy. Wszystko razem wymieszać. Czosnek obrać, przecisnąć przez praskę i wymieszać z majonezem i śmietaną. Tak przygotowanym sosem polać sałatkę.  Filety z kurczaka umyć, osuszyć i pokroić w kostkę. Na patelni rozgrzać olej i wrzucić kurczaka, doprawić przyprawą do gyrosa, solą i pieprzem, usmażyć. Wymieszać kurczaka razem z sałatką. Bułki do pity rozgrzać w piekarniku lub mikrofali wg przepisu na opakowaniu. Odciąć brzeg i wypełnić je przygotowanym farszem. Na wierzchu można polać ketchupem. Smacznego :-) 