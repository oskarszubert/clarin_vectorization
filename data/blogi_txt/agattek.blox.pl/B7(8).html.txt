Przepis na tą babkę znalazłam tutaj. Jest smaczna, a przygotowanie jej nie wymaga wysiłku i robi się ją błyskawicznie, a przecież o to chodzi :-)   Składniki: 2 szkl. mąki 1 op. margaryny 250g 1 i 1/2 szkl. cukru pudru 1/4 szkl. mleka 5 jajek 15 g proszku do pieczenia aromat do ciasta Wykonanie: Żółtka utrzeć z cukrem pudrem, następnie dodać margarynę i dalej ucierać. Mąkę wymieszać z proszkiem do pieczenia i dodawać stopniowo na przemian z mlekiem. Dodać aromat i wymieszać na gładkie ciasto. Białka ubić na sztywno, dodać do masy i wymieszać delikatnie łyżką.  Masę przełożyć do formy na babkę wcześniej wysmarowaną tłuszczem i posypaną bułką tartą. Piec w temp. 180 st. C ok. 50 minut. Po upieczeniu można babkę polukrować lub posypać cukrem pudrem. Smacznego :-) 