Przepis na to ciasto dostałam od koleżanki, która znalazła go na którymś z blogów kulinarnych. Najpierw sama je wypróbowała, a teraz i u mnie gości na stole, bowiem jest bardzo smaczne, a przy tym szybko się je przyrządza.  Składniki: kilka mandarynek 1 paczka masła (250g) 120g cukru pudru 4 jajka cukier waniliowy 200g mąki pszennej 100g mąki ziemniaczanej 1,5 łyżeczki proszku do pieczenia lukier: 100g cukru pudru 3-4 łyżki soku z mandarynek lub pomarańczy Wykonanie:  Mandarynki obrać i pokroić na mniejsze kawałki. Miękkie masło utrzeć z cukrem pudrem i cukrem waniliowym. Następnie ucierając dodać jajka, a potem stopniowo obie mąki wymieszane z proszkiem do pieczenia. Na końcu wrzucić mandarynki i wszystko wymieszać łyżką. Ciasto przełozyć do wysmarowanej tłuszczem i obsypanej bułką tartą formy keksowej. Wstawić do nagrzanego piekarnika do 180 st.C i piec ok. 60 minut. Wystudzone ciasto posmarować lukrem lub posypać cukrem pudrem.   Niestety tak, jak szybko się je przyrządza, tak szybko znika ze stołu :-) proponuję podwoić porcję :-) 