Jest to zupa, której autorem jest mój facet i on ma w domu wyłączność na jej przyrządzanie :-) Muszę też przyznać, że wszystkim zawsze bardzo smakuje... Składniki: 3 litry wody skrzydełka z kurczaka lub żeberko lub jakakolwiek kość na wywar 5 średnich ziemniaków 4 średnie buraki 2 marchewki 1 pietruszka kawałek selera 2 rosołki KNORR vegeta, pieprz odrobina cukru 1/2 szkl. śmietany   Wykonanie: ﻿ Zagotować skrzydełka w garnku w ok. 3 l wody.Warzywa obrać ze skóry i umyć. Ziemniaki pokroić w kostkę i dodać do wywaru. Pozostałe warzywa zetrzeć na grubym tarle. Po około 20 minutach gotowania dodać je do zupy. Następnie dodać rosołki, Vegetę i pieprz. Doprawić również do smaku odrobiną cukru. Kiedy wszystkie warzywa będą już miękkie zupę zaprawić śmietaną. Przy czym najpierw rozrabiamy śmietanę z odrobiną gorącej zupy i po wymieszaniu dodajemy dopiero do garnka i zagotowujemy. Wtedy śmietana nam się nie zważy. 