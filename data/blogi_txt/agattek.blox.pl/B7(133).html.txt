Danie to przygotował po raz pierwszy mój mąż :-) i muszę przyznać, że bardzo nam smakowało.  Myślę, że teraz często będzie gościć na moim stole...   Składniki: 1/2 kg polędwiczki z udek kurczaka bez kości 2 średnie cebule 3 ząbki czosnku 1 papryka czerwona 1 papryka zielona 1 łyżka curry 1 łyżeczka papryki ostrej 1 łyżka papryki słodkiej 30 ml sosu sojowego 3 łyżki cukru trochę oliwy z oliwek szczypta soli i pieprzu Wykonanie: Kurczaka umyć, osuszyć i pokroić w kostkę. Wymieszać z przyprawami i posiekanym czosnkiem.  Na patelni z odrobiną oliwy rozpuścić cukier, tak żeby powstał karmel. Do tego wrzucić kurczaka i pokrojone obie papryki. Dusić powoli, tak aby cały kurczak pokrył się karmelem, można dodać trochę wody.  Następnie podlać sosem sojowym i dusić na wolnym ogniu po przykryciem. Do całości dodać pokrojone w pióra cebule i dusić dalej do miękkości. Podawać z ugotowanym ryżem. Smacznego :-) 