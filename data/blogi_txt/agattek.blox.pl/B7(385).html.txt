Zupę krem można podać z groszkiem ptysiowym, tostami lub sucharkami. Polecana szczególnie dla osób dbających o linie :-) Składniki: ok. 1/2 kg pieczarek 3 ziemniaki 1 korzeń pietruszki 1 serek topiony  1 cebula 2 rosołki 1 1/2 litra wody sól, pieprz oliwa z oliwek szczypta tymianku gęsta śmietana do dekoracji Wykonanie: Pieczarki umyć, odsączyć z wody i pokroić w kostkę. Przesmażyć na maśle lub oliwie, pod koniec posolić. W garnku na oliwie zeszklić pokrojoną cebulę.  Ziemniaki i pietruszkę obrać, pokroić w kostkę. Dodać do cebuli i zalać wodą, dodać rosołki, wszystko razem gotować. Kiedy ziemniaki będą już miękkie dodać pieczarki. Doprawić solą, pieprzem i tymiankiem. Wrzucić serek topiony i zagotować. Na koniec zupę zmiksować blenderem. Podawać z kleksami gęstej śmietany. Smacznego :-)     ﻿ 