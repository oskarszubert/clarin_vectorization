Przepis na tak przyrządzoną karkówkę znalazłam na stronie Ewy Wachowicz. Jest bardzo prosta w przygotowaniu, a przy tym na prawdę smaczna i mogę szczerze Wam ją polecić :-)   Składniki: 1 i 1/2 kg karkówki  80 dag kapusty kiszonej pieprz, sól, kolendra puszka ananasa krojonego smalec   Wykonanie: Karczek umyć. osuszyć i natrzeć solą, pieprzem i zmieloną kolendrą. Odstawić do lodówki najlepiej na całą noc. Po wyjęciu obsmażyć na smalcu z  każdej strony. Kapustę odcisnąć i pokroić. Mięso przełożyć do naczynia żaroodpornego, obłożyć kapustą i kawałkami ananasa. Zalać syropem z ananasa, przykryć naczynie i wstawić do piekarnika na ok. 2 godz. w temp. 180 st.C. Podawać z ziemniakami lub pieczywem. Smacznego :-) 