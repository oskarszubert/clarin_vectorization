Przyrządzanie krokietów jest może trochę pracochłonne, ale myślę, że Wasz trud będzie nagrodzony i wszystkim będą smakowały :-)     Składniki: farsz: 1/2 kg dowolnego ugotowanego mięsa (ja najczęściej daję z kurczaka z rosołu) 1/2 ugotowanych grzybów (najlepiej z zupy grzybowej) 1/2 kg kiszonej kapsuty 4 cebule przyprawy: sół. vegeta, pieprz. maggy, dowolne zioła (jakie kto lubi) proporcja składników może być różna,w zależności jaką ilością dysponujemy np. mięsem czy grzybami, za każdym razem inaczej smakuje :-) ciasto naleśnikowe: 4 jajka 3 szkl. mąki 1/2 litra mleka 2 łyżki oleju 2 łyżki cukru szczypta soli tłuszcz do smażenia do panierki: jajka i bułka tarta   Wykonanie: Kapustę kiszoną chwilę pogotować i odcedzić, odcisnąć nadmiar wody. Cebulę obrać i zeszklić na tłuszczu. Następnie wszystkie składniki zmielić w maszynce razem z grzybami i mięsem. Przyprawić do smaku i przesmażyć cały farsz jeszcze na tłuszczu. Farsz już mamy gotowy. Teraz robimy naleśniki. Wszystkie składniki na ciasto miksujemy razem. Jeżeli ciasto jest zbyt gęste dolać wody albo mleka. Ma ono mieć konsystencje śmietany, wtedy dobrze sie rozprowadza na patelni. Usmażyć cienkie naleśniki. Po usmażeniu naleśników, nakładać farsz na każdy naleśnik, zawinąć brzegi i zwijać w rulon. Obtoczyć krokiety w rozmąconym jajku, a potem w bułce tartej i smażyć na patelni na rozgrzanym oleju z obu stron. Gotowe :-) prawda, że nie takie trudne? :-) Podawać z czerwonym barszczykiem. Polecam barszcz czerwony w torebce z Winiar,nie będzie wymagał wysiłku :-) Smacznego :-) 