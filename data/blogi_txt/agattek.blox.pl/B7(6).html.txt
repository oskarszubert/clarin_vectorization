Przepis ten znalazłam na Moje wypieki i postanowiłam, że zrobię taką babkę na święta :-) Najlepiej smakuje jak jest jeszcze ciepła :-) Podana ilość wystarcza na jedną formę.   Składniki: 1 3/4 szkl. mąki 3 dag drożdży świeżych lub 10 g suchych 3 żółtka 1 jajko szczypta soli 1/2 szkl. letniego mleka 1/4 szkl. drobnego cukru 60 g roztopionego masła 8 dag rodzynek (nie miałam rodzynek dałam skórkę pomarańczową kandyzowaną) aromat cytrynowy Wykonanie: Przesianą mąkę, drożdże, sól i cukier wymieszać (ze świeżymi wcześniej zrobić rozczyn). Wsypać do dużej misy i dodać żółtka, jajko, mleko, ekstrakt cytrynowy, masło. Wszystko wyrobić mikserem lub ręcznie. Pod koniec dodać rodzynki, ostatni raz wyrobić. Ciasto przykryć ręczniczkiem i pozostawić w ciepłe miejsce do wyrośnięcia.﻿  Po tym czasie ciasto wyjąć, wyrobić raz jeszcze. Formę do babki natłuścić i wysypać bułką tartą. Ciasta nałożyć do 1/3 wysokości formy. Przykryć znowu, odłożyć w ciepłe miejsce do podwojenia objętości (ciasto powinno wyrosnąć po brzegi formy).﻿ Piec w temp. 170º C, do tzw. suchego patyczka. 