Zostały wam ziemniaki z obiadu i nie wiecie co z nimi zrobić? zamiast je wyrzucać do kosza, można zrobić z nich pyszne kopytka :-) Oto podaje prosty i szybki przepis: Składniki: 50 dkg ugotowanych ziemniaków ok. 1 szkl. mąki 1 jajko   Wykonanie: Ugotowane ziemniaki przecisnąć przez praskę lub maszynkę. Dodać jajko i mąkę i wyrobić ciasto, tak żeby nie kleiło się do rąk. Następnie rękami zrobić cienkie wałki z ciasta, lekko je spłaszczyć i kroić nożem kopytka, kluski na szerokość ok. 1,5 cm. Wrzucić na wrzątek i gotować ok. 3 min. w osolonej wodzie. Kopytka można podawać z gulaszem, skwarkami z boczku lub polane zrumienioną na maśle bułka tartą i posypane cukrem. Jak kto woli :-) ﻿ 