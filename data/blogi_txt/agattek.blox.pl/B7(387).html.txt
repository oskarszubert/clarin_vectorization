Dostałam od znajomego olbrzymią dynię. Nigdy wcześniej nie używałam w kuchni tego warzywa. Pierwszy za nią zabrał się mój mąż, przyrządził z niej zupę krem. Przyznam, że jadłam ją pierwszy raz w życiu i od razu mnie urzekła. Jest bardzo smaczna, delikatna i aromatyczna w smaku. Sami musicie spróbować, szczerze polecam :-) Jeszcze sporo mi jej zostało, więc na pewno zrobię z niej jeszcze leczo :-), które oczywiście też pojawi się na blogu...   Składniki: ok. 1,5 kg miąższu z dyni (bez skóry i pestek) 2 cebule 3 ząbki czosnku 4 średnie ziemniaki 1 litr bulionu lub rosołu 1 łyżeczka curry sól, pieprz cukier do smaku 4 czubate łyżki gęstej śmietany 4 łyżki oliwy z oliwek   Wykonanie: Na rozgrzaną oliwę, wrzucić pokrojoną cebulę i czosnek, zeszklić. Następnie dodać pokrojone w kostkę dynię i ziemniaki, dusić ok. 15 minut pod przykryciem, po czym zalać rosołem i gotować aż do miękkości warzyw. Przyprawić do smaku solą, pieprzem, curry i cukrem. Wszystko zmiksować i zaprawić śmietaną. Smacznego :-) 