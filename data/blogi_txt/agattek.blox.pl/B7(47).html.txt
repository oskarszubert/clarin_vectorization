Sezon cukiniowy w pełni, więc można teraz dużo z nią poeksperymentować :-)  O to moja propozycja na pyszne i tanie danie na obiad :-)   Składniki: 1 młoda cukinia 150g tartego sera żółtego sos beszamelowy odrobina oliwy Sos beszamelowy: 3 łyżki masła 3 łyżki mąki 2 szkl. mleka sól, pieprz gałka muszkatołowa suszona bazylia   Wykonanie: Cukinię umyć i pokroić w plasterki o grubości ok. 0,5cm. Ułożyć w wysmarowanym tłuszczem naczyniu żaroodpornym i lekko posolić. Następnie przygotować sos beszamelowy: masło roztopić, dodać mąkę i zasmażyć delikatnie (uważać żeby nie przypalić), dodać mleko i zagotować, mieszając trzepaczką, aby nie powstały nam grudki. Przyprawić solą, pieprzem i startą gałką muszkatołową. Tak przygotowanym sosem zalać cukinię, posypać bazylią i na wierzchu startym żółtym serem. Zapiec w piekarniku w temp. 180 st. C ok. 30 minut, aż ser nam się lekko zrumieni. Podawać z ryżem. Można również polać ketchupem lub sosem czosnkowym. Smacznego :-) 