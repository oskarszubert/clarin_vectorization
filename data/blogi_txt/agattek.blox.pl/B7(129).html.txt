W takie jesienne, chłodne dni nic tak nie smakuje jak talerz gorącej zupy... A o to sposób jak ją zrobić prosto i smacznie :-)   Składniki: ok. 2 litrów wody 4 skrzydełka z kurczaka lub porcja rosołowa 2 marchewki 1 pietruszka kawałek selera kawałek pora 3 ziemniaki 100g kaszy gałązka lubczyku 1 cebula 2 rosołki sól, pieprz   Wykonanie: Opłukanego kurczaka zalać wodą i zagotować. W tym czasie obrać i umyć włoszczyznę. Cebulę przypalić na ogniu. Marchew, seler i korzeń pietruszki zetrzeć na tarle o grubych oczkach. Ziemniaki pokroić w kostkę. Wszystkie jarzyny razem z przyprawami i lubczykiem wrzucić do wywaru z kurczaka. Jeżeli mamy natkę pietruszki czy liście selera również można dodać. Gotować, aż warzywa będą miękkie. Następnie dodać kaszę i dalej gotować. Kiedy kasza będzie miękka, zupa jest gotowa.  Smacznego :-) 