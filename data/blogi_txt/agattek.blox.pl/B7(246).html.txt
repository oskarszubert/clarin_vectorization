Przepis jak sama nazwa mówi pochodzi od mojej mamy i muszę przyznać, że żadna ryba nie smakuje mi tak dobrze jak właśnie ta :-) W składnikach nie podaje dokładnie ilości, ponieważ daję je "na oko", w zależności od tego ile mam kawałków ryby, Poza tym jedni lubią mniej warzyw, inni więcej. Cynamon dodaje rybie niepowtarzalnego smaku i aromatu :-) na prawdę polecam :-) Składniki: filety z dowolnej ryby np. mintaja lub dorsza do panierki: jajko + mąka + bułka tarta cebula marchew pietruszka seler sól, pieprz, papryka cukier, cynamon koncentrat pomidorowy sok pomidorowy   Wykonanie: Filety z ryby przyprawić i obłożyć pokrojona w talarki cebulą. Odstawić na ok. 2 godz. Następnie rybę otrzepać z cebuli, panierować w mące, jajku i bułce tartej i usmażyć na oleju. Usmażoną rybę przełożyć do półmisków. Na tym oleju smażyć potem cebulę i starte na grubym tarle warzywa (marchew, seler, pietruszkę). Podlać, jeżeli jest konieczność trochę wodą, tak żeby się nie przypalało. przyprawić solą, pieprzem, papryką, cukrem i cynamonem do smaku. Gdy jarzyny zmiękną, podlać sokiem pomidorowym i dodać koncentrat pomidorowy. Poddusić chwilę i wyłożyć gorące na usmażoną rybę. Smacznego :-) 