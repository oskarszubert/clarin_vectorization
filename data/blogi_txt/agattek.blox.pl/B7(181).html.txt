Bardzo delikatny i puszysty omlet :-) Tak przyrządzony podajemy na słodko, może być on deserem jak i zarówno daniem np. na śniadanie. Podajemy go z dżemem, konfiturą lub sezonowymi owocami i bitą śmietaną. Składniki: 2 jajka 2 łyżki mąki 2 łyżki cukru mała szczypta soli odrobina masła dżem lub konfitura cukier puder do posypania Wykonanie: Oddzielić białka od żółtek. Do białek dodać szczyptę soli i ubić (można mikserem) na sztywno. Pod koniec ubijania dodać cukier. Następnie dodać mąkę przesianą przez sitko i żółtka, delikatnie wymieszać. Na rozgrzanej patelni roztopić masło i wyłożyć masę jajeczną, smażyć na wolnym ogniu z obu stron. Lekko zrumieniony zdjąć z patelni, wysmarować dżemem lub konfiturą i złożyć w pół. Na wierzchu posypać cukrem pudrem. Smacznego :-) 