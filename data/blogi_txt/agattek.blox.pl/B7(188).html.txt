Pięknie prezentuje się na talerzu, a przy tym pyszna i łatwa w przyrządzeniu. Podana z ziemniakami może być daniem obiadowym, a z pieczywem na ciepłą kolację :-) polecam...   Składniki: ok. 1/2 kg mięsa mielonego 2 woreczki ryżu 4 duże dorodne czerwone papryki 2 cebule 8 plasterków sera żółtego przyprawy: sól, pieprz, oregano 3 ząbki czosnku olej do formy   Wykonanie: Cebulę obrać, pokroić i zeszklić na oleju. Ryż ugotować i dodać razem z cebulą do mięsa mielonego. Wymieszać wszystko razem z przyprawami i czosnkiem przeciśniętym przez praskę na jednolitą masę. Papryki umyć, przekroić na pół wzdłuż i pozbawić gniazd nasiennych. Każdą połówkę napełnić przygotowanym farszem. Naczynie żaroodporne posmarować olejem, ułożyć w nim papryki, przykryć przykrywką i wstawić do piekarnika na ok. 1 godz. w temp. 180 st.C. 15 minut przed wyjęciem ułożyć na każdej papryce po plasterku zółtego sera i zapiec już bez przykrycia. Smacznego :-) 