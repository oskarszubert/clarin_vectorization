Pyszne i syte danie na obiad, czy też ciepłą kolację. Polecam :-)  Pieczonki te można zrobić w naczyniu żaroodpornym lub rękawie do pieczenia. Składniki podaję tak mniej więcej "na oko", gdyż każdy wedle swojego uznania i smaku już sobie je dopasuje :-) Składniki: kilka ziemniaków 2 cebule 1 marchewka 1 buraczek kiełbasa boczek wędzony przyprawy: vegeta, pieprz, liść laurowy, ziele angielskie  Wykonanie: Wszystkie warzywa obieramy, myjemy i kroimy w talarki. Kiełbasę i boczek kroimy w kostkę lub plasterki jak kto lubi. Wszystko razem mieszamy z przyprawami. Pieczemy w piekarniku ok. półtorej godziny w temp. 180st.C, tak żeby ziemniaki były miękkie. Jeżeli pieczemy w naczyniu żaroodpornym, to dajemy trochę oliwy, albo smarujemy tłuszczem naczynie. Smacznego :-) 