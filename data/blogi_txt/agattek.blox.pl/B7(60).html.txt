Nic tak nie smakuje, jak pasztet domowej roboty. Jest może trochę przy nim zachodu i pracy, ale każdy sobie w upieczeniu go na pewno poradzi :-)  Składniki: 1,50 kg surowego mięsa np. łopatki 1 kg boczku świeżego 70 dkg surowej wątróbki 3 cebule 3 kajzerki 4 ząbki czosnku 4 surowe jajka 2 rosołki 5 listków laurowych 15 kulek ziela angielskiego szczypta oregano i bazylii pieprz, vegeta, maggy tłuszcz i bułka tarta Wykonanie: Mięso i boczek pokroić w kawałki i podsmażyć na tłuszczu, następnie podlać wodą i dusić pod przykryciem. Dodać cebulę przekrojoną na połówki, czosnek, rosołki, liść laurowy, ziele angielskie. W osobnym garnku zagotować wodę i wrzucić do niej wątróbkę, chwile obgotować. Kiedy mięso będzie już miękkie, wrzucić do sosu kajzerki żeby w nim rozmokły. Następnie wszystko zmielić trzykrotnie w maszunce do mięsa. Doprawić vegetą, pieprzem, maggy i ziołami do smaku. Dodać jajka i wyrabić wszystko razem. Wyłożyć do wysmarowanej tłuszczem i posypanej bułką tartą keksówki. Piec w temp. ok 200 st.C około półtorej godziny. Gotowe :-) 