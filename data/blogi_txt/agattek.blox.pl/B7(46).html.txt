Przepis ten znalazłam na stronie Lidla i od razu mi przypadł do gustu :-). Muszę przyznać, że cukinia w tej wersji bardzo mi posmakowała :-). Na pewno jest to jakieś urozmaicenie do mięsnych potraw z grilla, może być jako dodatek do nich, jak i również jako osobna przekąska. Składniki: 1 opakowanie sera feta 2 ząbki czosnku słoiczek zielonych oliwek nadziewanych papryką oregano, pieprz 2 młode cukinie Wykonanie:  Ser feta zmiksowac z czosnkiem. Oliwki drobno pokroić. Wymieszać z fetą, doprawić oregano i pieprzem. Cukinie umyć, odkroić końce i pokroić na plasterki. Masą z sera posmarować połowę plastrów, drugą połową przykryć. Grillować z obu stron, ostrożnie przy tym obracając. Smacznego :-) 