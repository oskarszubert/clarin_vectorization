Doskonała pasta twarożkowa na kanapki. Można ją podać również jako przystawkę np. na krakersach, a nawet nadziać nią słone babeczki. Pasta pachnie świeżym ogórkiem. Składniki: ok. 30 dag półtłustego sera twarogowego kilka rzodkiewek 1/2 ogórka świeżego 1/2 cebuli sól, pieprz 2 łyżeczki majonezu do smaku Wykonanie: Ser twarogowy rozdrobnić widelcem, ogórka i rzodkiewki zetrzeć na tarce o grubych oczkach, a cebulę drobno pokroić. Wszystko razem wymieszać, dodając odrobinę majonezu na smak, sól i pieprz. Smacznego :-) 