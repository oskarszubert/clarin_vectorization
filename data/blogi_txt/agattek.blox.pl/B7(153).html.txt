Kolejne danie doskonałe na upalne dni, które szczególnie lubią dzieci :-)   Składniki: 1 opakowanie dowolnego makaronu 1 kg truskawek 4 łyżki gęstej śmietany cukier do smaku   Wykonanie: Makaron ugotować w osolonej wodzie, odcedzić i przelać zimną wodą. Truskawki umyć, obrać z szypułek. Dodać do nich cukier (tyle ile kto lubi) i rozgnieść tłuczkiem do ziemniaków. Następnie dodać śmietanę i razem wymieszać. Wyłożyć na talerz porcje makaronu i polać truskawkami.  Prawda, że szybki obiad? :-)  Smacznego :-) 