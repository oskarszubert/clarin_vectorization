Typowo letnie danie. Łatwe w przygotowaniu, kolorowe i smaczne :-)   Składniki: ok. 2 kg kolorowej papryki 1 kabaczek lub cukinia 1 duży ogórek 2 duże cebule 2 pomidory 1 łyżka koncentratu pomidorowego ok. 1/2 kg kiełbasy 20 dag wędzonego boczku 2 rosołki KNORR sól, pieprz parę listków laurowych kilka ziaren ziela angielskiego papryka słodka w proszku cukier do smaku   Wykonanie: Boczek pokroić drobno i wytopić na patelni. Dodać pokrojoną kiełbasę i przesmażyć. Pod koniec dołożyć pokrojona cebulę i razem poddusić. Przełożyć to do garnka. Paprykę umyć i wydrążyć gniazda nasienne, pokroić i wrzucić do garnka. Cukinie obrać ze skóry, wydrążyć pestki, pokroić w kostkę dodać do papryki. Ogórka obrać ze skóry, również pokroić w kostkę i dodać do lecza. Wrzucić wszystkie przyprawy i dusić pod przykryciem. Pod koniec dodać obranego ze skórki i pokrojonego pomidora oraz koncentrat pomidorowy. Chwile jeszcze podusić i mamy leczo gotowe :-) Smacznego :-) 