Coś dla fanów szpinaku i nie tylko :-)  Smaczne, proste i syte danie obiadowe...   Składniki: 3 filety z kurczaka 1 jajko mąka i bułka tarta do panierki 1 op. mrożonego szpinaku (ewentualnie świeży) ok.10 dag tartego żółtego sera lub w plasterkach 3 łyżki oliwy  olej do smażenia sól, pieprz 2 ząbki czosnku ser feta (niekoniecznie) szczypta tartej gałki muszkatołowej   Wykonanie: Filety z kurczaka umyć, osuszyć i rozbić na cienkie kotlety tłuczkiem do mięsa. Przyprawić solą i pieprzem, oprószyć mąką, następnie zamoczyć w jajku i na koniec obtoczyć w bułce tartej. Usmażyć na rozgrzanym oleju z obu stron. Szpinak wrzucić na patelnię z rozgrzaną oliwą i dusić do odparowania wody. Przyprawić szczyptą tartej gałki muszkatołowej, pieprzem, sola i czosnkiem przeciśniętym przez praskę. Na koniec dodać ser feta pokrojony w kostkę i wymieszać. Można również zrobić bez sera. Następnie w naczyniu żaroodpornym ułożyć usmażone filety, przykryć je szpinakiem, a na wierzchu ułożyć plastry sera zółtego lub posypać startym serem. Zapiec w piekarniku ok. 20 minut, aż ser się rozpłynie. Smacznego :-) 