Taki omlet może być podany nie tylko na śniadanie, ale również na obiad. Bardzo smaczny, pożywny i szybki w przygotowaniu, polecam :-)   Składniki: kilka pieczarek 1 mała cebula 2 łyżki startego żółtego sera szczypiorek sól, pieprz olej lub masło na ciasto: 2 jajka 2 łyżki mąki 2 łyżki mleka sól   Wykonanie: Cebulę obrać, pokroić i zeszklić na oleju. Pieczarki umyć, pokroić w kawałki i dodać do cebuli. Dusić do miękkości, przyprawić solą i pieprzem. Białka ubić na sztywno ze szczyptą soli. Następnie dodać żółtka z mlekiem i mąką, delikatnie, ale dokładnie wymieszać. Tak przygotowaną masę wylać na pieczarki i smażyć, aż masa się zetnie. Teraz najlepiej za pomocą drugiej patelni, przełożyć omleta na drugą stronę, tak żeby pieczarki były na górze, posypać startym żółtym serem i przykryć przykrywką. Kiedy ser się roztopi, omlet jest gotowy. Przed podaniem posypać pokrojonym szczypiorkiem i polać ketchupem. Smacznego :-)    ﻿ 