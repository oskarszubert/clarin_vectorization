Wczoraj mojemu synowi przyszła ochota na coś słodkiego i... wymodziłam takie niby muffiny :-) Były smaczne i zniknęły za jeden wieczór :-)  Składniki: 200g mąki 200g cukru pudru 200g masła 4 łyżki kakao 2 łyżeczki proszku do pieczenia 4 jajka 8 łyżek śmietany kremówki 8 łyżek mleka 8 łyżek wody Wykonanie: ﻿ Miękkie masło utrzeć w mikserze na pulchną masę, dodać cukier i razem ucierać mikserem.Następnie dodać jajka. Kiedy masa już będzie pulchna dodać, cały czas miksując, w tej kolejności mąkę, kakao, proszek do pieczenia, mleko, śmietanę i wodę. Masę przełożyć do foremek na babeczki i piec w temp. ok. 180 st. C przez ok. 20 minut. 