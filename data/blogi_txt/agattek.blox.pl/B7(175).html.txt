Obecnie w sklepach możemy dostać wiele różnych sztucznych barwników do jajek. Należy jednak o tym pamiętać, że pisanki mają nie tylko zdobić nasz stół, ale mają być również przeznaczone do jedzenia :-) Dlatego warto się zastanowić, czy aby te domowe naturalne metody nie są zdrowsze.    Wybór oczywiście zostawiam Wam.    O to kilka przykładów jak w domowy sposób uzyskać kolorowe pisanki na Wielkanoc :-)   brązowy kolor otrzymamy gotując jajka w wodzie z dużą ilością łupin z cebuli lub w wywarze z kawy   żółty kolor otrzymamy gotując najlepiej białe jajka w wodzie z dodatkiem kukrkumy lub curry   różowy kolor otrzymamy zanurzając wcześniej ugotowane białe jajka w wodzie z dodatkiem wywaru z buraków i odrobiną octu, doprowadzić tylko do wrzenia i zostawić na czas aż uzyskamy pożądany kolor czerwony kolor otrzymamy zanurzając jak wyżej ciemne ugotowane jajka w wodzie z dodatkiem wywaru z buraków i odrobiną octu, czy w czystym soku buraczanym lub gotując jajka w mrożonych malinach, bądź w łupinach z czerwonej cebuli   pomarańczowy kolor otrzymamy gotując jajka w wodzie z sokiem z marchwi zielony kolor otrzymamy gotując jajka w wywarze z młodej trawy, liści szpinaku lub młodego zboża np. żyta   granatowy kolor otrzymamy gotując jajka w wodzie z dodatkiem liści z czerwonej kapusty i odrobina octu lub borówkach amerykańskich   Po wyjęciu z wody jajek delikatnie je wycieramy papierowym ręcznikiem i nacieramy olejem, który ochroni kolor i nabłyszczy skorupkę. Intensywność barwy zależy od tego jak długo będą jajka zanurzone w roztworze, dlatego warto je czasami zostawić zanurzone dłużej niż tylko na czas gotowania. Jajka nie będą nam pękać  podczas gotowania, jeżeli wcześniej namoczymy je w osolonej wodzie. Życzę wszystkim zdrowych, smacznych i kolorowych jajek :-) oraz spokojnych i radosnych Świąt Wielkanocnych na przekór temu co za oknem... Agattek 