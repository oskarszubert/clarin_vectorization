Doskonałe na imprezę i szybką przekąskę, a sylwester tuż tuż... :-) Można zrobić je na wiele sposobów na słono lub słodko, jak to woli :-), zachęcam do kulinarnych wariacji...   Składniki: 1 op. ciasta francuskiego kilka plasterków szynki kilka plasterków sera żółtego 3 łyżki koncentratu pomidorowego 1 łyżka oregano Wykonanie: Ciasto francuskie rozłożyć, posmarować całość koncentratem pomidorowym i posypać oregano. Następnie ułożyć plastry szynki i przykryć plasterkami sera żółtego. Całość zwinąć w rulon tak jak na zdjęciu poniżej i pociąć ostrym nożem na ok. 2 cm kawałki. Ułożyć na blaszce wyłożonej papierem do pieczenia i piec w nagrzanym piekarniku ok. 15 w temp. ok. 200 st. C. Powinny urosnąć i lekko zrumienić się. Smacznego :-) 