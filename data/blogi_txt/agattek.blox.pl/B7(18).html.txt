Miały być pierogi, a mój mąż wymyślił żebym takim farszem nafaszerowała cannelloni i tak powstało to danie. Muszę przyznać, że bardzo smaczne, a mniej pracochłonne od lepienia pierogów :-) Z ilości, którą tu podałam wychodzi tego dość sporo. Składniki: 1 op. makaronu cannelloni 1/2 kg kapusty kiszonej 2 garści suszonych grzybów ok. 75 dag mięsa gotowanego (może być rosołowe lub inne, ja przeważnie sobie zbieram takie mięso w zamrażalniku, jak mi zostaje z rosołu czy innej zupy i potem do krokietów czy pierogów mam jak znalazł) 25 dag wędzonego kurczaka (niekoniecznie) 3 cebule sól, pieprz do okrasy boczek i słonina odrobina oleju  Wykonanie: Grzyby wymoczyć i zagotować. Kapustę kiszoną pogotować chwilę, odcedzić i wycisnąć z nadmiaru wody. Cebulę zeszklić na oleju. Następnie zmielić razem z mięsem w maszynce. Dodać przyprawy i jeszcze przesmaćyć na patelni. Makaron ugotować w osolonej wodzie z odrobiną oleju na półtwardo. Odcedzić, przelać zimna wodą i nadziać go przygotowanym farszem. Naczynie żaroodporne wysmarować tłuszczem, ułozyć w nim cannelloni. Boczek i słoninę pokroić na skwarki i wysmażyć, taką okrasą polać makaron. Przykryć naczynie przykrywką i wstawić do piekarnika w temp. 180 st. C na ok. pół gódziny. Smacznego :-)﻿ 