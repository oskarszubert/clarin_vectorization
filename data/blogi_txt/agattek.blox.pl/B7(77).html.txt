Nareszcie w lesie pokazały się grzyby, trafiliśmy na prawdziwy wysyp :-)  Do tej pory myślałam, że grzyby są bezwartościowe dla naszego organizmu, jeśli chodzi o składniki odżywcze. Jednak muszę Wam powiedzieć, że ostatnio oglądałam program w TV właśnie o grzybach i okazało się, że grzyby posiadają wiele witamin i składniki mineralnych, więc tym bardziej warto je jeść :-) bo to, że są smaczne nie muszę chyba nikogo przekonywać :-). A o to moja propozycja na smaczną z nich potrawkę :-) Można ją podawać z pieczywem, makaronem lub plackami ziemniaczanymi. Składniki: dowolne leśne grzyby - pełny durszlak (tylko tych jadalnych!) 2 cebule 2 ząbki czosnku natka pietruszki sól, pieprz śmietana ok.1/3 szkl. tłuszcz do smażenia np. margaryna Wykonanie: Grzyby dokładnie obrać ze ściółki i niechcianych lokatorów :-), opłukać kilkakrotnie, osączyć z wody i pokrajać. Tłuszcz rozpuścić w rondelku i przesmażyć drobno pokrojoną cebulę (nie rumienić) i dodać pokrojone grzybki. Dodać przyprawy i posiekany czosnek. Dusić pod przykryciem, dość często mieszając. Jeśli potrawa nam się przypala, podlać trochę wodą. Pod koniec duszenia podprawić śmietaną i zagotować. Przed podaniem wymieszać z posiekaną zielona pietruszką. Uwaga: Grzybki dusi się dość długo, żeby potem nie bolały nas brzuchy. Muszą być zatem całkiem miękkie. Smacznego :-) 