Dzisiaj jest post, nie miałam koncepcji co zrobić na obiad, więc zabrałam się za niezawodne naleśniki :-), które są u mnie zawsze dyżurnym obiadem.    Składniki: 2 czubate szkl. mąki 2 jajka szczypta soli 2 łyżki czubate cukru ok. 2 szkl. mleka olej lub słonina do smażenia do przełożenia: dowolny dżem lub serek wanilowy Wykonanie: Z podanych składników przygotować ciasto naleśnikowe, miksując wszystkie składniki razem. Jeżeli chcemy, żeby naleśniki wyszły nam bardziej puszyste, białka należy ubić osobno i dopiero na końcu je dodać i wymieszać. Można również dodać do ciasta troszkę proszku do pieczenia. Smażyć z obu stron na rozgrzanej patelni, posmarowanej kawałkiem słoniny lub na odrobinie oleju. Po usmażeniu smarować dżemem lub serkiem waniliowym i zwijać w trójkąty, bądż rulony, jak nam pasuje :-) Smacznego! 