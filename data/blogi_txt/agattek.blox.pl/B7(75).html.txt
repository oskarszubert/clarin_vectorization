Moja mam robi najlepsze gołąbki :-). Udało mi się zrobić prawie takie same :-).  Mój syn od najmłodszych lat nimi się zajada :-) Z podanej ilości wyszło mi około 16 szt. gołąbków.   Składniki: 1 główka białej kapusty (może być również włoska) 2 czubate łyżki smalcu na farsz: 3/4 kg mięsa mielonego 200g ryżu 1 duża cebula 2 ząbki czosnku sól, pieprz majeranek przyprawa maggy na sos: 100 g margaryny 1 duża cebula 2 czubate łyżki mąki ok. 1 litra wody liście laurowe ziele angielskie 1 kostka rosołowa pieprz 1 łyżka cukru 1 mały słoiczek koncentratu pomidorowego Wykonanie: Kapustę wrzucić do wrzątku i sparzyć tak, żeby nam odeszły liście. Grubsze nerwy można ściąć lub rozbić delikatnie tłuczkiem do mięsa. Ryż ugotować na miękko, wody nie wylewać, przyda się do sosu. Mięso mielone wymieszać z ryżem, dodać startą cebulę, czosnek przeciśnięty przez praskę, przyprawy i dobrze wszystko wymieszać. Tak przygotowany farsz nakładać na każdy liść kapusty i zwinąć, tak jak przedstawione jest to na zdjęciu poniżej. Parę liści zostawić do wyłożenia dna garnka. Następnie przygotować sos do gołąbków. W garnku roztopić margarynę, dodać pokrojoną cebulę i zeszklić. Dodać mąkę i lekko zrumienić. Następnie zalać wodą (wykorzystać również wodę spod ryżu), dodać przyprawy i zagotować, na końcu dodać koncentrat pomidorowy. Chwilkę pogotować i sos mamy gotowy. Teraz układać w garnku w następujący sposób. Na samo dno dać odrobinę tłuszczu (najlepiej smalcu) i wyłożyć je liśćmi kapusty, potem ułożyć warstwę gołąbków, jeden przy drugim w miarę ciasno, zalać sosem i ułożyć kolejną warstwę gołąbków, znów zalać sosem i tak na przemian do samej góry naczynia. Wierzch można znów wyłożyć liśćmi kapusty. Tak ułożone gołąbki przykrywamy przykrywką i gotujemy na wolnym ogniu do miękkości. Najlepiej smakują odgrzewane na drugi dzień, smacznego :-) 