Przepis pochodzi jak sama nazwa mówi od Kuroniów, wypróbowałam i uważam, ze jest godny polecenia. Tak przyrządzoną szynkę na ciepło można podać na obiad, jak również na zimno jako wędlinę do chleba.   Składniki: ok. 1 kg szynki wieprzowej 2 łyżeczki soli 1 łyżeczka pieprzu 3 ząbki czosnku 250 ml bulionu 150 ml piwa 6 szt. cebuli 1 łyżeczka cukru   Wykonanie: Szynkę umyć. osuszyć papierowym ręcznikiem, ponakłuwać ostrym nożem i natrzeć solą i pieprzem. Czosnek obrać, pokroić w słupki i naszpikować nim mięso. Pokrojoną cebule pokroić w półplasterki. Mięso ułożyć w brytfannie, obłożyć cebulą i zalać bulionem. Wstawić do gorącego piekarnika rozgrzanego do 180 st. C na 60 minut. Szynkę obrócić po 30 minutach, polewać często sosem. Mięso polać piwem wymieszanym ze skarmelizowanym cukrem (cukier mieszając podgrzewać w rondelku z odrobiną wody aż lekko ściemnieje) na 30 minut przed końcem pieczenia. Sos z pieczenia zmiksuj z cebulą. Smacznego :-)     Pozostały sos z pieczeni możemy wykorzystać do obiadu, do polania ziemniaków lub kaszy. 