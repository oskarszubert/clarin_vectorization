Polecam na danie obiadowe, bądź ciepłą kolację. Danie jest na prawdę smaczne i łatwe w przygotowaniu :-) Składniki: 4 młode cukinie 1/2 kg mięsa mielonego 2 młode cebulki (mogą być z piórami) 1 jajko 1 łyżka bułki tartej 1 łyżka koncentratu pomidorowego sól, pieprz, majeranek, bazylia odrobina oleju kilka plasterków sera żółtego   Wykonanie: Cukinie umyć, przekroić wzdłuż na połowę i za pomocą łyżki wydrążyć środek ( nie wyrzucać). Lekko je nasolić i odstawić, żeby wypuściły sok. Na rozgrzanym oleju na patelni zeszklić pokrojoną cebulkę. Następnie dodać mięso mielone, przyprawy i chwilę podsmażyć. Dodać pokrojone w kostkę środki z cukinii. Wszystko wymieszać i smażyć do odparowania wody. Dodać koncentrat pomidorowy. Na końcu dodać jajko i bułkę tartą, żeby farsz lepiej się trzymał. Tak przygotowanym farszem, wypełnić (wcześniej odsączone z wody) cukinie, na wierzch ułożyć plasterki sera żółtego. Wstawić do piekarnika na ok. 40 min,w temp. 180 st. i zapiec.  Można podawać polane ketchupem lub sosem czosnkowym. Smacznego :-) 