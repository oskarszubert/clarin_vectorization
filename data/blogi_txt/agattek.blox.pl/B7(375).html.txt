Jest to sezonowa zupa, którą gotuję zawsze na wiosnę. Jest bardzo smaczna, chociaż dzieci za nią nie przepadają, bo wybierają z niej zieleninę. Ja osobiście też kiedyś tej zupy nie lubiłam, a teraz nią się po prostu zajadam :-) Jest to przykład na to, że smaki z czasem się zmieniają :-) Składniki: duży pęczek botwinki (buraki razem z łodygami) 4 duże ziemniaki 2 marchewki 1 pietruszka kawałek selera ok. 100ml śmietany 1 kostka rosołowa vegeta, pieprz, sól do smaku odrobina soku z cytryny lub octu cukier do smaku ok. 2 litry wody porcja rosołowa lub inne mięso pod zupę Wykonanie: Porcje rosołową umyć, wrzucić do garnka i zalać wodą. Chwilę pogotować, a następnie dodać wszystkie warzywa obrane ze skóry i pokrojone w kostkę, oprócz liści buraka (zostawić je na później). Dodać kostkę rosołową, vegetę i pieprz. Wszystko razem gotować. Następnie pokroić liście buraka razem z łodygami, na drobne kawałki i wrzucić do garnka z zupą. Trochę pogotować, a na koniec doprawić do smaku sokiem z cytryny lub octem i cukrem. Zupę zaprawić śmietaną i gotowe :-) Smacznego :-) 