Pyszne i syte danie, trochę przypomina w smaku gołąbki, ale może mniej pracochłonne :-) Składniki: 1 główka kapusty włoskiej ok 70 dag mięsa mielonego 2 cebule 100 g ryżu 2 ząbki czosnku bazylia sól, pieprz olej do smażenia na sos: 4 czubate łyżki majonezu 1/4 szkl. syropu z puszki z ananasa 2 łyzki gęstej smietany 3 ząbki czosnku   Wykonanie: Sos przyrządzić wg przepisu tutaj. Ryż ugotować w osolonej wodzie. Na patelni na rozgrzanym oleju zeszklić pokrojoną cebulę, potem dorzucić mięso mielone, dodać przyprawy, czosnek przeciśnięty przez praskę i chwilę podsmażyć. Wymieszać mięso z ryżem. Kapustę włożyć do garnka z wrzątkiem i chwilę pogotować. Następnie wyjąć i zdjąć z niej liście. Grubsze nerwy ściąć lub rozbić tłuczkiem. Naczynie żaroodporne wysmarować oliwą i ułożyć na dnie liście kapusty. Następnie warstwę mięsa i znów liście kapusty i tak na przemian, u góry ma być kapusta. Przykryć naczynie i wstawić do piekarnika w temp. 180 st.C na ok. 1 godz. Po tym czasie wyjąć kapustę, zalać przygotowanym sosem czosnkowym i wstawić jeszcze na 15 minut. Kiedy kapusta jest już miękka, danie jest gotowe. Smacznego :-) 