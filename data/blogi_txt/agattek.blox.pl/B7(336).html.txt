Dzisiaj mijają dwa lata odkąd założyłam bloga :-) Z tej okazji postanowiłam zamieścić przepis na tort :-) To już dwa lata... ale zleciało... Przepis jest bardzo prosty, więc nikt nie powinien mieć problemu z jego przygotowaniem, a w smaku .... "niebo w gębie " :-)   Składniki: na biszkopt: 4 jajka 1 szkl. cukru 3/4 szkl. mąki pszennej 1/4 szkl. mąki ziemniaczanej szczypta soli na masę: 750 g serka mascarpone 200 ml śmietany kremowej (30 lub 36%) 100 g cukru pudru 1 op. śmietan fix kakao lub starta gorzka czekolada do posypania nasączenie: 1 czubata łyżka kawy rozpuszczalnej 3/4 szkl. gorącej wody 2 kieliszki rumu lub innego alkoholu   Wykonanie: Białka ubić ze szczyptą soli na sztywno. Pod koniec dodać cukier i dalej miksując, dodawać po jednym żółtku. Następnie dodać obie mąki i delikatnie wymieszać mikserem na wolnych obrotach. Formę do tortu wysmarować tłuszczem i wlać masę, wyrównać wierzch. Wstawić do nagrzanego piekarnika w temp. 160 st.C na ok. 30 minut. Piec do tzw. "suchego patyczka". Po upieczeniu biszkopt wyjąc z pieca, upuścić na blat i zostawić do wystygnięcia. Śmietanę ubić mikserem na sztywno ze śmietan fixem i cukrem, zmniejszyć obroty miksera i dodać serek mascarpone.  Kawę rozpuścić w gorącej wodzie. Wystudzić i dodać alkohol. Wystudzony biszkopt przekroić na trzy części (blaty). Każdy blat nasączyć i przełożyć kremem i posypać kakao. Zostawić też część kremu do rozsmarowania na wierzchu i na bokach tortu. Tort posypać startą czekoladą lub kakao i wstawić do lodówki, żeby krem dobrze stężał. Można go również udekorować wg własnego pomysłu :-) Smacznego :-) 