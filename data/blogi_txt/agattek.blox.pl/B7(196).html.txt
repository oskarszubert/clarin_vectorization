Doskonałe do czerwonego barszczyku, bardzo smaczne i proste w przygotowaniu. Gorąco polecam na różne przyjęcia, na pewno będą gościom smakować :-) Składniki: 2 op. ciasta francuskiego 1 jajko ok. 15 dag wędzonego boczku ok. 25 dag gotowanych grzybów ok. 25 dag gotowanego mięsa np. z rosołu 2 duże cebule sól, pieprz, oregano Wykonanie: Boczek pokroić w kostkę i przetopić na patelni, dodać pokrojoną cebulę i razem udusić. Następnie zmielić w maszynce ugotowane grzyby, gotowane mięso i cebulę z boczkiem. Wszystko razem wymieszać, przyprawić i przesmażyć jeszcze na patelni.  Rozłożyć ciasto francuskie, pociąć na kwadraty i zawijać w koperty (oczywiście możemy zawinąć w dowolne kształty np. rożki). Jajko roztrzepać i posmarować nim każdy pasztecik. Wstawić na 15-20 minut do piekarnika w temp. 200 st.C. Smacznego :-) 