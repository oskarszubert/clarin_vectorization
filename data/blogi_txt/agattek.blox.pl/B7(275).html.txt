Sezonowa sałatka, którą robię zawsze wiosną i latem, bo wtedy pomidory i ogórki są najlepsze :-) Niskokaloryczna i syta. Mnie najlepiej smakuje do świeżego pieczywa z masłem, pycha :-) Składniki: 2 pomidory 1 duży ogórek cebulka dymka razem z piórami 4 rzodkiewki (niekoniecznie) 5 łyżek gęstej śmietany sól, pieprz Wykonanie: Wszystkie warzywa umyć i pokroić w plasterki lub półplasterki. Szczypior posiekać. Dodać sól, pieprz, śmietanę i wszystko razem wymieszać. Gotowe, smacznego :-) 