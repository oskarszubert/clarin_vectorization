Przepis na ten sernik znalazłam na wiaderku z serem z firmy Turek, stąd taka nazwa :-) Ciasto bardzo smaczne, z ciemnym kruchym ciastem, polecam...   Składniki:  2 1/2 szkl. mąki 3 łyżki cukru pudru 6 jajek 2 łyżki kakao 2 1/2 łyżeczki proszku do pieczenia 1 kg sera mielonego 1 szkl. cukru 1 budyń śmietankowy 1 kostka masła lub margaryny 1 cukier waniliowy 1 puszka brzoskwiń   Wykonanie:   Posiekać 1/2 kostki masła z mąką, dodać cukier puder, 5 żółtek, kakao oraz 2 łyżeczki proszku do pieczenia i wyrobić ciasto. Następnie schłodzić je w lodówce przez około 1 godzinę. Resztę masła, 1/2 szkl. cukru, 1 jajko, cukier waniliowy ucierać na masę dodając powoli ser. Gdy masa będzie puszysta i miękka wsypać budyń i ponownie ucierać. Białka ubić na sztywna pianę, dodać 1/2 szkl. cukru oraz resztę proszku do pieczenia. Około 3/4 ciasta wyłożyć na natłuszczoną i posypaną bułką tartą blachę, rozprowadzić równomiernie masę serową i ułożyć odsączone i pokrojone brzoskwinie. Całość przykryć piana z białek oraz utartą resztą ciasta. Piec w temp. 180 - 200 st. C przez około 40 minut. Dla urozmaicenia do ubitej piany można dodać 1 opakowanie kisielu o dowolnym smaku. 