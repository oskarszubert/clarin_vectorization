Przepis znalazłam na opakowaniu margaryny "KASIA". Myślę, że takie pierniczki będą doskonałą ozdobą na "żywej" choince :-)Trzeba tylko, zaraz po upieczeniu zrobić w pierniczkach dziurkę na wstążeczkę (np. za pomocą wykałaczki) oraz udekorować je lukrem. Ja poszłam na łatwiznę i użyłam gotowych pisaków lukrowych :-)   Składniki: 1/2 kostki margaryny "Kasia" 1 1/2 szkl. cukru pudru 3 szkl. mąki 3/4 szkl. miodu 1 jajko 1 łyżeczka proszku do pieczenia 1 op. przyprawy do pierników (20g) 2 łyżeczki kakao   Wykonanie: Wszystkie składniki wymieszać i wyrobić na jednolite i gładkie ciasto. Rozwałkować na grubość ok. 5 mm i wycinać pierniczki. Piec ok. 10 minut w temp. 180 st. C.  Smacznego :-) 