Jeśli chcesz czymś miłym, łatwym w przygotowaniu, a zarazem smacznym zaskoczyć swoją połówkę w dzień Walentynek, skorzystaj z propozycji mojego śniadania :-)  Składniki: 2 kiełbaski wiedeńskie (mogą też być cienkie parówki, ale te dłuższe) tarty ser żółty surowe jajko sól, pieprz do dekoracji pomidor Wykonanie: Kiełbaski nacinamy wzdłuż (zostawiamy sam koniec nieprzecięty), wywijamy i spinamy wykałaczką, tak jak to widać na zdjęciu poniżej, wtedy utworzą nam się serca. Ser tarty mieszamy z jajkiem i przyprawami. Rozgrzewamy olej i smażymy na patelni pod przykryciem. Środek serc wypełniamy serem z jajkiem. Kiedy nam się jajko zetnie obracamy na drugą stronę i chwilę smażymy. Smacznego :-) 