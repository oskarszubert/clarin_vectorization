Kolejna potrawa, która pochodzi z książki Tracey Lawson "W miasteczku długowieczności. Rok przy włoskim stole". ﻿Jest równie smaczna, co prosta w przygotowaniu. Doskonale będzie się komponować z różnymi sosami czy surówkami. Polecam zarówno na obiad, jak i na kolację :-). Składniki: 1 kg ziemniaków  4 duże jajka natka pietruszki ok. 150 g tartego parmezanu garść mąki bułka tarta sól kilka łyżek oliwy z oliwek Wykonanie: Ziemniaki ugotować w mundurkach, po czym obrać ze skórek i przecisnąć przez praskę. Następnie roztrzepać dwa jajka i dodać do ziemniaków. Przyprawić solą, dodać ser i posiekaną natkę pietruszki. Wszystko dokładnie wymieszać.  Teraz roztrzepać pozostałe dwa jajka i wsypać bułkę tartą na osobny talerz. Na stolnicy rozsypać mąkę i formować na niej z ziemniaków krokiety. Po uformowaniu po kolei obtaczać je w jajku i bułce tartej. Na patelni podgrzać oliwę i smażyć na niej na małym ogniu krokiety z każdej strony, często je obracając, aż bułka nam się ładnie zrumieni. Po usmażeniu położyć krokiety na papierowym ręczniku, który wchłonie nadmiar oliwy. Smacznego :-) 