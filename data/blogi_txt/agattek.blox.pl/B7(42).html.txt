Jest to stary przepis, który pochodzi jeszcze ze zbiorów mojej nieżyjącej już babci. Nie spotkałam się z osobą, której nie smakowałoby to ciasto :-) Składniki na placki: 3 szklanki mąki 3/4 szklanki cukru 5 dag margaryny 2 jajka 2 łyżki miodu 3 łyżki śmietany 3 łyżeczki proszku do pieczenia ﻿ Zagnieść z podanych składników półkruche ciasto i podzielić na trzy równe części. Każdą z nich rozwałkować i upiec trzy placki. Piec w temp. ok.200 stopni C na złoty kolor. Składniki na masę: 1/2 l mleka 5 łyżek kaszy manny 20 dag margaryny 3/4 szklanki cukru olejek arakowy lub rumowy ﻿ Mleko zagotować, dodać mannę i chwilę pogotować, aż zgęstnieje. Dobrze wystudzić i dodać margarynę, cukier i olejek. Wszystko razem utrzeć na jednolitą masę, najłatwiej mikserem. Tak przygotowaną masą przełożyć placki. Na wierch ciasta przyrządzić polewę. Składniki na polewę kakaową: 3 łyżki cukru 3 łyżki kakao 3 łyżki wody  6 dag margaryny ﻿ Cukier, wodę, kakao zagotować. Na końcu dodać margarynę i polać ciasto. Ciasto dobre jest dopiero na drugi dzień, kiedy trochę nawilgnie, a najlepiej smakuje po 2-3 dniach trzymania w lodówce:-), o ile dotrwa tyle :-)...   Ja dodatkowo udekorowałam ciasto płatkami migdałowymi. A o to zdjęcie w przekroju, specjalnie dla sowa_nie_sowa :-) pozdrawiam... 