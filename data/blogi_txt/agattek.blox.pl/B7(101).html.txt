Podawałam już przepis na domowy kefir tutaj. W komentarzach widzę, że wzbudził sporą dyskusję :-) i bardzo dobrze.  Dlatego po obejrzeniu programu Kasi Bosackiej, w którym podawała właśnie przepis na ten napój, postanowiłam go także wypróbować. Różni się sposobem przyrządzenia, przez co zajmuje nieco więcej czasu od tego, który robiłam wcześniej, ale wyszedł równie smaczny. Wybór zostawiam Wam :-)   Składniki: 1 litr mleka 1 kubek naturalnego kefiru   Wykonanie: Mleko gotować przez 30 minut. Następnie wystudzić do temp. ok. 40 st.C i wymieszać z kubkiem naturalnego kefiru. Odstawić na 24 - 36 godz. i po tym czasie wstawić do lodówki. Można zostawić ok. 1 szkl. tego kefiru i wykorzystać jako starter do następnego. Smacznego :-) 