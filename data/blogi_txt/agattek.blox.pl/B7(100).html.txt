Przepis ten pochodzi z jednej z moich książek kucharskich. Oryginalna nazwa brzmi Kasza zapiekana z boczkiem według Pani Rejentowej :-). Danie to jest smaczne, jaki i bardzo syte. Polecam spróbować :-)   Składniki: 1 szkl. kaszy perłowej (2 woreczki) 2 szkl. lekko osolonej wody 30dkg wędzonego chudego boczku 1 duża cebula 2 jajka 1 szkl. śmietany 2 łyżki posiekanego koperku puszka groszku konserwowego 1 szkl. startego żółtego sera przyprawy tłuszcz Wykonanie: Na gorącą osolona wodę sypiemy kaszę i gotujemy na wolnym ogniu, często mieszając aż kasza wchłonie cały płyn. Na tłuszczu topimy pokrojony w drobną kostkę boczek, po czym dodajemy go do kaszy, mieszamy, naczynie owijamy w gazetę, ustawiamy pod kocem. Posiekana cebulę lekko podsmażamy, groszek odsączamy z zalewy. Do miękkiej kaszy dodajemy cebule i groszek oraz piane ubita z białek, całość lekko doprawiamy. Składniki delikatnie mieszamy i wykładamy do przygotowanego naczynia żaroodpornego. Powierzchnie dokładnie wyrównujemy. Przygotowujemy sos: Smietanę lekko ubijamy z żółtkami, dodajemy ser, koperek, gdy trzeba doprawiamy, zalewamy kaszę sosem, wstawiamy naczynie do nagrzanego piekarnika i zapiekamy w temp. 180 st. C przez 20-25 minut. Podajemy, gdy sos lekko się zarumieni z sezonowa surówką. 