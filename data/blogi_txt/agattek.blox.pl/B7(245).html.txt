Przepis,na te pyszne pierogi, publikuje z Anglii, gdyż przebywam obecnie gościnnie w Manchesterze. Robi je moja szwagierka i są przepyszne, dosłownie niebo w gębie. Musi wkładać w nie chyba wiele serca, skoro wychodzą jej tak smaczne.   Składniki: farsz:﻿ ok.2 kg ugotowanych ziemniaków ok.75 dag sera twarogowego 2 duże cebule tłuszcz do smażenia sól pieprz﻿ ciasto: ok. 1/2 kg mąki 1 jajko ciepła woda kilka kropli oleju Wykonanie: Z mąki, jajka i wody zarobić ciasto, dodać odrobinę oleju wtedy ciasto lepiej będzie nam się kleić. Następnie w miarę cienko rozwałkować i wykrawać szklanką kółka. Na każde kółko nałożyć łyżką farsz, przyrządzony w następujący sposób:cebulę obrać, pokroić i podsmażyć na tłuszczu. Ugotowane i wystudzone ziemniaki zmielić razem z serem, dodać podsmażoną cebulę, przyprawić solą i pieprzem, i dobrze wymieszać. Kółka złożyć na pół i zlepić pierogi.﻿ Po zlepieniu pierogów ugotować je w osolonej wodzie. Podawać okraszone skwarkami z cebulką i polane odrobiną gęstej śmietany. Bardzo smaczne są również na drugi dzień odsmażane na patelni.﻿ Smacznego :-) 