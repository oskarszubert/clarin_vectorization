Wkrótce nadejdą święta, zaczniemy piec różne pieczyste mięsa, już czuję ten zapach unoszący się w całym domu :-) A może ktoś skusi się na pieczonego kurczaka?, wprost urzeka swoją prostotą...   Składniki: 1 kurczak ok. 1,5 kg 3 ząbki czosnku papryka słodka sól pieprz curry zioła prowansalskie  Wykonanie: Czosnek obrać i przecisnąć przez praskę, wymieszać z przyprawami. Kurczaka umyć, osuszyć i natrzeć wszystkimi przyprawami. Przełożyć do naczynia wysmarowanego tłuszczem i wstawić do piekarnika w temp. 180 st. na około 1 i 1/2 godziny. Od czasu do czasu polewać go wytopionym sosem lub odrobiną wody. Kiedy kurczak już ładnie się zarumieni i skórka jest przypieczona, sprawdzić widelcem czy mięso jest miękkie. Jeśli tak, kurczak jest gotowy. Smacznego :-)   Uwaga: Kurczaka można natrzeć przyprawami na kilka godzin przed pieczeniem i wstawić go do lodówki, wtedy lepiej przesiąknie przyprawami. 