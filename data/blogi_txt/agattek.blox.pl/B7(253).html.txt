Bardzo smaczna i zdrowa przekąska, szczególnie dla "szpinakowych" fanów :-)    Składniki: 1 opakowanie ciasta francuskiego 250 g mrożonego szpinaku 1 opakowanie serka fromage o smaku paprykowym (75g) oliwa z oliwek 2 ząbki czosnku sól, pieprz szczypta zmielonej gałki muszkatołowej 50 g tartego żółtego sera  Wykonanie: Na rozgrzaną oliwę wrzucić zamrożony szpinak, dusić do momentu, aż woda z niego odparuje. Dodać czosnek przeciśnięty przez praskę, sól, pieprz i szczyptę gałki muszkatołowej. Serek pokroić w kostkę i dodać do szpinaku, wymieszać i zdjąć z ognia.  Rozłożyć ciasto francuskie, pociąć na kwadraty i układać na każdym porcję szpinaku i posypać tartym serem żółtym. Zawinąć każdy kwadrat w sakiewkę i wstawić do nagrzanego piekarnika na ok.15 min w temp. 200 st. C. Podawać można z ketchupem lub sosem czosnkowym. Smacznego :-) 