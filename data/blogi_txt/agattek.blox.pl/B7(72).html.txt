Jeśli nie macie jeszcze dosyć dyni, to proponuję Wam kolejne danie z jej dodatkiem :-) Składniki: 30 dag wędzonego boczku 1 cebula 1/2 papryki czerwonej ok. 30 dag miąższu z dyni 6 jajek sól, pieprz suszona bazylia papryka w proszku Wykonanie: Boczek pokroić w kostkę i wytopić na patelni, dodać pokrojoną cebulę i zeszklić. Paprykę pokroić w kostkę, miąższ z dyni zetrzeć na tarce o grubych oczkach i dorzucić do boczku i cebuli. Przyprawić i wszystko razem chwilę podusić.Przełożyć do naczynia żaroodpornego. Jajka roztrzepać z solą i pieprzem i zalać na wierzchu. Wstawić do piekarnika w temp. 180 st. C i zapiec. Wyjąć kiedy zetną nam się już jajka.  Podawać na liściu sałaty, można również polać ketchupem. Smacznego :-) 