Z powodu remontu mieszkania i ograniczonego dostępu do sprzętu komputerowego, zaniedbuję się ostatnio w umieszczaniu nowych przepisów na blogu :-(, ale oczywiście gotować nie przestaję :-) Na pocieszenie za to, coś na słodko....   Składniki:   ciasto: 3 szklanki mąki pszennej 1/2 szkl. cukru 20 dag masła 2 jajka 2 łyżki miodu   2 łyżeczki sody oczyszczonej 2 łyżki ciepłego mleka      masa orzechowa: 30 dag orzechów włoskich  2  łyżki miodu 10 dag cukru 10 dag masła     krem budyniowy: 2 łyżki mąki ziemniaczanej 2 łyżki mąki pszennej 2 szklanki mleka ½ szklanki cukru 20 dag masła   polewa czekoladowa: 3 łyżki cukru 3 łyżki kakao 3 łyżki wody 5 dag margaryny  ﻿   Wykonanie: Sodę oczyszczoną rozpuścić w ciepłym mleku i wymieszać z pozostałymi składnikami na jednolite ciasto, Podzielić je na dwie części. Rozwałkować jedną część i wyłożyć na wysmarowaną tłuszczem prostokątną blaszkę, piec w temp. 180 st. ok. 20 minut, wyjąć jeszcze ciepłe.  Orzechy włoskie pokroić i przełożyć do rondelka. Dodać masło, cukier i miód i razem podsmażyć. Ponownie wysmarować blaszkę tłuszczem i włożyć drugą rozwałkowaną część ciasta. Na to ciasto wyłożyć masę orzechową i razem dopiero upiec podobnie, jak poprzednie ciasto. Mleko wymieszać z cukrem i obiema mąkami. Ugotować budyń.  Po wystygnięciu utrzeć z masłem. Można też dodać trochę kakao. Tak przygotowany krem wyłożyć na upieczone ciasto z masą orzechową i przykryć drugim suchym ciastem.  Składniki na polewę razem zagotować i wylać na ciasto.﻿ Wierzch posypać pokrojonymi orzechami włoskimi. Ciasto najlepiej smakuje po 2-3 dniach. Smacznego :-) 