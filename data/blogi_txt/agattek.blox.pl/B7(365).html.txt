Pyszne i proste danie obiadowe, przygotowane przez mojego faceta :-). Spróbujcie i oceńcie sami jak smakuje :-)...   Składniki: ok. 1 kg ziemniaków 375  ml śmietany 30% ok. 30 dag tartego żółtego sera ok. 30 dag cienkiej kiełbasy np. śląskiej 2 duże cebule sól, pieprz 2 łyżki posiekanej zieleniny (koperek, pietruszka) szczypiorek tłuszcz do smażenia   Wykonanie: Ziemniaki obrać i ugotować w osolonej wodzie i przestudzić. Pokroić w plastry i wyłożyć do wysmarowanego tłuszczem naczynia żaroodpornego. Posypać posiekanym szczypiorkiem. Na patelni rozgrzać tłuszcz i podsmażyć pokrojoną kiełbasę z cebulą. Wlać śmietanę, dodać ser, przyprawy i udusić na gęstą masę. Następnie zalać tą masą ziemniaki i wstawić do nagrzanego piekarnika w temp. 180 st. C na ok. 30 minut. Przed podaniem posypać zieleniną. Smacznego :-) 