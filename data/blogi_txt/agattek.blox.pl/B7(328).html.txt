Tak upieczoną szynkę można podać jeszcze ciepłą na obiad do ziemniaczków, lub po wystudzeniu jako wędlinę do pieczywa. Do tego chrzan i smakuje wybornie :-) Składniki: ok. 1,5 kg szynki bez kości przyprawy: 4-5 ząbki czosnku suszona bazylia zioła prowansalskie vegeta pieprz, sól papryka słodka Wykonanie: Mięso umyć, osuszyć papierowym ręcznikiem. Czosnek przecisnąć przez praskę i wymieszać razem z przyprawami. Tak przygotowaną mieszanką natrzeć mięso. Włożyć do rękawa do pieczenia, zawiązać i zostawić najlepiej na całą noc. Na drugi dzień piec ok. półtorej godziny w temp. 180st. C.  Jeśli chcemy, żeby z wierzchu mięso było przyrumienione, na 15 minut przed końcem pieczenia rozcinamy rękaw. Smacznego :-) 