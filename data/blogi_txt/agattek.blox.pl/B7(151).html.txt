Tak jak Wam obiecałam, publikuję dziś przepis z książki, pt. "Makaron My story" :-) Potrawa jest bardzo smaczna i każdy z Was na pewno potrafi sam ją zrobić, nawet Ci co są antytalentami w kuchni doskonale sobie z przyrządzeniem jej poradzą. Autorem przepisu jest piłkarz ręczny Karol Bielecki. Składniki: 150g makaronu kolanka ( ja dałam makaron penne) 2 piersi z kurczaka pesto paprykowe lub inne (ja dałam ajwar - polecam, bo jest tańsze i smaczne) rukola pomidorki koktajlowe przyprawy: sól, pieprz, papryka tarty ser żółty Wykonanie: Makaron ugotować w osolonej wodzie. Pierś z kurczaka przyprawić solą, pieprzem i papryką, wsadzić w sreberko i włożyć na 25 min. do piekarnika nagrzanego do 180 st.C. Gdy już będzie upieczona, pokroić ja na kawałeczki i wrzucić na patelnie razem z makaronem, dodać pesto. Mieszać wszystko przez chwilę, następnie dodać pokrojoną rukolę - nie za drobno. Wymieszać kilka razy i danie gotowe. Na końcu posypać żółtym serem i dodać pokrojone na pół pomidorki koktajlowe. Prawda, że proste? :-) Zachęcam do spróbowania i życzę smacznego :-) 