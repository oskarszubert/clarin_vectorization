Pyszna, zdrowa i kolorowa sałatka. Polecam ją nawet tym osobom, które nie lubią krewetek, gdyż w połączeniu z resztą składników, smakują każdemu :-)   Składniki:  1 duża marchewka sałata puszka kukurydzy majonez (mały słoik) ketchup mrożone krewetki (ok. 30 dkg)  Wykonanie: Marchewkę zetrzeć na tarce o średnich oczkach. Mrożone krewetki wrzucić na wrzątek i krótko zagotować, odcedzić i skropić sokiem z cytryny. Majonez wymieszać z odrobiną ketchupu. Sałatę opłukać i poszatkować. Następnie układać w szklanej misie kolejno warstwami: 1. marchewka 2. sałata 3. kukurydza 4. majonez z ketchupem 5. krewetki Najlepsza jest do spożycia zaraz po przyrządzeniu :-) 