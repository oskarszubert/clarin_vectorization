Pyszny kąsek do niedzielnej kawy :-)   Składniki: na biszkopt: 5 jajek 1 szkl. cukru 1/4 szkl. mąki ziemniaczanej 3/4 szkl. mąki pszennej 4 płaskie łyżki zmielonych orzechów włoskich 1 łyżeczka proszku do pieczenia na krem: 1 puszka mleka słodzonego skondensowanego 1 kostka masła (25 dag) 1 i 1/2 szkl. zmielonych orzechów włoskich do dekoracji: kilka pokruszonych orzechów Wykonanie: Oddzielić żółtka od białek. Białka ubić na sztywno, pod koniec dodać cukier dalej ubijając. Następnie kolejno dodać żółtka, a na końcu obie mąki z proszkiem do pieczenia, zmielone orzechy i wszystko delikatnie wymieszać. Kwadratową formę wysmarować tłuszczem i obsypać tartą bułką. Wyłożyć do niej biszkopt i piec w nagrzanym piekarniku do temp. 160 st.C, ok. 30 minut do tzw. "suchego patyczka". Puszkę skondensowanego mleka wstawić do garnka z wodą i gotować ok. 2,5 godz. Pilnować żeby woda nam nie odparowała, w razie potrzeby uzupełniać. Po tym czasie wyjąć mleko i zostawić do wystygnięcia. W ten sposób powstanie krówka. Miękkie masło utrzeć mikserem, dodać krówkę z puszki i dalej miksować. Pod koniec dodać zmielone orzechy i dobrze razem wymieszać mikserem na jednolity krem. Wystudzony biszkopt przekroić na pół i przełożyć więcej niż połową kremu. Resztę kremu rozsmarować na wierzchu i posypać kawałkami orzechów. Ciasto wstawić do lodówki do stężenia kremu, wtedy będzie lepiej się kroić. Smacznego :-)             ﻿﻿﻿﻿﻿﻿﻿﻿﻿ 