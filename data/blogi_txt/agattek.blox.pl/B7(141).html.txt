Pyszne i delikatne w smaku, podobne do kopytek, ale podawane na słodko, z masłem i bułką tartą lub cukrem i cynamonem... Składniki: 50 dag ugotowanych ziemniaków 50 dag sera twarogowego 2 jajka ok. 1 szkl. mąki 2 łyżki mąki ziemniaczanej masło bułka tarta sól   Wykonanie: Ziemniaki i ser przepuścić przez praskę lub zmielić w maszynce. Dodać mąkę, jajka, szczyptę soli i wyrobić jednolite i gładkie ciasto. Ciasto wyłożyć na stolnicę posypaną mąką, uformować gruby wałek o średnicy 3 cm, spłaszczyć, tępą strona noża zrobić kratkę, krajać w skośne kawałki szerokości ok.2 cm. Leniwe wrzucać partiami na wrzącą osoloną wodę, zamieszać, przykryć. Gdy się zagotują, wybierać łyżką cedzakową na półmisek. Polać stopionym masłem, zmieszanym ze zrumienioną bułką tartą i posypać cukrem. Smacznego :-) 