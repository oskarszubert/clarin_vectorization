Pyszny domowy chlebek, którego zaletą jest również to, że nie wymaga wysiłku przy przygotowaniu. Najlepiej smakuje z samym masłem :-)   Składniki: 3 szkl. mąki 1 szkl. otrąb ok. 2 szkl. wody 5 dag drożdży 1 płaska łyżka soli 1 łyżeczka cukru 1 duża cebula olej do smażenia   Wykonanie: Z 1/2 szkl. ciepłej wody zrobi rozczyn, dodając pokruszone drożdże, cukier i 1 łyżkę mąki. Odstawić do wyrośnięcia. Na rozgrzanym oleju zrumienić pokrojoną drobno cebulę. Mąkę przesiać do miski, dodać otręby, sól, wodę i wyrośnięte drożdże. Zarobić ciasto, pod koniec dodając zrumienioną cebulę razem z tłuszczem. Kiedy ciasto będzie już odrywać nam się od ręki wyłożyć ciasto na stolnicę podsypaną mąką i chwilę zarabiać. Następnie odstawić w ciepłe miejsce do wyrośnięcia na ok. 1 godzinę, przykrywając folią lub ściereczką. Kiedy chleb podwoi swoją objętość, zarobić je jeszcze raz i uformować okrągły chlebek. Wierzch ponacinać nożem i posypać mąką. Odstawić na 20 minut do lekkiego wyrośnięcia. Wstawić do nagrzanego piekarnika w temp. 180-200 st. C na ok. 50 minut. Smacznego :-) 