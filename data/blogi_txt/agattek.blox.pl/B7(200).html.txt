Pomysł na szybką i łatwą przystawkę na przyjęcia. Przepis pochodzi od mojej mamy, która często robiła takie pieczarki na różne imprezy :-) Ładnie wyglądają i są na prawdę smaczne... Składniki: 8 dorodnych pieczarek 1 cebula 1 jajko sól, pieprz natka pietruszki 4 łyżki tartego żółtego sera 1 łyżka bułki tartej odrobina oleju Wykonanie: Pieczarki umyć i wykroić nóżki. Kapelusze posolić i odłożyć na bok. Na rozgrzanym oleju przesmażyć drobno pokrojoną cebulę i ogonki z pieczarek. Przyprawić solą i pieprzem. Następnie zdjąć z ognia i dodać posiekaną natkę pietruszki, jajko, bułkę tartą i wymieszać na jednolitą masę. Tak przygotowanym farszem wypełnić kapelusze pieczarek. Na wierzchu posypać tartym żółtym serem. Pieczarki ułożyć na blaszce do pieczenia wysmarowanej tłuszczem. Wstawić do piekarnika na ok. 20-30 minut w temp. 180 st. C. Smacznego :-) 