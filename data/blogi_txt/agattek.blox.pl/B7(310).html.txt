Surówkę taką robiła zawsze moja mama i stąd ten przepis. Majonez można oczywiście zastąpić oliwą, ale to już jak kto woli. Mnie najlepiej smakuje w podanej opcji :-) szczerze polecam... Składniki: mała główka czerwonej kapusty 1 duża cebula 1 duże jabłko sól, pieprz cukier ocet lub sok z cytryny majonez Wykonanie: Kapustę poszatkować i wrzucić na osolony wrzątek. Do wody dodać trochę octu i chwilę gotować ok. 15 minut. Cebulę obrać, pokroić i wyłożyć na durszlak. Następnie wylać na nią kapustę razem z wrzątkiem i zostawić do obcieknięcia i wystygnięcia. W ten sposób sparzy nam się cebula i będzie lekko miękka. Jabłko obrać ze skórki i zetrzeć na tarce o grubych oczkach. Wymieszać razem z kapustą i cebulą. Doprawić do smaku cukrem, pieprzem i majonezem. Smacznego :-) 