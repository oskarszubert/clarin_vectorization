Przepis na to danie pochodzi z książki kucharskiej Ewy Aszkiewicz. Danie jest sprawdzone, smaczne, tanie i szybkie w przygotowaniu, dlatego Wam je polecam :-) Składniki: 2 woreczki ryżu 1 czubata łyżka masła 4 jajka posiekany koperek 1 szkl. gęstej śmietany 1 szkl. sera żółtego startego na tarce o drobnych oczkach sól, pieprz Wykonanie: Ugotować ryż i połączyć z masłem i koperkiem. Włożyć na spód wysmarowanego tłuszczem naczynia żaroodpornego. Powierzchnie wyrównać i zrobić cztery wgłębienia, do każdego wbić jajko, delikatnie posolić i wstawić do nagrzanego piekarnika do temp. 180 st. C. Gdy jajka się zetną, potrawę zalać śmietaną wymieszaną z utartym serem i ponownie wstawić na kilka minut do piekarnika. Danie jest gotowe, gdy sos śmietanowo-serowy lekko się zrumieni. Smacznego :-) Uwaga: Ja dodałam od siebie dwie łyżki pesto paprykowego, zaostrzyło to troszkę potrawę i zabarwiło na pomarańczowo :-) 