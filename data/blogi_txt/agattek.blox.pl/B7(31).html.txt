Tym razem proponuję coś na deser z dynią :-) Ciasto jest bardzo smaczne, wilgotne, pięknie pachnie. Dodatkową zaletą jest to, że zrobicie je w mig :-) i w mig zniknie z talerza. Jeśli chcecie nim poczęstować również gości, to proponuje podwoić porcję :-) Składniki: ok. 30 dag miąższu z dyni 2 szkl. mąki 1 szkl. cukru 4 jaja 1/2 szkl. oleju 1 łyżeczka proszku do pieczenia 1 łyżeczka sody oczyszczonej 2 łyżeczki przyprawy do piernika cukier puder do posypania   Wykonanie: Jajka i cukier ubić mikserem. Następnie dodać mąkę, olej, proszek do pieczenia, sodę i przyprawę do piernika. Wszystko razem zmiksować, po czym dodać dynię startą na tarce o grubych oczkach i za pomocą łyżki wymieszać. Przełożyć do brytfanki wysmarowanej tłuszczem i posypanej tartą bułką, wstawić do piekarnika w temp. 180 st.C na 50 minut. Po wyjęciu i ostudzeniu ciasto posypać cukrem pudrem. Smacznego :-) 