Bardzo smaczna i prosta w przygotowaniu potrawa z pieczarek :-) Najlepiej będzie smakowała ze świeżą bagietką...   Składniki: ok. 1 kg pieczarek 5 łyżek oleju 4 cebule ok. 1/2 szkl. wody Do zagęszczenia sosu: 3 płaskie łyżki koncentraku pomidorowego 3 łyżki pikantnego ketchupu 1 czubata łyżka mąki 1/3 szkl. wody 6 łyżek kwaśnej śmietany sól pieprz 1 kostka rosołowa szczypta papryki słodkiej i ostrej łyżeczka bazylii 3 ogórki konserwowe natka zielonej pietruszki     Wykonanie: Pieczarki umyć i pokroić w paski. Na oleju zeszklić cebulę, dodać pokrojone pieczarki i kostkę rosołową. Dusić razem pod przykryciem. Przyprawić solą, pieprzem, bazylią i obiema paprykami, dolać wody,   Koncentrat pomidorowy wymieszać ze śmietaną, ketchupem, wodą i mąką, dodać do pieczarek i zagotować.  Następnie dorzucić ogórki konserwowe pokrojone w słupki. Na samym końcu dodać posiekaną natkę pietruszki. Smacznego :-) 