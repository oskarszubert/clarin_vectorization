Pyszna i prosta w wykonaniu, chyba najlepsza jaką jadłam :-) Składniki:  na kruche ciasto: 4 szkl. mąki 5 żółtek 1 kostka masła (250g) 2 łyżeczki proszku do pieczenia 3/4 szkl. cukru cukier waniliowy 3 łyżki śmietany  na farsz jabłkowy: ok. 2 kg jabłek cukier i cynamon do smaku   na piankę:  5 białek 1 kisiel 3/4 szkl. cukru pudru   Wykonanie:   Jabłka umyć, obrać ze skóry i zetrzeć na tarce o grubych oczkach. Przesmażyć, dodając cukier i cynamon do smaku, dobrze wystudzić. Ze składników podanych na ciasto, zagnieść kruche ciasto, podzielić na dwie części i schłodzić w lodówce ok. 1 godz. Brytfankę wysmarować tłuszczem i obsypać bułką tartą. Wylepić na spód jedną część ciasta i lekko podpiec w piekarniku. Następnie wyłożyć przesmażone jabłka. Białka ubić na sztywną pianę, dodając stopniowo cukier puder i kisiel, po czym wyłożyć na jabłka.  Na wierzchu pokruszyć pozostałą część ciasta i wstawić do piekarnika na ok. 45 minut w temp. ok. 180 st. C. Smacznego :-) 