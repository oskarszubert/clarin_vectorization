Ten kto wymyślił rękaw do pieczenia powinien dostać Nobla :-) Dosyć, że potrawy w nim pieczone są smaczne i soczyste, to jeszcze zdrowsze, bo pieczone bez tłuszczu :-) Dodatkową zaletą jest również to, że nie mamy brudnych naczyń :-) Dzisiaj proponuję Wam żeberka w towarzystwie ziemniaków z rękawa :-) Składniki: ok. 1 kg żeberek 4 ząbki czosnku sól, pieprz papryka słodka zioła prowansalskie bazylia przyprawa do gyrosa ok. 1 kg ziemniaków Wykonanie: Żeberka umyć, osuszyć i pokroić na żądane kawałki. Czosnek przecisnąć przez praskę i wymieszać z przyprawami. Tak przygotowaną mieszanką natrzeć żeberka i najlepiej zostawić na noc, wtedy najlepiej nam przesiąkną przyprawami. Ziemniaki obrać, umyć i pokroić w grubsze talarki, posolić. Włożyć razem z żeberkami do rękawa i piec w piekarniku ok. 1,5 h, w temp. 180 st. C. Do tego jakaś suróweczka i obiadek mamy gotowy :-) 