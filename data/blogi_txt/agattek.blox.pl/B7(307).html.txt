Tłuste ryby   Tłuste ryby, takie jak sardynki, łosoś i makrela, są najlepszym ze znanych źródeł kwasów tłuszczowych omega-3, które zapobiegają nadmiernemu krzepnięciu krwi. Sercu służy najlepiej jadłospis, który zawiera przynajmniej dwie albo trzy porcje tłustych ryb w tygodniu. Lekkim obiadem może być na przykład filet z makreli z sałatką, a kolacją - lekkostrawny stek z łososia z rusztu.    Brązowy ryż   Brązowy, czyli nie łuskany, ryż jest bogaty w witaminę B1, która zapewnia prawidłowe funkcjonowanie systemu nerwowego. Łuski, w których zawarte są witaminy, usuwa się w produkcji białego ryżu. Awokado  Ten tłusty, delikatny owoc, jest prawdziwym magazynem pożytecznych składników. Najważniejsze z nich to witaminy E i C (przeciwutleniacze, chroniące organizm przed szkodliwym wpływem wolnych rodników). Owoce awokado zawierają również sporo beta- karotenu, potasu, błonnika oraz kwasu foliowego. Wbrew powszechnemu przekonaniu, że awokado nie tuczy, jeden owoc zawiera średnio ponad 100 kalorii i 11 gramów różnych tłuszczów. Połowa z nich to tłuszcze﻿ nienasycone, pomagające obniżyć poziom „złego” cholesterolu, sprzyjającego chorobom serca.﻿ Jogurt               Nic tak dobrze nie działa na nas przewód pokarmowy jak jogurt z żywymi kulturami bakterii. Dzięki niemu pożyteczne dla nas bakterie przenikają do jelit, hamując wzrost bakterii szkodliwych i drożdży. Mały kubek jogurtu zawiera miliony bakterii, lecz trzeba go jeść regularnie, żeby doświadczyć jego dobroczynnego działania. Jogurt łagodzi skutki dolegliwości żołądkowych, biegunki, zaparć, nadwrażliwego jelita oraz zatruć pokarmowych. Jogurt jest również ważnym źródłem wapnia.﻿ Pomaga w zwalczaniu niemiłego oddechu oraz pleśniawek. Są dowody, że wzmaga również odporność organizmu.    Pomidory Z uwagi na dużą dawkę witaminy A, B i C oraz żelaza i potasu, zajmuje wysokie miejsce w rankingu zdrowych produktów. Pozycję tę wzmacniają obecne w nim nienasycone kwasy tłuszczowe (NNKT) i pektyny (miękki błonnik), które obniżają zawartość cholesterolu we krwi, co ma kluczowe znaczenie w zapobieganiu miażdżycy. Zawierają likopen (naturalny barwnik).,który sprawia, że zmniejsza zachorowanie na raka prostaty. Naukowcy wykazali, że likopen jest ponad dwukrotnie bardziej skuteczny niż beta- karoten. Likopen posiada właściwości chroniące nasz organizm przed licznymi chorobami w tym przed rakiem.﻿    Ananas﻿  Słodki i pachnący miąższ ananasa jest nie tylko pyszny i odświeżający, ale zawiera również dużo witamin C – porcja owocu o wadze 85 g zaspokaja jedną czwartą dziennego zapotrzebowania na tę witaminę. Witamina C podnosi płodność kobiet i mężczyzn, a jako przeciwutleniacz wzmacnia układ odpornościowy. Ananas zawiera też beta-karoten, inny pożyteczny przeciwutleniacz, oraz dużą ilość błonnika, który przeciwdziała obstrukcjom.﻿   Soja﻿ Zawiera dużo związków o charakterze ochronnym i przeciwdziałającym wielu chorobom. Nasiona soi i produkty z nich przyrządzane  to najbogatsze źródło izoflawonoidów , substancji podobnych do hormonów, które zachowują się jak naturalny estrogen. Izoflawonoidy chronią przed chorobami serca, poprawiają równowagę cholesterolu we krwi oraz zmniejszają lepkość krwi. Chronią również przed osteoporozą  i sprawiają, że kości są mocne i odporne na złamania.﻿ Soja zawiera także wiele typów przeciwutleniaczy, chroniących przed różnymi nowotworami.﻿ Suszone śliwki﻿ To bardzo skuteczny środek na zaparcia, zawierają one substancję, która pobudza ruchy jelita grubego. Dostarczają ponadto potasu, żelaza i witaminy B6 . Suszone śliwki podobnie jak inne suszone owoce zawierają więcej kalorii niż świeże, tak więc nie należy przesadzać z ich konsumpcją.﻿ Imbir﻿  Imbir hamuje nudności i wymioty w trakcie podróży. Jest składnikiem wielu leków na chorobę lokomocyjną. Ma też właściwości przeciwbólowe i przeciwzapalne. Poprawia proces trawienia, więc można przyprawiać nim potrawy tłuste i ciężkie, choć takich powinniśmy jeść oczywiście jak najmniej. Imbir zapobiega tez powstawaniu wrzodów. Leczy moreny, działa przeciw obrzękowo, ma działanie odświeżające, działa jak guma do żucia! Ma korzystny wpływ na zdrowie jamy ustnej, żuty, odświeża oddech. ﻿     Banany    Są to owoce bogate w naturalne cukry, łatwo uwalniane do krwioobiegu i stanowiące źródło szybko dostępnej energii. Obfitują w potas, pierwiastek o podstawowym znaczeniu dla prawidłowego funkcjonowania układów mięśniowego i nerwowego. Zawierają również witaminy B3, B6 i witaminę C oraz skrobię.﻿﻿ 