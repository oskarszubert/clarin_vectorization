Bardzo proste i szybkie danie na obiad :-). Kotlety przygotowane w ten sposób są bardzo soczyste i delikatne w smaku. Składniki: 4 filety z kurczaka 100g masła 2 ząbki czosnku koperek jajko mąka i bułka tarta do panierki sól, pieprz olej do smażenia Wykonanie: Filety umyć, osuszyć i rozbić delikatnie na cienkie plastry. Przyprawić solą i pieprzem. Masło wymieszać na jednolitą masę z czosnkiem przeciśniętym przez praskę i posiekanym koperkiem. Zrobić cztery wałeczki i nałożyć każdy wałeczek na plaster mięsa. Zawinąć w roladkę i spiąć wykałaczką. Tak przygotowane kotlety panierować w mące, jajku i bułce tartej. Smażyć na rozgrzanym oleju z obu stron. Podawać z ziemniakami i surówką. Smacznego :-) 