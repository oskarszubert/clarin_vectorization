Wątróbka przyrządzona w ten sposób, jest mocno zrumieniona, chrupiąca i po prostu pyszna :-) Żeby osiągnąć taki efekt musimy mocno rozgrzać smalec i smażyć ją w wysokiej temperaturze. Dlatego ważne jest, żeby użyć do tego celu smalec. Ja próbowałam kiedyś oleju, ale niestety wątróbka udusiła się, a nie usmażyła. Chociaż też była smaczna, ale nie o to mi chodziło. Przyrządza się ją bardzo szybko, więc jest to sposób na szybki obiad :-) Składniki: 500g wątroby wieprzowej 2 cebule 100g smalcu pieprz, sól przyprawa maggy odrobina oleju Wykonanie: Cebulę obieramy i kroimy w półplasterki. Dusimy na oleju na złoty kolor i odkładamy. Umytą wątrobę kroimy na cienkie kawałki, a następnie wrzucamy na rozgrzany tłuszcz i obsmażamy z każdej strony, tak żeby nam się przyrumieniła. Dodajemy uduszoną wcześniej cebulę, przyprawiamy pieprzem, solą i maggy. Tak przyrządzoną wątróbkę podajemy z ziemniakami lub pieczywem. Smacznego :-) 