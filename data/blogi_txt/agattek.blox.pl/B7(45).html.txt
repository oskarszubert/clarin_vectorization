Tak zapiekana cukinia może być zarówno daniem obiadowym, jak i ciepłą kolacją :-) Jest syta i bardzo smaczna...   Składniki: 4 szt. cukinii 100g ryżu 1/2 kg mięsa mielonego 2 cebule 3 pomidory 8 plasterków sera żółtego kilka listków świeżej bazylii 2 ząbki czosnku sól, pieprz mielona papryka słodka odrobina oleju   Wykonanie: Cukinie umyć i przekroić na pół wzdłuż. Wydrążyć łyżeczką farsz, tak aby powstały nam łódeczki (farszu nie wyrzucać), posolić od wewnątrz i odstawić. Na rozgrzanym oleju na patelni zeszklić pokrojoną cebulę, dodać mięso mielone i razem przesmażyć. Pomidory sparzyć, obrać ze skórki, pokroić w kostkę i dodać do mięsa.  Farsz z cukinii, pokroić w małe kawałeczki i również dodać do mięsa, wszystko razem smażyć, aż do odparowania soku. Bazylię posiekać, czosnek przecisnąć przez praskę i wymieszać z mięsem, przyprawić solą, pieprzem i papryką. Ryż ugotować w osolonej wodzie i wymieszać z mięsem. Tak przygotowanym farszem wypełniać łódeczki z cukinii (wcześniej odsączyć je lekko z soku, który wypuściły od soli), na wierzchu ułożyć po plasterku sera żółtego. Ułożyć w naczyniu żaroodpornym lub brytfance wysmarowanej tłuszczem i zapiec w piekarniku w temp. 160 st. C około 30 minut. Przed podaniem można polać ketchupem, podawać ciepłe. Smacznego :-) Zobacz również: 