Nie ma jak kefir domowej roboty, jest o wiele smaczniejszy i tańszy niż gotowy ze sklepu :-) Nauczyła mnie go robić moja szwagierka, kiedy byłam w Anglii. Spróbujcie sami, przepis jest bardzo prosty...  Składniki: 3/4 litra świeżego mleka 1/4 litra kefiru (takiego ze sklepu, ale potrzebny będzie nam tylko na pierwszy raz) Ważne: kefir musi być naturalny i zawierać żywe kultury bakterii Wykonanie: Mleko podgrzewamy do temp. 40 st.C. Do litrowej butelki wlewamy kefir i dodajemy ciepłe mleko,.Mieszamy i odstawiamy w ciepłe miejsce, korek od butelki ma być nie zakręcony, gdyż musi dochodzić powietrze. Po upływie doby mamy kefir gotowy :-) Teraz możemy go wstawić do lodówki, bo najlepiej smakuje schłodzony. Nie wypijamy całego kefiru do końca, zostawiamy ok. 1/4 żeby mieć na zrobienie kolejnej porcji, w ten sam sposób, wykorzystując pozostawioną część kefiru zamiast kupnego. 