Przepis wygrzebałam na stronie Wielkie Żarcie, zrobiłam i teraz często gości na moim stole :-) Na prawdę pychota... Składniki: 3 woreczki ryżu majonez  ketchup 40 dag żółtego sera 2 filety z kurczaka 1 duża cebula 1 świeża papryka 2 ogórki konserwowe przyprawa do gyrosa sól, pieprz Wykonanie: Ryż gotujemy. Po ugotowaniu dwa woreczki przesypujemy do naczynia żaroodpornego. Polewamy ketchupem, majonezem i posypujemy 1/3 startego sera żółtego. Filety z kurczaka kroimy w kostkę i podsmażamy na oleju, posypując przyprawą do gyrosa, solą i pieprzem. Dodajemy pokrojoną w półplasterki cebulę i dusimy, aż cebula zmięknie. Po usmażeniu przekładamy do naczynia żaroodpornego i posypujemy wszystko papryką pokrojoną w paski, plasterkami ogórka konserwowego i posypujemy 1/3 startego sera żółtego. Wszystko przykrywamy resztą ryżu i polewamy majonezem i ketchupem, a na wierzchu posypujemy resztą startego sera. Zapiekankę pieczemy około pół godziny w piekarniku.  Do dania tego polecam sos czosnkowy, smacznego :-) 