Danie to nie należy do niskokalorycznych, ale jest tak smaczne, że jest warte grzechu :-)  Składniki: ok.30 dkg makaronu typu penne 50 dag mrożonego brokuła (może być świeży) 40 dag pieczarek sól odrobina tłuszczu na sos: 300 ml mleka 20 dag sera żółtego 1 op. serka pleśniowego (125g) 1 łyżka oregano 3 łyżki sosu sojowego   Wykonanie: Pieczarki umyć, pokroić w mniejsze kawałki i podsmażyć na tłuszczu. Brokuła wrzucić na osolony wrzątek i chwilkę pogotować, jeśli użyjemy świeżego umyć, podzielić na mniejsze różyczki i ugotować na półtwardo. Makaron ugotować w osolonej wodzie również al dente. Odcedzić, przepłukać zimna wodą i wymieszać razem z pieczarkami i brokułem, wyłożyć do formy żaroodpornej. Następnie przygotować sos. Sery zetrzeć i wrzucić do ciepłego mleka. Podgrzewając mieszać, aż do rozpuszczenia. Doprawić sos oregano i sosem sojowym.  Tak przygotowanym sosem zalać makaron i wstawić do nagrzanego piekarnika na ok. 20 minut, aż sos ładnie się zrumieni. Przed podaniem można posypać zieleniną. Smacznego :-) 