Może nie jest to danie polecane po świątecznym obżarstwie, gdyż jest dość kaloryczne, ale jest za to na prawdę smaczne :-) Składniki: 300g makaronu penne 1/2 kg piersi z kurczaka 1 puszka pomidorów krojonych 2 cebule 2 ząbki czosnku 20 dag tartego żółtego sera serek mascarpone (250 g) trzy łyżki oliwy odrobina oleju sól pieprz bazylia papryka  Wykonanie: Filety z kurczaka opłukać, osususzyć i pokroić w kostkę. Podsmażyć na patelni na rozgrzanym oleju, przyprawiając solą i pieprzem. Zdjąć z patelni i przygotować sos w następujący sposób. Na rozgrzanej oliwie zeszklić pokrojoną cebulę, dodać pomidory razem z zalewą, czosnek przecisnięty przez praskę, paprykę w proszku, sól, pieprz, bazylię i chwilę podusić. Na końcu wymieszać wszystko z serkiem mascarpone. Makaron ugotować al dente w osolonej wodzie. Odcedzić, przelać na durszlaku zimną wodą i przełożyć do naczynia żaroodpornego, wysmarowanego wcześniej tłuszczem. Wymieszać razem z kurczakiem i zalać sosem. Wierzch posypać startym żółtym serem.  Wstawić na ok. 30 minut do piekarnika w temp. ok. 180 st.C. Smacznego :-) 