Składniki na ciasto: 350 g maki 2 serki homogenizowane naturalne 1 jajko 6 łyżek oliwy 3 łyżeczki proszku do pieczenia sól ﻿ Wykonanie: Wszystkie składniki razem wymieszać, rozwałkować i ułożyć na wysmarowanej tłuszczem blaszce. Lekko podpiec ciasto, a następnie komponować przybranie. Wstawić do piekarnika na ok. 30 minut w temp. 180 st.C, tak żeby ser nam się rozpłynął, a ciasto upiekło.  Moja rada, ja ser daję trochę później, wtedy nie jest spieczony. ﻿ III propozycje przybrania: 1) posmarować przecierem pomidorowym, posypać oregano,poukładać plasterki kiełbasy (może być podsmażona), plasterki cebuli i posypać tartym serem żółtym, 2) na przecierze pomidorowym i oregano, ułożyć pieczarki, wcześniej podsmażone z cebulą i posypać tartym serem żółtym, 3) ułożyć plasterki pomidorów, posypać oregano, ułożyć blisko siebie plasterki wędzonego boczku i posypać tartym serem żółtym. Oczywiście kompozycje możemy sobie sami wymyślać wedle upodobań i smaków :-) Ja tym razem zrobiłam pizze z przesmażonymi pieczarkami z cebulką i szynką pokrojoną w paseczki, na to ser, wyszła pycha :-) Wam też polecam i życzę smacznego :-) 