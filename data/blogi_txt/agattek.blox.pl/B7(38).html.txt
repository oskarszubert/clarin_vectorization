Proste ciasto z brzoskwiniami, a na wierzchu z kruszonką. Brzoskwinie można oczywiście zastąpić dowolnymi owocami. Pyszne :-)   Składniki: ok 1 kg dojrzałych brzoskwiń cukier do smaku na ciasto: 1 1/2 szkl. mąki pszennej 1/2 szkl. cukru 1 jajko 2 łyżki gęstej kwaśnej śmietany 3 dag masła 1 1/2 łyżeczki proszku do pieczenia na kruszonkę: 1 szkl. mąki pszennej 1/2 szkl. cukru pudru 1/4 kostki margaryny   Wykonanie: Z podanych składników na ciasto, zagnieść ciasto i wstawić na 30 minut do lodówki. Brzoskwinie umyć, pozbawić pestek, pokroić w kawałki i podsmażyć. Pod koniec smażenia dodać cukier. Ciasto wyjąć z lodówki, rozwałkować i wyłożyć dno formy (wcześniej wysmarowanej tłuszczem). Wstawić na parę minut do nagrzanego piekarnika w temp. 200st. C i lekko podpiec. Zagnieść kruszonkę z podanych wyżej składników i schłodzić na chwilę. Następnie wyłożyć na podpieczone ciasto brzoskwinie. Na wierzchu zetrzeć na tarce o grubych oczkach kruszonkę. Piec ok. 30 minut w temp. 180 st.C, aż kruszonka ładnie się zrumieni. Smacznego :-) 