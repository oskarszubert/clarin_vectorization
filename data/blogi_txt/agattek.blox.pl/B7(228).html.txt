Bardzo smaczne i szybkie danie. Pierwszy raz poczęstowała mnie tymi plackami moja koleżanka Monika, tak mi posmakowały, że postanowiłam również je zrobić. Wystarczy zrobić zwykłe ciasto naleśnikowe (nieco gęstsze tylko) i dodać do nich startą cukinię. Składniki: ok. 2 szkl. mąki 3 jajka 1/2 szkl. mleka szczypta soli 3 łyżki cukru cukinia olej do smażenia Wykonanie: Mąkę, cukier, jajka, mleko i szczyptę soli zmiksować na gęstą masę naleśnikową. Cukinię umyć, wydrążyć gniazda nasienne i zetrzeć razem ze skórką na tarce o grubych oczkach. Wymieszać razem z ciastem. Łyżką nakładać placki na rozgrzany olej na patelni i smażyć z obu stron. Smacznego :-) Uwaga: Najlepiej smakują z sosem czosnkowym lub sosem tzatziki. 