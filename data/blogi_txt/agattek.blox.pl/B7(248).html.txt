Taka szybka i łatwa zapiekanka, wymyślona na poczekaniu, z tego co miałam w lodówce :-) Wyszła nawet całkiem smaczna :-) Składniki: 2 woreczki ryżu 20 dag tartego żółtego sera 10 dag szynki wędzonej (może być też szynka konserwowa) 2 czubate łyżki majonezu ( można dać pół na pół z jogurtem) 3 ząbki czosnku sól, pieprz, oregano słodka papryka w proszku   Wykonanie: Ryż ugotować w osolonej wodzie (20 minut). Następnie wysmarować naczynie żaroodporne tłuszczem, przełożyć do niego ugotowany i odcedzony ryż, szynkę pokrojoną w paski, starty ser żółty (trochę sera odłożyć na wierzch do posypania), majonez, czosnek przeciśnięty przez praskę, przyprawy i wszystko razem wymieszać. Na wierzchu posypać resztą tartego sera i słodką papryką w proszku. Zapiekać w piekarniku ok. 20 minut w temp. 180 st.C. Gotowe, smacznego :-) 