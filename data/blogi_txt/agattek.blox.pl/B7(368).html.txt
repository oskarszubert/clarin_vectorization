Przydatne rady jak przechowywać żywność :-) Źródło: www.styl.pl Produkty świeże   Mięso i ryby Sprzyjają rozwojowi bakterii odpowiedzialnych za psucie, dlatego najszybciej tracą świeżość. Dlatego najlepiej kupować je pod koniec wizyty w sklepie, by jak najkrócej znajdowały się poza lodówką. W domu umyte i osuszone mięso przechowujemy w lodówce najwyżej 3 dni, mielone i ryby 2 dni, najlepiej w naczyniu wyłożonym ręcznikiem papierowym i przykryte folią lub talerzem, by chronić przed bakteriami inne produkty. Marynata z oleju i ziół nie tylko poprawi smak mięsa, ale również przedłuży jego trwałość o kilka dni. Mięso mrozimy w torebce lub plastikowym pojemniku umyte i osuszone. Rybę trzeba wypatroszyć i oczyścić. Wołowinę i cielęcinę możemy przechowywać 8 miesięcy. Wieprzowinę 6 miesięcy. Drób i ryby 3 miesiące. Mięso mielone 2 miesiące.   Wędliny Opakuj w pergamin, folię spożywczą lub aluminiową. Szynkę lub polędwicę można włożyć do plastikowych pojemników. Wędliny w plastrach są mniej trwałe (można je jeść przez 3-4 dni) niż w kawałku (przez tydzień). Jeżeli na wędlinie pojawi się lepki nalot o nieprzyjemnym zapachu należy ją wyrzucić. Jeżeli mamy nadmiar wędliny możemy ją zamrozić, choć po rozmrożeniu będzie bardziej sucha niż normalnie.   Nabiał Sery owiń w pergamin, folię spożywczą, aluminiową lub włóż do plastikowego pojemnika, by chronić przed wyschnięciem. Ani żółty, ani twaróg nie nadają się do mrożenia - po rozmrożeniu kruszą się (ale nam nie zaszkodzą). Podobnie jak jogurt i śmietana, które ulegają rozwarstwieniu.   Owoce Chłód przedłuża trwałość cytrusów, jabłek czy gruszek. Do lodówki nie należy wkładać bananów, które w niskiej temp. czernieją. Warto w chłodzie przetrzymywać świeżego ananasa, bo w cieple szybko fermentuje. Warzywa przede wszystkim należy chronić przed wilgocią. Jeżeli pojawi się na nich pleśń, nie wystarczy odkroić nadpsutej części, trzeba wyrzucić całość, bowiem toksyny z pleśni są bardzo szkodliwe i sprzyjają rozwojowi nowotworów. Jeżeli chcemy zamrozić paprykę lub kalafior, przedtem warto je zblanszować, inaczej zmienią kolor staną się włókniste i niesmaczne. W tym celu należy pokrojone warzywa wrzucić do wrzątku na 30 sekund. Potem osuszyć papierowym ręcznikiem i włożyć do plastikowego woreczka.   Pieczywo Zapas na 2-3 dni trzymamy w papierowych torbach lub w drewnianym chlebaku, najlepiej owinięte lnianą ściereczką. Chleb i bułki możemy zamrozić i przechowywać nawet do 3 miesięcy.  Chleb możemy odświeżyć skrapiając go wodą i wstawiając do nagrzanego piekarnika na kilka minut.   Żywność przetworzona   Konserwy Żywność w puszkach wystarczy przechowywać w kuchennej szafce. Jeżeli zużyjemy, tylko połowę, resztę należy przełożyć do szklanej miseczki i wstawić do lodówki, maksymalnie na 2 dni. Uwaga: przeterminowana lub źle przechowywana żywność z puszki grozi zatruciem!   Sosy Otwartą musztardę przechowujemy w lodówce do 2 miesięcy, a majonez do 2 tygodni.   Napoje Sok w kartonie lub butelce po otwarciu trzymamy w lodówce i wypijamy w ciągu 2 dni. Świeżo wyciskane soki przed upływem doby. Czerwone wino zatykamy korkiem i wypijamy w ciągu 2 dni, jeśli nie zdążysz wypić, zużyj do gotowania.   Gotowane, pieczone i smażone   Potrawy z mięsa i ryb Można je przechowywać w lodówce do 4 dni.   Dania bezmięsne Jeśli nam za dużo zostało pierogów czy kapusty z grochem można przechowywać je w chłodzie do 1 tygodnia, a zamrożone nawet kilka miesięcy.   Zupy Ugotowane zupy ostudzić i trzymać w lodówce do 3 dni. Zamrożone wytrzymają do 3 miesięcy.   Sałatka majonezowa Przechowywana w lodówce nadaje się do jedzenia przez 3 dni, a w temp. pokojowej kilka godzin.   Ciasta Nadmiar surowego kruchego, drożdżowego czy francuskiego można zamrozić maksymalnie na 2-3 miesiące. Upieczone ciasta najlepiej przechowywać w temp. pokojowej owinięte ściereczką lub w pojemniku. Te z kremem trzymamy w lodówce do 3 dni.   Jajka W lodówce można przechowywać nawet do 3 miesięcy.   Składniki mrożone   Jeżeli przygotowaliśmy pasztet lub farsz do pierogów z mięsa wyjętego wcześniej z zamrażalnika nie możemy takich potraw już zamrozić.Temp. poniżej -12 st. C niszczy 70-90% bakterii odpowiedzialnych za psucie żywności, jednak po rozmrożeniu pozostałe drobnoustroje rozwijają się w szybszym tempie. Najlepiej piec lub dusić mięso, ryby i warzywa od razu po wyjęciu z zamrażarki. Można rozmrażać jedzenie w lodówce lub w mikrofalówce, lepiej nie robić tego w temp. pokojowej ani w wodzie. 