Proste i smaczne pieczarki, które mogą być podane jako przekąska na przyjęciach, jak również na obiad np. z ryżem.  Dosyć, że są bardzo smaczne, to jeszcze błyskawicznie się je robi :-) Składniki: 8 szt. dużych pieczarek 2 jajka sól, pieprz 3/4 szkl. mąki 1/2 szkl. mleka olej do smażenia   Wykonanie: Pieczarki umyć i osuszyć. Pozbawić ogonków.  Jeśli kapelusze są duże przekroić wzdłuż na pół. Z jajek, mąki i mleka przygotować ciasto naleśnikowe, powinno mieć konsystencję gęstej śmietany. Przyprawić solą i pieprzem. Wrzucamy kapelusze pieczarek do ciasta, dokładnie w nim je obtaczamy i wrzucamy na patelnię z dobrze rozgrzanym olejem. Smażymy na złoty kolor z obu stron. Smacznego :-) Uwaga: Nóżki pieczarek nie wyrzucałam, pokroiłam drobno, przesmażyłam, dodałam masła i wymieszałam z ugotowanym ryżem. 