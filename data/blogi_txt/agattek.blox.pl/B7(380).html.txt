Bardzo smaczna i pożywna zupa, którą przyrządza moja połówka :-) Składniki: 1 kg łopatki 3 marchewki 1 papryka czerwona 4 duże ziemniaki 1 pietruszka 1 por (biała część) 2 duże cebule kawałek selera 2 łyżki koncentratu pomidorowego 1 łyżka musztardy pieprz ostra papryka słodka papryka sól, cukier do smaku trochę smalcu Wykonanie: ﻿ Umyte mięso, pokroić w kostkę i podsmażyć na smalcu. Zrumienione już przełożyć do garnka, a na pozostałym tłuszczu przesmażyć rozdrobnione jarzyny i też dodać do garnka. Następnie na patelni zeszklić pora i cebule pokrojone w krążki, przełożyć do garnka. Wszystko zalać ciepłą wodą  4 cm nad jarzynami i mięsem. gotować do czasu, aż mięso zmięknie. Pod koniec gotowania dodać ziemniaki pokrojone w kostkę. Kiedy ziemniaki zmiękną dodać koncentrat pomidorowy, musztardę i przyprawy do smaku. Zupa doskonale smakuje odgrzana na drugi dzień, smacznego :-) 