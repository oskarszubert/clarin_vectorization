Bakłażana przyrządzałam po raz pierwszy i muszę przyznać, że wyszedł mi całkiem smaczny i nawet nieźle się prezentował :-) Składniki: 3 młode bakłażany 1/2 kg mięsa mielonego 1 duża cebula 2 łyżki przecieru pomidorowego 1 jajko 2-3 ząbki czosnku ok 20 dag sera mozarella 1 duży pomidor przyprawy: sól, pieprz, papryka słodka, bazylia, kilka kropli tabasco kilka świeżych listków bazylii odrobina oliwy    Wykonanie: Cebulę obrać, pokroić i zeszklić na oliwie. Dodać mięso mielone i razem przesmażyć. Następnie dodać przyprawy, czosnek przeciśnięty przez praskę i koncentrat pomidorowy.  Bakłażany umyć, odkroić ogonki, przekroić wzdłuż i za pomocą łyżki wydrążyć ze środka miąższ. Powstałe łódki delikatnie od środka posolić. Miąższ pokroić drobniej i dodać do mięsa. Chwilę razem wszystko podsmażyć, dodając pod koniec jajko. Tak przygotowanym farszem nadziewać połówki bakłażanów.  Pomidora umyć i pokroić w plasterki, ułożyć na bakłażanach, a na samą górę położyć plasterki sera mozarella. Wstawić do piekarnika na ok. 40 minut w temp. 160 st.C. Po upieczeniu udekorować listkami świeżej bazylii. Smacznego :-) 