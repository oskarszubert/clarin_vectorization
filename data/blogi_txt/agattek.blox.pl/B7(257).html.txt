Ostatnio wyczytałam w necie, że sałatka ta nazwę zawdzięcza pewnemu meksykańskiemu restauratorowi imieniem Ceasar Cardini, który wpadł na pomysł przyrządzenia tej sałatki przypadkowo, z powodu wyczerpania się zapasów w kuchni :-). Nie potrzebujemy więc na nią zbyt wielu składników. Sporządzicie ją łatwo i szybko, polecam :-) Składniki:  główka sałaty lub mix sałatowy 200g piersi z kurczaka 50 g sera żółtego przyprawa do kurczaka olej do smażenia sos sałatkowy Cezar np. KNORR sok z połowy cytryny Wykonanie: Sałatę podzielić na kawałki i ułożyć w misce. Ser żółty zetrzeć na tarce o drobnych oczkach. Pierś z kurczaka pokroić w paski, przyprawić przyprawą do kurczaka i usmażyć na patelni. Następnie sos sałatkowy połączyć z 3 łyżkami majonezu oraz startym serem, dodać również sok z połowy cytryny dla podkreślenia smaku. Sałatę wymieszać z sosem sałatkowym, na wierzchu ułożyć kawałki kurczaka i posypać grzankami, najlepiej czosnkowymi. Uwaga: Grzanki czosnkowe najłatwiej zrobić smarując kromki bagietki masłem czosnkowym. Następnie je pokroić w kostkę i wstawić na parę minut do piekarnika. 