Chyba nie ma osoby, która nie zna tego pysznego włoskiego deseru :-) Nie należę do łakomczuchów słodkości, ale temu deserowi nie oprę się :-) Można zrobić je w pucharkach (wtedy chyba ładniej wygląda) lub w dużej formie.   Składniki: serek mascarpone opakowanie 500g 1 duża paczka biszkoptów 4 jajka 5 łyżek cukru 2 łyżki kawy rozpuszczalnej 1 szkl. wody 1 kieliszek rumu lub innego alkoholu kakao do posypania   Wykonanie: Kawę rozpuścić w gorącej wodzie, ostudzić i dodać alkohol. Oddzielić białka od żółtek. Żółtka utrzeć z 4 łyżkami cukru mikserem. Następnie dodać serek i ubijać mikserem przez ok. 2 minuty. Białka ubić ze szczyptą soli na sztywną pianę. Dodać 1 1/2 łyżki cukru i ubijać jeszcze przez minutę. Wymieszać delikatnie z masą serową. Biszkopty maczać w kawie i układać na spodzie formy lub w pucharkach. Na biszkopty nałożyć połowę masy. Następnie ułożyć kolejną warstwę mokrych biszkoptów i wierzch przykryć drugą częścią masy.  Wstawić do lodówki na 2 godziny. Przed podaniem posypać kakaem. Smacznego :-) 