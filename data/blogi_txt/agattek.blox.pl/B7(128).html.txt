Nigdy do tej pory samodzielnie nie przyrządzałam królika, więc eksperymentowałam trochę i muszę przyznać, że eksperyment się powiódł i wyszedł pysznie :-)   Składniki: dowolna część królika 2 ząbki czosnku sól, pieprz kilka liści laurowych kilka kulek ziela angielskiego 4 łyżki musztardy 4 łyżki majonezu odrobina oliwy   Wykonanie: Mięso umyć, osuszyć papierowym ręcznikiem i natrzeć przyprawami: solą, pieprzem i czosnkiem. Następnie obłożyć liśćmi laurowymi i kulkami ziela angielskiego, skropić oliwą i wstawić na parę godzin do lodówki. Po tym czasie wstawić do piekarnika na ok. 1 godz. w temp. ok. 180 st.C. Kiedy królik już się trochę po godzinie podpiecze, wyjąć go i wysmarować majonezem wymieszanym z musztardą. Wstawić jeszcze na ok 1/2 godz, aż całkiem się zrumieni. Smacznego :-) 