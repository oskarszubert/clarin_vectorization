Jest to jedno z ulubionych dań mojego "tyrana" :-), które sam przyrządza, bo jak każdego mężczyznę ciągnie go do piersi :-)... Muszę tez dodać, że rzadko dopuszczam go do kuchni, bo to moje ulubione zajęcie.  Składniki: 2 filety z kurczaka 1/2 łyżeczki pieprzu 1/2 łyżeczki soli 1 łyżeczka ostrej papryki oliwa 4 ząbki czosnku 1 szklanka tłustego mleka 4 łyżki miodu mąka do oprószenia    Wykonanie: Filety opłukać i pokroić na niezbyt duże kawałki. Następnie natrzeć przyprawami i odstawić na godzinę do lodówki. Na głębokiej patelni rozgrzać oliwę i wrzucić czosnek. Po zrumienieniu go odrzucić, a wrzucić oprószone mąką filety i zrumienić z obu stron. Zmniejszyć ogień, zalać filety mlekiem zmieszanym z miodem i dusić około 20 minut pod przykryciem.   Podawać z ugotowanym ryżem, najlepiej brązowym, bo jest najzdrowszy i dowolną surówką.  Mojej rodzinie potrawa ta smakuje rewelacyjnie, poza tym jest bardzo łatwe i szybkie w przygotowaniu.  Ja do tej potrawy przyrządzam surówkę z pora, która jest zarówno zdrowa jak i smaczna. A oto jej przepis:   Surówka z pora.  Składniki: 1 duży por 1 średnia marchewka 1 jabłko 4 czubate łyżki gęstej śmietany 2 łyżeczki cukru szczypta soli   Wykonanie:  Opłukać por i pokroić w półksiężyce. Przełożyć do miski, posolić. Marchewkę i jabłko umyć i obrać, zetrzeć na grubej tarce. Dodać do pora. Śmietanę rozrobić z cukrem i wymieszać z surówką.    Prawda, że proste ? :) a jakie smaczne... 