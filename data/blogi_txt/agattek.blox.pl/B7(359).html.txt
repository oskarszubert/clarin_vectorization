Przepis na tę zapiekankę znalazłam na portalu interia.pl i muszę przyznać, że bardzo mi smakowała. Zmieniłam ją tylko minimalnie pod swoje podniebienie:-) i w takiej wersji ją tu zamieszczam... Prosty i pyszny obiad:-)  Składniki: ﻿ 40 dkg kiełbasy 1/2 opakowania makaronu spagetti 2 cebule 20 dkg startego sera żółtego 3 jajka 100ml śmietanki 30% sól, pieprz olej do smażenia Wykonanie: Na oleju zeszklić posiekaną cebulę, dodać pokrojona w kostkę kiełbasę i przesmażyć. Następnie połączyć z ugotowanym wcześniej makaronem. Formę do zapiekania wysmarować tłuszczem. Jajka zmiksować razem ze śmietaną i doprawić solą i pieprzem. Makaron włożyć do formy, zalać masą jajeczną i przykryć startym żółtym serem. Zapiekać w nagrzanym piekarniku do 200 st.C przez pół godziny.  Pycha :-) 