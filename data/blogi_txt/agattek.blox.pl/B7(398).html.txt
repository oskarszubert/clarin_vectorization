Nie przepadam za ogórkową, ale ze względu na resztę domowników czasami ją gotuję.   Składniki: 2 litry wywaru na kości (może być kość ze schabu, żeberko, skrzydełko z kurczaka itp.) 2 marchewki 1 pietruszka kawałek selera kawałek pora 5 średnich ziemniaków 30 dag ogórków kiszonych śmietana do zaprawy pieprz,vegeta,cukier (do smaku) 1 kostka drobiowa KNORR Wykonanie: Najpierw gotujemy w garnku wywar na kości. Kiedy kość nam się już chwilę gotuje, dodajemy starte na grubym tarle warzywa (marchew,pietruszka,seler), por i pokrojone w kostkę ziemniaki. Wrzucamy kostkę rosołową i wsypujemy trochę vegety, pieprzu i cukru do smaku, i dalej gotujemy. W między czasie ścieramy na grubym tarle ogórki kiszone, a gdy zmiękna nam już ziemniaki w zupie dorzucamy starte ogórki do garnka. Całość jeszcze chwilę gotujemy. Na końcu dodajemy śmietanę, wcześniej mieszając ją z odrobiną zupy, żeby nam się nie owarzyła i zagotowujemy. Taka zupa najlepiej smakuje po słodkim obżarstwie, tak jak dzisiaj przy Andrzejowych imieninach :-) po słodkim cieście zawsze mam ochotę na coś kwaśnego :-)... Życzę smacznego!  A wszystkim Andrzejom z okazji ich imienin zdrowych i apetycznych dni. :-) 