Wątróbkę należy jeść, bowiem jest zdrowa i smaczna :-). Szczególnie polecana dla osób z niedokrwistością, gdyż dostarcza organizmowi dużo żelaza. Nie będę Was namawiać do jedzenia surowej wątróbki, bo sama takiej bym też nie zjadła, aczkolwiek w surowej postaci jest najzdrowsza :-)  O to moja propozycja, jak zrobić z niej pyszne danie obiadowe... Składniki: 50 dkg wątróbki drobiowej 2 cebule olej sól, maggy ok. 3 łyżki mąki Wykonanie: Wątróbkę wypłukać i oczyścić z przerostów. Oprószyć każdy kawałek mąką, po czym usmażyć na rozgrzanym oleju (zrumienić). Osobno zeszklić na oleju pokrojoną na półksiężyce i posoloną cebulę. Dodać do wątróbki, chwilkę podusić pod przykryciem. Na koniec skropić wątróbkę maggy. Podawać z ugotowanymi ziemniaczkami i dowolną surówką. Tak przyrządzoną wątróbkę można też zjeść z pieczywem. 