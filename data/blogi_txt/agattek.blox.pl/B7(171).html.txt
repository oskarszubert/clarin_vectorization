Połączenie szpinaku z fetą i kurczakiem sprawia, że nawet Ci, którzy nie lubią szpinaku, zjedzą ze smakiem takie naleśniki :-) W sezonie szpinak mrożony można oczywiście zastąpić świeżym. Składniki:   na ciasto naleśnikowe: 2 jajka 1 szkl. mąki 1/2 szkl. mleka 1/2 szkl. wody gazowanej szczypta soli   na farsz: 1 duży filet z kurczaka 1 cebula 2 ząbki czosnku 1 op. mrożonego szpinaku w liściach 1 op. sera feta sól, pieprz starta gałka muszkatołowa   na sos czosnkowy: 3 łyżki majonezu 3 łyżki gęstej śmietany 2 łyżki ketchupu 2 ząbki czosnku szczypta oregano tłuszcz do smażenia      Wykonanie:   Najpierw przygotować naleśniki. Oddzielić żółtka od białek, wszystkie składniki połączyć razem tylko białka ubić osobno i dodać do masy, delikatnie wymieszać. Usmażyć na patelni naleśniki. Z podanej ilości wychodzi ok. 6 naleśników. Fileta z kurczaka umyć, osuszyć i pokroić w małe kawałki. Usmażyć na tłuszczu, pod koniec dodać pokrojoną cebulę i zeszklić. Przyprawić solą i pieprzem.  Szpinak wrzucić na patelnię z rozgrzaną oliwą i dusić aż rozmarznie i odparuje z niego woda.  Jeżeli używamy świeżego szpinaku, to wcześniej go należy umyć, osuszyć obrać z ogonków i udusić również na oliwie. Pod koniec dodać czosnek przeciśnięty przez praskę, pieprz i startą gałkę muszkatołową.  Ser feta pokroić w kostkę i wymieszać ze szpinakiem i kurczakiem. Tak przygotowany farsz nakładać na każdy naleśnik i zawinąć. Następnie przygotować sos czosnkowy. Czosnek obrać i przecisnąć przez praskę, połączyć z pozostałymi składnikami. Ułożyć naleśniki w naczyniu żaroodpornym (wcześniej wysmarować je tłuszczem) i posmarować sosem czosnkowym. Wstawić do nagrzanego piekarnika w temp. 180 st.C na ok. 15 minut. Podawać z ketchupem lub pokrojonymi pomidorami. Smacznego :-) 