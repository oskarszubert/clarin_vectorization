U mnie w domu wszyscy uwielbiają fasolkę po bretońsku, dlatego zawsze robię jej duży garnek, bo szybko znika :-) Składniki: 1/2 kg suszonej fasoli typu jaś ok. 30 dkg wędzonego boczku ok. 40 dkg dowolnej kiełbasy 2 cebule tłuszcz np. smalec lub olej 3 łyżki koncentratu pomidorowego 2 rosołki KNORR papryka ostra i słodka pieprz, vegeta odrobina cukru liść laurowy i ziele angielskie 2 czubate łyżki mąki ewentualnie majeranek   Wykonanie: Fasolę wypłukać i namoczyć dzień wcześniej. Na drugi dzień gotować ją w tej wodzie, aż będzie miękka. Pod koniec gotowania dorzucić boczek i kiełbasę i jeszcze chwile pogotować. Następnie odcedzić fasolę i wędlinę, wodę zostawić Boczek i kiełbasę drobno pokroić. Cebule obrać i pokroić, zrumienić na tłuszczu i zrobić na niej zasmażkę, dodając mąkę. Kiedy zasmażka nam się lekko zrumieni, wtedy dolać wodę spod fasoli i wymieszać. Dodać przyprawy i zagotować. Następnie dorzucić pokrojoną wędlinę,boczek i fasolę. Kiedy nam się wszystko razem zagotuje, na końcu dodać koncentrat pomidorowy i doprawić do smaku odrobiną cukru. Fasolka ma mieć smak lekko ostry, ale z nutą posmaku słodkiego. Smacznego :-) 