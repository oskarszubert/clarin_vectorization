Placki takie jadłam na urlopie w Bieszczadach, bardzo mi posmakowały, szczególnie z masłem czosnkowym :-) Robi się je bardzo prosto i szybko. Można je podawać z serkiem czosnkowym, dżemem, a nawet wędliną, wedle uznania :-)   Składniki: 1/2 kg mąki pszennej ok. 1 szkl. kwaśnego mleka lub kefiru 1/2 łyżki soli 1 łyżka sody oczyszczonej 1 łyżeczka cukru     Wykonanie: Mąkę przesiać na stolnicę i dodać resztę składników. Wyrobić dokładnie jednolite ciasto. Następnie rozwałkować na grubość ok. 1 cm i wykrawać za pomocą szklanki okrągłe placki.  Smażyć na suchej patelni, na wolnym ogniu po ok. 4 minuty z każdej strony. Smacznego :-) 