Przepis ten znalazłam W kuchni Zouuzy.  Muszę przyznać, że zrobiła furorę, zniknęła ze stołu w mgnieniu oka, na pewno będę ja teraz często robić na imprezach :-) gorąco Wam ją polecam... Składniki: 20 dag dobrej wędzonej szynki 1 brokuł 1 papryka żółta 1 papryka czerwona 1 op. makaronu penne 5 łyżek majonezu 8 łyżek jogurtu greckiego 2 ząbki czosnku sól, pieprz zioła prowansalskie   Wykonanie: Makaron ugotować w osolonej wodzie, odcedzić i przelać zimna wodą. Brokuła podzielić na małe różyczki i również ugotować w osolonej wodzie na pół twardo i odcedzić z wody. Papryki umyć i pokroić w kostkę. Szynkę również pokroić w kostkę. Majonez wymieszać z jogurtem, doprawić solą, pieprzem i ziołami prowansalskimi, dodać czosnek przeciśnięty przez praskę. Do dużej miski wrzucić ostudzony makaron i brokuł, dodać papryki, szynkę, zalać sosem i dokładnie wymieszać. Smacznego :-) 