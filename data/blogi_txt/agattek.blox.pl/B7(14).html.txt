Boczniaki są grzybami, które możemy bardzo prosto wyhodować samemu. Są bardzo delikatne, kruche i oczywiście smaczne. Mogą być głównym składnikiem dania, jak i uzupełnieniem wielu dań mięsnych. O to moja propozycja dania z boczniaków podanych z makaronem :-) Składniki: ok. 50dag boczniaków 2 cebule natka pietruszki olej sól, pieprz 2 ząbki czosnku Wykonanie: Grzyby opłukać i pokroić na kawałki. Na oleju najpierw poddusić pokrojoną cebulę, następnie dodać boczniaki i dusić pod przykryciem. Jeżeli istnieje potrzeba podlać wodą, tak żeby nam się grzyby nie przypalały. Przyprawić solą i pieprzem. Pod koniec duszenia dodać czosnek przeciśnięty przez praskę i posiekaną pietruszkę. Smacznego :-) 