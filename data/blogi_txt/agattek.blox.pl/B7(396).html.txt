Przepis ten znalazłam w Kuchni Polskiej Marzeny Wasilewskiej i od razu mnie zainteresował. Minimalnie go zmodyfikowałam po swojemu :-) Zupa wyszła pyszna, jak to mój małżonek powiedział: "niebo w gębie" :-) na prawdę polecam... Składniki:  400g ziemniaków 2 średnie pory pół małego selera 1 cebula 2 rosołki w kostce i 800 ml wody 3 łyżki masła 150 ml słodkiej śmietany 100g wędzonego łososia w plastrach sól, pieprz kilka gałązek koperku odrobina oliwy z oliwek Wykonanie: Ziemniaki i seler obrać i pokroić w drobną kostkę, cebulę posiekać. Na 3 łyżkach masła zeszklić cebulę, dodać ziemniaki i seler, i mieszając dusić na średnim ogniu 5 minut. Oczyszczone jasne części pora pokroić na dwu centymetrowe kawałki i 5 minut dusić na odrobinie oliwie z oliwek.. Połączyć z ziemniakami i selerem. Dodać kostki rosołowe rozpuszczone w gorącej wodzie i gotować 20 minut, po czym dokładnie zmiksować. Wlać śmietanę, doprawić do smaku solą i pieprzem, i zagotować. Nalać zupę do talerzy, na środku każdego ułożyć pokrojonego w paski łososia i udekorować gałązkami koperku. Smacznego :-) 