Publikowałam już tutaj surówkę z kapusty pekińskiej, ale w bardziej ubogiej wersji, tym razem postanowiłam ją nieco wzbogacić. Obie wersje są smaczne, zależy tylko czym w danym momencie dysponujemy w lodówce :-) Składniki: połowa główki kapusty pekińskiej puszka kukurydzy konserwowej 1 duży swieży ogórek 3 ząbki czosnku 2 łyżki majonezu 3 łyżki śmietany sól, oregano Wykonanie: Kapustę poszatkować i posolić, kukurydzę odsączyć z zalewy, ogórka obrać ze skórki i pokroić w półplasterki. Wszystko razem wymieszać w półmisku. Następnie majonez zmieszać ze śmietaną i czosnkiem przeciśniętym przez praskę, dodać szczyptę oregano. Tak przygotowanym sosem polać surówkę i wymieszać. Smacznego :-) 