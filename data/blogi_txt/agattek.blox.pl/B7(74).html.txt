Po raz kolejny zainteresował mnie Pomysł na... z Winiar, tym razem gołąbki inaczej. Zrobiłam i muszę przyznać, że są całkiem smaczne, dlatego mogę szczerze Wam je polecić. A przy tym nie wymagają wysiłku w przygotowaniu :-) Składniki: Pomysł na gołąbki inaczej Winiary 400 g mięsa mielonego 200 g kapusty białej 100 g ryżu białego 100 ml śmietanki 18% olej do smażenia Wykonanie: Kapustę drobno posiekać, przełożyć do miski razem z ryżem. Zalać wrzącą wodą, odczekać 10 minut i dobrze odcedzić. Wymieszać z mięsem mielonym, przyprawić solą i pieprzem. Uformować osiem pulpetów. Na rozgrzanym oleju lekko przyrumienić z obu stron, po czym przełożyć do garnka. Pomysł na... wymieszać z 600 ml wody i 100 ml śmietanki. Zalać pulpety i gotować pod przykryciem na małym ogniu ok. 40 minut. 