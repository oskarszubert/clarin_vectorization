Zupa z dyni już była, lecz tym razem zrobiłam ją z dodatkiem marchewki. Wyszła równie smaczna, a przy tym ma ładny kolorek :-)   Składniki: 80 dag miąższu z dyni 5 średniej wielkości ziemniaków 3 duże marchewki 4 cebule 4 ząbki czosnku 1 litr bulionu sól, pieprz imbir, curry cukier śmietana oliwa z oliwek Wykonanie: Na rozgrzanej oliwie zeszklić pokrojoną cebulę i czosnek. Następnie dodać pokrojone w kostkę ziemniaki, dynię i marchew. Dusić ok. 15 minut pod przykryciem, po czym zalać bulionem i gotować, aż warzywa będą miękkie. Przyprawić do smaku przyprawami. Wszystko zmiksować blenderem i na końcu zaprawić śmietaną. Smacznego :-) 