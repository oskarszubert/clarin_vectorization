Ostatnio często u mnie gości pizza :-) i coraz sprawniej mi idzie przygotowanie jej, zajmuje mi to dosłownie kilka minut :-) Uwielbiam taką na cienkim spodzie. Najbardziej smakuje mi z sosem czosnkowym, a przepis na niego znajdziecie tutaj, jest idealny do pizzy, polecam :-)   Składniki: 1 puszka tuńczyka w oleju 1/2 puszki kukurydzy  5 plasterków szynki konserwowej połówka papryki czerwonej szczypta oregano na ciasto: 1 1/2 szkl. mąki 1/2 szkl. wody 2 łyżki oleju szczypta soli pół łyżeczki cukru 2 dkg świeżych drożdży   Wykonanie: Drożdże rozpuścić w połowie letniej wody z dodatkiem cukru i 2 łyżkami mąki, odstawić do wyrośnięcia. Mąkę przesiać przez sito, dodać resztę wody, sól, olej i wyrośnięte drożdże, zarobić ciasto, po czym rozwałkować. Ja nie używałam wałka, udało mi się zrobić to rękami :-). Formę do pizzy wysmarować tłuszczem, wyłożyć ciasto i posypać je oregano. Paprykę umyć, pokroić w paski i wyłożyć również na ciasto. Na jedną połowę ciasta wyłożyć tuńczyka, a na drugą ułożyć plasterki szynki. Całość posypać odsączona z puszki kukurydzą. Wierzch pizzy posypać tartym żółtym serem. Wstawić do nagrzanego piekarnika i piec ok. 20 minut w temp. 200 st. C. Smacznego :-) 