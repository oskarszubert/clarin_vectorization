Póki sezon na grzyby trwa, proponuję kurczaka z ich dodatkiem :-)   Składniki: 2 filety z kurczaka 2 garście świeżych leśnych grzybów sól, pieprz szczypta ostrej papryki 3 łyżki masła 1 duża cebula 2 ząbki czosnku 100 ml wina białego półsłodkiego 1 kopiasta łyżka mąki kukurydzianej 1/2 szkl. wody    Wykonanie: Grzyby obrać, wypłukać dokładnie i pokroić w kawałki. Na patelni roztopić masło i dorzucić grzyby. Smażyć je dłuższą chwilę, prawie do miękkości. Cebulę obrać, pokroić i dodać do grzybów, wszystko razem dusić. Filety z kurczaka umyć, osuszyć i pokroić w kostkę. Dodać do grzybów. Chwilę dusić, po czym podlać winem. Czosnek obrać, przecisnąć przez praskę i dodać do potrawy. Wszystko razem dusić pod przykryciem. Pod koniec zagęścić sos mąką kukurydzianą (można użyć pszennej) wymieszana z wodą. Doprawić solą i pieprzem, zagotować do zgęstnienia. Smacznego :-) 