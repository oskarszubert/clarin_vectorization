Przepis pochodzi od czytelnika KROPKA TV Łukasza Baryły, który został za to ciacho nagrodzony i słusznie :-) Ciasto robi się bardzo prosto i wychodzi na prawdę smaczne. U mnie znikło ze stołu w mgnieniu oka :-)   Składniki: biszkopt: 6 jajek 6 łyżek cukru 3 czubate łyżki mąki tortowej 2 łyżki kakao 1 mały proszek do pieczenia 2 łyżki oleju 1 łyżka octu krem: 1/2 litra mleka 2 łyżki mąki ziemniaczanej 2 łyżki mąki pszennej 1 cukier waniliowy 1 szkl. cukru 1/2 kostki margaryny 1/2 kostki masła 4 banany konfitura lub dżem z czarnej porzeczki polewa: 1/2 kostki margaryny 3 łyzki cukru 2 łyżki kakao 1/2 czekolady gorzkiej Wykonanie: Białka ubić na sztywną pianę. Dodawać po jednej łyżce cukru, a następnie po jednym żółtku, ciągle ubijając. Wsypać mąkę z kakao i proszkiem do pieczenia. Wlać olej i wymieszać, na końcu dodać ocet. Piec w temp. ok. 170 st. C przez 35 minut. Mleko wymieszać z cukrem, cukrem waniliowym i obiema mąkami. Ugotować budyń.  Po wystygnięciu utrzeć z margaryną i masłem. Biszkopt przekroić na pół. Dolną warstwę posmarować konfiturą, a następnie połową kremu budyniowego. Przykryć drugą częścią biszkoptu i posmarować resztą kremu. Na wierzchu ułożyć plasterki bananów. Rozpuścić składniki na polewę, ale nie doprowadzać do wrzenia. Po lekkim przestudzeniu polać ciasto. Uwaga: biszkopt upiec w kwadratowej formie. Smacznego :-) 