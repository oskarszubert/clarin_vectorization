Często na stronach internetowych pojawia się to ciasto, lecz dopóki nie poczęstowała mnie nim koleżanka, wcześniej nigdy go nie robiłam. Teraz wręcz się rozkochałam w nim :-)  i piekłam go już parę razy.  W smaku przypomina sernik. Za każdym razem zmieniałam w nim smak jogurtu lub budyniu (żeby mi się nie znudził) i muszę przyznać, że w każdej wersji mi smakował :-) Spróbujcie pokombinować sami :-)   Składniki: Ciasto: 3 szkl. mąki pszennej 25 dag margaryny 5 żółtek  1/2 szkl. cukru 2 łyżeczki proszku do pieczenia Masa: 2 duże jogurty brzoskwiniowe (500g) 20 dag wiórków kokosowych 1 budyń śmietankowy w proszku 1 łyżeczka proszku do pieczenia 5 białek 1/2 szkl. cukru Wykonanie: Mąkę, cukier, żółtka, margarynę i proszek do pieczenia wymieszać razem i zagnieść kruche ciasto. Podzielić na połowę i zamrozić. Jogurty zmiksować razem z wiórkami kokosowymi, budyniem i proszkiem do pieczenia. Białka ubić ze szczyptą soli na sztywną pianę, pod koniec ubijania dodać cukier i dalej ubijać aż do rozpuszczenia. Ubite białka dodać do masy jogurtowej i delikatnie wymieszać. Prostokątna formę do ciasta wyłożyć papierem do pieczenia i zetrzeć na tarce o dużych oczkach jedną część zamrożonego ciasta. Na ciasto wyłożyć masę jogurtową, a na wierzch zetrzeć pozostałe ciasto.  Całość włożyć do nagrzanego piekarnika i piec ok. 45 minut w temp. 180 st.C. Smacznego :-) 