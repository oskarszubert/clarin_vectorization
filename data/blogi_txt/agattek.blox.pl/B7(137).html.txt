Bardzo smaczne i syte danie :-) szczególnie polecam na zimne dni, aby przetrwać panujące mrozy, bo wiadomo, że najłatwiej z pełnym żołądkiem :-)   Składniki: ok. 1 1/2 kg mięsa wieprzowego np. karczku lub szynki ok. 1 kg kapusty kiszonej 2 cebule 1 opakowanie makaronu łazanki sól, pieprz bazylia oregano sos sojowy vegeta tłuszcz do smażenia   Wykonanie: Kapustę kiszoną ugotować do miękkości, odcedzić i pokroić. Mięso umyć, pokroić w drobna kostkę i podsmażyć na tłuszczu. Kiedy nam się już przyrumieni, dodać pokrojoną cebulę, przyprawy i dusić pod przykryciem, aż do miękkości. Podlać trochę wodą, żeby nam się nie przypalało. Kiedy mięso będzie już miękkie wymieszać wszystko razem z kapustą. Makaron ugotować w osolonej wodzie na półtwardo. Odcedzić i przepłukać zimną wodą. Dodać do mięsa i kapusty, dokładnie wymieszać. Przełożyć do naczynia żaroodpornego, przykryć przykrywką lub folią aluminiową i wstawić do piekarnika na kilka minut do zapieczenia. Smacznego :-) 