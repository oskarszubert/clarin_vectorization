Bardzo lubię szpinak i kiedy zobaczyłam faszerowane nim jajka u wiosenki27 od razu nabrałam ochoty żeby je wypróbować. I muszę przyznać, że bardzo mi posmakowały :-) Doskonale sprawdzą się również na imprezie :-), polecam ...   Składniki: 8 jajek  1 opakowanie mrożonego szpinaku (400g) 2 ząbki czosnku sól, pieprz szczypta startej gałki muszkatołowej masło lub oliwa z oliwek do smażenia 1 czubata łyżka majonezu (niekoniecznie)   Wykonanie: Jajka ugotować na twardo. Szpinak wrzucić na rozgrzaną oliwę i chwilę smażyć.  Dodać przyprawy i czosnek przeciśnięty przez praskę.  Jajka obrać ze skorupek, przekroić na pół, wydrążyć żółtka i dodać do szpinaku. Wymieszać dokładnie na gładką masę razem z majonezem. Tak przygotowanym farszem nadziewać połówki jajek. Smacznego :-) 