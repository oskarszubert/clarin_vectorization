Dalszy ciąg moich wariacji dyniowych :-), smaczne i syte, wegetariańskie danie obiadowe... Składniki: 2 woreczki ryżu białego 2 cebule ok. 60 dag miąższu z dyni sól, pieprz 1 łyżeczka curry odrobina oleju 20 dag sera żółtego na sos pomidorowy: 40 dag dojrzałych pomidorów 1/2 cebuli 2 ząbki czosnku 1 łyżeczka cukru szczypta bazylii sól, pieprz 3 łyżki oliwy z oliwek 3 łyżki gęstej śmietany Wykonanie: Ryż ugotować w osolonej wodzie. Cebulę obrać, pokroić i zeszklić na oliwie, wymieszać z ryżem. Dynię (miąższ) zetrzeć na tarce o grubych oczkach i dodać do ryżu, przyprawić solą, pieprzem, curry i dokładnie wymieszać.Przełożyć do formy żaroodpornej wysmarowanej oliwą. Następnie przygotować sos pomidorowy. Pomidory sparzyć i obrać ze skórki, pokroić w kawałki i wrzucić na rozgrzaną oliwę. Dodać pokrojoną cebulę, czosnek i przyprawy. Dusić pod przykryciem ok.20 minut, po czym zmiksować na jednolitą masę. Dodać śmietanę i zagotować. Tak przygotowanym sosem, jeszcze ciepłym zalać ryż. Posypać na wierzchu startym żółtym serem i wstawić do piekarnika na ok. 30 minut w temp. 180 st.C. Podawać na ciepło, można polać sosem czosnkowym lub ketchupem. Smacznego :-) 