Może nie są to oryginalne śledzie po sułtańsku, bo trochę przerobione na mój smak, ale mnie właśnie tak przyrządzone najbardziej smakują :-) Zachęcam to wypróbowania ... Składniki: 5 filetów ze śledzi (matiasów) 1 słoiczek koncentratu pomidorowego (190 g) 2 duże cebule 100 g rodzynek 4 łyżki octu winnego 3 liście laurowe kilka kulek ziela angielskiego sól pieprz 4 łyżki oliwy   Wykonanie: Śledzie wypłukać parę razy i wymoczyć w wodzie, żeby nie były zbyt słone. Następnie pokroić je w kawałki i spryskać sokiem z cytryny. Rodzynki zalać wrzątkiem i wymoczyć ok. 15 minut,  odcedzić na sitku. Cebulę pokroić, i zeszklić na oliwie, trochę posolić. Kiedy cebula będzie już miękka, dodać koncentrat pomidorowy, ocet winny, liść laurowy, ziele angielskie, pieprz. Wszystko razem chwilę podusić i wystudzić. Następnie wymieszać razem ze śledziami i rodzynkami. Wstawić do lodówki na kilka godzin. Smacznego :-) 