Podawałam już kiedyś przepis na kluski leniwe z dodatkiem ziemniaków tutaj, dziś nie co odmienna receptura, bez ich dodatku...   Składniki: 1/2 kg sera twarogowego półtłustego 1 i 1/4 szkl. mąki pszennej 2 jajka szczypta soli   Wykonanie: Ser przecisnąć przez praskę, dodać żółtka i mąkę. Do białek dodać szczyptę soli i ubić na sztywną pianę. Połączyć wszystko razem i wyrobić gładkie ciasto. Z ciasta zrobić cienki i długi wałek, wycinać nożem kluski w kształcie jak na kopytka. Na wierzchu można zrobić nożem wzorek kratki. Ugotować w osolonej wodzie. Podawać z przesmażoną bułką tartą na maśle i posypane cukrem. Smacznego :-) 