Tak przyrządzoną fasolkę chyba zna każdy. Mnie osobiście najlepiej smakuje podana z młodymi ziemniaczkami i jajkiem sadzonym :-)  Jest smaczna i zdrowa, choć lekko wydymająca. Składniki: 1/2 kg fasolki szparagowej żółtej lub zielonej 4 łyżki masła 2 łyżki bułki tartej 1 płaska łyżka soli 1 łyżka cukru   Wykonanie: Fasolkę umyć, odciąć ogonki i włókna (jeśli takie posiada). Zalać wodą w garnku, przyprawić i ugotować do miękkości. Na patelni rozpuścić masło i dodać bułkę tartę, chwile razem przesmażyć, aż do uzyskania złotego koloru. Tak przygotowaną zasmażką polać odcedzoną z wody fasolkę. Podawać na ciepło, smacznego :-) 