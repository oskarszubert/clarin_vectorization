Niedługo będziemy robić pierogi z kapustą i grzybami na Wigilię, ale póki co zrobiłam ostatnio z jabłkiem, po raz pierwszy i muszę przyznać, że bardzo mi smakowały :-) Trudno mi podać dokładnie składniki na ciasto pierogowe, bo zawsze robię je na "oko", więc podałam je w przybliżeniu. Chodzi bowiem o to, by ciasto było elastyczne i nie zbyt twarde, gdyż wtedy pierogi nie będą nam się chciały sklejać. Dlatego też dodaję odrobinę oleju do ciasta.   Składniki: na ciasto: ok. 1/2 kg mąki ok. 1 szkl. ciepłej wody 1 jajko 2 łyzki oleju szczypta soli nadzienie: 1 duże jabłko 4 łyżki cukru masło do polania   Wykonanie: Z podanych składników na ciasto zarobić jednolite i gładkie ciasto pierogowe. Następnie cienko je rozwałkować. Jabłko umyć, obrać ze skórki, pokroić na kawałki. Wykrawać z ciasta za pomocą szklanki kółka. Na każde kółko układać po kawałku jabłka obtoczonego wcześniej w cukrze i zlepiać pierogi. Następnie wrzucić pierogi na osolony wrzątek i gotować kilka minut. Po ugotowaniu wybrać z garnka łyżką cedzakową na talerz i polać roztopionym masłem. Można również posypać je cukrem. Smacznego :-) 