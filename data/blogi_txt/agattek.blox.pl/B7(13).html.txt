Filety z kurczaka nigdy nie zawodzą, można z nich wyczarować wiele szybkich i smacznych dań na obiad :-) Polecam moje bitki...   Składniki: 3 piersi 3 duże cebule 2 ząbki czosnku sól, pieprz, curry mąka olej   Wykonanie: Filety opłukać, osuszyć papierowym ręcznikiem, pokroić na kawałki i rozbić delikatnie tłuczkiem najlepiej takim z igłami i przyprawić. Grubsze kawałki można przeciąć wzdłuż, żeby były cieńsze. Olej rozgrzać na patelni, kawałki mięsa oprószyć mąką i podsmażyć z obu stron. Następnie zdjąć je z patelni i na tym samym oleju udusić obraną i pokrojoną cebulę. Dodać przeciśnięty przez praskę czosnek. Kiedy cebula będzie już miękka, dodać usmażone kawałki mięsa i dusić jeszcze chwilę pod przykryciem. Do tego ugotowane ziemniaczki, surówka i obiad gotowy. Smacznego :-) 