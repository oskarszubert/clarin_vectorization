Ostatnio, dość często gości u mnie na stole brokuł.  Wcześniej nie przepadałam za tym zielonym warzywem, ale jak poczytałam ile ma cennych witamin, powoli do niego się przekonałam i muszę przyznać, że coraz bardziej zaczyna mi smakować :-). Dzisiaj polecam Wam bardzo prostą sałatkę brokułową...   Składniki: 1 brokuł 4 jajka 2 pomidory 1 cebula 2-3 ząbki czosnku 2 łyżki czubate majonezu  5 łyżek jogurtu typu greckiego sól, pieprz szczypta oregano    Wykonanie: Jajka ugotować na twardo. Obrać ze skorupek i pokroić na większe kawałki (ósemki).  Brokuł podzielić na różyczki i ugotować na półtwardo, najlepiej na parze. Cebulę obrać i pokroić w piórka, a pomidory na większe części. Przygotować półmisek, najlepiej płaski i wyłożyć wszystkie składniki. Przygotować sos, mieszając majonez z jogurtem, rozgniecionym czosnkiem i przyprawami. Powstałym sosem polać warzywa. Smacznego :-) 