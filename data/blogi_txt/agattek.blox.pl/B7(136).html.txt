Pyszna, kwaśna zupa oraz łatwa do przygotowania. Można ją gotować z ziemniakami lub bez, jak kto woli. Doskonała na zimne jesienne dni :-)   Składniki: ok. 70 dag kapusty kiszonej ok. 50 dag wędzonych żeberek 30 dag wędzonego boczku 20 dag kiełbasy 2 cebule 2 ząbki czosnku 5 ziemniaków liść laurowy ziele angielskie majeranek pieprz (najlepiej w kulkach) 2 rosołki Wykonanie: Kapustę pokroić, włożyć do garnka i zalać wodą, dodać przyprawy, posiekany czosnek, 1 pokrojoną cebulę i żeberka. Gotować, aż żeberka i kapusta będą miękkie, po czym dorzucić również kiełbasę (można pokroić ją w kawałki) i ziemniaki pokrojone w grubszą kostkę, dalej gotować. Boczek pokroić w kostkę i podsmażyć na patelni, dodać 1 pokrojoną cebulę i przesmażyć razem, dodać do kapusty. Kiedy ziemniaki będą miękkie kwaśnica jest gotowa. Smacznego :-) 