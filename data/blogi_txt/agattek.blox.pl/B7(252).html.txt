Ile razy zdarza się tak, że wracamy z pracy i nie mamy obiadu, a głodomory już nad nami stoją i na niego czekają:-) W najlepszej sytuacji jest pies, bo otwieram puszkę z karmą i ma obiad od razu :-) Na szczęście my tez możemy czasem korzystać z gotowców (częściowo) i też szybko przyrządzić pyszne jedzonko. Składniki: słoik sosu słodko-kwaśnego z Łowicza 3 torebki ryżu 2 filety z kurczaka 1 cebula Wykonanie: Ugotować 3 woreczki ryżu w lekko osolonej wodzie. W międzyczasie przygotować sos. Filety opłukać i pokroić w kostkę. Wrzucić na rozgrzany tłuszcz (olej) i przesmażyć parę minut, następnie dodać pokrojoną cebulę i podsmażyć, na końcu dodać sos ze słoika i razem zagotować. Tak przygotowanym sosem polać odcedzony wcześniej ryż. Prawda, że szybko? Smacznego :-) 