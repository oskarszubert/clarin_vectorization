Przepis na tę nalewkę znalazł mój mąż na stronie Gotowanie na ekranie.    Składniki: 1 kg dojrzałych gruszek 2 kawałki kory cynamonu 5 gożdzików 1 l spirytusu 30 dkg cukru   Wykonanie: Gruszki umyć, obrać i przekroić na pół. Włożyć do słoja, dodać goździki, cynamon, wlać spirytus, zamknąć szczelnie i odstawić na pół roku w ciemne, ale niezbyt chłodne miejsce. Po upływie tego czasu, z 1/4 litra wody i cukru ugotować syrop, wystudzić. Nalewkę ze słoja przelać przez gazę, wymieszać z wystudzonym syropem i odstawić co najmniej na miesiąc. Opłaca się tyle czekać :-) Na zdrowie! 