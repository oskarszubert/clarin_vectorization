Pomysł na tą zimną przystawkę znalazłam w starej gazecie, od razu bardzo mi się spodobała, zakąska godna polecenia :-) Składniki: 2 długie świeże ogórki 3 jajka ugotowane na twardo łyżka posiekanej cebuli 2 łyżki majonezu 1 łyżka chrzanu 2 łyżki serka homogenizowanego sól, pieprz   Wykonanie: Dokładnie umyty i osuszony ogórek przekroić wzdłuż, a potem na pół, w ten sposób powstaną łódeczki. Kawałki ogórka lekko wydrążyć - pozostawiona warstwa miąższu powinna być dość gruba. Miąższ posiekać. Jajka na twardo obrać ze skorupki (2 żółtka odłożyć). Posiekać, a następnie wymieszać z serkiem, majonezem, chrzanem, posiekaną cebulą i miąższem ogórka. Doprawić do smaku solą i pieprzem. Przygotowany farsz nałożyć do ogórkowych łódeczek, wyrównać powierzchnię i posypać posiekanym żółtkiem. Przed podaniem schłodzic w lodówce. Smacznego :-) 