Przepis na to ciasto znalazłam kiedyś w internecie, jest bardzo smaczne i robi się je bez pieczenia.  Składniki: 40 dkg herbatników olejek migdałowy 20 dkg masła 1 puszka słodzonego mleka skondensowanego 50 dkg serka mascarpone 1/2 szkl. soku z cytryny 1 szkl. pokrojonych w kostkę brzoskwiń z puszki (można użyć również innych owoców) Wykonanie: ﻿  Połamane herbatniki zmiksuj partiami na proszek. Rozetrzyj go dokładnie ręką z miękkim masłem i olejkiem migdałowym. Trochę masy odłóż do dekoracji, resztą wyłóż, dobrze ugniatając, tortownicę o średnicy 20 cm. W kubku miksera do robienia koktajli przez 2 minuty mieszaj mascarpone, sok z cytryny i skondensowane mleko. Odstaw na 5 minut do stężenia. Potem wymieszaj z pokrojonymi brzoskwiniami i przełóż do tortownicy. Posyp rozkruszoną masą herbatnikową. Wstaw sernik do lodówki na parę godzin.﻿ 