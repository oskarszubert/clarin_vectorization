Na zakończenie lata proponuję żeberka w kapuście z kociołka ugotowane  "pod chmurką" :-). Pożywne i smaczne, zaspokajają głód i wymagania smakowe wielu gości. Warzone na ognisku, z dodatkiem wspaniałego wina Celebro pozostaną w naszej pamięci na długo... Palce lizać!   Składniki: 2 kg kapusty kiszonej 2 kg żeberek 1/2 kg cebuli 1 szkl. wina białego Celebro odrobina oleju do smażenia liść laurowy, ziele angielskie, majeranek vegeta, pieprz, sól 6 ząbków czosnku papryka słodka i ostra odrobina chilli przyprawa maggi lub lubczyk kilka listków świeżej bazylii   Wykonanie: Żeberka umyć, osuszyć papierowym ręcznikiem i natrzeć przyprawami: rozgniecionym czosnkiem, pieprzem, solą i papryką. Odstawić na ok. 2 godz. Kapustę kiszoną opłukać, żeby nie była zbyt mocno kwaśna i wrzucić do kociołka. Cebulę obrać i pokroić, dorzucić do kapusty. Dodać liść laurowy, ziele angielskie, majeranek i vegetę. Kociołek zawiesić nad paleniskiem i warzyć na wolnym ogniu.  W tym czasie obsmażyć żeberka na rozgrzanym tłuszczu w patelni, z obu stron na rumiano. Obsmażone żeberka dodać do kapusty, podlać winem, dodać chilli i maggi (lubczyk). Dusić wszystko razem pod przykryciem, aż do miękkości żeberek. Pod koniec dodać listki bazylii i ewentualnie jeszcze potrawę doprawić do smaku. Podawać z pieczywem lub ugotowanymi ziemniaczkami. Smacznego :-) Uwaga: Potrawę tą możemy przygotować również w domu w zwykłym garnku na piecu. Próbowałam i wychodzi również smaczna :-) 