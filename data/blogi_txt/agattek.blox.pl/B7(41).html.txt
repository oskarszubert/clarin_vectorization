Przepis pochodzi z mojego wysłużonego, starego zeszytu :-) Ciasto robi się bardzo prosto, choć wymaga trochę nakładu czasowego. Ale gwarantuję, że opłaca się :-)   Składniki:   na biszkopt: 1 szkl. cukru 4 jajka 3/4 szkl. mąki pszennej 1/4 szkl. mąki ziemniaczanej 1 łyżeczka proszku do pieczenia   masa jabłkowa: 2 kg jabłek 1 łyżka masła 1 galaretka z cukrem (jasnego koloru) 2 łyżki manny   na krem:  1/2 litra mleka 2 łyżki mąki pszennej 2 łyżki mąki ziemniaczanej 25 dag margaryny 3/4 szkl. cukru 1 op. cukru waniliowego   posypka z kokosem: 2 łyżki masła 3 łyżki cukru paczka wiórków kokosowych 100g Wykonanie:    Przygotować biszkopt. Jajka ubić z cukrem na puszystą masę. Dodać obie mąki i proszek do pieczenia dokładnie wymieszać. Prostokątną brytfankę wysmarować tłuszczem i posypać bułką tartą. Wylać do niej biszkopt. Wstawić do nagrzanego piekarnika i piec w temp. 160 st. C ok. 20-30 minut. Jabłka obrać ze skórki i zetrzeć na tarce o grubych oczkach. Smażyć z masłem około 15 minut. Na koniec dodać galaretkę i mannę, jeszcze chwilę razem posmażyć. Zdjąć z ognia i wystudzić. Krem. Z pół litra mleka odlać niepełna szklankę i rozpuścić w nim obie mąki. Resztę mleka zagotować z cukrem. Na gotujące mleko wlać mleko wymieszane z mąką i ugotować jak budyń. Margarynę rozbić mikserem i dodawać po łyżce wystudzonego budyniu ciągle miksując, aż do uzyskania gładkiego kremu. Kokos. Na patelni rozpuścić masło, dodać cukier i kokos. Smażyć jak zasmażkę, do delikatnego zrumienienia na złoty kolor. Trzeba robić to ostrożnie cały czas mieszając gdyż łatwo się przypala. Na gotowy biszkopt wyłożyć jabłka, na jabłka krem, a następnie posypać przesmażonym kokosem. Wstawić do lodówki. Smacznego :-) 