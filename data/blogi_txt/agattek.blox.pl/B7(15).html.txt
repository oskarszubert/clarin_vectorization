Dzisiaj tłusty czwartek, wszędzie pączków pełno, a ja proponuję słodkie bułki drożdżowe :-)   Składniki:   na rozczyn: 4 dag drożdży 2 czubate łyżeczki cukru 2 czubate łyżki mąki ok.1/4 szkl. ciepłego mleka   ciasto: 50 dag mąki 2 jajka ok.1 szkl. mleka 1/2 szkl. cukru 1 cukier waniliowy 5 dag roztopionego masła   Wykonanie: Zrobić rozczyn z podanych wyżej składników. Wszystko razem wymieszać i odstawić do wyrośnięcia. Jajka utrzeć z cukrem i cukrem waniliowym. Do przesianej mąki dodać wyrośnięty rozczyn, utarte jajka, mleko i stopione masło. Ciasto dobrze wyrobić ręką i pozostawić w ciepłym miejscu do wyrośnięcia, tak aby podwoiło objętość. Blachę wysmarować tłuszczem i oprószyć tarta bułką. Z wyrośniętego ciasta formować małe bułeczki, układać na blasze, zrobić w nich wgłębienie na łyżeczkę marmolady, posmarować rozmąconym jajem. Piec w nagrzanym piekarniku ok. 20 minut w temp. 180-200 st.C.. Smacznego :-) 