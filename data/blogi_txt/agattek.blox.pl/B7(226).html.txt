Pizza na cienkim cieście, to moja ulubiona :-) W dodatku domowa najlepsza, łatwa w przygotowaniu i nie wymaga na prawdę dużego wysiłku, spróbujcie sami :-)   Składniki: ok 1/2 kg pieczarek 2 cebule 2 łyżki oleju sól, pieprz oregano 2 łyżki koncentratu pomidorowego 100 g tartego żółtego sera na ciasto: 1 1/2 szkl. mąki 1/2 szkl. letniej wody 2 łyżki oleju szczypta soli 1/2 łyżeczki cukru 2 dag drożdży  Wykonanie: Pieczarki umyć, pokroić w kawałki i obsmażyć na oleju. Cebulę pokroić, dodać do pieczarek i dusić razem, przyprawić solą i pieprzem. Następnie przygotować ciasto na pizzę. Drożdże rozpuścić w połowie letniej wody z dodatkiem cukru i 2 łyżkami mąki, odstawić do wyrośnięcia. Mąkę przesiać przez sito, dodać resztę wody, sól, olej i wyrośnięte drożdże, zarobić ciasto, po czym rozwałkować. Ja nie używałam wałka, udało mi się zrobić to rękami :-). Formę do pizzy wysmarować tłuszczem, wyłożyć ciasto, posmarować je koncentratem pomidorowym i posypać oregano, po czym wyłożyć pieczarki. Wierzch przykryć cienkimi plasterkami żółtego sera. Wstawić do nagrzanego piekarnika w temp. 200 st. C na około 15 minut. Podawać z ketchupem lub sosem czosnkowym. Smacznego :-) 