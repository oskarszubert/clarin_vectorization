Przygotowywanie pieczonek, jak i ich konsumowanie stanowi doskonałą biesiadę z przyjaciółmi na świeżym powietrzu. Z młodych ziemniaczków, pachnące dymem, najlepiej smakują podane ze śledzikiem :-) Do przygotowania pieczonek potrzebujemy kawałek ogródka i żeliwny garnek do ogniska :-) oraz składniki podane niżej. Nie podaje ich ilości, gdyż wszystko zależy od tego, jak dużym dysponujemy garnkiem, a poza tym nie ma potrzeby ściśle trzymać się proporcji, wszystko zależy od naszego gustu i smaku. Wiadomo, że ziemniaków ma być najwięcej :-)   Składniki: ziemniaki cebula marchewka boczek wędzony kiełbasa liść laurowy ziele angielskie vegeta lub sól pieprz liść z kapusty białej Wykonanie: Przede wszystkim trzeba rozpalić ognisko :-) nie za duże, żeby nie spalić pieczonek :-). Ziemniaki, marchewkę i cebulę pokroić w talarki.  Kiełbasę i boczek w kostkę. Na dnie garnka ułożyć liście z kapusty.  Następnie warstwami układać: - ziemniaczki i marchewkę - cebulę - kiełbasę i boczek - przyprawy powtarzać warstwy kolejno, aż do samej góry naczynia. Następnie zakręcić garnek i postawić na ognisku ok. 1 godz. Po tym czasie zdjąć pieczonki z ogniska i sprawdzić, czy ziemniaczki są miękkie, jeśli nie, to z powrotem postawić na ogniu i jeszcze chwilę je podusić :-). Smacznego :-) 