Składniki: 3 szklanki mąki 1 szklanka cukru 1 paczka margaryny 5 jajek cukier waniliowy 2 łyżki śmietany 2 łyżki kakao 1,5 łyżeczki proszku do pieczenia dżem (najlepiej z czarnej porzeczki), bakalie Wykonanie: Z mąki, margaryny, żółtek, proszku do pieczenia, cukru waniliowego i śmietany wyrobić ciasto. Następnie podzielić je na 3 części i schłodzić w lodówce.  I część ciasta rozwałkować i ułożyć w brytfance, na nie wyłożyć dżem i bakalie.  II część ciasta zmieszać z kakao, zetrzeć na grubej tarce i wyłożyć na bakaliach. Następnie ubić białka z cukrem i wyłożyć na II część ciasta. Następnie zetrzeć III część ciasta i włożyć brytfankę do piekarnika. Piec 45 minut w temp. od 150 do 180 stopni C, w zależności od piekarnika. Ciasto jest proste w wykonaniu i bardzo pyszne. Smacznego :-) 