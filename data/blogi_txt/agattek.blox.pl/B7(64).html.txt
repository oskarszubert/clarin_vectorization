Przepis na te bułeczki pochodzi ze starego zeszytu z przepisami mojej mamy. Nie ma przy nich dużo pracy, a są bardzo smaczne, na prawdę polecam :-)   Składniki: 1 kg mąki 1 p. margaryny rozpuszczonej szczypta soli 3/4 - 1 szkl. cukru 3-4 jajka 15 dkg drożdży ok. 3/4 szkl. mleka masło do posmarowania Wykonanie: Najpierw do naczynia rozkruszyć drożdże, dodać łyżkę cukru, zalać odrobiną ciepłego mleka (nie gorącego) i odstawić. Jajka ubić razem z cukrem. Dodać mąkę, resztę mleka, drożdże i na końcu roztopioną margarynę. Zarobić ciasto, po czym rozwałkować na grubość ok. 0,5 cm. Tak rozwałkowany placek posmarować miękkim masłem i zwinąć w rulon. Utworzony w ten sposób wałek pociąć w poprzek na kawałki (bułki), każdy kawałek nacinając lekko po bokach. Tak jak przedstawiają to zdjęcia poniżej... Wierzch bułek posmarować rozmąconym jajkiem i posypać kryształkami cukru. Piec w temp. ok. 180 st.C przez 20-30 minut. Smacznego :-) 