Bardzo smaczny i delikatny w smaku chleb z dodatkiem dyni. Składniki: 50 dag mąki 3 dag drożdży 100 ml mleka 1/2 łyżeczki cukru 1 łyżeczka soli 1/4 szkl. oleju 25 dag miąższu z dyni Wykonanie: W letnim mleku rozpuścić cukier i dodać drożdże, odstawić do wyrośnięcia. Mąkę przesiać, dodać sól, miąższ z dyni, olej i wyrośnięte drożdże. Wyrobić ciasto. Przełożyć do formy i odstawić do wyrośnięcia na około 30 minut. Kiedy chleb już wyrośnie, wstawić do nagrzanego piekarnika w temp. ok. 200 st.C na ok. pół godziny. Smacznego :-) 