Przepis na ten sernik znalazłam w książeczce Przepisy czytelników i tak jak nazwa wskazuje zawsze się udaje. Jest bez spodu, z samego tylko sera, taki jak uwielbiam :-) Składniki: 75 dag twarogu 25 dag ugotowanych ziemniaków 15 dag masła lub margaryny 35 dag cukru (proponuję dać trochę mniej) 6 jaj Ja od siebie dodałam jeszcze aleje cytrynowy i skórkę pomarańczową. Wykonanie: Twaróg i ziemniaki zemleć trzy razy w maszynce. Masło utrzeć z cukrem i żółtkami. Z białek ubić sztywna pianę (można dodać szczyptę soli łatwiej się ubiją). Wszystkie składniki połączyć. Można dodać rodzynki i skórkę pomarańczową, olejek cytrynowy lub pomarańczowy. Wyłożyć ciasto na blaszkę i piec ok. 40 minut w średnio gorącym piekarniku. Po ostygnięciu sernik można polukrować. Smacznego :-) 