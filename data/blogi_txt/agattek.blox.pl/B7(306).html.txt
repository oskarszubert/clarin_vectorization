Bardzo proste i smaczne danie. Jest to propozycja na szybki obiad :-)   Składniki: 20 dag wędzonego parzonego boczku 30 dag kiełbasy np. śląskiej 1 puszka pomidorów krojonych (400g) 2 cebule sól, pieprz 4 łyżki sosu sojowego 1 łyżeczka papryki słodkiej w proszku 1 łyżeczka oregano parę kropli sosu tabasco Wykonanie: Boczek pokroić w kostkę i wytopić na patelni. Dodać pokrojoną kiełbasę i razem podsmażyć. Następnie dorzucić pokrojoną cebulę i dusić chwilę pod przykryciem. Kiedy cebula będzie już miękka, przełożyć wszystko do głębszego rondla, dorzucić pomidory razem z zalewą i przyprawić. Chwilę razem podusić. Tak przygotowanym sosem polać wcześniej ugotowany makaron spaghetti. Smacznego :-) 