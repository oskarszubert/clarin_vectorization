Bardzo proste i szybkie w przygotowaniu, polecane szczególnie dla tych, którzy lubią sosy czosnkowe, w połączeniu ze śledziami :-) Mojemu mężowi bardzo te śledzie posmakowały, więc chyba zrobię na Wigilię :-)   Składniki: 1 op. śledzi matiasów w oleju (tacka) 1 świeży ogórek 3 ząbki czosnku 2 czubate łyżki jogurtu greckiego 1 czubata łyżka majonezu kilka kropel soku z cytryny pieprz ewentualnie koperek   Wykonanie: Śledzie odcedzić z zalewy i pokroić w paski. Można również użyć matiasów z beczki, trzeba je, tylko wcześniej wymoczyć, żeby nie były za słone. Następnie skropić je kilkoma kroplami soku z cytryny. Ogórka umyć, obrać i zetrzeć na tarce o grubych oczkach. Majonez wymieszać z jogurtem, dodać pieprz, czosnek przeciśnięty przez praskę. Dodać do sosu startego ogórka i wymieszać ze śledziami. Można również dodać trochę posiekanego koperku. Odstawić do lodówki, do przegryzienia :-) Smacznego:-) 