A co powiecie na dyniowe racuchy?:-) Sami spróbujcie, mojemu synowi lepiej smakowały od tych tradycyjnych z jabłkami... Składniki: 2 jajka 2 szkl. mąki 1 szkl. kwaśnego mleka lub kefiru szczypta soli 2 łyżki cukru 1 łyżeczka proszku do pieczenia szczypta cynamonu ok. 30 dag miąższu z dyni olej do smażenia cukier puder do posypania Wykonanie: Jajka, cukier i sól roztrzepać mikserem lub trzepaczką. Dodać mąkę wymieszana z proszkiem do pieczenia, cynamon i kwaśne mleko, razem dokładnie wymieszać. Na końcu dodać miąższ z dyni starty na tarce o grubych oczkach i wymieszać łyżką. Smażyć placki na rozgrzanym oleju z obu stron. Przed podaniem posypać cukrem pudrem, smacznego :-) 