Nalewka jest dość mocna, ale słodka. Należy ostrożnie spożywać :-) (w małych ilościach), żeby nie przesadzić i potem nie chorować... Doskonale sprawdzi się w zimowe wieczory - na rozgrzewkę :-)   Składniki: 1 1/2 kg dojrzałych wiśni 1 litr spirytusu 1/2 kg cukru   Wykonanie: Wiśnie opłukać, część wydrylować, a część wrzucić z pestkami do małego balona lub słoja, zasypać cukrem i szczelnie zakręcić. Odstawić w ciepłe miejsce, najlepiej na słońce, żeby owoce puściły sok na ok. 1 dobę. Potem zalać wszystko spirytusem i odstawić na ok. 3 tygodnie, od czasu do czasu mieszając balonem. Po tym czasie odcedzić wiśnie, a nalewkę zlać do butelki. Smacznego :-) 