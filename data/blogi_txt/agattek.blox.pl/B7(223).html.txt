Bardzo prosta, smaczna i nie wymagająca wielu składników pizza. Najlepiej podawać ją z dodatkiem czerwonego włoskiego wina Celebro dzięki, któremu poczujemy dokładnie włoski klimat :-), gorąco polecam :-)    Składniki: 2 duże pomidory 1 cebula ok. 25 dag tartego żółtego sera oregano, papryka słodka w proszku,sól na ciasto: 1 i 1/2 szkl. mąki 1/2 szkl. letniej wody 1/2 łyżeczki cukru 2 łyżki oleju szczypta soli 2 dag świeżych drożdży    Wykonanie: Drożdże rozpuścić w połowie letniej wody z dodatkiem cukru i 2 łyżkami mąki, odstawić do wyrośnięcia. Mąkę przesiać przez sito, dodać resztę wody, sól, olej i wyrośnięte drożdże, zarobić ciasto, po czym rozwałkować. Formę do pizzy wysmarować tłuszczem, wyłożyć ciasto. Wstawić na 5 minut do nagrzanego piekarnika w temp. 200 st.C i podpiec. Cebulę obrać, pokroić i ułożyć równomiernie na podpieczonym spodzie pizzy. Pomidora umyć, pokroić w plasterki i ułożyć na cebuli, posypać solą, papryką i oregano. ﻿Wierzch posypać startym żółtym serem. Piec w temp. 200 st. C ok. 20 minut. Po upieczeniu polać sosem czosnkowym. Smacznego :-) 