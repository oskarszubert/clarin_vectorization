Coś na słodko do porannej kawy :-) Składniki: 5 - 6 szt. nektaryn parę kropli soku z cytryny na ciasto: 1 1/2 szkl. mąki 3 żółtka 100 g miękkiego masła 100 g cukru pudru szczypta soli na sos: 4 czubate łyżki kwaśnej gęstej śmietany 3 łyżki cukru pudru szczypta gałki muszkatołowej na piankę: 3 białka 3 czubate łyżki cukru pudru   Wykonanie: Z podanych składników na ciasto zagnieść kruche ciasto i włożyć na pół godz. do lodówki. Następnie wysmarować dno tortownicy lub formy na tartę tłuszczem, posypać tartą bułką i wyłożyć na dno schłodzone ciasto.  Wstawić do nagrzanego piekarnika w temp. 180-200 st.C na 20 minut.  Wyjąć schłodzić, po czym wysmarować ciasto śmietaną rozmieszaną z cukrem i gałką muszkatołową. Nektaryny umyć, przekroić na połówki, wyjąć pestki i pokroić wzdłuż na cienkie plasterki. Poukładać je ciasno na cieście i skropić sokiem z cytryny.  Wstawić tartę ponownie do piekarnika na ok. 30 minut w temp. 180 st. C. Białka ubić na sztywno, najlepiej mikserem, pod koniec ubijania dodając cukier. Na 10 minut przed wyjęciem tarty z pieca, posmarować pianką wierzch ciasta, ma tylko się przyrumienić. Smacznego :-) 