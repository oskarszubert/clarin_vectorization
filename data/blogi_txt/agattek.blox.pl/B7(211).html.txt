Robienie pierogów nie jest moją specjalnością uważam, że nie wychodzą mi zbyt dobrze (mam na myśli ich wygląd zewnętrzny, bo smak jest ok :-)), dlatego rzadko je robię. Ale od czasu do czasu na prośbę mojego syna, daję się na nie namówić... Dziś proponuję je z nadzieniem twarogowym :-)   Składniki na farsz: ok. 50 dkg sera twarogowego 2 żółtka 6 łyżek cukru Składniki na ciasto: ok. 2 szkl. mąki 1 jajko szczypta soli ok. 1/2 szkl. ciepłej wody   Wykonanie: Ser rozgnieść widelcem razem z żółtkami i cukrem na w miarę gładką masę. Z podanych składników na ciasto zagnieść ciasto pierogowe, wody użyć tyle, żeby ciasto nie było ani za twarde ani za rzadkie, takie żeby nam się dobrze lepiło. Ja dodaję też odrobinę oleju, wtedy ciasto tak nie wysycha. Następnie cienko je rozwałkować, wycinać kółka, na każde kółko układać farsz i zlepiać pierogi. Wrzucić na gotującą się osoloną wodę i chwilę gotować. Podawać polane okrasą ze zrumienionej na maśle bułki tartej i posypane cukrem. Smacznego:-) 