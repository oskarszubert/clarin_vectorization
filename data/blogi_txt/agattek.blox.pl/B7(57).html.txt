Przepis znalazłam na blogu u Dagmary w Kuchennym oknie. Wykonanie go powierzyłam mężowi. Wino wyszło bardzo smaczne, aromatyczne i dość słodkie, więc jeśli lubicie słodkie wina na pewno będzie Wam smakowało :-)   Składniki: 3 kg cukru 1 1/2 kg ryżu 6 1/2 litra wody 3 dag świeżych drożdży 2 duże cytryny 2 gałki muszkatołowe 2 łyżki tymianku 10 dag rodzynek szczypta piołunu   Wykonanie: Ryż wypłukać w zimnej wodzie co najmniej 14 razy, a następnie umieścić w balonie na wino. W letniej przegotowanej wodzie rozpuścić cukier o odstawiamy do całkowitego wystudzenia. Wlać do balona i doda drożdże roztarte z 1 łyżką cukru. Sparzone cytryny pokroić w ósemki i wrzucić do balona. Wsypać pokruszona gałkę muszkatołową, sparzone rodzynki, tymianek i piołun. Całość zamieszać i zatkać korkiem ze szklaną rurką i odstawić na ok. 54 dni, do chwili, aż przestanie pracować.  Po tym czasie wino zlać do butelek i odstawić w chłodne miejsce. Gdy wino stanie się klarowne, przelać ponownie znad zgromadzonego na dnie osadu, przecedzając przez papierowy filtr lub gazę do czystych i suchych butelek. Na zdrowie 