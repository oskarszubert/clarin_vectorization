Przepis na te muffiny znalazłam na blogu u Smak czekolady, kiedy je zobaczyłam od razu postanowiłam, że muszę je zrobić :-) Jedyna wadą jest to, że zrobiłam ich za mało, dlatego następnym razem zrobię z podwójnej porcji...   Składniki na ciasto: 50g czekolady czubata łyżka śmietany 18% 1 łyżka brązowego cukru (ja dałam zwykły, bo nie miałam brązowego) 2 jajka 60g masła 130 g mąki 1 łyżka kakao 90g cukru 1/2 łyżeczki sody 1/3 łyżeczki proszku dopieczenia 90ml wody Składniki na polewę: 50g czekolady 2 czubate łyżki śmietany 18% Wykonanie: W rondelku w kąpieli wodnej rozpuścić czekoladę, śmietanę i cukier brązowy. Oddzielić białka od żółtek. Mąkę przesiać razem z sodą, proszkiem i kakao. Utrzeć masło, dodać cukier i żółtka. Następnie stopniowo dodawać mąkę na zmianę z wodą. Połączyć z czekoladową masą i białkami ubitymi na sztywno. Wymieszać i przełożyć do foremek. Piec w rozgrzanym piekarniku do 180 st. C ok. 20 minut, do tzw. suchego patyczka. Następnie zrobić polewę. Czekoladę rozpuścić w kąpieli wodnej, wymieszać ze śmietaną i polać nią wystudzone babeczki. Smacznego :-)    Myślę, że też się na nie skusicie :-) podaję więc przepis dalej... 