Smak tej zupy poznałam w Irlandii Północnej w trakcie mojego gościnnego pobytu. Bratowa mojego męża zaserwowała nam taką zupę i odtąd przyrządzam ją równiez w domu.  Polecam szczególnie na chłodne dni, zupa przyjemnie rozgrzewa :-)  Składniki: 1 kg porów bez zielonych części 2 cebule średnie 50 dkg ziemniaków pokrojonych w drobną kostkę 3 ząbki czosnku przyprawy: rosołek (2 kostki), vegeta, pieprz śmietana oliwa z oliwek ﻿ Wykonanie: Na oliwie poddusić pod przykryciem pokrojone pory, czosnek i cebulę. Jak pory zmiękną dodać ziemniaki pokrojone w kostkę, przyprawy i zalać około 1 litrem wody. Zupa ma być dość gęsta. Pogotować, aż wszystko zmięknie, na końcu dodać śmietanę i zmiksować. Najlepiej smakuje z pieczywem chrupkim. Zupa jest na prawdę pyszna :-) i jak widać bardzo prosta w przygotowaniu. Smacznego :-) 