Zimą nie ma nic lepszego jak domowy sok z malin, bez ulepszaczy, bez różnych chemicznych dodatków. Doskonały na przeziębienia, jako dodatek do herbaty np. zamiast cukru.   Składniki: ok. 2 kg malin ok. 1 kg cukru (może być mniej) woda   Wykonanie: Maliny opłukać na durszlaku. Przełożyć do garnka, zalać wodą w takiej ilości, żeby tylko przykryć owoce i zagotować. Pogotować chwilę, po czym odcedzić na gęstym sicie. Maliny odrzucić, a do soku dodać cukier i razem zagotować.  Gorący sok przelać do butelek lub słoiczków, zakręcić i przewrócić do góry dnem, aż do wystygnięcia. 