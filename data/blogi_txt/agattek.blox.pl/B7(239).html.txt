Racuchy robię na dwa sposoby na drożdżach i na kwaśnym mleku. Dziś proponuję Wam drożdżowe. Są smaczne i pięknie pachną drożdżami :-). Szczególnie lubią je dzieci :-) Składniki: 2 szkl. mąki 1 szkl. mleka 2 jajka 2 łyżki cukru 3 dag drożdży 2 duże jabłka 1 łyżeczka cynamonu szczypta soli olej do smażenia cukier puder do posypania Wykonanie: Drożdże rozpuścić w letnim mleku i dodać cukier. Odstawić do wyrośnięcia. Następnie dodać rozbełtane jajka, mąkę, sól, starte na na tarce o grubych oczkach jabłka i cynamon. Wszystko razem dobrze wymieszać drewnianą łyżką i odstawić w ciepłe miejsce do wyrośnięcia. Racuchy smażyć na rozgrzanym oleju z obu stron.  Przed podaniem posypać cukrem pudrem.  Najlepiej smakują na ciepło:-). 