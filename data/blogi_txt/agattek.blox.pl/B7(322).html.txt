Przepis na tą szarlotkę znalazłam w książce "Nastolatki gotują" i jest bardzo prosty. Ciasto jest również smaczne i często go robię :-)     Składniki:    Na ciasto: 50 dkg mąki 20 dkg tłuszczu 10 dkg cukru 4 żółtka lub dwa żółtka i 1 całe jajko kilka łyżek śmietany sól 3 łyżeczki proszku do pieczenia   Na jabłka: ok. 1 kg jabłek 10 dkg cukru cynamon w proszku 2 łyżeczki bułki tartej 2-3 stłuczone goździki   Wykonanie: Z podanych składników zarobić ciasto i oziębić. Jabłka umyć, obrać i zetrzeć na tarce o grubych oczkach. Rozgotować najlepiej bez wody, gdy zmiękną dodać cukier, a na końcu gotowania cynamon i goździki.Jabłka gotujemy często mieszając, żeby się nie przypaliły. Po ostudzeniu wymieszać z bułką tartą. Oziębione ciasto podzielić na dwie części. Jedną część rozwałkować i przenieść na wysmarowaną tłuszczem blachę, wyrównać rękami, tak aby całe ciasto pokryło dno blachy. Następnie nakłuć ciasto widelcem, wstawić do nagrzanego piekarnika i podpiec na jasnozłoty kolor. Na podpieczone ostudzone ciasto wyłożyć równo jabłka. Pokryć paskami z drugiej części surowego ciasta, tak aby powstała kratka. Przed wstawieniem do piekarnika paski ciasta smarujemy jajkiem i pieczemy w temp, 200 st.C do zrumienienia ciasta na złoty kolor. Ciasto po ostudzeniu można posypać cukrem pudrem. ﻿ Smacznego :-) 