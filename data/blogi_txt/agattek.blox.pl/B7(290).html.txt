Witam po urlopie wszystkich, którzy tu zaglądają :-) Miałam trochę przerwy w gotowaniu, ale teraz postaram się to nadrobić. Na powitanie proponuję coś słodkiego. Przepis na to ciacho znalazłam na wiaderku z sera mielonego na sernik, jest bardzo łatwe w przygotowaniu i wychodzi całkiem smaczne :-) Na prawdę polecam... Składniki: na ciasto: 3 szkl. mąki 3 żółtka  1 paczka margaryny 1 cukier waniliowy 1/2 szkl. cukru 1 1/2 łyżeczki proszku do pieczenia na masę serową: 1 kg mielonego sera twarogowego 1 op. budyniu śmietankowego 1 szkl. cukru 1 cukier waniliowy 3 jajka 1/2 szkl. oleju sok z cytryny lub aromat cytrynowy kandyzowana skórka z pomarańcza na wierzch: 3 białka 1/2 szkl. cukru Wykonanie: Ze składników na ciasto zarobić ciasto i wyłożyć nim blachę, wcześniej wysmarowanym tłuszczem. Ser wymieszać z pozostałymi składnikami mikserem i wyłożyć na ciasto. Wstawić do piekarnika na 1 godz. w temp.180 st.C. Na 15 minut przed końcem pieczenia wyjąć sernik z piekarnika i wyłożyć na wierzch białka ubite wcześniej z cukrem i wstawić  z powrotem do piekarnika. Smacznego :-) 