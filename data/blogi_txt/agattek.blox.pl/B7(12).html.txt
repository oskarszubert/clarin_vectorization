Czasami zostają nam białka i nie mamy za bardzo co z nimi zrobić, o to pomysł jak je wykorzystać :-)  Składniki: 3 białka 3/4 szkl. cukru szczypta soli Zasada jest taka, że na każde 1 białko przypada 1/4 szkl. cukru. Z ilości, którą ja podałam wyszło ok. 30 szt. bez.  Wykonanie: Do białek dodać szczyptę soli i ubić na sztywno ręcznie lub mikserem na najniższych obrotach. Wciąż ubijając dodawać po trochu cukier. Należy pamiętać, że nie można ubijać białek zbyt krótko, ani zbyt długo, gdyż w obu przypadkach piana będzie się rozlewać. Na blachę wyłożoną papierem do pieczenia, wykładać szprycą lub łyżką pianę, zachowując odstępy, gdyż bezy wyrosną. Wstawić do nagrzanego piekarnika do 120 st.C. Bezy należy nie tyle piec w piekarniku co suszyć, wtedy są idealnie białe. Ja na początku dałam trochę za dużą temp. i przyrumieniły mi się, chociaż nie zmieniło to smaku. Jeżeli chcemy, aby były w środku ciągnące, należy trzymać je krócej w piekarniku ok. 50min., natomiast jeżeli mają być w środku suche to ok. 1 i 1/2 godz. Smacznego :-) 