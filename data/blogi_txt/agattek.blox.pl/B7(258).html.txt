Sałatkę grecką na pewno wszyscy znacie, powinnam dać do niej jeszcze oliwki, ale ponieważ moja rodzinka za nimi nie przepada, jest bez oliwek. Jest to sałatka lekka, pyszna i doskonale nadaje się na kolację. Składniki: parę liści sałaty 2 pomidory 1 średni ogórek 1 papryka czerwona 2 cebule dymki 1 op. sera feta 1 saszetka sosu greckiego do sałatek 3 łyżki oliwy z oliwek 3 łyżki wody Wykonanie: Wszystkie warzywa umyć. Liście sałaty porwać na mniejsze kawałki, cebulkę pokroić w piórka. Pozostałe warzywa oraz fetę pokroić w kostkę. Saszetkę sosu greckiego rozrobić z wodą i oliwą z oliwek. Dodać do warzyw, wymieszać i gotowe. Smacznego :-) 