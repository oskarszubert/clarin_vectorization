Taka marchewka kojarzy mi się ze smakami z dzieciństwa :-) Doskonały dodatek do dań obiadowych.   Składniki: 5 dużych marchewek 1 puszka groszku konserwowego 1 czubata łyżka masła 1 łyżeczka cukru szczypta soli około 1/2 szklanki wody ok. 100 ml śmietanki 18% 1 łyżka mąki   Wykonanie: Marchewkę obrać i umyć, pokroić w kostkę. Zalać wodą,  dodać masło, posolić i pocukrować, gotować najlepiej pod przykryciem. Od czasu do czasu mieszając, jeśli istnieje potrzeba podlać wodą. Kiedy marchew będzie miękka dodać groszek odsączony z zalewy. Chwilkę razem podusić. Śmietanę rozmieszać dobrze z mąką i dodać do marchewki, zagotować. Smacznego :-) 