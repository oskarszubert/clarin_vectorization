Zupę z soczewicy robiłam pierwszy raz. Długo szukałam jakiegoś konkretnego przepisu w internecie, jednak nic do końca nie przypasowało moim kubkom smakowym :-(. W końcu postanowiłam ją zrobić po mojemu :-) i wyszło całkiem smacznie...   Składniki: ok. 30 dag wędzonego boczku 1 szkl. zielonej soczewicy 2 cebule 1 duża marchewka kawałek selera 3 duże ziemniaki 1 słoiczek koncentratu pomidorowego (80g) 4 łyżki sosu sojowego 3 liście laurowe 3 ząbki czosnku spora szczypta oregano 2 łyżeczki majeranku sól, pieprz 1,5 litra wody   Wykonanie: Boczek pokroić w kostkę i wytopić na patelni, jeśli potrzeba dodać trochę oleju. Cebulę obrać, pokroić i dodać do boczku i zeszklić, dorzucić liście laurowe. Selera i marchewkę obrać ze skóry, umyć i pokroić w małą kostkę. Dodać do cebuli i boczku, polać sosem sojowym i wszystko razem chwilę dusić pod przykryciem na patelni. Następnie przełożyć wszystko do większego garnka. Soczewicę wypłukać i wrzucić do reszty w garnku, zalać 1 litrem wody i gotować, aż soczewica będzie miękka (około 30 minut), zupa w tym czasie zacznie nam gęstnieć. Następnie dodać pozostałe pół litra wody oraz obrane i pokrojone ziemniaki w kostkę.  Kiedy ziemniaki będą już miękkie, dodać koncentrat pomidorowy i czosnek przeciśnięty przez praskę. Doprawić przyprawami (oregano, majeranek, sól, pieprz) i zagotować. Smacznego :-) 