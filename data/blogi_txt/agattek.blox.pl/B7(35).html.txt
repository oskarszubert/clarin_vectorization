Ciasto to pochodzi z przepisu mojej koleżanki Ewy:-). Nie przepadam za ciastami, ale temu akurat nigdy nie potrafię się oprzeć :-) Ciasto robi się bardzo prosto i nie wymaga korzystania z piecyka, gdyż przyrządza się je bez pieczenia. Składniki: 1 puszka mleka skondensowanego słodzonego 2 paczki duże herbatników (40 szt.) 1/2 litra śmietany 30% lub 36% 2 śmietany fix 4 łyżki czubate cukru pudru cukier waniliowy kakao do posypania   Wykonanie: Puszkę mleka wkładamy do garnka z wodą i gotujemy 3 godz..tak żeby powstała nam krówka. W kwadratowej brytfance układamy warstwę herbatników, którą smarujemy przestudzoną masą z puszki (uwaga! nie otwierać gorącej puszki).Następnie układamy kolejną warstwę herbatników. Ubijamy mikserem śmietanę na sztywno, dodając cukier waniliowy, cukier puder i śmietanę fix. Ubitą śmietanę dzielimy na dwie części. Jedną część kładziemy na herbatnikach i układamy ostatnią warstwę herbatników oraz pozostałą część śmietany, którą posypujemy kakao. Poczęstowałam dzisiaj tym ciastem moją teściową i zrobiło furorę :-) Jest naprawdę pyszne, spróbujcie sami, polecam... 