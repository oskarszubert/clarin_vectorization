Ciasto na muffinki było eksperymentem uwieńczonym - tak myślę - sukcesem, gdyż domownikom posmakowały :-) Na pewno do nich jeszcze wrócę i może następnym razem zrobię do nich lukier i ozdobię je na wierzchu kandyzowaną skórką pomarańczową... Składniki: 1 1/2 szkl. mąki 3/4 szkl. cukru 3 pomarańcze 2 łyżeczki proszku do pieczenia 2 jajka 1/3 szkl. oleju 1/3 szkl. wody gazowanej   Wykonanie: Pomarańcze umyć, a następnie zalać wrzątkiem i zostawić je w nim na jakieś 10 minut. Potem wyciągnąć je z wody, pokroić na kawałki i zmiksować blenderem na papkę. Dodać teraz jajka, olej i wodę gazowaną, dokładnie wymieszać mikserem. Połączyć pozostałe suche składniki i dodać do mokrych. Wymieszać, aż składniki się połączą. Przełożyć do foremek na muffiny, ja mam silikonowe więc nie muszę już ich smarować tłuszczem :-) lub użyć papierowych papilotek i wstawić do piekarnika na ok. 25 minut w temp, 180 st. C. Sprawdzić przed wyjęciem patyczkiem, czy już się upiekły. Takie muffinki można polać lukrem, posypać kandyzowaną skórką pomarańczową lub posypać tylko cukrem pudrem. Smacznego :-) 