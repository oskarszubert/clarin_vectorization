Zastanawiacie się co upiec na święta? Spróbujcie pysznego korzennego piernika, bo to przecież z jego zapachem kojarzą nam się Święta Bożego Narodzenia. O to przepis, który znalazłam na blogu u Eksplozji Smaku ... zapraszam :-)   Składniki: 200 g miodu 1 i 3/4 szkl. mąki pszennej 1/2 szkl. cukru 3 jajka 125 g masła 1 i 1/2 łyżeczki sody oczyszczonej 1 i 1/2 łyżki przyprawy do piernika 3 łyżki gęstej kwaśnej śmietany do przełożenia: 1 słoik dżemu lub powideł (ok. 350 g) 1 opakowanie galaretki na polewę: 2 łyżki kakao 2 łyżki cukru 2 łyżki wody 50 g margaryny Wykonanie: Miękkie masło utrzeć z cukrem, dodawać po żółtku ciągle ucierając. Następnie dodawać stopniowo miód, mąkę z sodą, przyprawę piernikową i śmietanę. Można dodać również półtora łyżki kakao dla koloru. Białka ubić na sztywno i dodać do masy, delikatnie wymieszać. Formę (keksówkę) o dług. ok. 32 cm wysmarować tłuszczem i obsypać bułką tartą, po czym przełożyć do niej ciasto, wyrównać wierzch. Piec w temp. 160 st. ok. 1 godz. do tzw. "suchego patyczka". Dżem lub powidła zagotować, ściągnąć z ognia i wsypać galaretkę, dokładnie wymieszać, odstawić do wystudzenia. Upieczone i wystudzone ciasto, wyjąć z keksówki, przekroić wzdłuż na trzy części i przełożyć dżemem z galaretką. Na wierzch zrobić polewę czekoladową. Kakao zagotować z cukrem i wodą, a następnie rozpuścić w nim margarynę. Gotową polewę wylać na wierzch piernika, odstawić do zastygnięcia. Smacznego :-) ﻿﻿ 