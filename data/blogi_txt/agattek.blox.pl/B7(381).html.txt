Kiedy na targowisku pojawiają się już kalafiory, gotuję zupę kalafiorową. Jest to u mnie zupa typowo letnia. Jest bardzo smaczna i szybko się ją przygotowuje, polecam :-) Składniki: ok. 2 litrów wody 1 kalafior porcja rosołowa lub skrzydełka (opcjonalnie) 2 kostki rosołowe 4 ziemniaki 1 marchew 1 pietruszka kawałek selera sól, pieprz śmietana Wykonanie: Porcję rosołową umyć, a następnie zalać wodą i zagotować. Dodać kostki rosołowe i pokrojone w kostkę warzywa: marchew, pietruszkę, seler, ziemniaki. Kalafiora podzielić na małe różyczki i wrzucić do zupy. Razem wszystko gotować, aż warzywa będą miękkie. Na koniec doprawić zupę sola, pieprzem i zaprawić śmietaną. Smacznego :-) 