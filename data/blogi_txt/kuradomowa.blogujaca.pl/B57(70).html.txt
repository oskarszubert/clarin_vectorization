Dzisiaj będzie jeszcze o seksie, bo tak mnie ostatnio jakoś erotycznie natchnęło. Dlatego nieletnim już podziękuję, jeżeli to czytają, to niech teraz grzecznie nacisną mały biały krzyżyk na czerwonym tle w górnym prawym rogu!  Dyskutowałam z koleżanką o zdradach, o tym, czy sprawdzać partnera, czy nie ufać, czy ufać, ale do pewnego stopnia, czy może kontrolować, sprawdzać telefon itp. Ja oczywiście jestem za zaufaniem. I nawet moje doświadczenia z poprzedniego małżeństwa nie burzą wiary w człowieka, a w tym także w mężczyznę. Wierzę, ufam, nie sprawdzam. Czy dobrze? Okaże się. W poprzednim związku to nie zdało egzaminu, ale może partner był nie ten co powinien. Nie mam siły, ochoty, by szperać, wąchać, sprawdzać kolor włosów na koszuli. Ale miałam koleżankę, której mąż był prawdziwą recydywą, jeżeli chodzi o zdrady. Zaczął już przed ślubem, więc odwołała uroczystość miesiąc przed terminem. On się pokalał, że więcej nie będzie i po roku od incydentu przyłapania go na zdradzie ślub z nim wzięła. Wierzyła oczywiście, że on się zmieni, że więcej nie będzie, że nauczkę odpowiednią dostał. Nic bardziej mylnego. Potem były kochanki, że na palcach trudno zliczyć. W końcu znalazł sobie panią – młodziutką, dwudziestoparoletnią świeżo upieczoną psycholożkę, która, tak się nieszczęśliwie złożyło, była moją sąsiadką z naprzeciwka. Mieszkałyśmy drzwi w drzwi. Mąż koleżanki, nazwijmy go X, miał wtedy około trzydziestki, więc różnica wieku nie była znaczna. Żona, ją nazwijmy Y, niewiele od niego młodsza. Do tego kilkuletnia córeczka w domu. Psycholożka właśnie rozstała się ze swoim chłopakiem, więc była wolna, mogła poużywać życia. Miała w domu za to potężnego psa – owczarka Collie, który podobno po związku jej pozostał.  Nic mnie ten romans nie obchodził, jednak do czasu. Pewnego dnia przychodzi do mnie ta koleżanka Y i opowiada o romansie męża. Chlipie w chusteczkę i pyta, co robić. Ja oczywiście: „Kopnąć w dupę, niech leci”, bo przecież to naiwność wierzyć, że się „znów” zmieni, jak on tylko za spódniczkami lata. Co prawda potem się dowiedziałam, że mój były latał razem z nim i nawet byli bardzo zorientowani w cenach różnych oralnych przyjemności. No, ale wtedy, kiedy Y siedziała na mojej kanapie i zalewała się łzami, tego nie wiedziałam. Y opowiada, co i jak. I nagle prosi: – Ania, proszę cię, patrz przez wizjer, kiedy on do niej przychodzi i kiedy wychodzi. I zapisuj. Ja ci wyślę SMS-a, kiedy on wychodzi z domu, a ty wtedy sprawdzisz, czy on jest u niej. Nakryję wtedy go na gorącym uczynku. – A po co ci to? Przecież nawet pewnie ci drzwi nie otworzą w nocy, jak zapukasz. – Ale będę mieć dowód – mówi zrozpaczona. – Rozpierdolę drzwi jak nic i za włosy dziwkę wytargam – dodaje po chwili. Co prawda nie mam pojęcia, po co jej ten dowód, jak i tak nie ma najmniejszego zamiaru się z nim rozstać, bo „kocha go przecież” i „dziecko z nim ma”. I dlaczego to ona „dziwka”, a on to niby co?! Święty, przez nią spętany i zgwałcony? Nijak nie rozumiem tego toku myślenia i niestety odmawiam, bo bzdura totalna. A ona opowiada dalej: – Ja wiem, że on mnie zdradza, bo mu gacie wącham i zawsze jak wraca późno, to mu spermą śmierdzą… – i tutaj ryk głośniejszy, i smarki w chusteczkę. – I kłaków ma pełno od tego psiura jej – i znów smarki w chustkę. – No, to jak wiesz na 100%, to po co ci to? – pytam, próbując jakoś to ogarnąć. I jedyne, co przychodzi mi na jej usprawiedliwienie to to, że jest w afekcie. Pogadała, pogadała i w końcu poszła. Oczywiście się nie rozwiodła. Mąż skończył romans, ale podejrzewam, że nie powiedział jeszcze ostatniego słowa w tej kwestii. Młody jeszcze. Jurny, więc przerzuci się za jakiś czas na świeże mięsko. A ona będzie taksówką śledzić go po mieście, by mieć kolejny dowód, będzie wąchać gacie, sprawdzać włosy. Potem się umartwiać, ryczeć i smarkać w stosy chusteczek. Nie rozumiem takiego zachowania. Toż to już brak godności i żadną miłością usprawiedliwić się tego nie da. Chociaż może to ja jakaś nieżyciowa jestem, bo czyż „narzędzie rozpusty” się wymydli? Nie. 