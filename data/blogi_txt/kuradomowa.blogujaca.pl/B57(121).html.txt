Niedawno przeczytałam na blogu Krystyny straszną informację. Zmroziło mnie, kiedy weszłam na link, jaki podała do swojego postu. I pomimo tego że blogerka ostrzegała, że to nie dla ludzi o słabych nerwach, oczywiście wlazłam, aby zobaczyć. I zdenerwowałam się jak cholera. Szlag mnie trafił, bo inaczej nazwać tego nie można. Informacja dotyczyła wywożenia psów ze schronisk przez niemieckich zoofilów. Zwierzęta są gwałcone, związywane, mają wyrywane zęby itd. Oniemiałam. W życiu nie pomyślałabym, że może istnieć jakieś legalne stowarzyszenie skupiające zoofilów. A w Niemczech jest to możliwe. I co więcej? Walczą o legalizację swoich „zamiłowań”. Seks ze zwierzętami ma być według nich legalny. Psy, koty, owce… Kuźwa! A może niech spróbują z lwem, tygrysem czy niedźwiedziem! Albo z krokodylem! Lepszy efekt będzie, bo jak się krokodyl zakocha, to jeszcze im serenadę zaśpiewa. Brak mi słów. Jak to zobaczyłam, to wkurzyłam się niesamowicie. Jakim trzeba być sadystą i zwyrodnialcem, aby robić takie rzeczy? Toż to leczyć tych ludzi trzeba. Nie wiem, jak to wygląda w naszym kraju. Domyślać się jedynie mogę, że u nas też takie praktyki się wyczynia, ale żeby zaraz chcieć to legalizować? Kuźwa, za chwilę powstanie legalna giełda zwierzątek do pieprzenia (przepraszam za wyrażenie, ale inaczej chyba się nie da). Kiedyś czytałam wspomnienia faceta, który miał takie „zamiłowania”. Opowiadał, że to było silniejsze od niego. Łapał kury na podwórku i je gwałcił. Nawet próbował z krową. Nie wiem, jak to możliwe, bo moja wyobraźnia tego nie ogarnia. Jednak ten facet sam był przerażony tym, co wyprawiał i poddał się terapii. Nie pamiętam już, jak to się u niego potoczyło dalej, ale dobrze, że gościu widział, że takie zachowanie jest chore i należy coś z tym zrobić. Natomiast niemieccy zoofile skupieni wokół jakiegoś stowarzyszenia zorganizowali podobno 1 lutego manifestację, aby te swoje „zamiłowania” zalegalizować. Toż to w pale się nie mieści! Przynajmniej w mojej rozczochranej! Człowiek to bestia. Tylko my potrafimy znęcać się nad słabszymi. Czy ktokolwiek z tych zboczeńców pomyślał o tym, że robi krzywdę zwierzęciu? Toż, kuźwa, siano we łbie chyba ma ktoś, kto znęca się nad słabszymi istotami. Ręce opadają. Wiem, poniosło mnie. Ale nie mogłam przejść obojętnie obok takiego tematu. Wkurzyło mnie to niesamowicie. I jak tak patrzyłam na mojego kota, który mógłby trafić w łapska jakiegoś zboka, to normalnie serce w plasterki mi się krajało. 