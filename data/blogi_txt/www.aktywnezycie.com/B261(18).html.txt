ZNÓW SIĘ ROZPISAŁAM- WYBACZCIE POST ZOSTAŁ PODZIELONY NA TRZY CZĘŚCI.  Możecie przeczytać cały post albo interesujący Was rozdział tj, cz1,cz2,cz3.  I część: cała moja historia od dzieciństwa aż do US  II część: Błędy młodości - czyli jak się nie odchudzać!!!  III część: Vademecum złotych rad aby odchudzić się ZDROWO!! Uwaga post zawiera przekleństwo więc jeżeli nie akceptujesz wulgaryzmów nie czytaj w części III podpunktu 6! Okej kochane! Te które mnie czytają dłużej, wiedzą, że w pół roku przytyłam w US 13kg! traciłam je długo, przez 2 lata z większymi i mniejszymi sukcesami. Jednak po wczorajszym tekście, gdzie poruszony został temat anoreksji, zastanawiam się, co faktycznie u mnie było największym problemem te 13 kg ekstra, czy ciągła niedowaga- która nie była spowodowana ani anoreksją ani bulimią, wszytko zostanie wytłumaczone dalej.  Przyznam, że wolałabym nakręcić na ten temat film, bo na YT większa ilość osób mogłaby go zobaczyć, jednak, że mój komputerek, ostatnimi czasy wariował przy edycji filmów i ostatecznie skończyło się to na 5 formatach dysku, film z przyczyn technicznych nie powstanie. Zaznaczam wszech i wobec, że jak tylko dorobię się lepszego sprzętu  to o swojej historii powiadomię widzów YT. I CZĘŚĆ  Info: ja lat 19 ważąc 53kg (tak wiem miałam niedowagę) mierząc 176 wyjechałam na 6mc do US po powrocie ważyłam 66kg, miałam pierwszy raz w życiu pucie policzki, z czego moja mama była bardzo zadowolona , ja zdecydowanie mniej.  Sorry od razu jeżeli ktoś poczuł się teraz rozczarowany, to nie będzie historia o dziewczynie, która schudła 20 kilogramów i nosiła rozmiar 46. To historia dziewczyny, która opamiętała się dość szybko, że jedzenie w nadmiarze bez ruchu to przepis na wielki problem.  Poznaj moją historię  Wczesne dzieciństwo do 12 roku życia:    Ja z prawej z lewej moja kuzynka o rok starsza- porównajcie sobie nasze sylwetki!!!   Miałam wieczną niedowagę, a moje chude nogi patyki doprowadzały mnie do szału.  Tak leczyli mnie na tą niedowagę, jakimiś preparatami wspomagającymi łaknienie -bla bla bla. U mnie problem polegał na tym, że nie przyjmowałam jedzenia, wszytko zwracałam.   ZAZNACZAM TU I TERAZ JUŻ NA POCZĄTKU TO NIE BYŁA ANI BULIMIA ANI ANOREKSJA CHOĆ WYGLĄDAŁAM JAK OSOBA CHORUJĄCA NA TE CHOROBY, W ODRÓŻNIENIU OD A I B JA CHCIAŁAM PRZYTYĆ, MARZYŁAM WYGLĄDAĆ NORMALNIE, A NIE JAK DZIECKO Z ETIOPII  MARZYŁAM ŻEBY NIE ZWYMIOTOWAĆ, BO SPRAWIAŁO MI TO BÓL   ( przepraszam jeżeli ktoś poczuł się urażony tym opisem). Jednak było zupełnie inaczej zjadłam 3 kęsy kromki z szynką i robiło mi się niedobrze, to samo było z ziemniakami, jajecznicą, kurczakiem praktycznie nie mogłam jeść niczego. Wszyscy próbowali mi wmówić bulimię, do tego stopnia, że sama zaczęłam w nią wierzyć. Problem polegał na tym, że ja wcale nie uważałam swojego chudego ciała za coś pięknego, wręcz przeciwnie chciałam wyglądać tak jak inne dziewczynki, chciałam żeby rzeczy na mnie nie wisiały, chciałam usłyszeć od cioć i znajomych rodziców: O Marysiu jak ty ślicznie wyglądasz a nie, wieczne nazywanie mnie pajączkiem, komarkiem, zasuszonym sucharkiem, szczurkiem czy bidulką. Nie czerpałam satysfakcji jak bulimiczki z jedzenia dużych ilości a potem ich zwracania, jedyne co czułam podczas jedzenia to strach, że zaraz zrobi mi się niedobrze i wstyd, że za chwilę zwymiotuję. W przedszkolu pamiętam jak inne dzieci bawiły się w zabawy, a ja leżałam zwinięta w kłębek na dywanie z bólem brzucha przez kilka godzin, myśląc tylko żeby nie zwrócić śniadania z rana. Bo znów wszyscy będą, krzyczeć, bo znów mama krzyknie musisz jeść inaczej umrzesz, bo znowu wszystkich zawiodę. Wieczny krzyk, mój płacz i ból brzucha tak kojarzyło mi się jedzenie. Lekarze nie potrafili mi pomóc, przez wspomagacze na łaknienia jadłam ale nadal wymiotowałam. Zjedzona mała kanapka, która zostawała u mnie w brzuchu była celebrowana jak święto narodowe. W pewnym momencie moja mama okazała się mądrzejsza od wszystkich lekarzy razem wziętych i zaczęła mnie karmić tym co lubię czyli WARZYWAMI. Surówki i sałatki jadłam zawsze. Kolejną pomocną rzeczą było to, że dostawałam miskę z sałatką i oglądałam bajkę, nikt mi nie mówił jedz szybciej. Jadłam ją w swoim tempie czyli godzinę albo i dłużej. Koniec z krzykami, groźbami. Dalej powoli do mojego jadłospisu zostało wprowadzone mięso kurczaka  w ilości…. kostki  prostopadłościanu 2x3x0,5 cm. Jadłam „takie coś” czyli kostkę mięsa tylko i wyłącznie jeżeli czekała na mnie nagroda, ktoś przeczytał mi bajkę albo się ze mną pobawił. Stopniowo zaczęłam jeść wszystko, nie czując strachu, przestało mi być również niedobrze jedyne co mi tylko pozostało z tamtych lat to wstręt przed brukselką  i golonką- bleeeeeeeeeeeeeeeeeeeee  Nastolatka  Okres dojrzewania cóż mimo, że organizm chciał więcej ja nadal jadłam jak wróbelek. Po prostu nie czułam się głodna. Nadal miałam niedowagę, jedyny plus to to, że jedzenie zostawało w moim żołądku. Nowy problem jaki się pojawił to miłość do słodyczy i chipsów.  Liceum  Jedzenie nie ma dla mnie żadnego znaczenia (tzn. nie przeżywam już traumy przed śniadaniem,  obiadem itd) Jem normalnie- ale niekoniecznie zdrowo. Nadal niedowaga. Wyjazd do US.  To trzeba zobaczyć na własne oczy, wiedziałam, że tam są otyłe osoby, ale nie wiedziałam, że są tak ogromne. Pierwszy raz na oczy zobaczyłam, że ktoś z nadwagą porusza się na wózku elektrycznym nie dlatego, że nie umie chodzić, ale dlatego, że nie jest wstanie udźwignąć swojego ciężaru na nogach. Byłam oszołomiona faktem, że 70 procent osób jest otyłych albo walczy z ekstra kilogramami. Chyba po raz pierwszy w życiu zaczęłam zastanawiać się nad jedzeniem. Więc czemu utyłam? Ostatnio dużo myślałam na ten temat i w końcu znalazłam przyczynę.  PRZED - tak wyglądałam zaraz po przylocie, zwróćcie uwagę na ręce, nogi i brzuch.         A tak po 6 miesiącach Zaznaczam, że możecie się rozczarować, jeżeli sądziłyście, że wyglądałam jak grubasek- wieźcie jednak poprawkę na to, że ja przez całe życie miałam niedowagę. Także taka zmiana w ciągu tylko sześciu miesięcy była dla mnie OGROMNA. popatrzcie jak układa mi się bluzka na brzuchu    Twarz zaokrąglona po raz pierwszy widoczne są policzki, a nie kości. Jak widać nad brzuchem przyda się popracować, jak to mówi mój chłopak jest masa jest z czego rzeźbić mieśnie!          Jadłam zdrowo a z przetworzonej żywności wybierałam tylko tą, gdzie był napis low fat,   fat free, diet, albo low sugar  itp. Itd. Jednak codziennie piłam large cup of coconut frappuccino with double whipped cream- a to cudo miało 1000 kalorii, do tego w ciągu dnia piłam do 3 puszek 7up, i miseczkę najpyszniejszych lodów na świecie. Gwarantuję Wam nigdzie więcej nie jadłam tak pysznych słodyczy jak tam. Co z tego, że jadłam zdrowo jeżeli nadrabiałam piciem słodzonych napoi i kalorycznymi lodami. Jeżeli zastanawia Was czy jadłam Fast foody to odpowiedź brzmi nie, nie cierpię tłustych rzeczy i takie coś kompletni mi nie smakuje. (dzisiaj jedyne co lubię to pizzę ale tylko z pizzy hut (jem ją 3 razy w roku) i chipsy o częstotliwość jedzenia proszę nie pytajcie.) Taka jest oto historia moich 13kilogramów.  Po przytyciu powinnam się więc cieszyć, że w końcu mój BMI pokazuje wagę w normie. Jednak było zupełnie odwrotnie.  Mój brzuch był moim największym kompleksem, tam odłożyło się najwięcej tłuszczu, wyglądałam jak w 3 mc ciąży. Moi znajomi szybko określili mój styl ubioru jako matki spodziewającej się dziecka, czyli bluzki lejące się ze ściągaczem na dole, bluzy z kieszenią „na przedzie” , albo tuniki z paskiem zawiązanym wysoko, nigdy nic obcisłego.    II CZĘŚĆ   Czas odchudzania czyli katastrofa za katastrofą  Moje początki z odchudzania to jedno pasmo niepowodzeń!!!! Brak wiedzy, brak wiedzy, jeszcze raz brak wiedzy, bezkrytyczne słuchanie "rad" "inteligentnych" koleżanek (które w tym temacie były "specjalistkami") i życie pod ciężarem wielkiego kompleksu, że nie wyglądam tak jak dziewczyna z magazynu reklamująca strój kąpielowy. Psychicznie? czułam  się źle ze sobą, całe życie niedowaga a teraz jakieś wałeczki, tłuszcz czyli totalnie nieznany mi świat.  Po kolei:  - zaczęły się głodówki- „genialna koleżanka” powiedziała mi, że schudła najwięcej biegając, pijąc wodę i jedząc gotowane na parze krążki cukinii. Zdesperowana widząc z jak szczupła osobą rozmawiam stwierdziłam, okej ma racje jeśli ona mogła to i ja. Pierwszy dzień jakoś zleciał, czułam głód, ale piłam dużo wody i dałam radę wytrzymać bez jedzenia zanim poszłam spać. Rano ścisk w żołądku, ból, czułam głód, zacisnęłam zęby i napiłam się wody z kilkoma kroplami cytryny- poczułam złość na siebie, że dodałam do wody kilka dodatkowych kalorii- tak piszę o cytrynie… Koszmarnie czułam się cały dzień, głowa mi pękała. Wytrzymałam jeszcze 2 dni, a potem poszłam do sklepu i kupiłam całą siatkę słodyczy z chipsami. Zjadłam wszystko w ciągu jednej godziny, przepraszam użyję poprawnego czasownika zżarłam wszystko w ciągu jednej godziny. Po tym dniu obżarstwa nastąpiło podejście drugie, a po drugim następne. A po trzecim byłam tak wycieńczona i osłabiona, z gorączką, bo oczywiście jakaś infekcja mnie dopadła (całkiem normalna rzecz jak się nie przyjmuje żadnych mikroelementów ważnych do poprawnego funkcjonowaniu organizmu), że prze kolejne 2 tygodnie jadłam jak szalona. Po tych dwóch tygodniach stanęłam na wagę i przywitałam się z nowymi kilogramami nadwagi….  - rzuciłam głodówki- poszłam do dietetyka, mogłoby się wydawać bardzo mądra decyzja. Mogło gdyby dietetyk był mądry. Kobieta, z którą miałam do czynienia nauczyła się chyba na pamięć książkę dr Gilian McKeith i tak o to rozpoczęła się moja przygoda z dieta rozłączną i pustym portfelem, gdyż, bo, ponieważ na jadłospis jaki został mi ułożony miesięcznie spokojnie mogłam wydać 2000 złotych (na jedną osobę), marnując przy tym 60% kupionego jedzenia, gdyż, bo, ponieważ dieta była bardzo różnorodna, a wręcz orientalna, niektóre składniki do dostania tylko w Almie. Niestety w tym czasie podchodziłam do przepisów dosłownie i jak było napisane pół łyżeczki Pesto z Francji to to musiało być Pesto z południowej Francji.  - następnie wpadłam na fenomenalny pomysł cud herbatki, saszetki, proszki, tabletki przez ten okres czasu marzyłam o tym, aby krzesło w moim pokoju było muszlą klozetową, koniec tematu.  - kolejny etap to załamanie, powrót do głodówek, objadanie się, kolejny efekt jojo.  - Po 1,5 roku kompletnie rozbita emocjonalnie, sfrustrowana swoim wyglądem, podniszczona na zdrowiu  postawiam na sport. I się zaczęły moje nieudolne wygibasy w pokoju przed komputerem z płytą, BEZ WIĘKSZYCH EFEKTÓW   -  Aż pewnego dnia wściekła oznajmiam wszem i wobec, że jeżeli nie schudnę w ciągu jednego miesiąca 8kg to się poddaję. Zapisałam się do siłownie  chodziłam do niej 6 razy w tygodniu na 2 godziny zajęć, wolne miałam tylko w niedzielę. Pamiętam jak dziś, przed zajęciami ze stepem jedna dziewczyna, powiedziała do drugiej:  Dziewczyna: jeszcze 3 minuty i zaczynamy woo-hoo!!!!  ja: Zmierzyłam ją z góry na dół i powiedziałam. Poważnie się cieszysz?!  Dziewczyna: Jasne! Uwielbiam step! (teraz ona zmierzyła mnie z góry na dół) a Ty nie?  Ja: Ja chcę tylko zrzucić kilka kilogramów, nie cierpię ćwiczyć, a stepu nie znoszę.  Dziewczyna: aha  i myślisz,  że jak zgubisz te kilogramy to już więcej nie będziesz musiała ćwiczyć?  Ja: No tak, wtedy będę mniej jeść, przez co nie utyję. Dziewczyna: A co z kondycją fizyczną? Lepszym samopoczuciem, odstresowaniem się, zdrowszym wyglądem?  Ja: yyyyy eeeeee no przecież, dużo chodzę: na uczelnie, do sklepu, to nie wystarczy? Ona: Oj dziewczyno mało wiesz o zdrowym życiu, co? Dla Ciebie ważne jest tylko chwilowa utrata wagi, dużo tracisz. Bardzo dużo tracisz.  W tamtej chwili pomyślałam WARIATKA JAKAŚ!! DZIEŃ W DZIEŃ ZMUSZAM SIĘ, ŻEBY PRZYJŚĆ NA SIŁOWNIĘ,  PODCZAS ZAJĘĆ SPRAWDZAM ZEGAR ILE JESZCZE ZOSTAŁO DO KOŃCA, NA KALENDARZU Z RADOŚCIĄ ODHACZAM DNI KIEDY JUŻ NIE BĘDĘ MUSIAŁA TU PRZYJŚĆ. LICZĘ KALORIE, KTÓRE ZJADAM, CAŁY CZAS SIĘ PILNUJĘ CO JEM, A ONA MI MÓWI, ŻE TO LUBI?? ŻE DUŻO TRACĘ NIE UPRAWIAJĄC SPORTU NA CO DZIEŃ?!!!!!!!!!!!!!!!!!!!!!!!!!!!!  Miesiąc dobiegł końca. Schudłam około 6kg, miałam więcej energii i pozytywnego nastawienia. Dowiedziałam się, jak źle ćwiczyłam i wiele błędów popełniałam ćwicząc sama w domu. Wiedziałam też  jedno! Muszę utrzymać wagę, nie chce kolejnych efektów jojo!  Całe szczęście dla mnie 2 tygodnie później poszłam na wykład, którego tematem był: zdrowy styl życia. Dowiedziałam się bardzo ogólnie jak pozytywne jest jego działanie na nasz organizm. Przez kolejne dni czytałam o tym wiele i tak się wciągnęłam w tą tematykę, że ta pasja zaczęła wypełniać większość mojego wolnego czasu. Zaznaczam do tej pory nie interesowało mnie zupełnie co jeść i dlaczego? To samo z ćwiczeniami,  przysiady, skłony, brzuszki, świeca kojarzyły mi się tylko z w-f – nie widziałam w tym nic interesującego, a na stwierdzenie, że musze się ruszać, aby być sprawną fizycznie i pełną energii reagowałam mniej więcej tak: ooooo naaaaaaaaaprwdę???    Po tym studiowaniu bycia "fit" poczułam się jakbym obudziła się po długim śnie, przetarła oczy i zobaczyła nowy świat, a raczej doszła do tego jak on działa. Kolejnym kluczowym etapem było poznanie siostry mojego chłopaka, miała dla mnie brzuch marzenie, prosty jak deseczka.  Pamiętam jak powiedziałam do niej: zazdroszczę Ci tego brzucha, a ona w odpowiedzi przyznała, że codziennie ćwiczy brzuszki.  Kolejny mit w mojej głowie został obalony, do tej pory byłam przekonana, że niektóre osoby tak  mają, często się słyszy, a ja nic nie robię, po prostu mam takie rozbudowane mięśnie ud; no co ty ja siedzę przed telewizorem cały dzień, jem wszystko, a płaski brzuch mają wszyscy u mnie w rodzinie itp. itd.  Nareszcie po tym okresie nastał dla mnie czas, który nazwałabym świadomym jedzeniem i świadomym uprawianiem sportów.  Jeszcze przez chwilę interesowały mnie kalorie, potem przestałam na nie patrzeć i jadłam zdrowo, ograniczyłam zdecydowanie słodkie. Obecnie nie jestem w stanie zjeść jogurtu owocowego, bo jest dla mnie za słodki. Kupny sok w kartonie ostatni raz piłam 2 lata temu, teraz piję tylko świeżo wyciśnięty ze swojej sokowirówki.    III CZĘŚĆ  Co mogłabym poradzić osobom, które chcę schudnąć zaznaczam ZDROWO!  Bardzo ogólne informacje, które mam nadzieję, że zmienią twój punkt widzenia o odchudzaniu i zrozumiesz, że tu nie chodzi o zgubione centymetry, kilogram,y a o twoje zdrowie i kondycję fizyczną. Czemu jest ona dla mnie tak ważna, wielu chorobom cywilizacyjnych można zapobiec przez zdrowy tryb życia. Będąc w aptece następnym razem zauważ ile osób starszych kupuje leki na serce, zwróć uwagę jak te osoby się poruszają, chcesz tego?  Od czego zacząć? 7 WSPANIAŁYCH RAD  1. Stań przed lustrem, tak żebyś zobaczyła całą swoją sylwetkę. Obiektywnie oceń swoją budowę ciała.  Zaakceptuj ją, tzn, szerokie biodra, brak wcięcia w talii, wąskie albo na odwrót szerokie ramiona. To najprawdopodobniej po odchudzaniu zostanie. Budowy kostnej nie jesteś w stanie zmienić! Koniec i kropka.  2. Chciałabym, żebyś proces odchudzania traktowała jak proces kreowania pięknej figurki przez rzeźbiarza- potrzebna będzie Ci cierpliwość, czas, wizja tego co chcesz osiągnąć, systematyczność i najważniejsze ciągła praca, nigdy się nie poddawaj- co by się stało gdyby rzeźbiarz przestał strugać figurkę po trzech dniach?? Pamiętaj, pierwsza figurka może wyjść taka sobie, kolejne rzeźby spod ręki artysty będą wychodzić coraz lepsze, aż dojdzie on do perfekcji, to samo będzie z twoim nabieraniem kondycji i układaniem menu na kolejne dni- z czasem staniesz się w tym mistrzem, a efekty same Cię zaskoczą!  3. Co jeżeli do tej pory jadłaś 3000 kalorii albo i więcej nie ćwicząc, prowadząc siedzący tryb życia, czy możesz przejść na dietę 1500 kalorii i ćwiczyć jak sportowiec? NIE!!!!! NIE MOŻESZ!!!!  Jeżeli jesteś naprawdę otyłą osobą, która dziennie pije 2l coca-coli do tego soki z kartonów, je fast-foody, siedzi na kanapie i przejdzie z dnia na dzień na tryb z wysoką aktywnością fizyczną to gwarantuję Ci, że po dwóch dniach poniesiesz klęskę i z frustracją wrócisz do swojego starego życia, a w najgorszym przypadku może skończy się to dla Ciebie nawet zawałem.   Naśladuj dziecko! Tak napisałam dziecko! Ono najpierw czołga się, żeby dosięgnąć interesującej go zabawki, po jakimś czasie raczkuje, potem robi pierwszy krok ( swoją drogą widziałaś jak ono się wtedy cieszy; ten uśmiech na twarzy),….. uwaga teraz coś co mnie najbardziej inspiruje…. robiąc pierwszy krok i puszczając się oparcia DZIECKO UPADA NA ZIEMIĘ!!! Chwilę płacze! Ale nie cofa się, nie powraca do raczkowania a potem do czołgania. W odróżnieniu od nas dorosłych ono nigdy się nie poddaje tylko wstaje i próbuje zrobić kolejny krok, po paru dniach chodzi aż w końcu zaczyna biegać. Czy widzisz ten postęp od czołgania do biegania?  Wróćmy do Ciebie osoby otyłej, małymi krokami osiągniesz wielki sukces. Dieta dla Ciebie na sam początek, to systematyczna eliminacja CUKRU!  W pierwszy tydzień zejdź z 2 litrów coli do 1litra, w kolejnym zrezygnuj z kupnych soków, co się stanie jeżeli nagle zamienisz colę na wodę z cytryną: BÓL GŁOWY ROZSADZI CI JĄ, nie będziesz nadawać się do niczego włączając w to ćwiczenia. Zaprzyjaźnij się z warzywami i owocami, liść sałaty i plasterek pomidora w hamburgerze to KOSZMARNIE MAŁO. Zjedz jabłko. Powoli zaczynaj wprowadzać zdrowe produkty do swojej diety. Zrób sobie shake banan, pomarańcz, brzoskwinia i pół szklanki wody, zmiksowane z kilkoma kostkami lodu- pycha! Zacznij maszerować, opuść swoją strefę dowodzenia ( kanapę vis-à-vis TV gdzie jedynym wysiłkiem jaki miałaś była zamian kanału na pilocie i sięgnięcie ręką po chipsy) i przejdź się na spacer 20 minutowy. Kolejnego dnia wydłuż spacer o dodatkową minutę. Po miesiącu znajdź dietę 2500 kalorii; może i dużo, ale zaczniesz ćwiczyć. Teraz ostra uwaga do Ciebie. Domniemam, że skoro ważysz więcej niż 15kg od swojej prawidłowej wagi, to byłaś dłuuuuuuuuuuuuuuuuuuugi czas na bakier z ćwiczeniami, wiec proszę Cię, schowaj swoją dumę w kieszeń i udaj się choć na jedno spotkanie z trenerem, który powie Ci jak POPRAWNIE wykonywać ćwiczenia. Tak jak pisałam we wcześniejszych postach sama sobie robiłam krzywdę, ćwicząc w domu z płytami DVD. Pamiętaj z twoją nadwagą, ćwiczenie bez asekuracji i kogoś kto będzie korygował twoją postawę jest wręcz NIEBEZPIECZNE. Twoje stawy, kości będą Ci wdzięczne jeżeli dowiesz się jak masz ćwiczyć. Od siebie co mogę dodać, ćwiczenia na basenie to idealny początek, stawy w wodzie są zdecydowanie odciążone, rower również jest bardzo wskazany i spacery.  4. W miarę możliwości przestań być profesjonalistką w każdym calu, nic bardziej nie zniechęcało mnie do ćwiczeń jak to, że nie umiałam ich wykonywać idealnie. Pamiętaj, powtarzaj rób skłony nawet jeżeli tylko będziesz sięgać rękoma do kolan, po 2 miesiącach może uda Ci się sięgnąć do połowy łydek to będzie twój OSOBISTY SUKCES!  To samo tyczy się jedzenia, jeżeli w przepisie podane jest: brokuły ugotuj na parze, a właśnie zapomniałaś je kupić i zniechęcona myślisz, po co ja się tak męczę z ta dietą, nie prościej byłoby wrzucić do gorącej wody pierogi i mieć obiad gotowy w 5min? Oczywiście, że byłoby prościej tylko czy o to Ci chodzi? Czy chcesz tak szybko się poddać? Nie masz brokuł, to zamień je na marchewkę, albo jabłko BĄDŹ KREATYWNA!  5. Uzbrój się w cierpliwość: objadałaś się przez 5 lat nie oczekuj, że wrócisz do formy w 5 dni. Racjonalny okres czasu to pół roku, a najlepiej rok systematycznych ćwiczeń. Sorry ale taka jest rzeczywistość.  6. Nie śmiej się z dziecka, które wierzy we wróżki i krasnale, skoro Ty wierzysz , że połykając cud tabletki po 10 dniach obudzisz się szczupła. Może napisze to bardziej dosłownie : KURWA MAĆ po tabletce? Szczupła?  W 10 dni? Poważnie? Czy ty masz sieczkę zamiast mózgu??????  Ok. Mary liczymy do siedmiu 1, 2, 3, 4, 5, 6, 7 wdech, wydech, wdech, wydech, wdech, wydech. Poważnie temat suplementów drażni mnie najbardziej. Oki, już jestem spokojna! Pomyśl zamiast szprycować się suplami, które często gęsto nie są tanie, kup sobie miesięczny karnet na siłownię, albo piłkę gimnastyczną i ćwicz dziewczyno, ćwicz!! PS Nie przeczę są też dobre suplementy, ja co dzień łykam tran norweski, jednak większość tabletek fit cud działa przeczyszczająco- odwadniasz się zamiast chudnąć- Czy to wystarczająco jasne?!  7. Za ten podpunkt możecie mnie znienawidzić. Wiec może lepiej go nie czytajcie. Podziała na Was, jak nie zimny, a lodowaty prysznic. Na mnie tak 3 dni temu podziałał pewny film (do zobaczenia niżej ).   Wiem, że w komentarzach pojawią się wasze zapewnienia, i chwalenie mojej osoby typu ( dzięki Wam moje ego ostatnimi czasy bardzo rośnie): jesteś wspaniała, piszesz mądrze, okej zaczynam dietę, zmotywowałaś mnie do działania, od teraz moje życie będzie wyglądać inaczej itd.  Moja odpowiedź od dziś na te zapewnienia będzie niezmienna:  Naprawdę zmotywowałam Cię do działania? Naprawdę zaczniesz ćwiczyć i dbać o siebie?   To teraz uważnie posłuchaj mojego pytania:  ile to już razy mówiłaś sobie, że od dziś zaczniesz ćwiczyć, że jesteś zmotywowana, że to ostatni dzień twoich złych nawyków? Ile są warte twoje słowa i obietnice?          Od siebie dodam matematyczną kalkulację załóżmy, że będziesz żyła do 100! Pamiętaj sama jesteś kreatorem swojej przyszłości, to TY decydujesz co się dziś pojawi na twoim talerzu, to TY będziesz mieć swój trening albo i nie, to TY włożysz do swoich ust ociekającą tłuszczem golonkę albo schrupiesz ze smakiem pyszną soczystą kalarepę, to TY poćwiczysz dziś brzuszki przez 15 minut albo siądziesz wygodnie na kanapie przed telewizorem, to TY możesz okazać się spryciulą i możesz godzinę oglądać seriale, ćwicząc przy tym brzuszki i kręcą hula. Sama musisz zacząć dbać o siebie i szukać swojego szczęścia, tak naprawdę osoby, które interesują się twoim życiem, ograniczyłabym do bardzo wąskiego grona wspaniałych przyjaciół i rodziny. Można by powiedzieć, dość prozaiczny przykład/dowód: zdjęcie grupowe, gdy je widzisz kogo szukasz najpierw koleżanki, siostrzenicy czy siebie? No właśnie!    Odpowiedz dziś sobie, chcesz cieszyć się zdrowym życiem? Jeśli tak życzę Ci sukcesów, a gdy zdarzy się porażka, zjesz jednej nocy cały tort czekoladowy i popijesz go 2 litrami coli, zachowaj się jak dziecko, wstań przestań się mazać i kontynuuj swój plan, aby osiągnąć swój cel! Twoje życie, twoje decyzje!  Wracaj do mnie po dalszą motywację i dziel się swoimi wynikami  u siebie na blogu (jeśli chcesz)!    Mam nadzieję, że po tym gniewnym wpisie będziecie mnie jeszcze chciały czytać, ale musiałam z siebie w końcu wyrzucić to co sądzę na temat zdrowego trybu życia.    Dla mnie zdrowy tryb życia to nie drakońskie diety ani mordercze treningi, to zabawa z ćwiczeniami, gdzie endorfiny produkowane są w nadmiarze, to również zabawa z żywnością, łączenie i próbowanie nowych smaków, to walka z systematycznością i często zmuszanie się do kolejnego treningu, a wszystko po to, że by cieszyć się zdrowiem, jak wyrobię sobie przy tym płaski brzuch to w sumie się nie pogniewam.      Obecny mój cel: to przytyć, przytyć, i jeszcze raz przytyć parę kilo i dalej się rozciągać, rozciągać i rozciągać, może pod koniec roku zrobię w końcu szpagat!    Chciałabym żeby moje ręce i nogi wyglądały jak po tym przytyciu w US. Jednak nie pozwolę już tym razem, żeby brzuch stał się moim kompleksem!!!        Moje obecne zdjęcia: sprzed tygodnia, czy widzicie ten bicepsik??? słodziak z niego! Nie daj się zwieźć temu co widzisz w TV/ gazetach, w każdym poście na koniec będę publikować ten filmik aż sobie wbijesz do głowy, że większość tego co widzisz to fikcja Photoshopa! 