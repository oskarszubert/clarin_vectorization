Czytelnicy donoszę Wam, że z dniem dzisiejszym wyznaczyłam sobie jeden cel:   Dopaść swoje szczęście w okresie nie dłuższym niż rok (maksymalnie do 23 września 2014).     Tak, tak znam te wszystkie złote myśli typu powinnaś odczuwać szczęście w tym co teraz robisz, a nie czekać na jakieś wydarzenie, które będzie mieć miejsce w przyszłości. Co więcej zgadzam się z nim, ALE.... To, że nie było mnie w ostatnich miesiącach na blogu tak często jak kiedyś - ma swoją przyczynę.  To, że ostatnio nie miałam motywacji- ma swoją przyczynę. Jak również to, że moje zaparcie w wyznaczanych działaniach było równe zeru ( wiele znajdziecie u mnie na blogu obietnic z ostatniego okresu bez realizacji) - to też miało swoją przyczynę.    Przyczyna  zostanie dla Was opisana bardzo konkretnie. Ustalmy datę i godzinę:  2 grudnia godzina 17:30. Do tego czasu zgromadzę arsenał dla siebie i Was wiedzy, który pomoże mi na przyszłość i Wam, jeżeli miałoby Was coś takiego podobnego spotkać, co mnie spotkało.   Przez najbliższe 3 miesiące mam zamiar powtórzyć rzeczy, które kiedyś pomogły mi pozbierać się w całkiem sprawnie funkcjonującą Mary. Z nowym rokiem zapowiadam: dalszą pracę nad sobą- łatwiejszą, bo dobre nawyki będą już do tego czasu wyrobione.   Co więcej! Mam super interesującą dla Ciebie ofertę- może okaże się, że i Ty przejmiesz pełną kontrolę nad swoim życiem?    Ostatnio czułam się, jakby to życie dyktowało mi warunki, czas to zmienić, od dziś to ja dyktuję warunki.    Przyłącz się do ciekawego eksperymentu/projektu/zabawy- nazwij sobie to jak chcesz. Jedyne czego będziesz potrzebował(a) to zeszyt ( w moim przypadku 3 zeszyty, notatnik i kalendarz) i co wygodne, użyjesz go wtedy kiedy uznasz, że Ci się przyda, nic na siłę :) Czego oczekuję po tym projekcie: wypiszę to dziś w swoim zeszycie i zacznę to powoli realizować, bo myślą przewodnią tego projektu będzie: 