Cofamy się kochane do dzieciństwa, ta zupa to definicja papki. Mary specjalnie dla Was postarała się ją  wzbogacić trochę o "elementy" do pochrupania, i wyszła z tego całkiem treściwa zupa w porównaniu do pierwowzoru KLIK.    W swojej diecie dążę do spożywania coraz większej ilości dań surowych- nie smażonych, gotowanych, oraz bez półproduktów itd. Mają one się składać jedynie z warzyw, owoców, orzechów lub nasion. Dlatego zamierzam 3 razy w tygodniu (będzie to mój okres aklimatyzacji) zrobić sobie totalnie surowe jedzonko i dzielić się przepisami z Wami . Na pierwszy ogień zupa marchewkowa  - 1 szkl. soku z marchwi - 1 awokado  - pół małej cebuli  - pół pietruszki - trochę świeżego imbiru ( ja nie miałam buuuu)  - pestki dyni i słonecznika  - koperek    Jak widać nie ma soli ani pieprzu czas na delektowanie się smakiem z warzyw, bez ulepszaczy. Wykonanie:  Do sokowirówki (kolejność bardzo ważna)- wrzucamy cebulę, dopiero po niej pietruchę i marchew, gdy wrzucisz cebulę na koniec, jej sok osadzi się na sitku sokowirówki.  Dokładnie tyle marchewek, co widać na zdjęciu pierwszym potrzebowałam, żeby uzyskać 1 szkl. soku. Jak da się zauważyć kupuję marchew brudną (warzywa dłużej  zachowują świeżość).    Do soku dodajemy 2/3 awokado i miksujemy na papkę. Jeżeli uważasz, że zupa wyszła za rzadka możesz dodać wióry marchwi z sokowirówki ( 1-2 łyżki.) Przelewamy zupę do talerza i dekorujemy "grzankami" z awokado (awokado, które nam zostało kroimy na kostkę), pestkami słonecznika i dyni oraz koperkiem.  Wersja 2: dla tych, którzy nie mają sokowirówki: świeży sok sprzedawany w butelkach, do tego cebula starta jak do placków ziemniaczanych na krzyżakowych oczkach i reszta tak jak pisałam w głównym przepisie. Smacznego!  Jestem ciekawa jak Wam będzie smakowało. Przyznaję, że przez konsystencję czuję się jak małe dziecko karmione papką. 