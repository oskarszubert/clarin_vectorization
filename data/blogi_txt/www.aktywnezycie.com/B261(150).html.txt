To taki wewnętrzny rodzinny żart.  Moja siostra mieszka w US i dwa lata temu jej córka (lat 8) spędziła wakacje w Polsce. Jako warunek konieczny, siostra zakazała mówić do siostrzenicy w języku angielskim. Mała mówi hmm nazwałabym to "ciekawym" polskim ( w szczególności jeśli chodzi o odmianę przez przypadki- ale ja tez z tym mam problem ) z mocnym amerykańskim akcentem.   No ale o co chodzi z tytułem posta?  Otóż w rozmowie przez skype, zapytana przez moją siostrę, co widziała w Warszawie?  Siostrzenica odpowiedziała: UBIKACJE, shopping malls, Wisłę itd   Oczywiście nie muszę, chyba mówić, że i ja i siostra ryknęłyśmy śmiechem, a biedne dziecko z szeroko otwartymi oczami i ze zdziwioną miną patrzyło na nas nie wiedząc o co nam chodzi -hahhahahhahahahhaha    Dziś więcej zdjęć: Łazienki Królewskie to przepiękne miejsce w Warszawie. Park jest gigantyczny, alejki, pocięte mostami tworzą niezwykły labirynt, a soczysta zieleń (u mnie podbita w programie, bo na zdjęciach wyszła zbyt przepalona i mdła) sprawia wrażenie, że znaleźliśmy się w tajemniczym ogrodzie z powieści Frances Hongson Burnetta. 