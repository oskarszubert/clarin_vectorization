Czy takie przywitanie popsuło mi humor????  Wręcz przeciwnie!!! Mam uśmiech od ucha do ucha! Przed chwilą podkręciłam grzejnik na poziom 4 i wpatruję się przez okno na pruszący delikatnie śnieg :)        Meruś pada śnieg, jest zimno a ty się cieszysz? Dobrze się czujesz? Odpowiadam: WSPANIALE. Ostatnie 7 lat zima była przeze mnie znienawidzoną porą roku, przez to, że mieszkałam w zimnej kamienicy, gdzie ogrzanie 120 metrów kwadratowych równało się astronomicznym rachunkom za prąd. cieszę się, że ten piec to już TYLKO wspomnienie!!!!! W niektóre dni było tak zimno, że siedziałam na piecu- buhhahahha    Z resztą ludzi, z którą wynajmowałam to mieszkanie siedzieliśmy niestety w zimnych pokojach, temperatura potrafiła spaść nawet do 14 stopni (zobaczenie 18 stopni na termometrze, zawsze było witane gromkimi oklaskami). Zdarzało się, że rachunki za samo grzanie były w granicach 170 za 1 mc od osoby: rozumiecie ten absurd ( w tamtym roku tylko za luty samo grzanie zapłaciłam ponad 230zł!!!)! Prysznic brało się w 5 minut, przy temperaturze 9 stopni, a w kuchni gotowało się w kurtkach zimowych. buhahahahhahahahhahahaha. Kuchnia i łazienka nie były ogrzewane, ja graniczyłam z kuchnią i dlatego u mnie w drzwiach była zawieszona kotara- izolowała chłód od kuchni. Raczej nie jestem miłośniczką wieszania tkanin na ścianach jako ozdoby, na tym mieszkaniu była to walka o ciepło. Najlepszy "fun" mieliśmy, wracając po świętach BN  spanie w czapce, szaliku i rękawiczkach przy temperaturze 5 stopni przez 3 dni to była norma, dopiero po tych 3 dniach grzania temperatura wracała do "znośnej" ( znośnej to i tak zbyt duże słowo).  Wiecie co śmieję się tak głośno, że aż łzy mi lecą i jestem ciekawa, czy wierzycie mi w to co piszę, czy jesteście w szoku.. w ciągu najbliższego miesiąca komfort mojego życia zmieni się tak diametralnie, że aż zastanawiam się czy to sen czy to jawa.   Kilka słów o mieszkaniu w sercu Krakowa  Okej, żeby Wam do głowy nie przyszło współczuć mi w komentarzach, przez co ja przeszłam przez te lata mieszkając w Krk. Nie ma czego współczuć, to była moja bardzo świadoma decyzja. Było tanio, było blisko do centrum mieszkałam na ul. Długiej koło przystanku Pędzichów, i to było dla mnie najważniejsze, bo miesięcy zimowych było tylko cztery, jednak od 2 lat dały mi one nieźle w kość! Nie należę do typu dziewczyn, które sama określam mianem  księżniczek, dlatego na mieszkanie w kamienicy patrzyłam z przymrużeniem okiem, skupiając się na jego zaletach w tym najważniejszej lokalizacja- ta była obłędna!!! Na rynek 7 minut  Do Galerii Krakowskiej 10 minut  Do PKP 14 minut Do Basztowej Lot 5 minut a stamtąd można dojechać prawie wszędzie  Na Planty 5 minut Oj będzie mi tego brakować, wszędzie chodziłam na nogach     same zobaczcie, gdzie mieszkałam i ile miałam do krakowskiego rynku   Poza tym w pokoju miałam super. Wielgachna kanapa, fajne meble genialnie odmalowane ściany. No może oprócz jednej fanaberii... zachciało mi się jakiegoś wzorku.... przez 4 dni efekt finalny wydawał mi się idealny. Po opinii mojej koleżanki, niestety jedyne co zaczęłam widzieć we wzorku to pokój dziecka- ech. Jednak ona nie znała symboliki tego "malunku" kiedyś Wam ją zdradzę :)  Zobacz jak tworzyłam swój malunek od 3:40 na filmie i zwróć uwagę jak krótkie miałam kiedyś włosy- totalnie inna Mary.        Zdjęcia z ostatniej nocy w moim życiu spędzonej na ul. Długiej w Krakowie. Spanie na materacu dmuchanym było oczywistością po sprzedaniu mojej wielgachnej kanapy i 90% moich mebli. Nie chcę starych gratów na nowym.           ostatnia kolacja     okno było tak wielkie, że zamiast zasłon wieszałam na nim  prześcieradła XXL Po prawej widzicie ścianę, na której kręciłam filmiki     ta szafa była dokupiona przeze mnie, gdy przestałam mieścić się  ze swoimi płaszczami w normalnej szafie. W Warszawie skorzystam z niej na chwile zanim zdecydujemy się jakie meble będziemy mieć w pokoju. przewiezienie nieskładanego hula hoop okazało się nie lada wyczynem    znienawidzona mozaika Ikeowskich luster, ćwiczenie przy takim łamaczu ciała było bardzo utrudnione. Lustra kupiłam z przeceny i chyba dlatego nie udało mi się ich ułożyć prosto :( Jeżeli kiedykolwiek ktoś będzie chciał wynająć mieszkanie w kamienicy niech liczy się z tym, że tam co chwilę będą jakieś usterki do naprawy i w zależności na jakiego właściciela traficie, naprawi je on szybko, albo Wy z dnia na dzień staniecie się hydraulikiem, ślusarzem, malarzem, elektrykiem, dekoratorem wnętrz. Obecnie umiem: wymieniać zamki, wymieniać bezpieczniki, które przy wkręcaniu nowych wydają takie dźwięki i iskry, że zastanawiasz się, czy za 3 sekundy, będziesz jeszcze żyć na tym świecie... uszczelnianie okien różnymi materiałami, tynkowanie ścian, kładzenie gładzi szpachlowej, malowanie, montowanie kołków rozporowych w ścianach, wwierty, składanie mebli, układanie paneli, podłączanie pralki, stworzeniem żaluzji na wymiar do okna, hydraulika nie ma dla mnie tajemnic itd. Jednym słowem szkoła życia!    Ale od dziś koniec z tym! W Warszawie remont mieszkania zostanie zlecony ekipie, którą będę osobiście doglądać. No i najważniejsze, koniec mieszkania z kimś!!! Boju to będzie w tej całej wyprowadzce najpiękniejsze! Nareszcie upragniona cisza i spokój, łazienka zawsze wolna, palniki na kuchence tylko dla mnie, koniec z dzieleniem się lodówką. Koniec bycia budzonym nad ranem przez innych.    Jestem człowiekiem balansu. Dlatego od pracy oczekuję wiecznego wyzwanie, kontaktu z ludźmi (warunek konieczny), nietypowych rozwiązań, adrenaliny, ciągłego rozwoju, najwyższej jakości, komunikacji na wysokim poziomie, im więcej się dzieje tym lepiej itd, jednak jak przychodzę do domu jednego czego chcę i pragnę to spokoju i wyciszenia oraz ciekawego magazynu, spokojnej muzyki, nastrojowego światła, ciepła i wygodnego łóżka i lodówki wypchanej po brzegi warzywami, drinka, oglądnięcia dobrego filmu.  Jak widzicie jest we mnie ogień i woda.Mary wasza warszawianka.A czy Wy się gdzieś przeprowadzałyście? Opiszcie mi swoje historie! 