Znów się rozpisałam, ale chciałam wam skopać tyłek leniuszki, i skoro boje się jeszcze nagrywać filmy (co byłoby zdecydowanie szybszym rozwiązaniem),  napisałam długi post.    Chcesz być grubasem, czy szczupłą osobą decyzja należy do Ciebie?   SPOKÓJ !!! cisza!!!  Już widzę, że 90% osób, które czyta ten wpis totalnie się ze mną nie zgadza. Jak z armaty w moim kierunku lecą argumenty:   co Ty możesz wiedzieć jesteś szczupła?! u mnie w rodzinie wszyscy mają nadwagę to dziedziczne, ach te geny!! jestem chora i tyję, nic już na to nie poradzę!! jestem zbyt zajęta, żeby regularnie ćwiczyć, na gotowanie też nie mam czasu, dlatego kupuję Fast food’y !! mam bóle migrenowe, wadę postawy- zbyt wiele przeciwwskazań do tego by zacząć ćwiczyć!!! Ostrzegam jestem trudnym rozmówcą w rozmowie z osobami, które nie mają racji.   Po kolei  1) co Ty możesz wiedzieć jesteś szczupła?  Tak, TERAZ jestem szczupła, ALE nie widziałaś/eś mojego brzucha. Na zdjęciach wiem jak się kamuflować, żeby go nie było widać, wiem jak stawać, gdzie trzymać ręce itd. Wiem też, jak się ubierać i eksponować inne swoje atuty czyt. długie zgrabne nogi.  Chwalę się, a co?? To ja w przyjemnym bólu i zmęczeniu pogłębiam squat po raz 40, to ja robiłam przez 3 razy po 1 min lunges z obciążeniem, to ja ściskałam piłkę, żeby zaczęły pracować wewnętrzne mięśnie ud- wiesz, jakie to ćwiczenie jest cholernie nieprzyjemne. Właśnie dlatego mam bardzo zgrabne nogi!!!          A teraz, o co chodzi z brzuchem? Skoro jestem tak wszechwiedząca to, czemu go mam? Odpowiem jutro, gdyż sporo by tu pisać wolę zrobić osobną notatkę. Mówiąc, że jestem szczupła i nic nie wiem o otyłości, prowokujesz mnie? Schudłam 13kg w pocie i ciężkiej pracy nad sobą, licząc aż do przesady kalorie i spędzając godziny, dni, tygodnie, miesiące na czytaniu wszystkiego związanego z odchudzaniem włączając w to wizytę u dietetyka. Cóż chyba powoli zaczynasz łapać, że jednak coś wiem w tym temacie.    2) u mnie w rodzinie wszyscy mają nadwagę to dziedziczne, ach te geny. Hahahahha hahahhaha hahahahaha hahahahaha hahahaha- no rozbawiłaś mnie:P Do łez!   Słuchaj w mojej rodzinie większość osób ma nadwagę, w sumie super byłoby móc powiedzieć: „Jestem gruba, przez geny” i zajadać się frytkami z hamburgerem, siedząc przed telewizorem. Jeżeli taką masz wymówkę, pozwól, że wykrzyczę do twojego ucha „LENIU rusz tyłek i przejdź się kilometr, albo przejdź się na rowerze 5km, potem zrób 10 brzuszków”. Teraz możesz poczuć się urażony, jednak może za rok mi podziękujesz, że użyłam takiej szokowej terapii     sama decydujesz/ nie mam pojęcia skąd mam ten obrazek     3) jestem chora i tyję, nic już na to nie poradzę  Ok. Tu nie zamierzam, się mądrzyć, bo nie mam prawa krytykować takich osób. Zdaję sobie sprawę, że burze hormonalne oraz inne choroby medyczne, mogą spowodować straszne spustoszenie w naszym ciele. Znam takich ludzi i im serdecznie współczuję, robią wszystko, co im zalecił lekarz, są podporządkowaniu restrykcyjnemu odżywianiu się, ćwiczą, a mimo to tyją, bądź nie mogą zgubić kilogramów. Jedyne co mogę im powiedzieć, to to, żeby się nie poddawali, dalej szukali informacji. Może okaże się, że medycyna w przyszłości znajdzie lekarstwo na ich przypadłość i będą zdrowymi, szczęśliwymi ludźmi, bardzo im tego życzę. Zalecam jednak spacery i pozostawanie aktywnym w miarę możliwości dla lepszego samopoczucia i sprawności fizycznej.  Pod chorobę podpinają się często jednak spryciarze. O co mi chodzi? Kto w szkole na wf zgłaszał: jestem niedysponowana? Ja! Tak ja, gdyby tylko można było to cały rok byłabym niedysponowana- hahahaha. To jest łagodny przykład, jednak wiele ludzi wmawia sobie, że chorują na niewiadomo co, tylko po to żeby nikt nie próbował ich zmusić do ćwiczeń, no bo przecież jest zbyt wiele przeciwwskazań.   Mam smutną wiadomość dla Ciebie, ta wydawałoby się niewinna wymówka, może wpędzić Cię w duże kłopoty w przyszłości. Problemy ze stawami, zawał, cukrzyca itd. Sam robisz sobie krzywdę.     4) Jestem zbyt zajęta, żeby regularnie ćwiczyć, na gotowanie też nie mam czasu, dlatego kupuję fast food’y i opycham się wieczorami   Nawet nie zamierzam się rozpisywać. Leniu, 30 minut dziennie??? Dla zdrowia!!Żeby na emeryturce cieszyć się życiem i spokojem, a nie tracić całej emerytury w aptece, odpowiedz sobie jeszcze raz na to pytanie. Czy tak trudno znaleźć 30 minut, dla zapominalskich przypominam, że doba ma 24h.  Co do jedzenia- Google.com. Tysiące szybkich do zrobienia przepisów czeka na Ciebie.     5) Mam bóle migrenowe, wadę postawy- zbyt wiele przeciwwskazań do tego by zacząć ćwiczyć.   yhmmm i co jeszcze, w plecach Cię strzyka, masz lordozę, skoliozę, płaskostopie, wysokie ciśnienie.  Ekstra, przynajmniej wiesz, co Ci dolega. Ja mam lordozę, ale wiem jak mam już ustawiac swoje ciało, żeby ćwiczenia były wykonywane poprawnie. Każdy lekarz po konsultacji Ci powie, że dzięki ćwiczeniom możesz zmniejszyć ból pleców a nawet zapobiec pogłębianiu, dolegliwości. Ciśnieniowcy pod obserwacją lekarską i trenerską często obniżają swoje ciśnienie przez regularne ćwiczenia itd.  Czujesz się golutka, nie ma już argumentów, a jeżeli jeszcze jakieś masz, to zastanów się czy to aby na pewno nie kolejna wymówka.    To jest najbardziej dla mnie motywujący film wszech-czasów! w zupełności zgadzam się z Shay'em oglądnijcie go a w szczególności od 2:10!!          Mary Wyznanie.   Moje czytelniczki mimo tego, że wiem jak zbawienny jest zdrowy tryb życia, codziennie mam chwile zawahania będąc w piekarni i widząc piękne mięciutkie pączusie albo kawowe cukiereczki, kupić czy nie kupić. Najgorzej jest z ćwiczeniami i tego kompletnie nie czaję, uwielbiam to zmęczenie po 1 godzinie intensywnego testowania możliwości swoich mięśni, uwielbiam ten przypływ energii, ALE POTRAFIE ZNALEŹĆ 10 wymówek, każdego dnia, żeby zostać w domu. Tak przyznaję otwarcie jestem potwornym leniem. Na przykład wczoraj miałam iść na zajęcia do siłowni i co, stwierdziłam, że są za późno…. Zmusiłam się, na spacer 12km za karę, przyszłam do domu i padłam na łóżko, byłam wykończona. Zastanawiam się jak ludzie potrafią biegać dziennie 12km? Ja ledwo je przeszłam.   Jestem człowiekiem z trudnym charakterem, który wymaga dużo od innych a co do siebie stosuje taryfę ulgową. Nie jestem też automatem i wiem, że kiedyś będzie ten gorszy dzień, że choćbym usłyszała 1000 przekonywujących powodów by ruszyć tyłek z łóżka, powiem NIE!   Jednak staram się jak mogę, czytam i szukam osób, które odniosły sukces w osiągnięciu swojej wymarzonej sylwetki. Weźmy przykład Anii Bałon z Top Model 2, ja byłam w szoku jak zobaczyłam jej zdjęcie sprzed kilku lat na ekranie mojego monitora. Ależ oczywiście zaraz powiecie, młoda szybko zgubiła.... no fakt, zapomniałam Ty jesteś stara, racja powinnaś dalej leżeć i pachnieć z miną mopsa, wkurzona i obrażona na cały świat, że jesteś kluską- genialny tok myślenia. Gratuluję!         Są dni, że ładuję na swoja komórkę energetyzującą muzykę, idę na siłownię, ćwiczę, jestem zadowolona z siebie. Wiem, że po każdym takim aktywnym dniu jestem coraz bliżej celu. Wyznaję zasadę, że przynajmniej 3 razy w tygodniu ćwiczę i udaje mi się to! Chciałbym jednak ćwiczyć codziennie, nie chodzi mi tu o mordercze treningi, bo mięśnie też musza odpocząć.  Wiecie o tym, że potrzeba 21 dni, aby wypracować w sobie jakieś dane zachowanie??? 21dni. Zadanie od Mary zaznacz w kalendarzu, że przez 21 dni będziesz robiła 10 brzuszków.  buziaki Mary:* 