Dziewczyny trochę prywaty:    Swojego życia nie mogę określić przymiotnikami "łatwe i przyjemne", z drugiej strony nigdy nie przymierałam z głodu oraz miałam dach nad głową, mogłam liczyć na czyjeś wsparcie (choć z tym ostatnim to bywało bardzo różnie). Spotkało mnie jak na swój młody wiek, sporo przytłaczających sytuacji, niezależnych ode mnie a z którymi musiałam żyć. Mogłabym nieść w sobie gorycz tego co miało miejsce, zarzucać wszystkim swoje niepowadzenia; tłumaczyć się, że to wynik tego co za sobą ciągnę.    Będzie w przyszłości post o tym jak sobie radzić, gdy życie rzuca nam kłody pod nogi, gdzie wszytko wydaje nam się bez sensu, gdzie cała sytuacja, która nas otacza, przytłacza nas do tego stopnia, że autentycznie FIZYCZNIE I MENTALNIE  wydaje nam się, nie jesteśmy w stanie nic zrobić. Będzie to wpis, do którego wszyscy będą mogli się odwołać, bo będzie w nim panowała jedna reguła.   To nie będzie licytacja, kto ma gorsze, życie, kto ma większy problem, kto upadł już tak nisko, że nie ma dla niego ratunku itd. Ten post będzie swojego rodzaju, uderzeniem w policzek, zimnym prysznicem, ale również  da Ci drogowskaz co możesz w danej chwili zrobić mając od 10-120 lat!!!   Potrzebuję sporo czasu na jego realizację, dobór słów będzie kluczowy, aby jego wydźwięk trafił do każdego.     Dziewczyny w tym zagmatwaniu zrozumcie jedno macie dwie możliwości, jeżeli chodzi o wasze życie:     albo będziecie spazmować, płakać, jęczeć nad swoim życiem i szukać nowych wymówek     albo od dziś/ od teraz zaczniecie, żyć i kreować swoją rzeczywistość wymagając wiele od siebie i spełniając swoje marzenia/cele.    Może to gorzko zabrzmieć, możesz tego nie zrozumieć (z odpowiedzią, przyjdzie film, który nagrałam), ale:   Happiness is a Choice, So Choose It!  Szczęście jest kwestią wyboru, więc wybieraj!     źródło źródło      Osobiście jestem w realizacji 3 bardzo istotnych dla mnie celów. Celów, które były na tyle złożone, że odkładam je w czasie... zbyt długo (praktycznie 2 lata). Ten blog i vlog dał mi taką siłę, dał mi takie ogromne wsparcie z waszej strony, takiego kopa, że jestem jak wielka rozpędzona maszyna, taranuję wszytko co stoi mi na drodze, zbliżam się do osiągnięcia tych celów z zawrotną prędkością, NIC NIE JEST MNIE W STANIE ZATRZYMAĆ. Już dawno nie czułam takiej pasji w realizowaniu swoich zamierzeń, takiej pasji i takiego poświęcenia oczekuję od Was w realizowaniu tego co zamierzacie osiągnąć. (dla ciekawskich cele mają dużo wspólnego z moją przeprowadzką do Warszawy).  Pamiętajcie o przebitej oponie! ( zrozumieją tylko Ci, którzy wytrwają do końca filmu więc zapraszam do oglądania.) 