Dokładnie tak, wielu z nas stresuje rezygnacja ze swoich grzeszków, w rezultacie nic w naszym codziennym odżywianiu nie zmieniamy. Jeżeli do tej pory zakazy w diecie Cię demotywowały do działania, ten post jest dla Ciebie!    Wszędzie głośno o tym, żeby wyeliminować słodycze, fast foody, alkohol z naszej diety jak najszybciej, najlepiej z dnia na dzień! Jak kończy się takie detoks u większości, często krótką modą na zdrowe odżywianie.   Powoli zaczynam sama przekonywać się do tego, żeby na początku naszych zmian w kierunku bycia fit, nie warto rzucać się na głęboką wodę i rezygnować z dnia na dzień ze wszystkiego co w szeroko pojętej dietetyce nazwane jest szkodliwymi artykułami spożywczymi dla naszego układu pokarmowego, w języku dziecka jest na to krótszy zwrot, wszytko co jest w diecie znane jako: be.      Pomyśl zatem co dodać do swojej diety zamiast odjąć.     Nie można tego nazwać najlepszy wyborem, ale jest to zdecydowanie lepszy wybór niż gdyby zjeść czekoladę solo. Dlaczego takie podejście do tematu odżywiania działa?   Z psychologicznego punktu widzenia, omijamy szerokim łukiem zagrożenie braku czegoś do czego jesteśmy przyzwyczajeni i co lubimy. W praktyce wygląda to tak, że w ciągu dnia jesz jak do tej pory, a jedyna zmiana polega na tym, że  do całości dodajesz jedno jabłko i miseczkę sałaty ( 4 liście sałaty, pomidor, ogórek, mała pokrojona marchewka, 4 oliwki, 1 łyżka oliwy, 1/4 garść słonecznika ).  Co się wtedy dzieje? Twój organizm dostaje nowe bardzo wysoko wartościowe składniki odżywcze, a ty sama po jakimś czasie zaczynasz zauważać, że po takim jedzeniu lepiej się czujesz. Czy już zaczynasz widzieć w tym spryty podstęp? Po jakimś czasie sama, zaczniesz rezygnować z fast foodów. Te niby niepozorne zmiany, będą mieć spory na Ciebie wpływ, kubki smakowe zaczną być bardziej wyczulone i zaczniesz zauważać, że kupiony sok marchewkowy smakuje jak czysty napój chemiczny z dodatkiem cukru, będzie Ci dużo łatwiej z niego zrezygnować na rzecz świeżo wyciśniętych soków, które tylko dodałaś do swojej diety i poznałaś przy okazji ich smak.    Ten sposób działa nie dość, że lepiej od radykalnego zrezygnowania z dnia na dzień z naszych ulubionych słodko/chipsowych/fast foodowych przysmaków to dodatkowo nie wywołuje zbędnego stresu. Co więcej patrząc z perspektywy długoterminowej jest on skuteczniejszy w wyrabianiu sobie nawyku jedzenia tego co zdrowe.  Zaczynasz od jednego jabłka dziennie, a po kilku tygodniach twoje odżywianie zmienia się na zdrowsze nawet do 70%.   Jedyne co co musisz zrobić, to kupić na początek kilka warzyw i owoców do tego co kupujesz na co dzień.    Powodzenia! W komentarzach proszę napiszcie jak Wam się ten pomysł podoba. 