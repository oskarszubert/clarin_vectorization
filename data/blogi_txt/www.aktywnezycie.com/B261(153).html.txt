To było w maju 2007 roku (wow 5 lat temu - ale ten czas szybko leci). Razem z koleżankami oblewałyśmy urodziny jednej z nich Agnieszki, w klubie Kulturalny na Szewskiej w Krakowie ( kolejne wow, aż mam gęsią skórkę, przypomniałam sobie, że do tego samego klubu mój chłopak zaprosił mnie na pierwszą randkę - ten klub ma dla mnie jakąś szczęśliwą energię :))) ).  W połowie spotkania podeszła do naszego stolika jakaś dziewczyna z ankietami i zapytała, czy chciałybyśmy spróbować własnych sił w różnego rodzaju produkcjach telewizyjnych/filmowych/reklamowych. W odpowiedzi została zasypana pytaniami, jakie produkcje, ile się zarabia, ile czasu to trwa itd. Odpowiedzi były na tyle satysfakcjonujące, że z gromkim entuzjazmem powiedziałam, okej po jeszcze jednym piwie na odwagę będziemy gotowe.    Info techniczne:  W formularzu podaje się   - dane osobowe, numer kontaktowy  ( bo tylko w taki sposób będą się kontaktować później z wybranymi osobami )  - swoje zainteresowania  - lęki (ja na przykład nie napisałam lęk wysokości i miałam scenę na krawędzi dachu- o niej więcej w dalszej części posta).  - swoje wymiary wzrost/waga/ obwody  Na tym można poprzestać i brać udział jako statysta III planu, czyli rola bez tekstu, przykładowe role: tłum, sąsiad schodzący ze schodów, pacjent w szpitalu, osoba spacerująca w parku itd  Jeżeli chcesz dostać rolę z tekstem wtedy, jest kolejny etap, musisz odegrać scenkę przed reżyserem ze Starsów, który na sam koniec oceni twoje zdolności aktorskie.Adres agencjiStars Impresariat Filmowy   ul. Karmelicka 14/7  31-128 Kraków    Miałam do odegrania kłótnię z bratem, który ukradł mi pieniądze. Byłam tak zestresowana i zawstydzona, że praktycznie nie było widać mojej twarzy, którą dobrze ukryłam za włosami- hahahhahahahhahahaha Po takim wystąpieniu przekreśliłam swoje szanse...... ech!  Ogromną niespodzianką było dla mnie, dostanie telefonu z informacją, że zostałam wytypowana do pierwszoplanowej roli i mam zgłosić się na casting wewnętrzny do TVNu. Miałam szczęście, trafiłam na świetną reżyserkę, która zanim przeszłyśmy do czytania tekstu, powiedziała mi o jakie emocje jej chodzi, pokrótce omówiła mi postać i jej charakter- a to NIESAMOWICIE POMOGŁO MI SIĘ WCZUĆ w rolę i casting poszedł mi bardzo dobrze :))))))))))   Kilka dni później dostałam telefon, że wygrałam casting. Woo-hoo!!!! Została wyznaczona data próby generalnej ( na której poznajecie innych statystów i cały scenariusz jest czytany). Po próbie w ciągu 4-7 dni odbywa się nagranie , możliwe są dokrętki jeżeli jakaś scena się nie uda.    Jak wygląda realizacja odcinka! o tym w kolejnym poście :)    Co czeka Cię po emisji odcinka? Widzę, że sporo osób mi się przygląda, gdy idę po ulicy, zwrócił na to szczególną uwagę mój chłopak. Nasila się to po emisji odcinka, tak przez tydzień - hahahha   Kiedyś starsza pani podeszła do mnie w tramwaju i zapytała: Jak się chowa? Na co ja zaskoczona: Nie rozumiem? Ona zdziwiona: Jak się chowa Pani dziecko? Roześmiałam się: aaaaaa!!! prosze pani, to tylko film, ja nie mam dziecka. Kobieta tylko burknęła pod nosem: Jak to, nie masz! Tylko okłamują nas w tej telewizji- hahahhahahahahaha. Na twarzy większości moich obserwatorów, których mijam,  widać takie zamyślenie, skąd ja ją znam, skąd ja ją znam. A ja mam bardzo plastyczną twarz, wystarczy makijaż i ubranie, a jestem kompletnie inną osobą. Często nazywają mnie kameleonem :) Najtrudniejsza scena:  Ta na dachu, wiedziałam, że taka będzie, świadomie się na nią SAMA zgodziłam. Jednak jak się stoi na krawędzi  dachu, to już nie jest się tak odważnym, jak na ziemi. Nad bezpieczeństwem czuwała specjalnie wynajęta firma. Była zabezpieczająca siatka na dole, gdybym spadła, a ja sama miałam na sobie specjalny "kubrak", do którego były przymocowane zabezpieczające, grube, ciężkie liny. Jednak strach wygrał i nie wspominam sceny na dachu jako udanej aktorsko :D Statystowanie uznaję za coś co sprawia mi frajdę, ludzie na planie są przesympatyczni, jest zawsze dużo śmiechu, po prostu świetna atmosfera!  Ale o tym więcej we wpisie jak wygląda realizacja odcinka.    Polecam, tym którzy mieszkają blisko albo w Krakowie, Warszawie, Wrocławiu spróbować swoich sił. Statystowałam już wiele razy i nadal czuję ciarki i szybszą akcję serca na 3 komendy:     proszę o ciszę, dźwięk w zapis,AKCJA!!!! 