Moje, moje, moje od wczoraj :)       Pamiętacie jak prawie 2 lata temu przyznałam, że mam kompletnego kręćka na punkcie pomadek Nivea i pokazałam Wam swoją kolekcję, jeśli nie to Wam przypomnę. Dla niewtajemniczonych  małe wyjaśnienie mój blog kiedyś nazywał się mjkvshape.blogspot.com można się łatwą domyśleć dlaczego zmieniłam tą jakże łatwą nazwę do zapamiętania :D              I tak wczoraj kurier przyniósł mi od Nivea dwie kolejne pomadki. Zupełne nowości brzoskwinia i arbuz.  By the way, powiem Wam jak wystraszyłam kuriera. Zapukał on do drzwi, a ja krzyczę z pokoju: otwarte, wchodź! Małe sprostowanie byłam przekonana, że to mój Kuba wrócił się po coś do domu, bo dosłownie 30 sekund wcześniej wyszedł do sklepu. Pomimo mojego "kulturalnego" zaproszenia nikt nie wszedł, pukanie do drzwi znów miało miejsce.   Otworzyłam w końcu drzwi: a kurier z uśmiechem wręczył mi kopertę. Całe szczęście nie pytał mnie o moje wcześniejsze bezpośrednie zaproszenie do środka- hahahha! Zaraz po pierwszym zdjęciu, opakowania dosłownie rozszarpałam, żeby dostać się do pomadek i móc je jak najszybciej wypróbować, na dolną wargę położyłam arbuza a na górną brzoskwinię. Nie wiem jak Wam wytłumaczyć swoją obsesję na punkcie tych pomadek, mam je dosłownie wszędzie, kilka na stole kilka w torebce, kilka w kieszeni kurtki, kilka w pudełku ze szminkami i żeby było śmieszniej co jakiś czas, dziwnym trafem w Rossmannie kupuję kolejne. Po co? To chyba nazywa się nałóg- hahaha      Jako kolekcjonerka muszę powiedzieć, że:  + pachną obłędnie,    + cudownie nawilżają,  + tak jak jest napisane na opakowaniu nadają wspaniały połysk ustom,  + bardzo delikatnie koloryzują wiem, że dla jednych może być to plus, dla niektórych minus. Czy macie swoją ulubioną pomadkę Nivea? Ja tak!  Mary + Nivea Fruity Shine Cherry = TOGETHER FOREVER 