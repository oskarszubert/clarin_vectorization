Dziś zamienimy czerwone światło na zielone! Od tak! Raz, dwa, trzy i po krzyku.    Idę w zakład, że spora ilość osób wczoraj czytając post zapaliła bezwiednie czerwone światło i wycofała się cichaczem czym prędzej, żeby Mary jej nie zauważyła. Pfffffff takie marne numery ze mną nie przejdą.  Te które mnie czytają wiedzą, że mam obsesję na punkcie wspierania, zawsze służę pomocą do momentu, aż widzę, że ktoś zaczyna czaić temat; potem z przyjemnością oglądam jak sam rozkłada skrzydła do lotu i zamiast szybować, pędzi jak rakieta do celu już SAM (sorks za tak mega pompatyczny opis, dawno nie pisałam, wyszłam z wprawy, po kilku postach mi przejdzie :)).  Jednak to co wyżej zostało napisane, to szczera prawda: pomagam do czasu, potem róbta co chceta.    1) Dziś daję ostatnią szansę tym co to wczoraj znaleźli tysiąc wymówek na to, aby dziennika nie założyć.   2) Dziś również tłumaczenie ważnego pojęcia PANIKA, która prędzej czy później dopadnie każdą z Was.    Ad 1   Przyznać się, która wczoraj powiedziała sobie:  - jestem spłukana, nie mam kasy na notatnik...   - eeeeeeee notatnik to głupie... :/  - byłam w sklepie nie mogłam się zdecydować, zbyt duży wybór 0_o  - pisała 30 kartek, a 60 będzie okej?  - a w linie, w kratkę czy czysty, który powinnam wybrać?  - z marginesem czy bez ?  - duży czy mały ?  - jaka okładka będzie lepsza kotki, Twilight (awww Edward) czy napis Oksford?   - eee w niedzielę jadę do Auchan wtedy kupię...    Siala lala la. Mogłabym tak w nieskończoność... ciągnąć to listę, bo właśnie kiedyś byłam taka sama. Milion wymówek, milion DO CHOLERY BZDETNYCH DYRDYMAŁÓW, które ODDALAJĄ CIĘ OD ZACZĘCIA GENIALNEGO PROJEKTU, co więcej oddalają Cię od wszystkiego co sobie planujesz!     Ad 2 Wkurzające jest to, że na takie zachowanie istnieje bardzo rzeczowe i naukowe wytłumaczenie.   Piszę to po to, abyś zrozumiała PROBLEM i poradziła sobie z nim jeżeli będzie miał on miejsce w twoim życiu.   Ten problem to nic innego jak... PANIKA przed zmianą.     Koniec kropka. Może Ci się wydawać, że lubisz zmiany i wyzwania ( potwierdzam, sa osoby, które odnajdują się w takich sytuacjach jak ryba w wodzie )... Tobie może, niekoniecznie tego samego zdania jest twój mózg. Mózg zmianę odbiera jako nową, nieznaną sytuację, którą jak najszybciej trzeba zlikwidować, a jak to zrobić, nic prostszego zaprzestać robienia czegoś nowego; nieznanego.    Ta da! Masz tu jak na tacy wytłumaczenie twojego gorączkowego wyszukiwania tysięcy powodów, na to żeby nie założyć dziennika. A mówiłam, znajdź niezapisane kartki ze starych zeszytów- ZRÓB DZIENNIK.  Naucz wykorzystywać się to co masz!  Daję Ci ostatnią szansę jutro zaczyna się uzupełnianie dziennika, czekamy na Ciebie, znajdź obojętnie jakie 30 kartek połącz je ze sobą  albo kup byle jaki zeszyt 80- kartkowy jak Ci się spodoba po 30 kartkach,  zrobisz sobie kontynuację.    Panika niestety nie kończy się na dzienniku, będzie trwać 3 tygodnie (tak wyliczyli naukowcy- psycholodzy ku woli wyjaśnienia).  Tyle czasu potrzebuje mózg na zaakceptowanie zmian i przyzwyczajenie się do nowej sytuacji. Przypominam, czeka nas realizacja celów, które pewnie nie raz sobie wyznaczałyście jednak w pewnym momencie wasza motywacja spadała i jakoś tak przestawałyście działać. Jakoś tak... bez powodu...prawda?!  Teraz już wiecie, że to mózg był winowajcą numer jeden. Będzie robił wszytko, żeby Cię zniechęcić w działaniu, ja zrobię wszytko, żeby pomóc przetrwać Ci te 3 tygodnie.            Świetnie znamy już wroga, a da się z nim walczyć!?  Ekhmmm z radością donoszę to prościzna! Do jutra! dzisiejsza lekcja KONIEC Z WYMÓWKAMI, WYKORZYSTUJ ZASOBY, KTÓRE MASZ!     Jutro uzupełniamy dziennik. Przygotować coś do pisania- i proszę w tym temacie zadbać o moje serce, to jest mało ważne czym będziesz pisać i jak (drukowanymi, zaawansowana kaligrafią czy na szybko) WAŻNE BĘDZIE TO CO NAPISZESZ! 