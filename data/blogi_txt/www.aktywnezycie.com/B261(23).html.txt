Wielokrotnie powtarzałam, że jeżeli chcemy spalić tłuszczyk to bieganie i inne ćwiczenia aerobowe poradzą sobie z tym problemem idealnie.  Szczerze powiedziawszy snułam wielkie plany co do biegania, zaopatrzyłam się w genialne buty KLIK, nawet rozpisałam plan joggingu dla początkujących z Shape.  Czy biegałam? NIE  Czy chociaż próbowałam? NIE  Czy zaplanowałam bieganie i go nie wykonałam, bo coś mi wyskoczyło i pokrzyżowało plany? NIE  A więc o co chodzi, co mnie powstrzymywało? Lęk, a nawet użyję liczby mnogiej lęki oraz cudowne wymówki:  - bieganie jest nieprzyjemne,  - będzie mnie palić w gardle (zawsze tak miałam)  - będzie mi za gorąco i okrutnie się spocę - na drugi dzień będą mnie boleć nogi  - będę mieć sucho w ustach  - złapie mnie kolka  - będę czerwona na twarzy  - serce będzie mi walić jak szalone  - ludzie będą się ze mnie śmiać  - wszyscy się będą na mnie patrzeć (FAKT TA OBAWA POTWIERDZIŁA SIĘ W 100 %)  - BIEGANIE jest cholernie NUDNE!  - po co biegać jeśli i tak treningi Ewy są intensywne....  - itd!!!  Odsuwałam bieganie w niezidentyfikowaną przyszłość. Spokojnie moje Najkusie się nie marnowały, chodziłam w nich po mieście i ćwiczyłam w nich treningi z Ewą.    Uwaga dziś nastąpił przełom, BIEGAŁAM całe 25 minut!!!!! Aaaaaaaaaaaaaaaa a potem jeszcze pyknęłam sobie Skalpel Ewy!!!! (używam słowa pyknęłam tylko po to, aby oszukać swój mózg i wmówić sobie, że płyty Ewy są dziecinnie proste)  Co było powodem takiej zmiany????????  Ano Kama to-be-skinnyy.blogspot.com/ i jej obłędne efekty: źródło:  http://to-be-skinnyy.blogspot.com/    źródło:  http ://to-be-skinnyy.blogspot.com/     szok!!!!!!!!!!  Co Mary zrobiła, sprawdziła pogodę, w Krk temperatura spadła do 21 stopni, a dzięki wiatru wydaje się, że jest bardzo rześko. No sorry, warunki atmosferyczne, żeby rozpocząć swoją przygodę z bieganiem są idealne. Kama stała się zawodową biegaczką i pisze świetne posty na temat biegania, KLIK i KLIK.       gotowe, do biegu START!!!!     Jak wyglądało moje pierwsze bieganie.  Z uwagi na to, że zaczynałam dzisiaj prace dopiero po południu. Miałam masę wolnego czasu, wstałam równo o 7:00 z myślą, że pójdę biegać o 7:30. Współlokator, tak nie mieszkam sama a razem ze znajomymi, wynajmujemy mieszkanie (tak, mam tego dość i w tym roku zamieszkam ze swoim chłopakiem po raz pierwszy dłużej niż na 2 tyg, trzymajcie za nas kciuki, jesteśmy wybuchową mieszanką). A więc (wiem nie zaczyna się zdania od a więc, pfff jesteś u mnie na blogu .... więc...  no!) współlokator pojawił się o 9:30 w kuchni krzyknął: hej i dodał: co robisz?, odpowiedziałam: zbieram się od 7 żeby pójść biegać, ale jak widzisz zbyt daleko nie dobiegałam. Cóż, roześmialiśmy się, ostatecznie zwlekłam się z łóżka, ubrałam, zrobiłam zdjęcie i wyszłam biegać. (dla jasności założyłam jeszcze różowy t'shirt, jakoś nie byłam w nastroju chwalić się swoim pępkiem przed mieszkańcami Krakowa :/ ).  Oczywiście pokazanie się publicznie w sportowym stroju, z taką jarzeniówką na stopach, było dla mnie nie lada wyzwaniem. Zadzwoniłam do siostry, żeby być z kimś na telefonie, bo koszmarnie niezręcznie czułam się drepcząc w stronę parku.  W parku. Biegło mi się znakomicie, żadnego sapania, dyszenia spokojny oddech przez nos, górki, schody pokonywałam z szokującą dla siebie lekkością nie wiem czy to przez te buty, czy przez kondycję, którą zawdzięczam treningom Ewy?  Moim planem jest włączenie biegania przed skalpelem, po takiej kombinacji tryskałam energią cały dzień!    Warto oglądnąć ten film zanim zdecydujecie się na buty Nike Free +3, ja nie mam zamiaru robić w nich długaśnych dystansów. Niestety nie posiadam gadżetów, którymi mogłabym zmierzyć trasę oraz podać Wam swoją średnią prędkość biegu, mój samsung wave 533 TO NAJGORSZA KOMÓRKA EVER. Trzeci raz wyląduje w serwisie, ściągnięcie jakiejkolwiek aplikacji na ten złom jest niewykonalne. Mogę Wam powiedzieć, że biegłam 2 min dalej 1 min marszu i tak na zamianę kilka razy, a potem ciągły bieg z 6 min do domu, włączając w to sprint, bo nie chciałam żeby światła zmieniły się na czerwone. Podczas sprintu przeżyłam szok, jakąż to ja rozwinęłam prędkość!!!!!!!!!!!!!!!! Pewnie mój chłopak oraz niejedna z Was biegających szybko by przegoniła mnie na prostej, jednak dla mnie dzisiejszy dzień to spory sukces. Ostatni raz biegałam 6 albo nawet i 7 lat temu i był to WTEDY dla mnie koszmarny wysiłek! Od dziś uważam, że bieganie to genialna aktywność, następnym razem jako trasę wybiorę krakowskie planty.      runblog.pl #3 - Nike Free from Mateusz Krogulec on Vimeo. 