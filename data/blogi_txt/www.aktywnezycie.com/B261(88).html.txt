Post dla tych co włączyły i ćwiczyły z ostatnią płytą Ewy Chodakowskiej. Jestem ciekawa czy podzielacie mój punkt widzenia, czy wręcz przeciwnie wyda on się Wam absurdalny. Zaznaczam proszę o rozmowę na poziomie w komentarzach, bez obrażania innych, proszę o suche fakty i spostrzeżenia na podstawie obejrzanego materiału DVD.     Na dzień dobry zobaczcie moją rozmowę z Anonimem (przy okazji please Anonimy proszę podpisujcie się na końcu komentarza imieniem/nickiem wolałabym bardziej personalnie się do Was zwracać niż Drogi anonimie)              Trzy suche fakty:  - w swoim życiu ćwiczyłam z ponad 100 DVD w domu nie wspominając już o filmach na YT    - Trening z gwiazdami to czwarta płyta z udziałem Ewy Chodakowskiej    - warto poznać konkurencję po to aby sprostać wymaganiom rynku        Po co wspomniałam o tych trzech suchych faktach, bo są kluczem do rozwiązania czemu byłam zła na tę płytę. Jako osoba ćwicząca z wieloma płytami z łatwością mogę wyrazić swoją opinię o technicznych aspektach płyty Shape, które z płyty na płytę doprowadzają mnie do szału, bo są dla mnie kompletnym nieporozumieniem i utrudniają jej oglądanie. Ważna kwestia proszę NIE ŁĄCZYĆ aspektów technicznych z programem ćwiczeń Ewy, produkcja jest odpowiedzialna za realizację wizualną i audio, Ewa za ćwiczenia.    Ocena płyty pod względem technicznym     DRAMAT!!!!!  1) Pierwsze co się rzuca to POGŁOS! Dźwięk jak ze studni albo ambony kościelnej!  2) Oślepiające neony! Rażą w oczy, po dłuższym oglądaniu osobiście odczuwam zmęczenie oka. Nie wiem, kto wpadł na tak kiepski pomysł rażenia widzów mocnym światłem. Zabieg chybiony tym bardziej, że zastosowanie mocnego światła w produkcjach tv ma na celu zamaskowanie wieku prowadzących: idealnie wygładza wszelkie niedoskonałości skóry (telewizyjny botoks na zmarszczki) tylko kurde na tym nagraniu średnia wieku to  30 lat wiec .... po co i na co te tricki???!!!          3) brak wcześniejszego przećwiczenia układu ćwiczeń- stałe patrzenie na Ewę i korygowanie postawy... wszelkie płyty fitness nagrywane są tak, że każdy zna układ i dzięki temu nagranie daje wrażenie płynnej całości tu niestety było jakieś "szarpanie, niedomówienie, niepewność wykonywanych ruchów". Patrz zdjęcie wyżej i niżej. 4) scenografia -oprawa wizualna- wiecie co? Nawet nie chce mi się pisać, bo trudno znaleźć odpowiednie słowo, w głowie zderzają się z zawrotną prędkością określenia takie jak: żenua, koszmar, bida, surowość, jaskrawość, szarość, NUDA, skąpstwo, brak pomysłu, nicość, marność, średniość, smutek, budynek do rozbiórki itd  Co to do cholery jest za miejscówka???????????? O co chodzi z tym metalem, surowością i urbanistyką ????????? Czuję się zwiedzona i zmęczona tłem z tej i ostatniej płyty no i do tego oślepiona jarzeniowym ostrym światłem............. Wydaje mi się, że trzy ostatnie płyty były nagrywane w tej samej opuszczonej fabryce, jeszcze w killerze tło z wielkimi oknami wyglądało całkiem ciekawie, ale już dwie ostatnie płyty to definicja NUDY I BRAKU POMYSŁU.  5) scenografia- ubiór  - Ewa super - Ola Szwed fajnie  - Beata Sadowska byłam zdziwiona, że na cardio była ubrana tak ciepło. Trening pewnie odczuła przez to dwa razy bardziej intensywniej.  - Karolina Malinowska ekhmmmmm nie wiem kto dobrał jej "przewielgachny" top, ale wiem, że zrobił jej tym samym wilczą przysługę. Widać, że Karolina zmaga się z problemem tkanki tłuszczowej na brzuchu, a ten top bardzo widocznie spotęgował jej problem.        Co się poprawiło?  Muzyka spora poprawa, ta z kilera była dla mnie tanią prowokacją i nawiązaniem do równie taniego pornusa.... powaga! Jak ktoś nie wierzy, niech sam zrobi research i porówna linie melodyczne. Uderzające podobieństwo gwarantowane! Zaznaczam, że musisz mieć powyżej 18 lat do przeprowadzenia takiego researchu.   Kolejna zauważalna poprawa montaż nagrania. Nareszcie nie są ucinane (zmianą kadrów) ćwiczenia i ich wykonywanie jest jasne. CHOĆ NADAL BRAKUJE MI NAGRAŃ Z BOKU I POSTAWY CAŁEGO CIAŁA Z BOKU, SZCZEGÓLNIE WAŻNY ASPEKT JEŻELI CHODZI O PŁYTY Z ĆWICZENIAMI DO DOMU.   Ocena pod względem merytorycznym oraz trudności wykonywanych ćwiczeń:  Płyta bardzo przyjemna. Ciekawa przez zmianę osób co etap ćwiczeń. Program jest dość trudny świetnie ćwiczy koordynację ruchowa i angażuje optymalnie pracę mięśni. Pojawiło się jedno z moich ulubionych ćwiczeń rozciągających          Jak oceniam zestaw ćwiczeń  po części z Olą Szwed będziesz rozgrzana i ciekawa kontynuacji  po części z Beatą Sadowską padniesz z wyczerpania i docenisz kilku sekundową przerwę przed ostatnim etapem       po części z Karoliną Malinowską twój brzuch z tygodnia na tydzień będzie wyglądać coraz lepiej!    Znacie mnie i wiecie o tym, że ja uwielbiam Ewę i szanuję ją bardzo za to, że zmobilizowała tyle osób do walki ze swoimi słabościami, do walki o bycie zdrowszą, bardziej sprawną fizycznie i stania się optymistyczną osobą. Jednak znacie mnie też jeszcze z jednej strony- rzetelność wpisów i nie owijanie w bawełnę. Po tej płycie mam pewną uwagę do Ewy i sądzę, że jeżeli zostanie ona zrozumiana to w przyszłości jej płyty będą dużo bardziej przystępne dla większości osób. Już wcześniej zarzucałam, że ćwiczenia nie są dostatecznie dobrze tłumaczone oraz brak jest modyfikacji. Ten zarzut był do płyty pierwszej, w kolejnych było widać już poruszenie tematu modyfikacji, ale nadal z korygowanie postawy było średnio. Po tej płycie oczekiwałam, że Ewa wykona ćwiczenie dla zaawansowanych a gość pokaże jego modyfikację, Ewa w tym czasie przestanie ćwiczyć i podejdzie do gościa pokazując, które części ciała mamy napinać oraz jak korygować postawę, żeby ćwiczenie było najefektywniejsze. Niestety znowu się tego nie doczekałam i czuję spore rozczarowanie, bo z takimi dodatkowymi informacjami wizualnymi  szczególnie początkującym ćwiczyłoby się lepiej, mieliby większą świadomość swojego ciała i tego jak poprawnie wykonywać ćwiczenia, oraz jakich błędów unikać.  Jak oceniam płytę!Płytę dla pokazanych ćwiczeń warto mieć! Mnie najbardziej bolały na drugi dzień mięśnie pośladków. Świetnie, że pojawiły się "gwiazdy" szczególnie rozczuliła mnie Beata Sadowska i uśmiech Oli Szwed! Wysokie tempo: życzę powodzenia w wykonywaniu cardio ^^ :]  Wielki zawód, że Ewa nie podeszła do dziewczyn i nie tłumaczyła przy nich poprawności wykonywania ćwiczenia oraz spotykanych błędów. Zobaczenie korygowania innej osoby oraz wskazywania, które mięśnie w jakiej okolicy przy wydechu (bądź wdechu) powinny być napięte podwyższyłyby "jakość" wykonywanych ćwiczeń przez wielu widzów w domu.    Absolutnie żenujący poziom produkcji nagrania pogłos/echo, oślepiające neony i nudna scenografia przy czwartej produkcji płyty to kompromitacja na całej linii osób odpowiedzialnych za produkcję- największe ale należy się osobie wybierającej miejsce nagrania, trudno o dobry dźwięk na  wielkiej powierzchni jednak i ten problem da się rozwiązać. W Polsce jest wiele urokliwych miejsc w tym ośrodków SPA, gdzie można było nakręcić płytę.          A jakie są wasze spostrzeżenia i jak Wam podobała się płyta, piszcie w komentarzach? Zaznaczam proszę o rozmowę na poziomie bez obrażania innych, proszę o suche fakty i spostrzeżenia na podstawie obejrzanego materiału DVD. 