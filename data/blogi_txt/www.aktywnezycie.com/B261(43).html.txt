Jeżeli nie chce Ci się czytać tekstu, to zobacz na ostatnie dwa zdjęcia i zdecyduj sama w jakim pomieszczeniu wolałabyś przebywać i w jakim czułabyś się lepiej.   Tak wiem, zdaję sobie sprawę, że porządek to banały, jednak często zapominamy, że te banały znacząco wpływają na naszą efektywność, mam nadzieję, że tym wpisem przekonam Cię do tego aby zapanował w twojej przestrzeni życiowej ład.     Kiedyś w jeden z gazet chyba w Twoim Stylu choć do końca nie jestem przekonana czy właśnie w TS ( niedługo zrozumiesz dlaczego mam prawo nie pamiętać, koniecznie zobacz film, żeby rozwiązać zagadkę) przeczytałam felieton o kobiecie, która wprowadziła minimalizm do swojego życia. Stało się to z dnia na dzień jak uświadomiła sobie, że gdy za czasów studenckich dzieląc pokój z koleżanką, jej wszystkie rzeczy mieściły się w połowie szafy, dwóch szufladach i jednym biurku. Po studiach zamieszkała w kawalerce, jednak zaczęło być jej i jej rzeczom w niej ciasno i przeprowadziła się do dwupokojowego mieszkania. Po wyjściu za mąż cztery pokoje okazały się również zbyt ciasne na cały dobytek małżeństwa, dlatego zaczęła rozmyślać o domu. Wtedy zaczęła zadawać sobie pytania co się stało przez te lata i dlaczego kiedyś wystarczały jej rzeczy z połowy szafy, dwóch szuflad i biurka a teraz w 4 pokojowym mieszkaniu trudno jej się pomieścić.  Zrobiła generalne porządki, postawiła na jakość a nie ilość, garderobę ograniczyła do jednej szafy itd.    Ja miałam w swoim życiu 3 takie konkretne sprzątania. Pisząc konkretne mam na myśli pożegnanie się z połową swojego dobytku. Raz po przeczytaniu książki Droga Artysty ( tak wiem, mam jeszcze wiele rozdziałów z niej do opisania tutaj na blogu), drugi raz przeprowadzka z Krakowa do Warszawy, a trzeci raz dwa dni temu, znów mnie naszło na mega sprzątanie. Mój chłopak kolejny raz doczepił się do moich gazet, to moje największe przewinienie jeżeli chodzi o zbieractwo, na drugim miejscu będą kosmetyki a na trzecim ciuchy, z tym, z ostatnią kategorią to wywróciło mi się wszytko o 180 stopni i jak mam teraz sobie kupić jakieś ubranie/buty to mimo tego, że coś bardzo mi się podoba, to ciężko wydać mi kasę, bo po 4 mc pewnie dane rzecz mi się znudzi.           Wracając do gazet, to się przeraziłam! Miałam je wszędzie! W łazience na każdej półce w tymczasowym ( mamy w zamiarze docelowo kupić szafę) plastikowym badziewiastym regaliku, który szpecił naszą nową łazienkę. Patrząc na zdjęcie to stwierdzam, że nie jeden brudas by się go nie powstydził, można było na nim zleźć wszytko od szczotki do włosów po ciężarki  no i oczywiście gazety ( regał został on już zlikwidowany). Wracając do gazet były one w szafce pod zlewem, pod biurkiem, na komodach, na regale z książkami, w kilku reklamówkach. Zaczynam czerwienić się ze wstydu  pisząc to, bo przyznaję, że nawet sobie nie zdawałam sprawy z tak absurdalnej ilości gazet w mieszkaniu. Wiedziałam, że mam ich dużo, ale dopiero jak wszystkie ułożyłam koło siebie to "przejrzałam na oczy", że totalnie przeginam z ich kupowaniem. Z drugiej strony, teraz jasne jest skąd ja wszytko o wszystkim wiem. Moi znajomi mawiają, nie wiesz czegoś zadzwoń do Mary. Czytam bardzo dużo, jednak zgodzicie się ze mną, że w gazetach mamy krótkie teksty ogólnej treści, szczegółowa wiedza czeka w książkach.   Jeżeli wydaje Ci się, że panujesz nad tym co masz u siebie w mieszkaniu, pokoju, to poukładaj koło siebie rzeczy, które zalegają Ci już kilka miesięcy, może taka wysepka zachęci Cię do pozbycia się kilku z nich.                     Na tym zakończę fotorelację z mojego kolekcjonerstwa gazet, gdyż mnie samą już te trzy zdjęcia wystarczająco przerażają.   Co powinnaś dziś zrobić:  - otwórz szafy, szafki, szuflady, pudełeczka, pojemniki na pościel i bądź surowa przy selekcji, pozbądź się wszystkiego co zalega Ci od paru miesięcy w twojej przestrzeni życiowej  - jeżeli trzymasz coś z sentymentu to może sprawdzić się u Ciebie pudełko wspomnień możesz włożyć do niego pocztówki, kubek z którego piłaś będąc dzieckiem, bilety wejścia do muzeum z wyjazdu, stary notes z zapiskami itd, o tym więcej w filmie  - posprzątaj bałagan, zrób generalne porządki  - ponaprawiaj popsute rzeczy ( może cały czas zapominasz o przykręceniu śrubki w lampce, albo drzwi Ci trzeszczą w całym mieszkaniu- naoliw zawiasy, przyszyj guzik do spodni)  - nie rób z czyjegoś domu kosza na śmieci, jeżeli coś jest zużyte, albo bardzo sfatygowane wyrzuć to, czy chciałabyś w spadku dostać czyjeś rupiecie i przepocone ciuchy- nie sądzę, szanuj więc innych i coś kompletnie bezużytecznego wyrzuć na śmietnik, resztę rzeczy możesz rozdać albo sprzedać tym samym zarabiając parę złotych, no chyba, że jesteś wybitnym zbieraczem nawet parę stówek  - czysta, nowa przestrzeń będzie korcić, żeby jak najszybciej ją zapełnić, zanim jednak przyniesiesz coś nowego do swojego gniazdka zadaj sobie 3 razy pytanie, czy jest Ci to potrzebne i czy jest to dobrej jakości, na co Ci rzecz, która popsuje się po kilku użyciach, mówisz, że to tylko parę złotych to sobie przypomnij kalkulację moich gazet. Te parę złotych przy konkretnych ilościach zaczyna zamieniać się na konkretne sumy! Czyste otoczenie na co dzień, już nie mówię tu o szafach czy szufladach, punktem zwrotnym był mój słynny powrót z 3 dniowego wyjazdu, gdy zastałam mieszkanie w takim stanie. Po cichej rozmowie, tak cichej, że mój krzyk pewnie było słychać było w całym bloku, ze swoją drugą połówką dobiliśmy targu, że od teraz odkładamy rzeczy na swoje miejsce i jak na razie udaje nam się porządek utrzymać!             PS Pisząc komentarze miejcie na uwadze, że w ciągu roku przez 90% w roku mamy bardzo czysto, te zdjęcia były wykonane, kiedy moje zbieractwo gazet osiągnęło apogeum, oraz po opiece nad mieszkaniem przez mojego K, dlatego radzę powstrzymać się od wysunięcia szybkiego osądu, że porządek jest rzadkim gościem w naszym mieszkaniu, jak Mary trzyma rękę na pulsie to nasze M2 jest na błysk czyste. Na koniec muszę przyznać 100% rację mojemu K. że gazet w naszym mieszkaniu była absurdalna liczba i grzecznie pozbywam się 30 egzemplarzy dziennie. 