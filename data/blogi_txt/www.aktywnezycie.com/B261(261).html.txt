Możesz wierzyć lub nie, ale podczas treningu nie wzmacniasz swoich mięśni, dopiero po treningu następuje ich wzrost i rozwój. Złożony i trudny trening działa z dużą siłą na twoje mięśnie. Po takim treningu mięśnie potrzebują odpowiedniego odpoczynku, aby się odbudować oraz wzmocnić. Odpoczynek jest równie ważny jak systematyczność wykonywania ćwiczeń, również pamiętaj o robieniu sobie przerw podczas ćwiczeń, abyś wykonała cały program jaki sobie założyłaś.    Pamiętaj możesz trenować grupę mięśni do dwóch razy w tygodniu i upewnij się, że dostarczasz swojemu organizmowi tyle  odpoczynku ile trzeba między jednym a drugim treningiem. Chciałabym żebyś miała co najmniej 2 dni przerwy między treningami tych samych grup mięśni. Zapewniając odpoczynek swoim mięśniom możesz być pewna, że dzięki temu będą rosły i  stawały się coraz silniejsze. Jeżeli zapomnisz o odpoczynku i będziesz je niepotrzebnie forsować,  możesz doprowadzić do uszkodzenia mięśni oraz nieprawidłowego ich wzrostu.   Ponadto nigdy nie należny ćwiczyć intensywnie więcej niż dwie godziny. Możliwe, że dowiesz się o jakiejś sławie, która ćwiczyła sześć godzin dziennie, aby dostać rolę w filmie akcji i poczujesz się gorsza oraz będziesz mieć wyrzuty sumienia, że nie dajesz z siebie wszystko. Jednak miej na uwadze, że Ty jeszcze w ciągu dnia pracujesz, uczysz się bądź może jesteś pełnoetatową mamą, która zajmuje się swoim skarbem i nie znajdziesz aż tyle czasu na ćwiczenia co gwiazdy filmowe. Co więcej spędzanie tyle czasu na ćwiczeniach jest nie tylko niemożliwe a również  bardzo szkodliwe, prowadzi do przetrenowania i zamiast spalać tłuszcz  zaczniesz spalać mięśnie! 