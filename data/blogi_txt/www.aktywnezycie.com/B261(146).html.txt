Często chodzę spać o północy, gdybym miała trzymać się reguły NIE JEDZ PO OSIEMNASTEJ, kładłabym się spać okrutnie głodna. Oznaczałoby to w moim przypadku przewracanie się z boku na bok, przez 1h, ja nie potrafię zasnąć będąc głodna. Osobiście wyznaję zasadę:  spożywania ostatniego posiłku trzy godziny przed pójściem spać.  Każdy z nas ma inny rytm dnia, jedni chodzą spać o 17:00 inni o 3:00 nad ranem, także nie trzymajmy się zbyt sztywno utartych reguł a raczej RACJONALNIE modyfikujmy je do swoich potrzeb. Pamiętamy, że metabolizm w ciągu dnia zwalnia, najwyższy jest zaraz oraz kilka godzin po tym jak się przebudzimy, dlatego moje śniadania (pierwsze i drugie) są dość bogate, ostatni posiłek jest zazwyczaj lekki, dziś prezentuję moją kolację w całej swojej okazałości.  Kolory przekłamane- pomidor był idealnie czerwoniutki a bazylia soczyście zielona :) Sałatka Caprese:  1 kulka sera mozzarelli  1 dojrzały pomidor świeże średnie listki bazylii ( moja niestety była zbyt przerośnięta  i smakowała prawdę mówiąc średnio :( )  sól+ pieprz ew. oliwa z oliwek lub pesto   Wykonanie? Umyty pomidor pokroić na grubsze talarki, mozzarellę również pociąć na plasterki. Następnie ułożyć na talerzu na zmianę pomidor, mozzarellę i listki bazylii. Posolić i popieprzyć do smaku :) Pyszota :) 