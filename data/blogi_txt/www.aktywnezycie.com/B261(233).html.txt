Rozmowa ze znajomymi: Mary a tobie to się nie nudzi tak ćwiczyć? Znajoma/y: Ja nie cierpię się pocić, nie mam koordynacji ruchowej, mam dwie lewe ręce więc siatkówka odpada, gimnastyka artystyczna, ledwo mogę się zgiąć a co dopiero dotknąć głową kolan,  pali mnie jak biegam, nie umiem pływać, mylę się w układach na zajęciach aerobiku, pole dance brzmi dwuznacznie, Chodakowska jest już oklepana, nie mam kasy na surfing, męczą mnie wspinaczki i Natura/Bóg jeden wie co mi się jeszcze w sporcie nie podoba.    Istotne wtrącenie Przypomina mi się jeden wykład ze studiów ekonomii, wspomniał on o szkoleniu, które prowadził w jednej z polskich firm. Pracownicy dostali zadanie: Napisać na kartce rzeczy, które zmieniliby na lepsze w firmie. Pojawił się problem, pracownicy nie wiedzieli jak zabrać się do zadania. Dostali drugie zadanie: napisać co im się nie podoba w firmie. Czy muszę pisać, że długopisy prawie się paliły im w rękach a lista żali nie miała końca??  Profesor powiedział, że do pełnej listy tego co im się nie podoba mają napisać rozwiązania co zrobić, aby daną sytuację poprawić na lepszą, jakie podjąć kroki. Tym samym zadanie numer jeden zostało rozwiązane.  Dlaczego o tym piszę, bo lubimy narzekać, lubimy mówić co nam się nie podoba, lubimy jęczeć i szukać wymówek do tego, aby czegoś nie zrobić.  Fakt: Każdy może mieć gorszy dzień i nie być w stanie czegoś zrobić.  Mit: Każdy może mieć codziennie gorszy dzień i nie być w stanie zrobić czegoś zrobić dzień w dzień. To jest nic innego jak lenistwo.  Co gorsze z lenistwem nie ma co zaczynać, bo chwilowe rozleniwienie może zmienić się w permanentny stan. A to już prosta droga, do niewychodzenia z łóżka i oglądania świata za pomocą telewizora, oraz padanie w depresję, że inni mają klawe życie a ja..... no właśnie. A ja wynajduję kolejną wymówkę, żeby czegoś nie zrobić, żeby czegoś się nie nauczyć, żeby tylko nie wyjść poza moją przestrzeń komfortu.    Dzisiaj poszukamy sportu, który Ty pokochasz, nie ja, nie twoja koleżanka, tylko TY!         1) Zacznij od odpowiedzenia na pytanie co lubisz robić, jak lubisz spędzać czas. Przykładowe odpowiedzi, lubię tańczyć, lubię zrobić istną demolkę, żeby wyładować emocje itd. A może spryciulo odpowiesz mi tak? Mary niezłe podchody ale jedyne co ja lubię robić to siedzieć na kanapie :D  2) Jaka jest twoja obecna sytuacja? Jesteś na kogoś wściekła, odczuwasz ciągły stres, jesteś smutna, masz fantastyczny humor, bo zakończyłaś trudny projekt w pracy? Jesteś romantyczką, jesteś wulkanem energetycznym- po prostu opisz siebie.    3) Jak oceniasz twój stan zdrowia, przyda się się opinia lekarska, możliwe, że ze względów zdrowotnych będziesz musiała uważać przy niektórych ćwiczeniach, albo zupełnie z nich zrezygnować.    Skoro wydusiłaś z siebie opinię na swój temat, przydałoby się z niej zrobić użytek. Dalej nie wiesz jak to zrobić, przeczytaj moją analizę i na jej podstawie sama zdecyduj co będzie dla Ciebie najlepsze.   Uwielbiam ćwiczenia na nogi, dosłownie pasjonuję się nimi. Smukłe nogi, apetyczna pupa- lubię, ba lubię bardzo. Gdy biegam nic nie daje mi większej radości niż sprint przez ostatnie parę sekund. Ćwiczenia z obciążeniem na ramiona też znoszę z uśmiechem na twarzy. Lubię się wspinać i tarzać na ziemi, tor przeszkód a la wojskowy trening - kocham, kocham, kocham- czołganie się, wspinanie po zawieszonej drabinie, bieganie po oponach.  Nie znoszę i nie przepadam z ćwiczeniami na brzuch, nużą mnie, muszę uważać na kręgosłup przy niektórych, żeby nie zrobić sobie niepotrzebnej kontuzji. Mam zerową koordynację ruchową jeżeli chodzi o powtarzanie układu ćwiczeń na zajęciach fitness, mylę się ZAWSZE- mogłabym spokojnie nazwać się definicją łamagi. Z tego samego powodu nie znoszę stepu nie raz przez poplątane nogi straciłabym swoje zęby lądując na kimś, albo na podłodze. Taniec! Nie wymawiaj tego słowa przy mnie, na sam jego dźwięk moje mięśnie sztywnieją i staję się kukłą: zumba to dla mnie koszmar.  Zależnie od dnia jestem wulkanem energii, albo znudzoną mimozą. Szybko się nudzę, gdy coś mam powtarzać, uwielbiam zmiany i nowe wyzwania. Wolę ćwiczyć sama (w grupie mam tendencję do porównywania się i irytowana się jeśli ktoś ćwiczy lepiej ode mnie ), jednak na zajęciach grupowych daję z siebie więcej. Nie ma jednego sposobu na to, żeby mój stres poszedł w nicość: jednego dnia działa na mnie kojąco wyciszająca joga, drugiego lubię walnąć ze wszystkich sił w worek treningowy.      Co jeśli masz kasę, albo jej nie masz?  1) Masz kasę: kup sobie otwarty karnet na jeden miesiąc i pójdź na wszystkie proponowane zajęcia przez klub fitness    2) YouTube i setki tysięcy filmów z różnymi ćwiczeniami czekają na Ciebie, wystarczy kliknąć przycisk Play i zacząć ruszać swoje ciało, które da Ci precyzyjną odpowiedź podoba mi się to albo o nie ma nawet takiej opcji te ćwiczenia to jakaś katorga.    Czy zakochasz się w danej dyscyplinie od razu?  Niekoniecznie. Fakt, może Cię trafić strzała Amora i powiesz. Kocham to!  Z drugiej strony może się zdarzyć, że będziesz potrzebować chwili czasu i kilku podejść, żeby docenić daną dyscyplinę sportu. Tak miałam z jogą i pilates- na początku myślałam, że zasnę z nudów na zajęciach, oddech wydech, skup się na napiętych mięśniach, poczuj coś tam- a w moje głowie, ludzie jak można te pierdoły powtarzać przez 45 min. Teraz jogę traktuje jako idealną formę rozciągania oraz wyciszenia, potrafię już kompletnie wyciszyć myślenie i skupić się na danej chwili, oddechu, mięśniach itd. Taki reset na jakiś czas jest fenomenalny- krótki urlop od wszystkiego co dzieje się w twoim życiu, bez ruszania się z miasta.    Daj sobie trzy podejścia do polubienie danych ćwiczeń. Jeżeli nie ćwiczyłaś dłuższy czas brak kondycji i brak sił po 10 minutach ćwiczeń, może demotywować- pozwól sobie być początkującym, każdy z nas kiedyś zaczynał. Tobie należą się brawa za to, że właśnie zrobiłaś coś dla siebie i poćwiczyłaś 10 min! Do ataku, zmierz się ze sobą i wykonaj kolejne 10 min. ćwiczeń.    Lojalność, wierność, poddanie, posłuszeństwo. Pffffffffffffffff zapomnij o tym w sporcie. Nie musisz być lojalna, możesz zdradzać ile Ci się podoba, poddanie, posłuszeństwo yyy nie wiem co to. Bądź do granic samolubna, rób na co masz ochotę i co daje Ci radość, nikt nie ma prawa dyktować Ci co masz robić, nikt nie ma prawa zmuszać Cię do tego czego nie chcesz. Nastaw czasomierz na 30 min i spraw, żeby akcja serca przyspieszyła. Ruszaj się jak chcesz! Prawda jest taka, że jeżeli będziesz robić coś związanego ze sportem dzień w dzień przez 30 min, no nie ma innej opcji po paru tyg/miesiącach będziesz czuć się i wyglądać lepiej. A twoje zdrowie, gdyby mogło mówić, powiedziałoby Ci dziękuję za wysiłek- jesteś super! Poniżej tabela z różnymi rodzajami sportów do wyboru do koloru. 