Oj dobrze się przyjrzałam swoim kurzym łapkom w lustrze, przed napisaniem tego posta. Sprawdziłam czy się zmniejszyły czy są takie same czy gorsza jest ich więcej i są głębsze.Zanim cokolwiek napiszę na temat zmarszczek chciałabym, żebyście sobie zapisały tą złotą myśl, ona jest cudowna i powinna was uspokoić, gdy następnym razem w lustrze zobaczycie kolejną linię. Women are like a fine wine and only get better with age Kobiety są jak dobre wino, z wiekiem nabierają smaku. Prawda, że pięknie powiedziane. Ja mam 26 lat, zmarszczki w kącikach oczu zauważyłam już w wieku 23 lat, oczywiście, że wpadłam w panikę. Całymi dniami przypatrywałam się koleżankom oraz nieznajomym kobietom na chodniku, czy one też taki problem mają. Jedne miały, inne nie. Te co nie miały, były nękane przeze mnie pytaniami jaką stosujesz pielęgnację, jakich kremów używasz itp. Trzeba jasno powiedzieć jedną rzecz i pogodzić się z nią, z wiekiem tracimy kolagen, co za tym idzie sprężystość skóry. Twarz jest odbiciem naszych nawyków. Jeżeli nie wysypiasz się, co noc to nie dziw się, że masz worki pod oczami. Jako osoba pozytywna i radosna, która śmieje się naprawdę dużo, mogę obserwować masę kreseczek w okolicach oczu. Oczywiście wolałabym, żeby było ich mniej, jednak te linie pokazują światu mój charakter. Wolę kurze łapki niż gniewnie zmarszczone czoło albo minę skwaszonego mopsa. Nie oznacza to jednak, że szczerzę się do wszystkich cały czas tylko po to, aby je pogłębić jeszcze bardziej. Naturalnie chcę cieszyć się jak najdłużej młodym wyglądem skóry; dlatego po wielu miesiącach poszukiwań, słuchania specjalistów i swoich przemyśleń tak na co dzień walczę ze zmarszczkami. 1) wróg numer jeden to promieniowanie UV – nigdy nie ruszam się z domu bez faktora 50 czy to zima,lato,jesień, wiosna faktor zawsze jest ma mojej twarzy. Pamiętajmy też, kremy z faktorem (wysokim powyżej 50) chronią naszą skórę przed przebarwieniami i nowotworami tj, czerniak. Kiedyś miałam przyjemność spotkać przesympatyczną kobietę, byłam przekonana, że ma 23 lata okazało się, że ma 35. Gdy zapytałam ja o jej sekret, odpowiedziała: ja nigdy się nie opalałam. Faktycznie zawsze miała na sobie ogromny kapelusz z rondem i równie wielkie okulary. Cerę miała porcelanową. Przyznam bez bicia lubię jak grzeje na mnie słoneczko, jednak od 5 lat staram się go unikać i kładę na siebie min 50 faktor. 2) wróg numer dwa solarium to przepis na mega głębokie, paskudne długie zmarszczki. Jest tysiąc pięćset sto dziewięćset metod, aby uzyskać efekt opalonej skóry, decyzja należy do Ciebie. Jeżeli to jest twoja definicja piękna to ja już nic nie poradzę....   Dużo zdrowsza metoda na to, żeby nasze ciało wyglądało na muśnięte słońcem :)  3) Twój przyjaciel numer jeden to nawilżenie, co ja bym dała, żeby moja skóra była tłusta. Hehheheheh już widzę wasze przerażenie w oczach i wrzask dziewczyn, które walczą z wypryskami, na co dzień. Tylko, że to prawda, porównując okolice oczu dziewczyn w moim wieku z cerą tłustą, to mają ją napiętą i taką jędruniutką, że tylko pozazdrościć.    Ja sucharek, mogłabym wklepywać nie wiem, co w okolice oczu a i tak po paru godzinach skóra jest niestety sucha :( Pamiętaj tez o nawadnianiu swojego organizmu. Jak najłatwiej sprawdzić czy dostarczyłaś organizmowi tyle wody ile trzeba? Obserwuj swoje sisiu- hahhahaha (polski język w pisaniu niektórych rzeczy jest prze komiczny, mocz wydaje mi się strasznie ordynarnym sformułowaniem) - kolor jasny oznacza, że przyjęłaś odpowiednią ilość płynów w ciągu dnia, dobra robota! Co dokładnie stosuję na okolice oczu napiszę w innej notatce- bo jednak znam trochę trików, i nawet taką Saharę potrafię nawodnić, choć przyznam jest to nie lada wyczyn. 4) Twój przyjaciel numer dwa to masaż twarzy poważnie działa cuda! Nie będę się tu rozpisywać u mnie po 2 miesiącach regularnego masowania wieczorem przy nakładaniu kremu, skóra nabrała jędrności, woohoo. Jest taka jak kilka lat temu.    źródło obrazka tu klik  Staram się przez 15 minut wykonywać masaż słuchając przy tym relaksującej muzyki w tle, wyciszam się i czuję jak napięcie znika. Co więcej podobno taki masaż jest jak lekki lifting dla twarzy! Na twarzy masz takie same mięśnie jak i na ciele więc, czemu ich nie ćwiczyć??? Więcej o masażu przeczytasz tu klik i tu klik i tu klik  Filmy instruktażowe jak go wykonać poprawnie. Uwaga !! Masaż wykonuj zawsze delikatnie, nie ciągnij skóry tak jak ta kobieta na pierwszym filmiku!!!!! Druga uwaga, może zdarzyć się również niefajna rzecz przez pierwsze 2 tygodnie, tak było u mnie, wysyp twarzy. To normalne. Przez masaż uaktywnia te paskudne toksyny siedzące głęboko pod skórą, z czasem, zauważysz, że zbędnych towarzyszy jest coraz mniej; a skóra z dnia na dzień stanie się promienna :) 