Zaliczam się (NIESTETY) do osób raczej potliwych, dlatego dobry antyperspirant to u mnie podstawa. Jeszcze jak w wiosnę/jesień/zimę antyperspiranty dostępne na rynku polskim radzą sobie całkiem nieżłe, tak w lato przy ich używaniu czułam zbyt duży dyskomfort. Nie chcę sięgać po blokery, pot to nasza naturalna ochrona przed przegrzaniem oraz pozbywamy się toksyn. W tym roku skusiłam się na nowość Dove i muszę stwierdzić, że w skali  od 1 do 5 dostaje on ode mnie, w ciągu lata ocenę -4, czyli bardzo wysoko, mogłabym się skusić i powiedzieć, że jest on zamiennikiem mojego ukochanego Secretu z US- polska edycja, której de facto nie znajdziecie już na półkach nie miała nic wspólnego z formułą amerykańską.  Tak, zgadza się i w Dove i w Secret'cie znajduje się niebezpieczne aluminium, niestety wszelkie eko cuda na mnie nie działały. Robiłam kilkakrotne podejście w szczególności do Crystalu roll-on, ale niestety się nie sprawdził. Planuję zakup tego w kamieniu, choć nie ukrywam, że spodziewam się kolejnego zawodu...    naturalnej wielkości Dove, Secret w wersji pomniejszonej, są dostępne jeszcze mniejsze takie do torebki albo na wyjazd.      Takiej wielkości najczęściej są sprzedawane antyperspiranty w US,  ten pochodzi z wymiany, a dokładniej od eM          Mój zapas na lato!      Na koniec ciekawostka z opakowaniami:  Jak już zauważyłyście regularnej wielkości antyperspirant amerykański w sztyfcie różni się od polskiego, to samo jest z płynami do płukania ust. Dla porównania przy tej USowskiej gigantycznej butli położyłam wszystkim znany biosilk ( ta mikrobutelka jest nie do zużycia mam ją ponad 8mc i jeszcze 3/4 zostało). Zapewne, nie jedna z Was już gotuje się w sobie, żeby powiedzieć mi o rakotwórczym działaniu Listerine (dla jasności-praktycznie każdy płyn do płukania dostępny w popularnych drogeriach jest rakotwórczy), wiem o tym, pewnie ta butla starczy mi na ponad rok, przelewam ją do mniejszej buteleczki i przepłukuję usta dość krótko w sytuacji, gdy nie mogę umyć zębów, a jestem na mieście. Może Wy mi możecie polecić jakieś naturalne SPRAWDZONE płyny do płukania ust.  Dla większej irytacji czytelników dodam, że w PL ta butelka 500ml kosztuje od 13,00 nawet do 16,00 zł , gdzie ten ogromny gigant przywiózł mi mój K. i zapłacił za niego 5,50 $ Tak, ja też dostaję spazmy jakie tam jest wszystko tanie w stosunku do ich zarobków :PPPP      Polskie największe opakowanie dostępne w drogeriach z lewej strony. Zdaje sobie sprawę, że można zamówić nawet 1l opakowanie w hurtowniach dentystycznych, od razu ostrzegam trzeba je rozcieńczyć z wodą, jest silnie skoncentrowane i wrażliwe osoby, mogą autentycznie się nim poparzyć. Amerykańskie opakowanie z prawej. 