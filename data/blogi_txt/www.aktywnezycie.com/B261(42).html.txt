Pierwsza płyta DVD Cindy Crawford - Kształtuj swoje ciało zawiera trzy treningi. Dwa pierwsze można ćwiczyć na przemian , bonusowy 10 minutowy intensywny trening przyda się, gdy nie będziesz miała czasu. 26 letnia Cindy pokazuje jak wygląda jej codzienny trening z Garu. Do ćwiczeń będziesz potrzebować: - wygodny strój sportowy, - krzesło, - 2 ciężarki ( ja używam 1kg najprawdopodobniej po 2 miesiącach zmienię je na 2kg) - mata, - ręcznik, - gruba kwadratowa poduszka (do ćwiczeń używam jednej z sofy) albo 2 poduszki cieńsze, - butelka z wodą.     "Chcę żebyś czuła się przepełniona siłą i energią, żebyś czuła się wspaniale tak jakbyś naprawdę pracowała nad pośladkami" - Cindy Crawford Cindy proponuje zobaczenie pierwszym razem całej płyty, tak żeby podczas ćwiczeń nie zerkała nerwowo cały czas a to na telewizor, a to na swoje ciało,  próbując nadążyć za filmem.  Informuje też, że gdy miałaś dłuższą przerwę w ćwiczeniach siłowych pamiętaj, żeby zmniejszyć liczbę powtórzeń. Po krótkim czasie (mi zajęło miesiąc) będziesz w stanie wykonać je  wszystkie razem z nią.   Zestaw pierwszy z płyty KSZTAŁTUJ SWOJE CIAŁO, który teraz ćwiczę ( i mam po nim dość konkretne zakwasy) nastawiony jest po rozgrzewce na rozciągniecie i wzmocnienie nóg . Następnie ćwiczenia na plecy, barki i klatkę piersiową w celu uzyskania wspaniałego wyglądu, zakończone kilkoma elementami wzmacniającymi mięśnie brzucha.  Po pierwszej serii na drugi dzień czułam się jak kaczka na rozchwianych nogach. Moje uda, tyłek, i ramiona były obolałe. Dzisiaj ćwiczyłam drugi raz, zakwasy zostały rozbite i czuję się świetnie. Jutro dzień wolny! 