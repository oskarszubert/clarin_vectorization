Część pierwsza dostępna tutaj KLIK  jak to jest,że innym się chce a mi nie :( Kolejne rady aby zacząć działać i być bardziej efektywnym już dziś.  4. Wykorzystuj teraz.  Zapamiętaj ludzie, którzy aktywnie działają na co dzień nie myślą krótkoterminowo, z drugiej strony nie czekają zbyt długo na to aby życie samo magicznie im się poukładało. Oczywiście wiedzą, że trzeba dać sobie czasu aby zobaczyć efekty, bo znają pilnie strzeżony sekret ludzi sukcesu. Tak zgadłaś woo- hoo zaraz zdradzę Ci ten pilnie strzeżony sekret... Mianowicie   sukces to nic innego jak proste równanie!     sukces = czas + praca+ praca + praca + cierpliwość + zaangażowanie     Dlatego nigdy nie trać czasu na to aby przekonać ludzi aktywnych na to, że twoje życie odmieni się dopiero jak z zewnątrz jakiś "magiczny faktor" zadziała na Ciebie. Prawdę mówiąc zostaniesz wyśmiany! Oni zamiast czekać działają tu i teraz, kiedy Ty (oby nieliczni z Was mnie czytający) siedzisz i czekasz na ... No właśnie... na co Ty kuźwa czekasz?   Ludzie którzy działają wiedzą, że obecna chwila przemija z każdym wdechem i wydechem, nie cofniesz już czasu, nie powtórzysz dzisiejszego dnia raz jeszcze aby wykorzystać go pełniej. Zacznij więc już teraz traktować każdą chwilę jako cenny materiał, który czeka na twoją obróbkę, możesz z nim zrobić co zechcesz, do dzieła!         5. Stań się mistrzem planowania  O planowaniu pisałam tu KLIK bezpośredni link do mojego ukochanego PDF tu KLIK.  Nie napisałam jednak po co planować, innymi słowy na co Ci to całe planowanie, skoro wiesz co chcesz to po co się nad tym dłużej rozwodzić. Odpowiedź jest krótka, zaoszczędzasz masę czasu. MASĘ CZASU!  Dzień w dzień rano siadam w pracy na około 30 minut i robię sobie plan działania: co kiedy zrobię. Co jest pilne, a co mogę zrobić w międzyczasie. 30 minut: ktoś może się oburzyć DZIEWCZYNO!!! ile Ty czasu tracisz?! Bzdura. Nic bardziej mylnego, po takiej dokładnej rozpisce działam jak automat, nie tracę czasu na poszukiwania i zastanawianie się aha no to może teraz zrobię to, nie dostaję ataku i szybszego bicia serca, że  jest 15:00 a ja nie załatwiłam jeszcze najbardziej pilnej sprawy. Co więcej, dzięki porannej organizacji jestem przygotowana na nagłe zmiany. Obecnie pracuję nad 10 projektami, kontaktuję się z kilkoma firmami , tempo pracy jest niezwykle wysokie, panuję jednak nad sytuacją tylko dzięki temu, że  dzień w dzień robię sobie 30 minutowe planowanie dnia.   To samo odnośnie życia prywatnego wstaję o 5:30 wracam do domu około 18:20 nie mam czasu na to, żeby życie przelatywało mi koło nosa, możesz się domyśleć, że mam dość konkretnie zorganizowany czas po pracy. Dopuszczam dziennie 45 minut beztroskiej laby, nie jestem robotem a organizm tez musi na jakiś czas zwolnić swoje obroty, żeby być efektywnym.  I znów rada dla Ciebie: przez 3 dni żyj bez planowania, kolejne 3 dni rozplanuj sobie dzień i trzymaj się planu działania, pod wieczór oceń, które z tych 3 dni były bardziej produktywne. No właśnie! 