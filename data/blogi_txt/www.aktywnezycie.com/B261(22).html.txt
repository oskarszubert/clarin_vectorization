Fakty: Uwielbiam biegać Uwielbiam kończyć bieg sprintem Uwielbiam przyspieszać w takt muzyki Uwielbiam wydłużać dystans o kolejny kilometr Uwielbiam czuć na drugi dzień, że nogi są zmęczone po biegu Uwielbiam się rozciągać przed i po bieganiu Obecnie ze względu na zbliżająca się jesień mam mętlik w głowie! Biegać w pluchę czy nie biegać, oto jest pytanie?     Teraz jest cudownie 17 stopni, słoneczko świeci- miodzio! Jestem zachwycona przedłużającym się latem.   Niestety pogoda na kolejne dni nie jest tak obiecująca :( Zacznie się polska złota jesień? No właśnie, z tym złotem to ktoś kiedyś przesadził, od kilku lat nie zaobserwowałam takiego zjawiska. W Polsce jest albo ciepło albo upiornie zimno! Temperatury w granicach 12 stopni, niebo zachmurzone, opady deszczu, na samą myśl dostaję drgawek. źródło zdjęcia klik     Nie wiem jak można biegać, gdy pada deszcz. Świadomie nigdy w taką pogodę nie wyszłabym biegać nawet kilka kilometrów.   Powód? W mojej głowie tworzy się równanie: deszcz + wiatr + niska temperatura = przemoczona, wyziębiona, zawiana Mary    kolejne równianie  przemoczona, wyziębiona, zawiana Mary = chora Mary   logiczne równanie do poprzedniego równania  chora Mary = nieszczęśliwa Mary    Rozważałam zakup butów, spodni, kurtki, kominiarki, rękawiczek, czapki i innych termoizolacyjnych rzeczy, rachunek wyszedł spory, a ja będę mieć sporo wydatków związanych z przeprowadzką do Warszawy i wolę kupić NA DZIEŃ DZISIEJSZY kafelki do łazienki, albo lampę do dużego pokoju, niż zestaw jesiennego biegacza przygotowanego na najgorsze warunki atmosferyczne.  Konkluzja: do momentu aż mieszkanie w Wawie nie spełni moich oczekiwań estetycznych inne wydatki są dla mnie mało istotne, tym samym schodzą na drugi plan. Nie chcę rzucić jednak biegania, więc pewnie skuszeę się na karnet do siłowni, co by na bieżni w miejscu rozwijać prędkości na 14 poziomie :)    Bardzo, ale to bardzo interesuje mnie co maja do powiedzenia dziewczyny, które biegają od kilku sezonów, którym nie straszna wichura, śnieg, wiatr i niska temperatura.   Na co trzeba zwracać uwagę, kupując ciuchy i buty do biegania w chłodne dni; szczególnie interesuje mnie zima i bieganie po ubitym śniegu? Wiem, że się da tylko jakie buty trzeba kupić, jak ma wyglądać podeszwa? 