Pytanie do singli czy obchodzicie ten dzień jakoś specjalnie? Wczoraj były Walentynki, razem ze swoim chłopakiem nigdy jakoś tego dnia z pompą nie obchodziliśmy. Jestem z tych co to od sztucznej i na siłę pokazanej miłości aż mdli i niestety takie mam odczucia, że w restauracjach w ten dzień wszystkie pary przy stolikach próbują udowodnić wszystkim innym jacy to oni są zakochani po uszy. Dwa czuć napięcie też wśród kelner-ów/ek, którzy sami woleliby pewnie ten dzień spędzać razem ze swoimi partner(k)ami, a są w pracy.  Takie jest moje zdanie, choć może widzę ten dzień z innej perspektywy, bo typem romantyczki nie jestem. Lubię za to gest/ pamięć, zrobić coś w Walentynki wyjątkowo pysznego i spędzić miło czas. Lampka czerwonego wina czemu nie, ale płatki róż, miliony świeczek i 24h bycia w atmosferze dzióbków, serduszek, szeptania czułych słówek to już dla mnie za dużo. Przyznam, że z tego powodu miałam problem z wymyśleniem nazw potrawom do swojego filmu walentynkowego. Łódeczki rozkoszy: liście cykorii z serem, granatem, liczi, awokadem i pistacjami ... cóż przeszłam samą siebie, dobre to, że miałam przy tym niezły ubaw.     Powiem szczerze, że nie wiedziałam, że jest takiego święto jak Dzień Singla, dopiero przeglądając kalendarz zwróciłam uwagę na datę i święto wpisane w rubrykę dania dzisiejszego. Patrząc wstecz, na mój okres bycia singielką miał on i dobre i złe strony. Zdecydowanie muszę przyznać, że brakowało mi drugiej osoby i często z zazdrością patrzyłam na zakochane wpatrzone w siebie pary spacerujące plantami krakowskimi. Teraz do plant można dodać kładkę Bernatkę i zwaną mostem miłości tylko zastanawia mnie czy ta miłość zrodziła się z kłódek zawieszanych przez zakochanych czy przez połączenie Pogórza z Kazimierzem, który w sumie był już połączony mostem Piłsudskiego całe 200 metrów dalej :) Aj to moje czepialstwo to bezsensownych inwestycji :D No dobra ładnie jest podświetlana nocą.           Całe szczęście dla mnie nigdy nie wpakowałam się na dłużej w związek, który mi nie odpowiadał tylko po to, żeby mieć kogoś u boku i nie być już singlem. Brak bliskiej osoby rekompensowali znajomi i nasze spotkania. A jak z Wami single, szukacie kogoś czy uwielbiacie swoją niezależność? Mój obecny związek pomimo szalonej sinusoidy nastrojów uważam za wspaniały  i cieszę się, że znalazłam swojego Kubę, z którym dzień się przekomarzam, cóż dwa mocne charaktery pod jednym dachem to mała przestrzeń dla naszych ego, z drugiej strony z nikim tylko on potrafi mnie tak rozśmieszyć, że śmieję się na całe gardło i tylko z nim umiem porozumiewać się bez słów. Wow to się trochę rozpisałam o swoim prywatnym życiu :)    Jeśli czytają mnie single to życzę Wam udanego wieczoru, spędźcie go tak, żeby było Wam miło, zróbcie coś dla siebie i jedną małą, albo jak chcecie dużą dla innych. 