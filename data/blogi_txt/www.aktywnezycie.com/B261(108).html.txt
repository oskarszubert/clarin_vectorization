I used to be a good blogger then I moved to :       I co mi się w tej Warszawie stało?  Moje poukładane życie z dnia na dziej rozsypało się w małe kawałeczki, a ja z dnia na dzień stałam się sfrustrowaną nieszczęśliwą Mary :(  Piszę ten post dla siebie, bo chcę znów wrócić do swojej oazy spokoju i zapanować na swoim życiem na nowo; poukładać go tak jak sobie tego życzę. Piszę też post również na Ciebie jeżeli jesteś sfrustrowana otaczającą Cię rzeczywistością i chcesz zmian, jednak trudno Ci się do czegokolwiek zmobilizować to zapraszam, bo przez najbliższe kilka miesięcy mam zamiar doprowadzić się do porządku i może niektóre techniki, działania, które opiszę/omówię przydadzą się i Tobie.    Obecny swój stan psychiczny oceniam na kiepski. Na co dzień staram się być optymistką, jednak z przerażeniem stwierdziłam, że to tylko maska, a tak naprawdę w środku gotuję się z wściekłości na to co się dzieje ze mną i na rzeczywistość, która mnie otacza.    Czas się wyżalić!  Warszawa  Przez najbliższe miesiące nie zamierzam się rozpisywać na jej temat, bo na dzień dzisiejszy kojarzy mi się bardzo źle- delikatnie mówiąc.... Jeżeli jesteś warszawianką to przepraszam Cię bardzo, ale zaraz napiszę kilka gorzkich słów o tym mieście (warszawiaku pamiętaj na razie jestem wszystkim poirytowana dlatego tak ostro opiszę Warszawę wytrwaj jednak do końca posta opiszę też kilka pozytywów Wwy, a może za kilka mc przekonam się do tego miasta). Teraz jako frustrat wyrzucę z siebie co mnie najbardziej wkurza. Warszawa pędzi, dosłownie galopuje. Tu się nie chodzi a biega. Nagram Wam kiedyś stację metra Centrum i schody ruchome oraz przejście podziemne centrum to zrozumiecie o czym mówię, na chodnikach wcale nie jest lepiej.  Warszawa śmierdzi- z przerażeniem patrzę na zbliżającą się pogodę i myśl o bezdomnych w środkach komunikacji miejskiej- już teraz ich "zapach" czyt. smród konkretnie uprzykrza podróż.       Taki widok to codzienność + syk otwieranej puszki. Jak żyję to nie widziałam takiej patologii w innych "cywilizowanych miastach Europy" i błagam niech nikt mi nie pisze, że przesadzam, bo przesada to jechać w towarzystwie 5 bezdomnych opróżniających w zawrotnym tempie puszki piwa.  Warszawa jest przeludniona ?!?!? a może mało inteligentne osoby odpowiedzialne za komunikację podwyższając ceny biletów zmniejszają liczbę pociągów (ewentualnie ich długość), tramwajów, autobusów.  Sorrry ale płacąc pół tysiąca złotych co 3 miesiące       chciałabym skorzystać z czegoś takiego jak "miejsce siedzące"....w pociągu..... niestety 90% czasu w szybkiej kolei jadę w takim ścisku.      Koniec z wyimaginowaną depresją.  Jako krakusek mieszkający w centrum miasta, chodzący wszędzie  pieszo, ewentualnie korzystający ze środków transportu miejskiego, gdy jechałam na koniec miasta fatalnie się czuję w gigantycznej pędzącej Warszawie. Szok kulturowy ( tak nazwijmy mój obecny problemik) dał o sobie znać we wszystkich strefach mojego życia. Ucierpiał na tym mój związek, moje relacje ze znajomymi, mój wewnętrzny spokój, przytyłam co można zobaczyć na tym krótkim filmie mój brzuch wygląda masakrycznie. bleeeee jak on się przelewa :(        Ech po tym cudnym ciałku zostało tylko wspomnienie ( stare czasy jak blog nazywał się mjkvshape) hlip hlip a przecież byłam to ja!!!! tym bardziej czekajcie na moją transformację!        A co najbardziej doprowadza do szału u siebie to niedotrzymywanie obietnic. Same prześledźcie moją aktywność od stycznia i ilość obietnic, których nie dotrzymałam.... włącznie z vlogowaniem. ostatnie cztery miesiące mojego życia zlały się w jakąś bryję nic nie pamiętam oprócz swojego narzekania, krzyku, niezadowolenia, braku czasu, irytacji o wszytko i o nic, ogólnego rozdrażnienia tłumaczeniem, że jestem niezadowolona, bo wstaję rano i wracam późno do domu i brak mi czasu dla siebie i swoich pasji i takie tam inne żale dzień w dzień, zagryzane chipsami przed monitorem komputera. Super wyjściem byłoby teraz z siebie zrobić ofiarę i powiedzieć depresja! depresja! depresja mnie dopadła, nie mam siły na działanie, jestem wiecznie zmęczona, nie widzę celu w życiu, wszytko jest takie mdłe. bla bla bla bla. I cieszę się, że od tygodnia zaczyna we mnie budzić się stara fajna Mary, która dostaje konwulsji na słowo depresja. Może wywołam tu pewną kontrowersje, ale bardziej wyssanej z palca bajeczki i nazwaniem swojego lenistwa chorobą depresją to nie znałam i nie poznam. Jest to zajebista wymówka frustratów, którzy obecny stan rzeczy i swoje nieróbstwo oraz robienie z siebie ofiary ukrywają pod chorobą. Sorry ale obraz leżącej mnie w ciemnym pokoju, użalającej się nad sobą i patrzącej na innych korzystających z życia średnio mnie kręci.   Frustrat a rzeczywistość  I jak czytasz uważnie ten wpis to może zauważyłaś/eś jak frustrat interpretuje rzeczywistość piszę tu o nikim innym jak o sobie. Świat otaczający mnie jest do dupy.  Nie mam czasu- praca i dojazdy mnie wykańczają więc nei mam ochoty na nic więcej.  Jem źle, bo nie chce mi się stać nad garnkami.   Marudzę. Zrzucam winę za swoje niepowodzenia  na trzecie osoby.    Prawda jest taka, że owszem Warszawa jest kompletnie innym miastem od Krakowa, jednak co najważniejsze daje pracę w trybie natychmiastowym, czego absolutnie nie można powiedzieć o Krakowie.   Miałam to szczęście w Krk, że praca znajdowała mnie sama, jednak z opowieści moich znajomych to tak różowo nie jest i niektórzy normalnej pracy nie mogą znaleźć nawet przez 3 lata. A jak jest z Warszawą. Moja odpowiedź tylko leń nie znajdzie pracy w tym mieście, mi znalezienie pracy zajęło 2,5 tygodnia i to w grudniu !!! czyli niby w najtrudniejszym okresie na koniec roku.   Lekcja pierwsza w odnalezieniu radości  Znajdź pozytywy obecnej sytuacji i doceń to co masz.  No to zaczynamy.   W końcu widzę swoją połówkę codziennie! Mieszkając w Krk przez ponad 2 lata mieliśmy z moim K. związek na odległość.  Mam pracę! ( a dokładniej dwie prace, bo mam to szczęście, że kontynuuję pracę z Krakowa w oddziale warszawskim) Robię to co mnie interesuje, co więcej jej wyniki mogę zobaczyć w realnym świecie, rozwijam się, sporo czasu piszę po angielsku czego wielki nie robiłam i sprawia mi to dużą satysfakcję oraz zmusza do szlifowania tego języka.  Mam piękne mieszkanie! Co prawda tylko w 30% urządzone, ale każdy kolejny zakup cieszy i zbliża do efektu końcowego tzw. house tour przewiduję na grudzień. Jestem bardzo wybredna jeżeli chodzi o meble. Dzięki audiobookom rozwijam się! Także te 4 godziny dziennie w środkach komunikacji miejskiej nie są marnotrawione.  Mam świadomość tego jak ważne jest zdrowie! I co tydzień mam zamiar spotykać się z Wami u siebie na YT z doniesieniami jak idzie mi w zwalczaniu wyżej pokazanego obleśnego sadła na brzuchu!  Mieszkam w Stolicy!!!! Może komunikacja miejska nie jest mocną stroną tego miasta, jednak trzeba przyznać rynek pracy to jest obłęd, normalnie można przebierać w ofertach to raz a dwa.... Ludzie ile tu się dzieje!!! często ciężko dokonać wyboru na co się zdecydować i już niedługo relacja z warsztatów AcroJogi.    Złoty środek Cóż muszę odnaleźć się w nowej rzeczywistości, mieszkam w Warszawie i w niej pracuję, mam ograniczony czas i niestety wiem, że nie będę mogła udzielać się na blogu tak często jak kiedyś. Najbardziej tęsknię za wspólnymi rozmowami w komentarzach- może za kilka miesięcy jak dorobię się lepszej komórki, z której będę w stanie odpisywać na komentarze wrócę do bliższych kontaktów z Wami. Dziś muszę znaleźć złoty środek, zadowolić i siebie i Was. Także na dzień dzisiejszy wracam, Wy będziecie śledzić moje zmiany, ja mam nadzieję, że którąś z Was zachęcę i zmobilizuję do działania- jak dla mnie brzmi całkiem smakowicie i na tyle zachęcająco aby znów zacząć żyć aktywnie!  W końcu ten blog nazywa się   AKTYWNE ŻYCIE     Teraz już wiecie czemu nie pisałam. Jak miałam motywować innych skoro sama średnio byłam zmotywowana? Jak miałam pisać o zdrowym odżywianiu i treningach jak sama matę i hantle obchodziłam szerokim łukiem? Nie wspomnę już o junk foodzie, bo wyjdę na hipokrytkę...  Stawiam na aktywne życie, jak na filmie widziałyście mam nad czym pracować, obecny brzuch to jakaś masakra galaretkowaty flaczek. Nie chcę być nazywana Homerem!!!! o co mi chodzi...wersja ocenzurowana przeze mnie coby nie zgorszyć młodocianych poniżej. 