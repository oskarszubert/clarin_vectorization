Opracowane na podstawie artykułu Dennis Thompson, Jr.  Tak jak pisała ostatnio odchudzanie to nie tylko diety. Najważniejsze to zmiana stylu życia, oraz przestrzeganie zasad,  które pozwolą Ci stracić, a później utrzymać wagę ciała. Padam Ci kilka prostych sposobów działania.Utrata masy ciała a następnie utrzymanie idealnej wagi to kwestia ograniczania tego co jesz oraz zwiększenia ilości ćwiczeń fizycznych .   "Najprostsze równanie na świecie, kalorie dostarczane dzielone przez  kalorie tracone w ciągu dnia, określą bezbłędnie ile ich tracisz na co dzień " mówi Christine Gerbstadt, MD, RD, Sarasota na Florydzie, rzecznik American Dietetic Association.   Ostrzegam jeśli to ma być wszystko co masz zamiar zrobić, może okazać się, że znajdziesz się w punkcie, gdzie owszem straciłeś kilogramy, jednak za parę dni zauważysz u siebie efekt jojo. Powód: zmniejszenie masy ciała jest wskaźnikiem stylu życia jakie prowadzisz i jeśli nie nauczysz się zdrowych nawyków niezbędnych do utrzymania wagi, to doprowadzi Cię to do nadwagi i otyłości. Oto kilka porad, mających na celu pomoc w tworzeniu zdrowego stylu życia, które zwiększy twoje szanse na sukces w odchudzaniu. Mogą wydawać się oczywiste, ale wielu ludzi zaniedbuje je odchudzając się przegrywając  tym samym walkę ze zbędnymi kilogramami.  1. ZWRACAJ UWAGĘ NA PORCJE JAKIE NAKŁADASZ NA TALERZ.  Kontrola wielkości porcji to klucz do sukcesu przy odchudzaniu. "Najlepszym sposobem na kontrolowanie kalorii jest kontrola porcji jedzenia jakie zjadasz", mówi dr Gerbstadt. Zacznij od małych porcjach i tylko wtedy jak będziesz nadal bardzo głodna możesz wziąć dokładkę (maleńką). Na początku twój żołądek będzie domagać się więcej, jednak po jakimś czasie skurczy się i dostosuje do mniejszych porcji jedzenia, jakie będziesz mu serwować.   TYLKO NIE POPADAJ W PARANOJE    Pamiętaj o kontrolowaniu wielkości porcji podwójnie poza domem. Większość ludzi zauważa, że porcje w restauracjach są ogromne, a to oznacza kalorie i jeszcze raz kalorie. Poproś kelnera o połowę porcji, albo zaproponuj, że chciałabyś zjeść połowę teraz (w restauracji ), a drugą zabrać zapakowaną w pojemnik do domu. 2.JEDZ POWOLI. Twoje ciało potrzebuje czasu żeby uświadomić sobie, że jesteś już najedzona i przestać wysłać impulsy z informacją o głodzie.. Jeśli zwolnisz i zaczniesz delektować się jedzeniem, prawdopodobnie zjesz mniej i szybciej poczujesz się pełna.    3. NAJPIERW ZJADAJ WARZYWA.  Warzywa zawierają dużo błonnika, a niewiele kalorii. Poprzez spożywanie ich w pierwszej kolejności najesz się nimi, przez co zjesz mniej  tłustego  lub wysokokalorycznego jedzenia, które zostało Ci jeszcze na talerzu.  4. NIE POMIJAJ POSIŁKÓW.  Pomijanie posiłków brzmi jak fantastyczny pomysł, ale faktycznie osłabia twój plan odchudzania. Twoje ciało myśli, że głodzisz się i rozpoczyna budowę tkanki tłuszczowej oraz jej magazynowanie, tak żeby na wszelki wypadek nie zabrakło Ci później energii . Na dodatek, prawdopodobnie będziesz jeszcze bardziej głodna przy następnym posiłku i zjesz  dużo więcej niż zamierzałaś. 