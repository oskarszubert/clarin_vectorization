Przepisy kulinarne cenię za prostotę, ten jest tak banalnie prosty. Do tego stopnia, że nie wiem czy jest sens pisać jak się taką zupę robi....  By the way, czy tylko ja mam taki problem z blogowaniem? tzn jak już mam coś na talerzu i zabieram się do zjedzenia dopada mnie oświecenie, mogłaś zrobić zdjęcia w trakcie robienia; zanim wszytko było zmiksowane, ugotowane, rozsmarowane i tak dalej. Może kiedyś uda mi się zrobić fotorelację całemu procesowi przygotowywania posiłku.    Przepis na zupę truskawkową  - truskawki: ile chcecie  - cukier: tu liczę na waszą rozwagę- ja na taką miseczkę dodałam płaską łyżeczkę  - mleko, tylko po to, żeby zrobić mleczny kleks-  albo jeśli wolicie możecie dodać więcej mleka jednak wtedy to już chyba będzie shake, co nie?     Z truskawek i cukru mikserem robimy papkę, 3 truskawki możemy pociąć na większe kawałki, aby w naszej zupce znalazło się tez coś do pogryzienia. Dekorujemy mlecznym kleksem i gotowe!    Taką zupkę możecie sobie również zamrozić i w upalne lato truskawkowy sorbet choć na chwilę przyniesie upragnioną ochłodę :P 