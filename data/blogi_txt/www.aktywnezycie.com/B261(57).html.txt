Ręce w górę, która z Was przez moje milczenie i brak wpisów na blogu zaprzestała pisać i prowadzić dziennik. Poczuła się wręcz porzucona i pozostawiona sama sobie?!     źródło     Przepraszam za tak okrutną prowokację; milczenie z mojej strony było kontrolowane (choć przyznaję przeciągnęło się w czasie- dlaczego? o tym za chwilę).  O co chodziło w prowokacji? O przebitą oponę. Tak dobrze przeczytałaś przebitą oponę.  Te które czytają mnie regularnie, a raczej oglądają moje filmy na YT wiedzą o co chodzi. Te, które są moimi nowymi czytelniczkami odsyłam do fragmentu z filmu o motywacji TUTAJ KLIK.    Dwie informacje  a) do dziewczyn, które nie opuściły ani jednego dnia i prowadzą skrupulatnie swoje cele osiągając dzień w dzień wytyczone zadania  b) do dziewczyn, którym noga się podwinęła i dziennik stał się kolejnym zapomnianym i szybko porzuconym projektem w ich życiu.    Ad a) Moje gratulacje, jesteś wyjątkowa osobą. Pamiętaj masz dar, który jak wykorzystasz to zajdziesz, gdziekolwiek sobie tego zamarzysz.   Ad b) Głowa do góry, mój blog jest po to, żeby poklepać Cię przyjacielsko po plecach, z ironią powiedzieć, przestań się mazać, do roboty! Let's do this.   |  Czemu z ironią, a bo ja jestem taka jak Ty! Oficjalne wyznanie:  nigdy, ale to przenigdy w życiu nie udało mi się niczego wykonać w 100% jak sobie zakładałam, z systematycznością, którą sobie obiecałam itd. Mary.   Jednak co ważne! Na przestrzeni lat zmądrzałam do tego stopnia, że jak coś mi się w trakcie projektu= dążenia do celu "spartoli" to wracam po krótkim czasie do kontynuacji tego co zaczęłam! Woo- hoo! Prowadziłam dziennik sumiennie przez 4 dni, po tych 4 dniach nastąpiło zamieszanie w moim prywatnym życiu ( spokojnie już jest okej, a nawet lepiej niż było ) i projekt poszedł w częściowe zapomnienie. Czytałam po angielsku Twilight, była też 15 min pozytywna przerwa na rozmowę, ale ani pół czasu z angielskiego nie przerobiłam ani 1sekundy na rozciąganie do szpagatu też nie poświeciłam. Za to rozwiązałam dość irytującą mnie sytuację prywatną i szczerze powiedziawszy, rozwiązanie jej było mi bardziej potrzebne niż czasy z angielskiego czy rozkładanie szeroko nóg - jakikolwiek dwuznacznie to zabrzmiało - buhahahnhaha.    Projekt dziennik kontynuacja- aktualizacja! Proszę nadal prowadźcie dziennik, w komentarzach możecie chwalić się swoimi postępami, bądź wręcz przeciwnie prosić o kopniaka motywującego do dalszej pracy.  W ciągu tygodnia będę publikować 4 wpisy. Przekażę Wam całą wiedzę jaką posiadam o     CODZIENNYM MOTYWOWANIU, NAWET JAK NAM SIĘ NIE CHCE  jak nadal działać pomimo tego, że w naszym, życiu wydarzy się coś co pokrzyżuje nam plany efektywnego działania jak czuć się ze sobą dobrze jeżeli coś nam nie wyjdzie co zaplanowałyśmy itd.      Już jutro o :   Jak to się dzieje, że niektórzy kochają to co robią i czy ja też mogę wykazywać równie duże zaangażowanie w swoim codziennym dniu pracy/szkoły/życiu prywatnym zamiast ciągłego zmuszania się do działania?  Brzmi ciekawie? 