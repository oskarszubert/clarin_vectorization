Od dziecka uwielbiałam oglądać łyżwiarstwo figurowe, skok w dal, bieg na krótki dystans to moje trzy ulubione dyscypliny. Łyżwiarstwo figurowe jest przepiękne! Ta szybkość, wirujące kreacje, synchronizacja ruchów łyżwiarzy, delikatność, tempo, skoczność i sam taniec- uwielbiam. Ważne też, żeby twarze pokazywały emocje i były równie zaangażowane w występ jak reszta ciała.    Zwracam też uwagę na strój ( niektóre sukienki są prześliczne!), makijaż i podkład muzyczny.  Przepiękny makijaż miała na sobie dziewczyna z Turcji i uważam, że to chamstwo, że tak nisko zostali ocenieni po swoim występie. Kolejny cudowny makijaż: Rosjanka poniżej.  ktokolwiek wykonywał jej make-up zadbał o piękną oprawę jej dużych oczów, wyglądała po prostu prześlicznie!              I te nogi, bez grama cellulitu!                  Ciekawostka  Łyżwiarze często nie reprezentują swoich rodzimych krajów. Wysokie kwalifikacje kilku zawodników w tym samym kraju blokują przebicie się do pierwszej trójki reprezentacji, dlatego szukają krajów, które chciałyby ich zatrudnić. Kilka przykładów Amerykanka Isabella Tobias najpierw reprezentowała Gruzję a teraz Litwę, natomiast Azerbejdżan w dniu dzisiejszym reprezentowali rodowici Rosjanie! Trzy  pytania do Was:    Czy tez tak macie, że oglądając parę patrzycie tylko na kobietę?? Czy tylko ja jestem zdziwiona, że w tym roku między grupami widać ogromną przepaść w występach. Ci z ostatniej grupy trzymają się za wszelką cenę tafli lodu. Partnerki nie wirują  w powietrzu przy podnoszeniach. Natomiast w tych zaawansowanych grupach brakuje mi skoków co się stało? Czemu nikt nie wykonuje podwójnych toe loop, lutz i axel? Za to podnoszenia w wykonaniu niektórych par SPEKTAKULARNE! Jaka jest wasza ulubiona dyscyplina?      Czekam bardzo na solówki: ten występ mogę oglądać w kółko, coś przepięknego! 