Cieniami możemy nadać naszym oczom pożądany kształt i skorygować ich wygląd. Wybierając odcienie pamiętajmy, że cienie błyszczące uwydatniają wszelkie nierówności, kurze łapki i mocno pomarszczone powieki. Osobiście jestem zwolenniczką cieni prasowanych, ponieważ w przeciwieństwie do tych w kremach, są bardziej trwałe i nie ważą się na powiekach.  Nie jestem wielbicielką mocnego makijażu, szczególnie na co dzień. Przy zakupie cieni do powiek zawsze kierowałam się zdrowym rozsądkiem. Wybierałam zazwyczaj kolory neutralne (brązy i beże), które pasują praktycznie do wszystkiego. Jakiś czas temu postanowiłam wypróbować paletki znanej brytyjskiej marki Sleek i z przyjemnością stwierdzam, że kosmetyk jest wart swojej ceny. Cienie są doskonale pigmentowane i bardzo dobre jakościowo. Każda paletka zawiera 12 odcieni, lusterko i aplikator (ja używam swoich pędzelków, ponieważ są bardziej precyzyjne). Sleek w swojej ofercie posiada cienie matowe, neonowe, brokatowe i perłowe. Mając tak szeroką gamę odcieni jesteśmy wybrać taki mix kolorów, który będzie odpowiedni do naszego stylu. Ja zdecydowałam się najpierw na paletkę Storm, a następnie kupiłam Au Naturel. Obie są fajnie dobrane, posiadają zbiór odcieni, które jestem w stanie wykorzystać na różne okazje. Cienie są dość trwałe, aksamitne, łatwo łączą się ze sobą i pozostają na powiekach dość długo. Myślę, że wybrane paletki powinny znaleźć się w kosmetyczkach nie tylko doświadczonych makijażystek, ale i tych, zaczynających dopiero przygodę z makijażem. Polecam! Paletka Sleek Storm    Paletka Sleek Au Naturel    var dd_offset_from_content = 40;var dd_top_offset_from_content = 0;var dd_override_start_anchor_id = "";var dd_override_top_offset = "";  Zobacz równieżNaked Urban Decay – rewelacyjna paleta cieniZalotka – sposób na piękne podkręcone rzęsyMega Volume Miss Manga L’oreal – absolutny hit!Kamill Hand Repair – ekstremalna ochrona dłoniMakijaż ust – moi ulubieńcy 