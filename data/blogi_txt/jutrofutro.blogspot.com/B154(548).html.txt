Chorujemy sobie z córką trochę. Nic strasznego, pokłosie przedszkola. Mam wrażenie, że ten wrzesień jest jakiś przeklęty, od pogody począwszy, na zdrowiu i pieniądzach skończywszy. U weterynarza to już chyba nocować powinnam, bo tylko zwierzęta zmieniam i krążę dom-gabinet. Wróż Maciej mnie przeklął, bo nie odpowiadam na jego smsy w sprawie klątw, na pewno.  Mam dla Was kilka zdjęć, które część czytelników może kojarzyć z profilu na fb, gdzie nieustająco zapraszam.        Dwa dni temu wieczorem 'atmosfera' w łóżku była dość  gęsta. Stwierdziłam, że przecież na pewno zaraz zmienią miejsca i gdzieś  się wcisnę, a tymczasem poczytam sobie Żeromską w nogach łóżka. Czy muszę mówić, że zasnęłam nad książką i  całą noc przespałam zwinięta w miejscu, gdzie zwykle śpi pies? No ale  sami zobaczcie. Nie miałam serca ich ruszać.        jeszcze taka scenka:   Młoda bawi się z Kudłatym ze Scooby'ego.   Ma zadawać pytania, a pisze na komputerze jak pijany kot tylną łapą. - może ci pomogę, córeczko - nie mamo. to nie jest dla dorosłych gra. (i po cichu) to nie dla mięczaków     A stąd przeważnie do Was nadaję. Tu akurat jako przeziębiony dresiarz.       Wymyślam tekst, dla którego punktem wyjścia będzie "Nie wierzę z życie pozaradiowe" Niedźwieckiego. Myślę, że dziś wieczorem powinnam to spisać i opublikować. Czytam zaś Imperatora. Czyta się tę książkę bardzo dobrze i jestem miło zaskoczona, bo nie jest to laurka (no tego bym się nie spodziewała, skoro wydała to Agora), ale nie jest to też jakiś atak czy pastisz. Wygląda (jestem na początku) na rzetelną dziennikarską robotę. To tak w ramach odniesienia do poprzedniego tekstu :)  A że przy okazji sprawdzam różne opisane sprawy, zostawię Wam tu coś do wysłuchania. Że też ja wcześniej na to nie trafiłam! A Pit mówi, że znał i puszczał chłopakom w pracy. No ja nie wiem, ten facet zupełnie nie dba o rozwój muzyczny swojej żony.       p.s. pozdrawiam osobę, która nie lubi, gdy pisze się MI na początku lub końcu zdania. Słucham właśnie Katarzyny Kłosińskiej w trójce. Ona dziwnie często mówi o tym, co mi akurat w głowie siedzi. Hmm. Jakby co, Panią Katarzynę też pozdrawiam :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 