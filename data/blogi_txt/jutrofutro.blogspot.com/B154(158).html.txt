Dobrze że nie wracałam dziś, bo tyłek by mi z mrozu odpadł chyba. Czyżby zima się zaczynała? Podobno szans na śnieg nie ma, ale zobaczymy.  Na dzień dobry - fotki z telefonu. Z dedykacją dla Zielonej :) To są zdjęcia z wczoraj. Nie do uwierzenia, jak się patrzy na kalendarz.      Bardzo bardzo tęsknię za wodą. I mam wrażenie, że jak tylko wyjadę do małego miasta choćby na dobę, gdy wracam spotyka mnie szok zawsze. Wracam pełna ładnych widoków, myśląca o wścibskich ale życzliwych (przynajmniej pozornie) ludziach, wysiadam na dworcu w dużym mieście i od razu dostaję z piąchy w twarz. Od razu jakiś awanturujący się pijak, wredny kierowca, co drzwi nie otworzy, choć wcisnęłaś guzik, tylko spierdzieli prawie w podskokach, jakiś burak w autobusie. Przy wstrętnej rozpychającej się babie, przypominam sobie, że znów zapomniałam ubrać miejskiej zbroi mentalnej. Póki nie przybiorę śmiałego, bezczelnego wręcz wyrazu twarzy i nie znieczulę się na tłum, będzie uwierać. Wkładam więc zbroję i jest ok. Tylko wrażliwość gdzieś ucieka.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 