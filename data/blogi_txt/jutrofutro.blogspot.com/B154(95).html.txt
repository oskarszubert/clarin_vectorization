Kiedy skończyła książkę o Lilce "Zalotnica niebieska" i przekazywała ostatnie zdjęcia do Wydawnictwa Literackiego, powiedziała nagle: Chciałabym, aby ktoś napisał taką książkę o mnie... Mam nawet tytuł: "Magdalena, córka Kossaka"... bo tak czasem myślę, że wszystkich mądrych i dobrych rzeczy nauczył mnie Tatko. Nigdy bym nie była tym, kim jestem, gdybym nie była jego córką... (Córka Kossaka s.162. Wspomina Juliusz Lubicz- Lisowski) Ten pomysł został zrealizowany przez Rafała Podrazę, a jego książka "Magdalena, córka Kossaka. Wspomnienia o Magdalenie Samozwaniec." została wydana w 2007 roku przez PIW.  Córka Kossaka, wydana w 2012 roku przez Instytut Wydawniczy Latarnik to odświeżone opracowanie tekstów o Magdalenie Samozwaniec, tego samego autora. To wydanie zostało wzbogacone o nowe wspomnienia, niepublikowane dotąd zdjęcia i listy. Ogromna praca archiwisty, który lubi przedmiot swoich badań. Lubi go na tyle, by wierzyć, że ów "przedmiot" sam się obroni. Nie ma wśród tych wspomnień komentarzy Rafała Podrazy. Nie ma prób tłumaczenia, łagodzenia, wyjaśniania, jest za to pełen przekrój opinii, które autor pracowicie zebrał, zgrabnie poskładał i zostawił pod rozwagę czytelnikowi. Książka bardzo dobra i interesująca, skłaniająca do refleksji także nad tym, jak odmienny obraz człowieka pozostaje w umysłach ludzi, których spotyka na poszczególnych etapach swojego życia. O samej Samozwaniec będę pisać przy innej okazji. W każdym razie, warto.   Rafał Podraza Córka Kossaka. Wspomnienia o Magdalenie Samozwaniec.  Instytut Wydawniczy Latarnik Warszawa 2012   *** Chwilowo nie można komentować anonimowo. Nie wiem co się dzieje ostatnio, ale jest jakiś wysyp strasznego spamu, głównie po angielsku z linkami do badziewnych stron, ale nie tylko. Jakieś wybuchy na słońcu, czy co? ;) Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 