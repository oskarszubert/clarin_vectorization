Nie pamiętam już, co czytałam w chwili, gdy  powstawało to zdjęcie, ale doskonale oddaje ono warunki, w jakich zwykle czyta się u nas w domu cokolwiek. Kiedy Gazeta Wyborcza rozpoczęła swoja akcję i pojawiły się pierwsze  wywiady ze znanymi osobami, od razu pomyślałam o jednej z książek - tej z gatunku "niepożyczalnych". Polecanie jej w momencie, gdy jest praktycznie nie do zdobycia, zakrawa  na sadyzm, ale nie mogę się oprzeć. "Książki i ludzie" Barbary N. Łopieńskiej. Szukałam tej książki kilka lat w antykwariatach i internecie. W końcu zdobyłam zupełnie niespodziewanie; przeczytałam jednym tchem i wielokrotnie do niej wracałam, czytając na wyrywki. To zbiór rozmów Barbary Łopieńskiej z bibliofilami. Wśród rozmówców same znakomitości: Maria Janion, Julia Hartwig, Ryszard Kapuściński, Hanna  Krall i wielu innych. Opowiadają o swojej miłości do książek, rytuałach  związanych z czytaniem; pokazują biurka, miejsca do pracy, oprowadzają  po domowych bibliotekach. Wspaniałe, ciepłe rozmowy i inspirująca  lektura dla miłośników książek.  Wielka szkoda, że nadal brak wznowień tego zbioru. http://fotoforum.gazeta.pl/zdjecie/2780129,3,1,116644,KSIAZKI-I- LUDZIE.html   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 