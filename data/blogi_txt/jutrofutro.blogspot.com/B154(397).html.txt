Narzuciłam rodzinie aktywny tryb życia i zmianę przyzwyczajeń żywieniowych i fruwam od tego pod sufitem. Jak wstałam o szóstej i pogalopowałam z psami, tak zatrzymałam się o dziewiętnastej na kawę - i mogłam nad kawą powiedzieć "jeszcze dzisiaj nie usiadłam". Swoja drogą, bardzo chcę przeczytać tę książkę. Tak się rozpędziłam, że nawet zaczęłam gotować. Wczoraj upiekłam cukinię z zamarynowanym przez siebie tofu, dziś robiłam kotlety z kaszy gryczanej i warzyw. W międzyczasie tysiąc czynności, mnóstwo kilometrów w nogach i walka z psującym się dzień po serwisowaniu komputerem. Właśnie skończyłam odpisywać klientom i miałam zamiar napisać jakąś soczystą notatkę na bloga, ale stać mnie dziś tylko na kilka zdań. Jestem bardzo zmęczona i jeszcze bardziej szczęśliwa, że trwam przy swoim, trzymam się planu i daję radę. Jak jeszcze wymyślę jak dotrwać do końca miesiąca w zasadzie bez budżetu, będę przeszczęśliwa ;)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 