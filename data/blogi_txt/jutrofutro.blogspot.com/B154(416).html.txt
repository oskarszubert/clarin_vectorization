Zawsze kochałam biografie i dzienniki, ale od jakiegoś roku to mój główny nurt czytelniczy. Po Parnickim, łyknęłam 5 tomów dzienników Dąbrowskiej, dwie książki o moim kochanym Francu Fiszerze, biograficzną książkę o Einsteinie, biografię Woolf, (chciałabym jeszcze tę , w której autor nie przychyla się tak łatwo do wersji o chorobie Virginii, z którą to nawet nie próbowała polemizować rodzina - Bell to jej siostrzeniec, choć nie czuć tego, gdy się czyta tę książkę.) Londona właśnie kończę, czytam na wyrywki dzienniki Gombrowicza (brak mi trzeciego tomu. Musze poszukać na allegro, wiadomo kiedy :) o i wtedy też kupię "własny pokój"). Jestem koło środka autobiografii Niny Berberowej, w 1/4 "Kobiet z lewego brzegu", czeka relacja z podróży Cortazara i dwa ostatnie tomy dzienników Nałkowskiej i jeszcze coś tam. Chciałabym umieć szybciej czytać :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 