Ponieważ przygotowuję się psychicznie do powrotu do biegania, zaczęłam wstawać o świcie i wyprowadzać psy. Dziś Rudzia przeszła samą siebie. Ona i tak jest zabawna z tym swoim sztywnołapym zasypywaniem wszystkiego, gapowatością przez którą (ruszając do ataku "werbalnego" na wezwanie Chojraka) nie raz przywaliła głową w jakiś płotek i parówkowatą radością przed wyjściem - jak merda ogonem lata jej pół tułowia, a że tułów długawy, wygląda to jak latająca na boki parówka. Szczeka na mnie ilekroć obcinam paznokcie za pomocą cążek. SWOJE paznokcie. Cążki to straszne narzędzie.  Dziś na spacerze znów zmarzła Rudzi tylna łapa, więc maszerowała na trzech, ale zgłupiała w momencie gdy poczuła chłód w drugiej tylnej. Miała tak durnowaty wyraz pyska... ale wpadła na genialny pomysł, który ją ucieszył - usiadła na tyłku podnosząc obie tylne łapy w górę. Myślałam, że umrę ze śmiechu.  Potruchtaliśmy do domu. Minus 16 to nie jest dobra aura na dłuższe spacery.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 