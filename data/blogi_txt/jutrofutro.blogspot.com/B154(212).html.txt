Mój syn, który w wieku ośmiu lat przeczytał Hobbita i potem czytał go jeszcze kilkakrotnie i który ostatnio w kółko czyta Monty Pythona*, a na wakacjach kupił sobie "Harry Potter - filozoficzny czarodziej" i czytał namiętnie w wannie, na wieść że powinien skończyć lekturę do szkoły, wydał z siebie jęk. Co ma przeczytać? "W pustyni i w puszczy".      Ponieważ nie trawię Sienkiewicza od zawsze, próbowałam mu powiedzieć, żeby przecierpiał i że to go też nauczy czegoś o literaturze, a poza tym inne lektury będą ... - Taaak, wiesz mamo, jakie mam inne lektury? - No? Robinson Cruzoe? - zapytałam z nadzieją, bo bardzo lubię Robinsona i kupiłam go już kilka lat temu, w starym wydaniu PIW, myśląc o dzieciach. - Nie. Tajemniczy ogród, Chłopcy z Placu Broni, Przygody Tomka Sawyera i Bracia Lwie serce. To ostatnie może chociaż będzie ciekawe, bo to Astrid Lindgren, ale reszta? Nuuudy.  Szybko sobie przypomniałam, że w razie czego jest wspaniały film Holland, a Tomek Sawyer bardzo mi się podobał (choć kiedy do niego dziś zajrzałam, wydał mi się trochę niedzisiejszy). I na szczęście mój syn jest mądry i daje książkom szansę.  Ale  Chłopcy z Placu Broni? Nawet nie pamiętałam o czym to było, choć niestety pamiętam doskonale że umierałam z nudów. Po chwili Młody wrócił do dużego pokoju:  - Mamo, ja już nie mówię, żeby lekturą był Hobbit (czytał 3 razy - dopisek mój) , czy Seria Niefortunnych Zdarzeń (od 9. roku życia każdy z trzynastu tomów przeczytał co najmniej pięciokrotnie), ale proszę, przyniosłem pięć książek, które bym już wolał jako lektury:     Hmm, cóż, tak sobie myślę że chyba w ramach solidarności z synem, przeczytam Chłopców z Placu Broni i W Pustyni i w Puszczy (tu ja wydaję jęk). Pierwszego prawie nie pamiętam, z drugiego musiałam się chyba jakoś wywinąć, bo od zawsze nie trawię autora. Sprawdzę czy nasze dzieci są maltretowane, czy jednak da się to przeżyć bez uszczerbku na umyśle ;) Teoria, że warto zaznajamiać się z klasyką, staje się dziwnie niewygodna, gdy zaczyna chodzić o coś, czego szczerze nie znosisz. Więc chyba sprawdzę.  Jak tylko przeczytam Imperatora i Po. Bronia lubi Ojca Dyrektora. Przytulała się wczoraj do niego przez pół wieczoru:      *Mamo, podaj mi tę niebieską książkę, poczytam Toli do snu... (minutę później wybiega z pokoju tuląc książkę w ramionach) Tola! Mam! Poczytam ci o mielonce!    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 