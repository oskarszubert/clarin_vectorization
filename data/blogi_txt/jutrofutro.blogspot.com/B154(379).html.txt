Gdy śmierć się zakrada  Valerie Wilson Wesley Noir sur Blanc Tamara Hayle była policjantką. Kobieta w policji nie ma lekkiego życia, zwłaszcza gdy na dodatek jest czarnoskórą samotną matką, ale Tamara była dobra w swoim fachu i miała wspierającego szefa. Po nieprzyjemnym incydencie stwierdziła, że powinna więcej czasu poświęcać wychowaniu syna na porządnego człowieka i otworzyła prywatną praktykę detektywistyczną. Pewnego dnia zgłasza się do niej były mąż, z którym Tamara niekoniecznie chciałaby mieć jeszcze cokolwiek, poza synem, wspólnego. Jednak sprawa, którą ma rozwikłać, choć początkowo wcale na to nie wygląda, bezpośrednio dotyka bezpieczeństwa jej dziecka. A pani Hayle jest matką-lwicą...  To kryminał bardzo odmienny od tych, które czytałam dotychczas, ale z czystym sercem mogę go polecić. Nic mi w nim nie zgrzytało, przeczytałam w dwa wieczory. Jak będzie okazja, z chęcią poobserwuję jeszcze Tamarę Hayle przy pracy - podobno jest cała seria z jej znaczącym udziałem.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 