W bagnie Arnaldur Indridason WAB, Polityka   Dobry, przypominający nieco pisarstwo Mankella kryminał. Czytelnik towarzyszy inspektorowi Erlendurowi Sveinssonowi prywatnie i w czasie obowiązków służbowych - detektyw ma niezbyt udane życie, może stąd moja do niego sympatia? Sprawa dotyczy śmierci starego samotnego mężczyzny i z pozoru można by uznać, że to "zwyczajne zabójstwo", ale nasz inspektor ma nosa, więc drąży dalej, a my z nim.  Mimo że przez ostatnie strony wiadomo już kto zabił, jest to na tyle dobrze napisane, że nie sposób odciąć się od fabuły - skoro zagadka rozwiązana, kryminał skończony - nie, nie. Dobrze się czyta do samego końca. Polecam.   Ktokolwiek widział Colin Dexter GWP    O matko, co za kiszka - tak w zasadzie mogłaby brzmieć cała moja opinia :) Inspektor Morse nie przypadł mi do gustu. Może dlatego, że jest leniwy i myśli tylko o cyckach? Może ze względu na to, że to co się dzieje jest jakoś "odcięte" od czytelnika? Nie mogłam wejść w tę fabułę, mimo że seria z Morsem została mi polecona jako fajna, więc nie mogło być mowy o jakimś uprzedzeniu.  Nie jestem w stanie polubić głównego bohatera, nie wzbudza cienia mojej sympatii, ani nie zaciekawia. Przerwałam czytanie w połowie, co w przypadku kryminałów raczej mi się nie zdarza.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 