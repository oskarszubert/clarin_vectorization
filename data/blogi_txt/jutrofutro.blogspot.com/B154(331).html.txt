To nie będzie recenzja. Raczej manifest odludka. Inspirowany Markiem Niedźwieckim i jego książką.   Piszę ten tekst słuchając Listy Przebojów Trójki, więc chyba w najlepszy możliwy sposób wprowadzam się w odpowiedni klimat.  Książkę Niedźwieckiego chciałam przeczytać od razu, jak wyszła, ale jakoś nie mogłyśmy się spotkać. Może to i dobrze, bo dzięki temu, gdy sięgnęłam po nią teraz, byłam chyba bardziej gotowa. Nie na to, by zrozumieć jej zawiłości, bo to nie jest bardzo skomplikowana książka. Raczej, by ją przyjąć z pełną otwartością.   Listy słuchałam od '92, o czym już Wam wspominałam. W dorosłym życiu już nie tak regularnie i bez zapisywania notowań. Przestałam, gdy Niedźwiedź odszedł z Trójki. I zaczęłam słuchać na nowo kilka tygodni temu, gdzieś w okolicach tej notki.  Wtedy też odnalazłam bloga Marka Niedźwieckiego i zaczęłam na niego zaglądać regularnie. Ktoś na wieść, że będę czytać "Nie wierzę w życie pozaradiowe", stwierdził że to książka napisana przez ghostwritera. Nie znam się, podobno nawet 70 procent książek znajdujących się na listach bestsellerów mogło zostać napisanych przez wynajętych pisarzy, ale po tym komentarzu specjalnie zwróciłam na to uwagę i wątpię. Poczytałam bloga, porównałam sposób pisania i uznałam, że wierzę Niedźwieckiemu.  Jasne, że "łyknęłam" tę książkę praktycznie na raz. Ja bardzo lubię Niedźwiedzia. To moja młodość chmurna i durna, ten głos. Pamiętam, że, choć kiedyś trzy godziny to naprawdę były trzy długie godziny, a nie jak teraz, dłuższy kwadrans, im bliżej 22., tym smutniej mi było. Cały tydzień czekałam na LP3, przez chwilę miałam wrażenie, że mam jakąś łączność ze światem, a kiedy na antenie brzmiał już numer jeden, to wszystko mijało. Wiedziałam, że po tej piosence nie usłyszę już Marka Niedźwieckiego, tylko 'pikanie' dające znać, że minęło dwudziesta druga. Oczyma wyobraźni widziałam jak Niedźwiedź wychodzi ze studia i idzie w "wielki świat". Bardzo żałowałam, że do tego swojego świata nas już nie wpuszcza. Przy pomocy tej książki trochę jednak wpuścił.     Spotkałam się z opiniami, że szkoda czasu i w ogóle nie warto. Nic w tej książce przełomowego nie ma, jest płytka i banalna. Nie mogę się z tym zgodzić. Owszem, to książka napisana bez zadęcia, tak by pozornie opowiadając historię życia, tak naprawdę wiele nie zdradzić. Trochę jak zbiór wspomnień dla potomnych. Dużo więcej niż notka w encyklopedii, nie można jednak powiedzieć, że Marek Niedźwiecki ma duszę ekshibicjonisty. Trzeba czytać między wierszami.  Wiecie dlaczego tak dziwnie mi się słuchało listy po przerwie i dlaczego w linkowanej wyżej notce zastanawiałam się czy Niedźwiedź ma jeszcze frajdę z tej roboty? Bo się zdenerwowałam. Mój powrót do LP3 miał być próbą cofnięcia czasu, wszystko miało być jak dawniej, tak bym mogła przez jeden wieczór w tygodniu udawać, że jeszcze wszystko jest możliwe. Tymczasem okazało się, że Marek Niedźwiecki zrobił się taki jak ja - REFLEKSYJNY. Jakby cały czas miał z tyłu głowy uczucie, że życie jest za krótkie, że kiedyś było tak super i dobrze by było jeszcze ileś takich dobrych chwil przeżyć, ale nie ma już tego entuzjazmu, beztroski i zaczyna się człowiek zastanawiać ile mu jeszcze czasu zostało. Przyznaję, wolałabym mieć takie poczucie koło 60-tki, a nie po 30-stce, ale tak mi się zrobiło jakiś czas temu. Przez jedną taką, co odeszła o wiele za wcześnie i większość z Was ją kojarzy.  Im dłużej czytam te jego krótkie zdania, za którymi się trochę ukrywa, tym większą sympatię czuję i więcej zrozumienia. Kiedy wyszło "Nie wierzę w życie pozaradiowe" i odbywała się promocja książki, Marek Niedźwiecki zawędrował między innymi do dzień dobry tvn. Niestety trafił na Jolantę Pieńkowską, której nie trawię w tv. Może to jest świetna kobieta, nie wiem, nie znam, ale wielokrotnie słyszałam jak w tym programie spłyca tematy, próbuje podsumować zgrabnym zdaniem całość rozmowy i nagle w podsumowaniu z uśmiechem zaprzecza wszystkiemu, czego się od rozmówcy dowiedziała... pisałam o tym kilkakrotnie na blogu. Ale czemu tu przywołuję tę prezenterkę? Bo w tej rozmowie doskonale było widać jedną rzecz: niezrozumienie podejścia do życia.  Miałam wrażenie, że Niedźwiecki musi się tłumaczyć z tego, że lubi samotność. Jakby fakt, że dorosły człowiek dobrze się czuje sam ze sobą i często niczego więcej (poza dobrą muzyką) mu nie potrzeba, był jakąś dewiacją albo niemożliwością. Wiecie drodzy państwo, jestem sam i jest mi dobrze, ale uwierzcie mi, nie jestem frustratem i nie zjadam nocami bezpańskich kotów.  Kiedy obejrzałam ten wywiad, uznałam że po prostu muszę o tym napisać przy okazji opowiadania o książce Niedźwiedzia: niektórzy ludzie naprawdę lubią być sami albo w małym niezmiennym gronie. I naprawdę nie powinno się naciskać ani wymagać, by się z tego tłumaczyli. TO NAS, ODLUDKÓW, WKURZA.  Ja w sumie lubię niezobowiązujące rozmowy z ludźmi, których spotykam. Niezobowiązujące. Lekkie. Zabawne. Ludzie jednak przeważnie chcą czegoś więcej, dlatego tak lubię internet. Tu zawsze się można rozłączyć. Czasem jestem duszą towarzystwa i dobrze się na co dzień kamufluję. Bywam miła, przyjazna, otwarta, ale tak naprawdę zawsze trzymam dystans. Dziś Laura mi uświadomiła o co mi chodzi. Pięknie doprecyzowała to, co ja czuję, więc oddam jej głos na chwilę: "(...)  są kwestie, co do których z wiekiem i doświadczeniem wiemy, że nas nikt  nie przekona oraz że to my mamy rację, a jak ktoś ma rację bardziej to  fajowo i niech ją trzyma przy sobie, więc po huk strzępić język. Z  tego powodu uwielbiam lekkie rozmowy o niczym - niestety, to jest  sztuka w zaniku. Ludzie albo chcą o problemach ludzkości (i przekonują  do swoich poglądów) albo opowiadać o sobie - bez nadziei na puentę i bez  nabierania powietrza w płuca, bez hamulców i bez sensu. Słabnę, kiedy  mi ktoś opowiada co lubi a czego nie (co mi po tym?!) albo jakieś historie, które prowadzą do nikąd."   Jakiś czas temu odbyłam mniej więcej taką rozmowę z internetową znajomą: ja: nie rozumiem dlaczego ludzie nie umieją poprzestać na tym, co możesz im dać. dlaczego, gdy dajesz im    palec, muszą chcieć całą rękę. Czy naprawdę muszę być niemiła i budować mur od początku? ona: jak bardzo mam to, o czym piszesz. Jestem miła i dobrze dogaduję się z ludźmi, ale totalnie nie ogarniam czemu oni potem muszą się próbować ze mną przyjaźnić, skoro ja nie lubię ludzi i ogólnie towarzystwa. wolę męża, koty, internet i książki :( ja: haha SIOSTRO. Ja naprawdę lubię fajnych, mądrych i zabawnych ludzi i lubię się z nimi spotykać. Problem w tym, że mi wystarcza spotkanie raz na parę miesięcy, czasem raz na rok, jeśli wiem że u tej osoby wszystko ok i żadne z nas nie potrzebuje jakiejś pilnej pomocy. Nie ogarniam tego, że można codziennie dzwonić do iluś osób "na plotki". To takie marnotrawstwo czasu. Wolę książkę poczytać albo pomyśleć. A dla ludzi to jest oczywiste i jest jakiś znak równości pomiędzy lubię cię, a będę cię widywać codziennie, albo przynajmniej często. I po piątym razie, gdy odmawiasz z braku potrzeby, zaczynasz czuć się naciskana i zaczynasz lawirować, żeby nie urazić. No, bo skoro kogoś lubisz, to powinnaś mieć ochotę na spotkania. Nienawidzę tego lawirowania. Ile razy można nie mieć czasu? (choć ja przeważnie nie mam, bo mam inne zajęcia po prostu i nie chcę z nich rezygnować)   ona: ja notorycznie nie mam :D Oraz od jakiegoś czasu staram się uświadamiać ludzi, że ja się nie uspołeczniam i jak idę coś robić (zlecenie np.), to po to, żeby wykonać robotę, a nie żeby się socjalizować. I po robocie chcę do domu :D   ja: ja tak mam, że różni ludzie są na różnym etapie życia i nawet jak mi z kimś było genialnie na jakimś etapie, potem (gdy zmieniam pracę, mieszkanie, faceta, cokolwiek) przeważnie nie tęsknię. Wielokrotnie ciepło wspominam i na przykład, gdybym miała zakładać swoją firmę, z największą przyjemnością pracowałabym z osobami, które się w pracy ze mną sprawdzały i które są super, ale teraz ja jestem tu, ludzie, którzy mi towarzyszyli, gdzie indziej i nie mam jakiejś palącej potrzeby spotykania się. Wiem, że gdyby nas życie znów zetknęło, mogłoby być super. Ale póki nie styka, z reguły, dobrze mi jak jest.    ona: jak dobrze, że nie tylko ja tak mam   ja: nie, spokojnie, też jestem socjopatką. może się spotkamy i o tym porozmawiamy? za godzinę U CIEBIE :)))   ona: hahaha  Przytaczam tę rozmowę, żeby pokazać, że nie jesteśmy frustratami i nie jemy kotów. Ale też dlatego, że w pewnym momencie zdałam sobie sprawę, że "społeczeństwo" i tak zwani normalni ludzie mają z tym problem. Dotarło to do mnie w chwili, gdy zanotowałam, że rozmawiamy "pod kłódką", tak by nikt tego nie przeczytał. Żeby się nikt nie dowiedział, bo będą pretensje i a nuż ktoś się obrazi. Obstawiam, że podobny problem mają dziewczyny, które nie chcą mieć dzieci. Też są wiecznie naciskane i zmuszane do wyjaśnień.   I tu widzę pewną odwagę Marka Niedźwieckiego, który, potrafił jasno napisać, że właśnie taki jest. Że odłącza telefon, lubi dystans i z wiekiem rozmiłował się w byciu z samym sobą. Choć potem go w tv znów pani Jola P. zmuszała do tłumaczenia się... Pan Marek mówi też o tym w jednym z wywiadów, który został mi wczoraj podrzucony przez dobrego człowieka. Tak bardzo do mnie trafia zwłaszcza ten fragment: "W domu  wskakuję w crocksy, T-Shirt i ciuchy piżamowe. Dlatego też nie otwieram nikomu, chyba że jestem umówiony. No, to jest też kwestia braku asertywności. Bo jak już otworzę, to kupię wszystkie kalendarze i tego  typu rzeczy. Wspomagam już WWF, kominiarzy, bezdomne psy. Wolę więc  udawać, że mnie nie ma. A czasem, zupełnie serio, nie jestem w nastroju,  żeby widzieć się z ludźmi. Nucę sobie piosenkę: Nie oczekuję dziś  nikogo, dzień dobry nikt nie powie mi. Bywa, że przez dzień, dwa mam  wyłączony telefon. Kiedyś kolega mnie zapytał: "Jak to możliwe, że  miałeś wyłączoną komórkę, przecież w tym czasie mógł zadzwonić do ciebie  najważniejszy telefon życia?!". Ja odpowiedziałem mu: "Ale ja na taki  nie czekam".  aj więcej na http://www.styl.pl/magazyn/wywiady/news-marek-niedzwiecki-radio- romans,nId,1024752,nPack,2?utm_source=paste utm_medium=paste utm _campaign=firefox  W domu  wskakuję w crocksy, T-Shirt i ciuchy piżamowe. Dlatego też nie otwieram  nikomu, chyba że jestem umówiony. No, to jest też kwestia braku  asertywności. Bo jak już otworzę, to kupię wszystkie kalendarze i tego  typu rzeczy. Wspomagam już WWF, kominiarzy, bezdomne psy. Wolę więc  udawać, że mnie nie ma. A czasem, zupełnie serio, nie jestem w nastroju, żeby widzieć się z ludźmi. Nucę sobie piosenkę: Nie oczekuję dziś  nikogo, dzień dobry nikt nie powie mi. Bywa, że przez dzień, dwa mam  wyłączony telefon. Kiedyś kolega mnie zapytał: "Jak to możliwe, że  miałeś wyłączoną komórkę, przecież w tym czasie mógł zadzwonić do ciebie  najważniejszy telefon życia?!". Ja odpowiedziałem mu: "Ale ja na taki  nie czekam".  Czytaj więcej na   http://www.styl.pl/magazyn/wywiady/news-marek- niedzwiecki-radio-romans,nId,1024752,nPack,2?utm_source=paste ut m_medium=paste utm_campaign=firefox  W domu  wskakuję w crocksy, T-Shirt i ciuchy piżamowe. Dlatego też nie otwieram  nikomu, chyba że jestem umówiony. No, to jest też kwestia braku asertywności. Bo jak już otworzę, to kupię wszystkie kalendarze i tego  typu rzeczy. Wspomagam już WWF, kominiarzy, bezdomne psy. Wolę więc  udawać, że mnie nie ma. A czasem, zupełnie serio, nie jestem w nastroju,  żeby widzieć się z ludźmi. Nucę sobie piosenkę: Nie oczekuję dziś  nikogo, dzień dobry nikt nie powie mi. Bywa, że przez dzień, dwa mam  wyłączony telefon. Kiedyś kolega mnie zapytał: "Jak to możliwe, że  miałeś wyłączoną komórkę, przecież w tym czasie mógł zadzwonić do ciebie  najważniejszy telefon życia?!". Ja odpowiedziałem mu: "Ale ja na taki  nie czekam".  Czytaj więcej na http://www.styl.pl/magazyn/wywiady/news-marek-niedzwiecki-radio- romans,nId,1024752,nPack,2?utm_source=paste utm_medium=paste utm _campaign=firefox  Marzę, by móc sobie na takie podejście pozwolić. Na szczęście coraz częściej czytam, że ludzie mają podobnie.  Znalazłam na przykład taki wpis:   Znaczy, nie jestem sama. To pocieszające. A Łukasza warto obserwować, bo świetnie pisze, a jego codzienne obserwacje to prawdziwe perełki.  Mnie ta książka sporo dała - opowiadając historię nieśmiałego Marka N. z Szadka(u?), poprzez jego najcieplej wspominany dziś okres '71-'81, w którym się wszystko, co ważne zaczęło, aż po dziś. Trochę historii radiowej trójki, nieco o słuchaczach. Zdjęcia z prywatnego archiwum, niektóre naprawdę fajne. To takie korzyści "wprost". Poza nimi dostałam też inspirację do rozmyślań, z których część spisałam w tym tekście.  Cieszę się, że kupiłam tę książkę. I chciałabym autograf autora. Może się kiedyś odważę... Marek Niedźwiecki Nie wierzę w życie pozaradiowe. Agora S.A. Warszawa, 2011     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 