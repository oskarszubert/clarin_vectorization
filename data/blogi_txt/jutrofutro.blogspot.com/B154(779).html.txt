Żyrafy w oborach Bożena Pinkos Wydawnictwo RADWAN  Dłuższy czas temu pewna znana blogerka, będąca dla mnie niedoścignionym wzorem w ilości opisanych lektur, pokonała mój zwyczajowy opór i posłużywszy się innym blogerem zrobiła mi prezent. Najlepszy z możliwych, bo książkowy. BARDZO DZIĘKUJĘ!   W przesyłce był między innymi tytuł ze zdjęcia po lewej.  Autorka we wstępie zaznacza, że książkę pisała tylko dla swojej i czytelniczej rozrywki. I rzeczywiście, Żyrafy w oborach czyta się jednym tchem. Myślę, że styl można porównać do niektórych książek Chmielewskiej - na przykład Lesia. Jednak humor jest tu bardziej dosłowny. Poza tym Bożena Pinkos nagromadziła tak wielką ilość dziwnych postaci i zdarzeń, że trzeba sobie przypominać, o tym że to ma być czysta rozrywka, by się nie przyczepić. Akcja toczy się wokół dwóch (metrykalnie dorosłych) sióstr pochodzących z rodziny z piekła rodem. Mamy tam konspiracyjne malowanie placu zabaw, pijackie wybryki, przedziwne imprezy i gości zza wschodniej granicy. Książka, nawet jeśli denerwuje, bardzo wciąga, więc po prostu ją "połknęłam".  I tylko nie bardzo rozumiem, skąd wziął się opis zamieszczony na okładce: "Tytułowe żyrafy są takie, jak w teorii Marshalla B. Rosenberga: porozumiewają się językiem empatii, bez przemocy, umieją słuchać, nie  oceniają innych, są życzliwe, ale potrafią zachować dystans i bronić  swoich granic. Mają podobnie ogromne serca i to serca kierują ich  postępowaniem. A skutki ich działań bywają różne!"  Wolę przyjąć, że tytuł pochodzi od epizodu dotyczącego odwiedzin w zoo, bo główne bohaterki są głośne,  apodyktyczne i w gruncie rzeczy koszmarne. Tym koszmarniejsze, jeśli w realnym życiu zna się kogośo bardzo podobnych cechach. Brr! :) Dobra lektura na plażę i do pociągu. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 