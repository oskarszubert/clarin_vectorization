Eli uważa, że tytuł poprzedniej notki sugeruje przepis ;) Dobrze więc. Aby zrobić rozdeptanego psa, przede wszystkim potrzebujemy psa. Powinien być lekko zwichrowany - ja biorę ze schroniska. Bierzemy więc kilkanaście kilogramów psa, zmuszamy go siłą woli, by położył się na grzbiecie na dywanie i przystępujemy do wałkowania. Wałkujemy stopą, aż wióry lecą! Albo aż pies stwierdzi, że woli jednak pobawić się w "łapki". Tak przyrządzonego psa, nadziewamy jakąś dobrą karmą i warzywami, a od czasu do czasu wietrzymy. Smacznego.  Ale ale! Chciałam też się pochwalić, że w końcu udało mi się zmobilizować i o szóstej rano ruszyłam na poranne bieganie! O ile bycie rozszarpywaną przez dwie smycze, podłączone do dwóch psów, które chcą iść w dwóch przeciwnych kierunkach, można nazwać joggingiem. No, ale pobiegaliśmy. Psy dyszały, mnie bolą mięśnie. Technikę się dopracuje.  Shigella! Dziękuję za polecenie blogów. Przejrzałam, zlinkowałam i będę czytać :)  A co u Was o poranku? Moglibyście też wymyślić mi jakiś obiad sensowny ;)   fotel od spt służy naszemu synowi do więzienia zwierząt    p.s. Całkiem fajnie mi z tym blogowym powrotem. Czuję się prawie jak siedem lat temu, tylko czytelników dużo więcej - za to komentarzy mniej. Może to normalna tendencja? Nie wiem.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 