Esben i duch Dziadka.   Kim Fupz Aekeson i Eva Eriksson   Media Rodzina   Esben chodzi do przedszkola i ma ukochanego dziadka, którego nazywa Dziadkiem. Niestety Dziadek umiera i Esben nie może się z tym pogodzić. Nie, nie jest to książka dołująca, to ciepła, wspaniale(!!!) ilustrowana historia. W noc po pogrzebie Dziadek odwiedza Esbena jako duch; co powtarza się przez kolejne noce. Rozmawiają, spacerują, wspominają, próbując odgadnąć jaka niezakończona sprawa nie pozwala Dziadkowi odejść. W międzyczasie sprawdzają czy Dziadek umie "huczeć" jak duch i robią eksperymenty z przechodzeniem przez ściany. Uśmiechałam się czytając, co wspólnie wspominali, a ciepło i dbałość o szczegóły/osadzenie w realiach widać na każdej ilustracji. Kiedy w końcu Esben wraz z Dziadkiem domyślili się, co sprawiało, że duch nie mógł odejść, naprawdę się wzruszyłam. Zauroczona przyniosłam książkę do domu i najpierw przeczytał ją Pit i też się spłakał, dopiero później daliśmy ją dzieciom. Jest cudna i strasznie żałuję, że nie mogę Wam pokazać ilustracji. Polecam. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 