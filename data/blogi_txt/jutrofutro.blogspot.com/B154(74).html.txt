Byłyśmy z Młodą na prezentacji kota sąsiadki, o którym pisałam w notce o dobrych ludziach. Z sąsiadką zwykle wymieniałyśmy kilka zdań na spacerach z psami. Ostatnio nas zaprosiła na prezentację :) A potem wpadła do nas, zaskoczona wieścią że mamy koty - musiała sprawdzić i Pączek zyskał kolejną fankę. Sąsiadka jest interesująca, zabawna i nieinwazyjna. Fajnie. Zapytała czy może kiedyś przyprowadzić syna na oglądanie naszego tygrysa. A proszę bardzo. Syn jest w zasadzie z mojego pokolenia, jeśli jest na tyle w porządku co jego matka, będzie super.      A to sofka, którą wybrała sobie Tola. Liczyliśmy, że wybierze mniej wzorzystą w zieleniach lub niebieskościach, ale gust małej dziewczynki nie pokrywa się z naszym. Rozczulające są te kiczowate kucyki i żarówiasty róż. No i obowiązkowy jednorożec. Sofka - mniej niż 200zł, radość małej dziewczynki - bezcenna. Wreszcie mamy jakąś intymność u siebie. Oczywiście jeśli nie liczyć futrzastych kibiców. Cztery pary gapiących się oczu, gdy próbujesz się kochać z własnym mężem, to jednak nieco deprymujące.   Mam kupę problemów, a mój organizm po latach przeróżnych reakcji na stres (długotrwały stres wykańcza, naprawdę) poszedł po rozum do głowy i jeśli zdenerwowanie trwa dłużej niż dwa/trzy dni, reaguje sennością. I dobrze.  Z wachlarza dziwnych dolegliwości wybrał spanie. Przynajmniej człowiek nie myśli za dużo.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 