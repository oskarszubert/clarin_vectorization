Moje życie się zmienia. Czuję upływ czasu - nie jestem już w stanie identyfikować się już w pełni ze sobą dwudziesto-, a co dopiero nastoletnią. Dla mnie to zaskakujące, bo do niedawna, gdy ktoś mnie pytał o wiek, z rozpędu chciałam powiedzieć, że mam 22 lata. Jakbym mentalnie i emocjonalnie nadal była na wcześniejszym o tyle lat etapie. Niedawno zdałam sobie sprawę, że to już się nie zdarza. W pełni zdaję sobie sprawę z tego ile mam lat, odnajduję inny cel w życiu. Mam wrażenie, że wcześniej było to "Przeczekać, aż dzieci się usamodzielnią i wrócić do ulubionego trybu życia dwudziestolatki. Pełna hibernacja." Jestem świadoma tego, czego chcę, a jeszcze bardziej tego, czego za nic w świecie nie chcę. Tak, o tym będę tu pisać. O planach i ich realizacji. O marzeniach i j.w. Bardzo podoba mi się zdanie wyczytane w "Ostatnim wykładzie"(Paush Zaslow) "Mury  wznosi się nie bez powodu. Wyrastają nie po to, by nas powstrzymać. Wyrastają po to, by nam pokazać, jak bardzo czegoś pragniemy." Drżyjcie, więc mury ;)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 