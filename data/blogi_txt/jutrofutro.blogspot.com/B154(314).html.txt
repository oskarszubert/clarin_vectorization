Uwielbiam czytać goodnews. Uwielbiałam, gdy jeszcze mieszkała w Olsztynie i mi nie przeszło. Od przeprowadzki jej życie chyba nabrało rozpędu i na bloga nie starcza juz czasu albo ochoty, co mnie smuci, ale jestem typowym czytaczem i ze względu na dużo mniejszą częstotliwość publikacji, zaglądam do niej rzadziej. Zajrzałam w piątek i przeczytałam coś, co mnie zasmuciło. Równocześnie przypomniałam sobie, że widziałam trzy egzemplarze tej książki jakiś rok temu w jednej księgarni, co zaowocowało gorączkowymi poszukiwaniami dnia następnego. Miałam szczęście, w sklepie uchował się jeden egzemplarz. Przeczytałam od razu, z soboty na niedzielę.  Bociany przylatują zimą Iwona Jurczenko- Topolska Wydawnictwo HISTORIA I ŻYCIE  Na początku powiem może dlaczego nie zainteresowałam się tą książką, gdy po raz pierwszy (rok temu) wpadła mi w ręce. Ano dlatego, że uznałam, że jest nie dla mnie. Kompletnie inna bajka. Roześmiana bogata rodzina w basenie, z tyłu opinia Kory Jackowskiej, a w niej, że to doskonały poradnik dla rodzica i wychowawcy.  Tymczasem śmiałam się i płakałam oraz wyciągałam wnioski i nauki wychowawcze. To naprawdę dobra lektura. Częściowo to jak zapis opowieści na forum dotyczącym adopcji, ale całość ciepła, szczera, zabawna, wzruszająca. W ogóle jakaś niesamowita rodzina i, co bardzo szczególne, naprawdę robiąca coś fajnego z własnymi pieniędzmi. Pomogli wielu osobom, a książka jest o niespodziewanym adoptowaniu trójki rodzeństwa (wtedy, w 2003, w wieku: 7, 5 i 3 lata) . Wspaniała opowieść o miłości. Nie chcę Państwu Topolskim stawiać pomników, ale coś takiego w zasadzie się nie zdarza. Żałuję, że przeczytałam dopiero teraz i że nie poznałam Iwony. Myślę o jej rodzinie - mężu i dzieciach. Tylko osiem lat było im dane być razem. Bardzo im współczuję.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 