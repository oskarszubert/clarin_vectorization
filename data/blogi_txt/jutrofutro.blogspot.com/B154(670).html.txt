Składniki: Olej (kilka łyżek), cebula(3), dynia(po oczyszczeniu zostanie z pół kg), kalafior, ziemniaki(5-7), jabłko, bób, sól, pieprz, majeranek.  Do woka, który dostaliśmy szczęśliwie od współpracowników "na nowa drogę życia",wlewamy olej i wrzucamy pokrojoną cebulę. Gdy cebula się zeszkli, dorzucamy obrane i pokrojone ziemniaki i przykrywamy, niech się duszą. Gdy zmiękną, wrzucamy całą resztę (obraną, pokrojoną jak nam się podoba), poza bobem.  Bób (nie Hortexu) gotujemy osobno, skubiemy, połowę z 450-gramowej paczki pożeramy, chyba że nie jesteśmy maniakami bobowymi, wtedy do potrawy trafi całość.  Na sam koniec więc wrzucamy bób i oto mamy:   Powiem Wam prawdę. Wyszło cholernie dobre. Jest sycące, tłustawe i dokładnie takie, jakiego żąda mój organizm, by przytyć na zimę. Smacznego.   To wczorajszy obiad. Dziś gotuję coś innego, ale tez z dynią :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 