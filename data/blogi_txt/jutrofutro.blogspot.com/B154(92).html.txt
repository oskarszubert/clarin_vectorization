Kilka miesięcy temu, gdzieś napisałam tak: Mam jeszcze chwilę nim wyjdę do pracy i postanowiłam zajrzeć na blogi. Od dawna tego nie robiłam - nie zaczynałam dnia od przeglądu ulubionych blogów i herbaty. Dotarło do mnie jak bardzo się ten świat blogowy zmienił jednak.  Zastanawiam się czy w ogóle, czy tylko te kilkadziesiąt blogów, których  autorów oglądam od lat. Pamiętam że jakieś sześć, a nawet cztery lata temu, wiadomo było, że  rano na każdym z zaznajomionych blogów pojawi się nowa notka. Wśród  obserwowanych przeważały wtedy blogi "o życiu". Człowiek szedł spać  myśląc nad problemami innych, przeżywając to wszystko bardziej niż  ulubiony serial. Przychodziło się w odwiedziny do kogoś, to było bardzo osobiste - sądzę że sprzyjało temu przekonanie o anonimowości w sieci. Teraz czuć dystans. Jest więcej blogów tematycznych, ale nawet na tych zahasłowanych nie ma  już tego związku z czytelnikiem. Nie ma tej oszałamiającej  częstotliwości pisania. Ja też już nie myślę przy każdym zdarzeniu, że muszę się tym podzielić na blogu. Rozumiem skąd to się bierze, ale czasem mi tęskno do tych starych notatek misicy, pierzynki, spt... Ci, którzy zostali, piszą już nieco inaczej. To kwestia wypalenia  fascynacji nowym medium, czy po prostu zmiana podejścia do świata w  ogóle?  Od jakiegoś czasu wstaję o świcie i brak mi takiego bloga do odwiedzania. Bloga dobrze napisanego, niezbyt ciężkiego tematycznie, o życiu. Żeby coś tam się działo i nowe notki pojawiały się chociaż raz dziennie. Bloga do porannej lektury przy kawie. Polecicie coś? Możecie być nieskromni i zachwalać własne strony :)   Zima idzie. Pączek mieszka w koszu z praniem. p.s. Wczoraj minął rok, odkąd Rudosława zamieszkała z nami. Chyba napiszę notkę podsumowującą ten czas.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 