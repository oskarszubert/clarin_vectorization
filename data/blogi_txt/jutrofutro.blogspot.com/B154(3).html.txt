O 23. wprowadzałam jeszcze dane - późno dostałam papiery. Sernik skończyłam przed drugą w nocy. W międzyczasie obejrzałam dwa odcinki serialu, o którym wspominała mi Kama. O czwartej, licząc na inne powietrze, poszłam biegać z psami. Długo nie pobiegałam, bo to naprawdę nie jest pogoda na bieganie. Nawet przed wschodem słońca. Poza tym Rudzia jest miłośniczką wolności - błąkanie się po ogródkach działkowych robi swoje. Ma duszę włóczęgi i spuszczona ze smyczy łazi gdzie chce. Owszem pilnuje się, ale o próbach powrotu na smycz można zapomnieć. Mało to komfortowe, zwłaszcza że niektórzy ludzie o czwartej nad ranem jeżdżą na rowerze, a Rudosława nie lubi rowerzystów. Wyraźnie ją wkurzają, czemu daje wyraz ujadaniem. Swoją drogą, ciekawe o której powinnam wstawać, żeby naprawdę nikogo nie spotkać na spacerze. Dwa lata temu często wraz z Chojrakiem oglądaliśmy wschody słońca i wtedy też spotykaliśmy kilka osób z psami. Jestem niewyspana i maksymalnie zirytowana upałem. Poza tym nienawidzę jak ktoś mi wymyśla dodatkowe zajęcia, sądząc chyba że leżę i pachnę. Idę sprawdzić prognozę pogody.          Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 