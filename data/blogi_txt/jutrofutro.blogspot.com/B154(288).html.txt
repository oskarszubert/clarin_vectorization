Młody zapytał mnie przed chwilą znad klocków, z których wraz z siostrą budowali pojazdy kosmiczne: "mamo, co to są kondomy?" I tak sobie pomyślałam, że to fajnie że tak to się zmienia. Ja w wieku ośmiu-dziesięciu lat w życiu bym nikogo dorosłego o to nie zapytała (potem zresztą też nie). Za to czytywałam ukryte u góry regału rodziców Pamiętniki Fanny Hill.   Tymczasem mój syn spokojnie mógłby zapytać o seks oralny przy obiedzie.  Może wyrośnie w końcu to pokolenie, dla którego nazywanie penisa penisem nie będzie problemem.  Mała w tym samym czasie wskazała na blok za oknem i powiedziała: DOM. Hurra! Kolejne słowo! Wiem, że wszędzie pełno dwulatków czytających Szekspira i wymieniających premierów państw ościennych na wyrywki, ale nasza niebawem-trzylatka mówi po chińsku. Jest super samodzielna, sama zrobi sobie kanapki z krojonego chleba, ukroi ser (krzywo) i ogórka, poodkurza, zabierając ojcu odkurzacz, świetnie rysuje, ale często wpada w histerię spowodowaną brakiem możliwości komunikacji. Ja już dostaję szału gdy po raz kolejny budzi się marudząc, ale Pit stwierdził, że to chyba postawa: "obudziłam się. i znów cały dzień z tymi debilami. człowiek mówi i mówi i pokazuje, a ci niekumaci rodzice nic nie łapią." Tymczasem do niewielu słów podstawowych doszedł dom :)         p.s. Młody właśnie skończył Mattimeo. (stron550:))  p.s.2. Konkurs trwa, ale mam wrażenie, że wszystko utknęło i stan z dziś będzie już stanem ostatecznym. Jak bowiem wyjaśnić fakt, że układ trzech pierwszych stron od dwóch dni pozostaje niezmienny, a ja odkąd dzięki Wam awansowałam na stronę trzecią, nadal ją zamykam :) Jeśli ktoś jeszcze chciałby przyczynić się do otrzymania przeze mnie laptopa, przypominam:   A00906 na numer 7122  Dzięki. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 