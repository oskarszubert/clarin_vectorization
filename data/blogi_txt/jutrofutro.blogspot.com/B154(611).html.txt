Obudziłam się z bólem głowy i gorączką. Czarownie. Piszę o Londonie, równocześnie robiąc pięć rzeczy, ale mam nadzieję dziś skończyć. Wczoraj trafiłam na ten artykuł i przyznaję, że się zmartwiłam. Zwłaszcza po tym, jak Wydawnictwo Czarne pozdrawiało i współczuło kolegom ze Świata Książki, którzy stracili właśnie pracę. Oby znalazł się inwestor i zajął się tym wydawnictwem. Wkurza mnie to, bo przecież wcześniej ŚK funkcjonował sprawnie i był dochodowy. Mam nadzieję na mały cud.  O, proszę, może ta akcja pomoże: Ratujmy Świat Książki   Mamy choinkę i lampki, ale co się stało z bombkami jakoś nie mam pojęcia. Czekamy na przelew, który powinien być najprawdopodobniej jutro, więc już się cieszę na te kolejki w sklepach. Wolałabym jednak kupować wszystko choć dwa tygodnie przed świętami. I jeszcze komputer mi się psuje. Wygląda to na poważniejsze problemy. jakiś czas temu nieco to "podreperowaliśmy", ale pacjent dogorywa. Jak całkiem padnie, będzie spory problem. Koty z choinki zadowolone, zwłaszcza że jedno z posłań w tej chwili znajduje się za drzewkiem.  No i u nas coraz zimniej. Dziś rano za oknem było minus 12. Futra śpią w coraz większym zagęszczeniu.      I jeszcze jedno. (Matko, jakie nudne staje się to powtarzanie. Zaraz mi się rybka Doris przypomina i jej brak pamięci krótkotrwałej.) Mam wrażenie, że niektórym osobom coś się chyba pomyliło. To miejsce to mój blog. Nie tablica ogłoszeń, nie forum dyskusyjne. Naprawdę, niektórzy sądzą, że będą przychodzić, komentować (najlepiej anonimowo) moje wybory i mówić jakie moje ubranie nadaje się ich zdaniem na zimę, a jakie nie? To chyba jakiś żart. Jeśli nie pytam o opinie, znaczy że mi one niepotrzebne. I na pewno nie mam ochoty czytać, jaką krytykę pod moim adresem ma ochotę wygłosić obcy człowiek z sieci. No błagam! Co mnie to obchodzi. Bez sensu zajmujecie miejsce w komentarzach swoimi wynurzeniami i tylko dokładacie mi roboty, bo muszę te bzdety usuwać. Spędźcie lepiej trochę czasu z bliskimi, zamiast wyrażać litość dla moich butów czy płytek pcv. Mam wystarczającą ilość przyjaznych mi osób i odpowiednią ilość oleju w głowie, żeby wiele rzeczy mieć w dupie głębokim poważaniu. Pozostaję z poważaniem (he he) Zakurzona   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 