Nie wiem jak Wy, ale ja w taki upał dobrze funkcjonuję tylko leżąc w wodzie. Taak, przez te pięć minut po wyjściu z zimnej wanny jest jeszcze ok, potem znów nie działa mi myślenie. Chojrak dał się dziś namoczyć, za to Rudzia wlazła pod łóżko i profilaktycznie udawała głuchą staruszkę.  Dziś przy zasłoniętych roletach, zamkniętych oknach i pod wentylatorem (wszyscy na pół goło, obstawieni chłodnymi napojami) czytaliśmy Bajki o czterech wiatrach Hanny Januszewskiej. To znaczy ja czytałam Toli, ale potem się okazało, że reszta też pilnie słucha. W połowie pierwszej bajki Tola zasnęła. Po przeczytaniu dwóch trzecich tej pierwszej uznałam, że muszę się napić i przekazałam książkę Tymkowi. Zdążył głośno przeczytać może pół strony, nim padłam ja. Obudziłam się po kwadransie kompletnie rozbita. I tak oto zbieram się do napisania dwóch rzeczy i naprawdę mi nie idzie. Uznałam, że przynajmniej opublikuję resztę kur, nim sklecę to, co chcę sklecić.                  Co poza tym? - Świat się kończy, bo mąż zrobił mi ładne zdjęcia. Nie pokażę, bo niezbyt ubrane. - W sierpniu jeszcze raz odwiedzę Mazury (hurra!)  - Brakuje mi miejsca na takie notki jak ta. Na krótkie statusy o tym, że coś robię, albo że coś zabawnego się zdarzyło - coś z czego nie będzie porządnego czy mądrego tekstu. I gadania o pierdołach w komentarzach też mi brak. Zwłaszcza gdy pogoda nie sprzyja myśleniu. I nie wiem czy tworzyć osobnego bloga na takie pierdoły, czy czekać aż powstanie nowy lepszy blip.       Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 