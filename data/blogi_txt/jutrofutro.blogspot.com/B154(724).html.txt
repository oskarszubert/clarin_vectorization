Od jakiegoś czasu rozmyślamy nad dodatkowymi półkami/regałem u nas, a konkretnie nad jego wykonaniem i ustawieniem - trzeba będzie coś na wymiar zrobić, bo dłużej nie da się udawać, że to wszystko jest jeszcze gdzieś do upchnięcia. Książek przybywa i to jest fakt. (Nie tylko przez antykwariaty i księgarnie z tanią książką; mamy jeszcze tajnego agenta z krainy deszczowców, donoszącego drukowane prezenty!)  Musimy też pomyśleć nad dodatkowymi półkami u dzieci. Chyba padnie na ścianę nad biurkiem i koniecznie trzeba będzie zrobić jakąś małą półkę nad piętrówkę. Jak bardzo się przyda, pokazuje fakt, że nieustannie przy zmianie pościeli, odnajduję u syna pod poduszką 3-5 książek, w tym zawsze jakąś encyklopedyczną. (Tak, mam dziwne dzieci :) Jedno z nich czyta namiętnie do poduszki słowniki i encyklopedie.)    Czeka nas rozrysowanie, zebranie skromnych funduszy na płyty meblowe i mam nadzieję, że na wiosnę będzie więcej miejsca. Bo miejsca jest mało... w związku z czym zapisałam się do klubu! Czy ktoś może mnie zastrzelić? Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 