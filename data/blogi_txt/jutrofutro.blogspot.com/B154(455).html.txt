Swego czasu, w niedzielę, widziałam przez okno przy koszu na śmieci (takim małym podblokowym) straszny bajzel. Powyrzucane gazety, porozciągane malowniczo na krzaczkach papiery po jakimś żarciu, aż mną zatrzęsło.  Co za wandal i brudas tak mi widok z okna skomponował! No i jasne, nikt kto przechodzi się tym nie zainteresuje, choć większość zawartości śmietnika leży przy chodniczku prowadzącym bezpośrednio do klatki schodowej. Po prostu super. Ja tu tylko mieszkam, mnie za to nie płacą, to brudna robota, przewalę się, ale będę udawać, że mi to nie przeszkadza - tak sobie myślałam o nastawieniu bliźnich okolicznych. Wkurzyłam się i poszłam to zbierać.       W ogóle myślę, że coraz bliżej mi do takiej starszej pani, o jakich był kiedyś angielski dokument. Kobiety opowiadały, że się robią "dziwne" z wiekiem i na przykład stają się bardzo uczulone na śmiecenie. Potrafiły podnieść pudełko po żarciu, które ktoś wyrzucił z okna samochodu na chodnik, dopędzić samochód, który zatrzymał się na światłach i wrzucić mu to z powrotem do wnętrza :D       Poszłam więc zbierać zawilgotniałe śmieci pod blok. Może nikomu nie przeszkadza, ale mi przeszkadza, więc sprzątnę. Wzięłam ze sobą psy na spacer i pod następnym blokiem ujrzałam ten sam obrazek. Posprzątałam i tam, wściekła, klnąc na wandala, który to wysypał wszystko. Pięć minut później pod moim blokiem wszystko wyglądało tak, jakbym wcale nie zbierała. Co więcej, przyłapałam wandala na gorącym uczynku. A nawet wandali. i zaczęłam się śmiać sama do siebie. Żałuję, że nie miałam aparatu, ale po powrocie do domu, znalazłam zdjęcia tej przestępczej grupy. Są dość znani w okolicy. O na przykład tu można zobaczyć część szajki.   Chciałam się również poskarżyć, że Svemir nas już chyba nie kocha, bo drugi dzień go nie widziałam dziś.     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 