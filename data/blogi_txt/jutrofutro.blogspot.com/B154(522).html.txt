Właśnie przeczytałam świetną książkę! Tak dobrą, że marzę o chwilowej amnezji, bym mogła ją zacząć od początku. Jutro Wam opowiem jaką i dlaczego.  Poza tym uświadomiłam sobie po raz kolejny, że lubię swoje życie. Mimo licznych minusów. Lubię i już. I siebie też z wiekiem coraz bardziej lubię.  Konstatacja numer dwa: w zasadzie tylko moja matka z całej rodziny jakoś się moimi dziećmi i nami interesuje. Na tyle by czasem zadzwonić na przykład i zapytać jak dzieci. Ale nie tylko. Choć generalnie nie jesteśmy wielkimi przyjaciółkami, mogę na niej w wielu sprawach polegać i jeśli jej kiedyś zabraknie, będzie tak, jakbym miała tylko męża i dzieci. Mimo wielkiego drzewa genealogicznego. To żadne wyrzuty, po prostu stwierdzenie faktu. Myśl numer trzy: na moją młodszą siostrę wybieram sobie zabawną, myślącą, interesującą, walniętą, fajną, lubiącą książki, mającą sensowne kontakty z moimi dziećmi, kobietę na którą przyjemnie mi się patrzy. O tę:               Nie wiem co ona na to, ale decyzja zapadła, wpisuję ją do naszego małego drzewka rodziny, połączonej niekoniecznie więzami krwi.   A teraz oddalam się pomyśleć, co Wam chcę napisać o wspomnianej w pierwszym akapicie książce.     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 