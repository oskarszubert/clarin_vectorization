Nie dość, że za oknem jakaś szara mżawkowa kupa, operator mnie straszy zablokowaniem połączeń, choć rachunek zapłacony, tylko kasa do nich nie doszła jeszcze. A dzieci od rana walczą, warczą, marudzą i kłócą się o pierdoły.  Żeby nie zejść na wylew, gdy po kolejnym "mamooo a on/ona mi...!!!", zaczęło mi "oko latać", wpadłam w szał porządków. Poodkurzałam, umyłam podłogi, zrobiłam pranie, wytrzepałam dywaniki, pozmieniałam ręczniki i obiad też już zrobiłam. Muszę wymyślić co zrobić, by dotrwać (jako tako) przy zdrowych zmysłach do wieczora. Bo nawet okno już umyłam. I wcale mi nie jest lepiej. Może zacznę tkać sweter z tego futra, co wyłazi spod szafy codziennie? (no bo skąd się niby bierze, skoro dopiero co poodkurzałam?) Rudosława w słońcu. Oczywiście nie z dzisiaj. Dziś to w odcieniach szarości mogłaby być najwyżej.           Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 