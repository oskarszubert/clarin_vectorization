Obejrzyjcie Dive!, jeśli będziecie mieć okazję. ...........................  1. Jest ciepło i świeci piękne słońce, ale można chodzić w długich spodniach nie narażając się na zdechnięcie na placu zabaw.  2. W związku z czym można pół dnia latać po podwórku/parku z dzieckiem, zamiast przemykać w cieniu truchtem.  3. Siedzenie tyle z dzieckiem na świeżym (o ile w Warszawie tak można określić powietrze) powietrzu procentuje tym, że dziecko zasypia samo z siebie po kąpieli przed 22.  4. Można pomagać synowi w lekcjach, dzięki czemu słucha się choć trochę o czymś innym niż gry komputerowe - co prawda przeważa jęczenie o zmarnowanym przez konieczność nauki życiu, ale naprawdę wolę to niż opowieści o komputerze.    5. Syn ma fajnie pomyślany rozkład zajęć (poza religią, która znów jest parszywie w środku dnia, ale nie będę narzekać, bo u nas przynajmniej od pierwszego dnia pierwszej klasy była zorganizowana etyka, a w tym roku to, co podpisywałam nie brzmiało "błagam o zwolnienie mojego dziecka z zajęć, które nie są obowiązkowe i wcale nie powinny mieć miejsca w szkole", tylko: "moje dziecko 1)będzie chodziło na religię 2)na etykę 3)żadne z powyższych"). Mają małe grupy na angielskim - klasę podzielono na pół na podstawie testu i każda grupa będzie szła swoim tempem. Mają ten angielski trzy razy w tygodniu. Cztery razy w tygodniu mają w-f i bardzo dobrze, przyda im się. Wyczerpujący wf (też w mniejszych grupach, jako i zajęcia komputerowe) i wczesne wstawanie sprawia, że Młody zasypia w locie. Wczoraj też przed 22 na kanapie.  6. Gdybyśmy tylko my nie musieli tak wcześnie wstawać i kursować na obrotach, moglibyśmy mieć wreszcie wieczory dla siebie.  7. Jeśli chodzi o wieczory dla siebie, to udało nam się (kosztem innych spraw) zamówić łóżko dla Małej. Liczymy na to, że fakt samodzielnego wyboru (którego tygodniami nie udało nam się delikatnie wybić córce z głowy) sprawi, że naprawdę będzie tam spała, zamiast przychodzić do nas w środku nocy. Nerwicy się można nabawić ;) Łóżko jest w tak oczojebnym kolorze, że mam nadzieję, że to tak naprawdę nie było "real foto". Pocieszam się, że to bardzo tani mebel, kupiony na jakieś dwa lata, po to by Małą przyzwyczaić do sypiania u siebie.  8. W warzywniaku pojawiły się moje ulubione podłużne pomidorki i kosztują 2,5 za kilogram. Szkoda że nie da się najeść na zapas. Zimą będzie mi bardzo brakować.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 