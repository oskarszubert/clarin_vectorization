Zrobiłam to sobie zanotuję. Po tym jak wstałam o szóstej po trzech godzinach snu, żeby wyprowadzić psy, a potem towarzyszyć rodzicielce, która od nas odjeżdżała, ranek okazał się dziwnie długi. Wróciłam do domu i zastałam całe towarzystwo śpiące, więc wzięłam się za ciastka.  W 100 ml kwaśnej śmietany 12% rozpuściłam kostkę masła (zrobiłam to, bo nie chciało mi się czekać aż masło zrobi się miękkie, jednak śmietana nadała fajny posmak, więc moja niecierpliwość wyszła ciastkom na dobre. trzeba bardzo uważnie na maleńkim ogniu, żeby się nie zwarzyła.) Dodałam do tego 3/4 szklanki cukru, płaską łyżeczkę soli kamiennej, odrobinę olejku waniliowego (wolałabym maślany, ale nigdzie nie ma), jedno żółtko z wiejskiego jaja i mąkę. Mąki trzeba dać tyle, żeby ulepić z ciasta kulkę, którą da się rozwałkować. Myślę, że u mnie to było około 2 szklanek, ale mogło być więcej - nigdy nie kontroluję. No i to tyle. Rozwałkować, wyciąć, upiec, jeść. Pyszne i kruchutkie wyszły. Pit potwierdza, że najlepiej smakują jeszcze ciepłe wraz z kawą, którą żona serwuje do łóżka.          (żeby w przyrodzie była równowaga, koło południa położyłam się koło Rudosławy i jak się przytuliłam, tak obudził mnie dopiero zapach naleśników, które smażył Pit.)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 