Lubię blogspota. Przez lata pisania w sieci wypróbowałam kilka serwisów i tylko tu wszystko działa intuicyjnie i jest coraz lepsze. Wielokrotnie zdarzało się tak, że brakowało mi jakiejś opcji tutaj - na przykład jeśli chodzi o modyfikację szablonów. Trochę marudziłam, znajdowałam możliwie bliskie ideałowi rozwiązania, a po kilku miesiącach okazywało się, że fachowcy już to zrobili. I mogłam się coraz bardziej cieszyć blogowaniem tutaj.  Dawno temu, gdy wchodziłam na profile internautów i odkrywałam, że mają kilka tematycznych blogów, strasznie mnie to irytowało. Wolałam, by wszystko było razem. Potem sama poczułam potrzebę rozróżnienia i rozdzielenia blogowych treści. Czasem udział w jakimś programie internetowym tego wymagał. Coraz częściej jednak żałowałam, że nie mam tego wszystkiego razem. Optimum byłaby porządna strona osobista na dobrym serwerze, tyle że to ma kupę minusów, poza tym tak się przyzwyczaiłam do bloggera...  Rozmawiałam z Baronową i ta stwierdziła, że też by chciała stworzyć taki kombajn. (od niej ukradłam tytuł bloga, jak widać) Więc może za jakiś czas będzie można. Szczerze mówiąc liczę na to, że fachowcy w końcu nam tutaj umożliwią tworzenie podstron z prawdziwego zdarzenia (albo chociaż grupowanie i poziomowanie etykiet), póki co pozmieniałam to na tyle, by poruszanie się po tym blogu było w miarę niekłopotliwe.  I tak: u góry pod zdjęciem  są etykiety, w przyszłości będą to porządne podstrony, ale póki co...   Ponieważ nie da się stopniować etykiet, umieściłam na blogu pole wyszukiwania. Jeśli więc interesuje Was konkretny przepis, czy zagadnienie, możecie przeszukiwać bloga.   Zapraszam do siedzenia na kombajnie :) Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 