Żyjemy   coraz szybciej, mówimy coraz szybciej, przeglądamy w biegu gazety i   chcielibyśmy, by każdy przekaz dał się zawrzeć w dwóch zdaniach.  Mamy coraz więcej na głowie i niespecjalnie nas interesuje, co inni mają nam do przekazania – przecież wiemy co chcą powiedzieć.  Jeśli   jednak pomyśleć nad tym dłużej, może się okazać, że mimo wszystkich   przesłanek ku temu, trudno nam awansować, lub dogadać się ze   współpracownikami, a podwładni niespecjalnie nas cenią.  Mamy   wykształcenie, znamy języki, zasuwamy jak małe motorki, dlaczego więc   lista rzeczy do załatwienia rośnie i coraz częściej mamy wrażenie, że jesteśmy ze wszystkim sami?  Powinno być inaczej! - chciałoby się zawołać.  Jeśli masz podobne problemy, zastanów się czy jesteś wystarczająco dobrym słuchaczem i jak wygląda komunikacja z tobą.    Co   zrobić, by poprawić swoją zdolność komunikacji i stać się lepszym   rozmówcą, a tym samym lepszym współpracownikiem/szefem/podwładnym?      Zatrzymaj   się na chwilę i poświęć rozmówcy czas. Jeśli nie możesz w danej chwili skupić się w pełni na rozmowie, przeproś i jeśli to możliwe, ustal  inny  termin spotkania.  Nie ma nic gorszego niż próba komunikacji z kimś, kto właśnie przegląda papiery lub pisze sms. Patrz rozmówcy w oczy i reaguj na sygnały niewerbalne.      Nie oceniaj. Raczej opisuj.    Stój w odpowiedniej odległości, tak by rozmówca nie czuł się osaczony ani ignorowany.    Parafrazuj wypowiedzi interlokutora. Jeśli powtórzysz własnymi słowami to, co   właśnie usłyszałaś, będziesz mogła upewnić się, czy to właśnie chciano   ci przekazać. Jest to też swoisty akt uwagi – pokazujesz w ten sposób,   że rzeczywiście słuchasz.    Jeśli twój partner prowadzi dość długi monolog, stosuj wtrącenia (aha, mhm, rozumiem).    Zadawaj pytania.    Staraj się skupić na słowach rozmówcy, a nie tylko na tym co ty chcesz powiedzieć. Czasem po prostu się zamknij. Przyjmij do wiadomości, że nie jesteś jasnowidzem i nie zawsze wiesz, co zostanie powiedziane. Efekt może być zaskakujący. Powodzenia!   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 