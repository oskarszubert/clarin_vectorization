Niedawno kupiłam Pitowi fajne bokserki. Podobał mu się wzór i materiał, ale gdy się przyjrzał, stwierdził z przekąsem: no kochanie, chyba mnie nieco przeceniłaś. Że niby taki gruby nie jest. Jakież było jego zdziwienie, gdy przymierzył i okazały się dobre :)Chyba osiągnął już ten etap, co ja swego czasu, gdy realia rozbiegły mi się z wizerunkiem, który miałam w głowie i w wieku trzydziestu lat, po dwójce dzieci, nadal mi się wydawało, że mam 20.Jeszcze czasem mi się zdarza powiedzieć coś w stylu: "ale to jest ubranie dla starszego gościa w wieku... eee niewiele starszego od nas" :DBywały chwile, w których chciałam przepuścić tę babę, co wychodziła akurat ze sklepu, gdy chciałam wejść i dopiero, gdy odstałam trochę, chcąc przeczekać uparte i niedomyślne babsko, docierało do mnie, że to moje drzwiowe odbicie.Albo gdy byłam u rodziców i siedząc w wannie spojrzałam na pralkę. Leżały na niej ogromne spodnie. Matko! Czyje to? Przecież nikt tu nie ma takiej dupy. Aaaa... to przecież moje :D ***Przypomniały mi się jeszcze dwie scenki z księgarni. Czasem człowiek był już tak wypluty i zniechęcony, że próbując uciec myślami  gdzieś daleko, stawał się nieprzytomny. Stałam tak sobie kiedyś, chwilę  przed zamknięciem sklepu i nagle słyszę klienta:- chcę kupić mamie romans jakiś. ooo na pewno pani (że niby ja) mi pomoże!- (ja kompletnie bezmyślnie i zaczepnie) pewnie! bo co? bo jestem kobietą?  Dopiero,  gdy to powiedziałam olśniło mnie, że chociaż przypuszczenie, że czytam  romanse jest niedorzeczne dla mnie, to ja tu przecież pracuję, do  cholery :DPogadaliśmy o lekturach, usprawiedliwiłam swój kosmiczny tekst (sprzedawca marzeń normalnie hahaha) i facet kupił trzy książki. Kiedy  indziej przyszła kobieta w średnim wieku i wybrała ładny stosik  książek, mówiąc, że to dla syna na prezent, na pierwszą rocznicę ślubu.   Wzięła też "radość seksu" i zapytała: myśli pani, że to dobry prezent dla syna?ja: zależy jakie relacje ma pani z synemona, zawstydzona szybko: nie, nie! to dla niego i mojej synowej.ja, z coraz większym przerażeniem w oczach, uzmysławiając sobie, co ona myśli, że ja myślę: chodzi  mi o to, w jak bliskich państwo są stosunkach! Znaczy, nie! To znaczy, czy ma pani z synem dobry kontakt i swobodnie może rozmawiać o seksie.  To dość osobisty temat, ważne żeby tego źle nie odebrali. (wielkie uff) Boszzz jak to się człowiek musi czasem nagimnastykować :D    ***Jutro Pit zacznie nam robić półki na książki z materiałów skazanych na zagładę. Grunt to twórczy recycling! Jestem ciekawa jak to wyjdzie. Mniej jestem ciekawa wiercenia udarem przez pół weekendu. Młody zmusił się w końcu do czytania Dzieci z Bullerbyn. Ja tę książkę czytałam kilkanaście razy, on twierdził, że nuuuda. Póki nie wkręcił się na dobre. Gdyby się nie wkręcił, musiałabym go zmuszać, bo mają to przerabiać w szkole niebawem.          Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 