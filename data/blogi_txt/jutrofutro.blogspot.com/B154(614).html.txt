Wiedziałam, że ma przyjść kurier, ale obstawiałam popołudnie. Kurierzy się zwykle nie spieszą. O poranku ze snu wyrwał mnie domofon. To on!  Żeby odebrać przesyłkę lub polecony, muszę wyjść z mieszkania i zamknąć drzwi - psy ujadają jak głupie (chodzi o drzwi ewidentnie. jeśli dopiero przyszedłeś, albo właśnie wychodzisz, a nie jesteś domownikiem, musisz być zwymyślany po psiemu, nawet jeśli przez poprzednią godzinę zajmowałeś się ich głaskaniem, a wszystko dlatego, że dotykasz drzwi).  W panice wpadłam do łazienki. Nie zdążę już się ubrać! Łapię więc szlafrok, którego nie używam praktycznie nigdy i wciskam na piżamę. Rękawki podomki są krótsze niż piżamy, wyglądam dziwnie. Jestem totalnie rozczochrana (wczoraj rozważałam obcięcie tej szopy, trzeba było to zrobić), a gdy kurierowi zostaje tylko kilka kroków do pokonania, uświadamiam sobie, że szlafrok nie ma paska. Ja zaś mam duży biust bez stanika. Łapię w panice poły szlafroka i się zawijam.  Kurier jest bardzo miły i profesjonalny. Ja staram się złożyć podpis, nie puszczając szlafroka i nie mówiąc za dużo z bliska - mam paranoję "świeżości" nim nie umyję rano zębów. Nie wiem jak oni na filmach od świtu namiętnie mogą się całować. A czasem są po ostrej imprezie przecież. Pan kurier jest wyraźnie mną ubawiony. Podaje mi paczkę i stwierdza: "idą ochłodzenia, jak pani będzie wychodzić, proszę się grubiej ubrać" W mieszkaniu spoglądam na termometr - 31 stopni, ale to nieważne, bo od dziś przestaję stać w kolejce do komputera i przepisywać teksty z zeszytu. Wszystko dzięki pomocy nieocenionej i jedynej w swoim rodzaju Katachrezy oraz bardzo przyjaznej poznańskiej firmy naprawiamy laptopy, o której Katachreza pisała tak: "(...) są bezinteresownie mili, fajni, uprzejmi i - dobrzy. I znają się na tym, co robią. " Jeśli będziecie mieć laptopa do naprawy, wiecie już gdzie uderzać. Jestem przeszczęśliwa. Nareszcie będę mogła spokojnie pisać. Co prawda przez jakiś tydzień nie będę mieć internetu, ale potem... potem już się mnie nie pozbędziecie. p.s. nieustająco zapraszam do lubienia kombajnu na fb. Jest nas 511. myślę, że 666 będzie wyglądało jeszcze lepiej, a potem 1111 ;)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 