1. Rano Pit przyniósł marchew (to istotne dla opowieści, bo mu się zakodowała ta marchewka) z warzywniaka, bo w planach miałam duszoną do obiadu dla dzieciaków. 2. Oboje lubimy ciasto z bakaliami a'la piernik, robione z marchwi.  W lodówce ostatnio pustawo, a większość produktów poodkładana z przeznaczeniem "dla dzieci" lub "dla futer", my możemy żyć kawą ;) (swego czasu żylismy cebulą i ziemniakami, więc teraz to pfff luzik). Pustawo, bo czekamy na przelew. Swoją drogą, tym co za takie sytuacje odpowiadają, życzę, by należne im pieniądze wysyłano gołębiami pocztowymi. Nie! Wróć! Pocztowymi ptakami dodo. Niech im niosą na piechotę. No nic to. Ostatnio nie bardzo chce mi się gotować, ale po zaserwowaniu obiadu dzieciakom zachciało mi się czegoś słodkiego. Szybki rekonesans szafkowy przyniósł niespodziewane znalezisko - ostatni słoiczek musu jabłkowego od mamy! Ooooo to muszę grzebać dalej w poszukiwaniu składników na tartę (bez jaj). Udało się. Zrobiłam, pachnącą cynamonową kruszonką, tartę z jabłkami. Mniam.  Pit wrócił bardzo późno z pracy, coś tam zjadł, siedzi i pije kawę, a ja zadowolona z siebie przynoszę ciasto. Ciasto zjedzone z apetytem i Pit mnie komplementuje: Mmmm pyszne! Naprawdę, nigdy bym nie uwierzył, gdyby ktoś mi kiedyś powiedział, że tak może smakować marchewka*.  (kurtyna)     *ja też bym nie powiedziała. bo to kurde szarlotka!   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 