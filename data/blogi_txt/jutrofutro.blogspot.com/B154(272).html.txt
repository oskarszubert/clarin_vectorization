Kiedy Pit przyjechał do mnie na kawę w 2001 miał ze sobą koszulkę, która okazała się prorocza. Na koszulce (chyba Americanosa) duży rudy pies był "ujeżdżany" przez szarego kota. Wczoraj Pit udał się na wyprawę szlakiem kufla i przygody, a nad ranem powitał mnie w przedpokoju wyznaniami miłości. Rano kumpel, który mu towarzyszył nocą, opowiadał, że gdziekolwiek nie weszli (gdy już byli "weseli") Pit od progu pokazywał wszystkim obrączkę i głosił że przyszedł się dobrze bawić i z nikim się nie umawia, bo ma żonę. Podobno machał laskom przed nosem dłonią z obrączką, a kumpel miał ubaw.  Czytam kolejną książkę. Ostatnio w kolejce czekają same interesujące i ta, którą czytam też mi się podoba. Możecie się więc spodziewać w najbliższym czasie wielu pochwał w dziale "książki", choć nikt mi za to nie płaci. Póki co.  Dziś mama wyciągnęła mnie do tesco - wiadomo jak "kocham" zakupy - dla zdrowia psychicznego zboczyłam do Empiku. Kolejki masakryczne. Macie już wszystkie prezenty na święta? My kupujemy drobiazgi tylko dzieciom w tym roku. Weterynarz sporo nas ostatnio kosztował i w sumie wszystko mamy. Poza wieloma rzeczami, które by się przydały, ale bez których bez problemu przeżyjemy. Dziś za to mąż mnie zabiera do kina. Najpierw przez dekadę ani razu nam się nie udawało wyjść, a teraz w ciągu miesiąca (bodajże) idziemy drugi raz. Koniec świata jest bliski :)       Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 