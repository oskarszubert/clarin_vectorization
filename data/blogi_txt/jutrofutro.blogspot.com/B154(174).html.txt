Na zewnątrz słonecznie i ciepło (co prawda wiatr łeb urywa, ale oj tam), aż szkoda, że dziś nie pójdę nigdzie na dłużej. dziecko starsze znudziło się gorączką i teraz do problemów żołądkowych dołożyło kaszel. I jeszcze mi sprzedało trochę tego wszystkiego. Dziś rano żałowałam, że nie mam przy sobie aparatu - zwierzaki tak pięknie oczekiwały na michę, śledząc każdy mój ruch :) Koty obok siebie na stole i psy symetrycznie na podłodze.  Poza tym jestem niewyspana, przez co brakuje mi cierpliwości. Nie lubię tego stanu rozdrażnienia. Tak, tak, to jest notatka o niczym, odciągająca uwagę od poprzedniej. Poprzednią mam zamiar wykorzystać jako cytat przy pisaniu zaplanowanej długiej notki i co ja zrobię, jak mi teraz wszystkie argumenty pod tą wyłożycie? :)   O wiem, co jeszcze mogę zanotować. Poszły do ciotek mych, paczuszki z fotkami ze ślubu plus drobiazgi do czytania. Ile się naszukałam normalnego zdjęcia samej pary młodej! I nie znalazłam :D Trudno, tacy widać jesteśmy.  Co dziś na obiad, bo nie mam pomysłu?      Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 