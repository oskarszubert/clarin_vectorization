Jechaliśmy akurat do moich rodziców. Wyjeżdżając mieliśmy kasy na styk... ale ponieważ przed samym wyjściem z domu Młody zapewnił nam znakomite walory zapachowe i zajęcie dla rąk w postaci zmiany pieluchy, kasę przeznaczoną na coś innego byliśmy zmuszeni przeznaczyć na taksówkę.  Pit dziarsko rzucił: "biegnij już z małym, ja pozamykam dom i wezmę bagaże". Ok. Bagażu wiele nie było, w końcu to tylko kilka dni. Ale jakież było moje zaskoczenie, gdy wysiadłam z taksówki przy dworcu i zobaczyłam jakie bagaże wyjmuje Pit z bagażnika... Oprócz torby, która była przeznaczona na wyjazd, moim oczom ukazała się... wielka reklamówa zawierająca skarpety nie do pary i bieliznę, którą nosiłam w ciąży! Wyjęłam ją gdy szukałam jakiejś skarpetki do pary... a Pit zabrał w podróż. Dodam, że reklamówka była przezroczysta co spowodowało u mnie niepohamowany atak śmiechu, powracający nawet już w pociągu ilekroć sobie przypomniałam, że jedziemy do rodziców wioząc moje stare gacie :)))   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 