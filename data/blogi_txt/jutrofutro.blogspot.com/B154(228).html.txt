Dość upierdliwie kończy się ten rok. Wczoraj odkryłam, że Bronisława ma jakieś zapalenie dziąsła i w pierwszej chwili chciałam iść z nią dziś do weta, ale przemyślawszy jak bardzo będzie się stresować samym wyjściem z domu, uznałam że pójdziemy od razu po Nowym Roku - dziś dodatkowo stresowałyby ją fajerwerki. Ja od dłuższego czasu czułam się kiepsko - objawy mam takie, że wolę nie diagnozować się doktorem googlem, bo nic miłego mi nie powie. Wczoraj Młoda zasnęła wcześnie jak na nią i nagle o 23. uznała, że trzy godziny snu to wystarczająco długa drzemka i można szaleć dalej. Siedziałam więc z nią do 2:30, czując się coraz gorzej. Przysnęłam w końcu i po czwartej obudził mnie wstrętny ból i ogólna słabość. Przez pierwsze dwie godziny z herbatkami ziołowymi, bałam się że wyląduję jednak gdzieś na ostrym dyżurze, co nie miałoby wielkiego sensu, bo jak się kłaść do szpitala to raczej drugiego stycznia niż w Sylwestra. O szóstej Rudzia zsikała się na dywanik, co jej się nie zdarza w zasadzie - ale jest już poddenerwowana wystrzałami za oknem. Dziś psy nie chcą wychodzić na spacery, obawiam się więc, że jeszcze kilka dywaników wypiorę. Obudziłam Pita, by wziął psy na dwór, bo sama nie byłam w stanie nic poza półleżeniem i wlewaniem w siebie ziołowego płynu. Gdy tylko wyszedł, w Bronkę złe wstąpiło i nasikała na koc na łóżku, więc zaraz po umyciu podłogi po Rudzi i wrzuceniu dywanika do prania, musiałam przebierać prześcieradło i ratować koc. Dzisiejszy dzień spędzam w dresie, z dziurawcem, szałwią i miętą żywiąc się pieczywem ryżowym i oczekując poprawy. Raz się rozbieram, bo mi gorąco, za pół godziny dygocę sobie pod kocem i tak mi czas upływa. Fajna impreza, nie ma co :D  Życzę sobie, żeby było lepiej. A na komentarze spod poprzedniej notki odpowiem jak mi się poprawi trochę. Mam wrażenie, że ostatnie cztery lata nas potwornie wyssały. Wcześniej nic nam nie dolegało, teraz wszystko się sypie po kolei (zdrowie). Stres, kłopoty i próby zaradzenia im, dały nam ostro w kość. Musimy zadbać o siebie bardziej, bo nadal jednak Too Young To Die. I mamy tu jeszcze trochę do zrobienia.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 