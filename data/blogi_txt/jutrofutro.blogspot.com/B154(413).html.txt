Odzywam się nawet, gdy nie mam weny. Po pierwsze dlatego, żeby blog nie umarł - pamiętacie jak kiedyś na blog.pl co jakiś czas trzeba było choćby kropkę opublikować, bo po trzech miesiącach bez publikacji blog mógł zostać skasowany? Jakie blogi czytaliście w latach 2001- 2006? Istnieją nadal? Poza tymi, które mam nadal w linkach majaczą mi takie: kizia, betty-blue, dintojra, kapcierozmiar47,  toydoll, pinupgirl... o mamo, teraz mi się przeróżne przypominają. Potem sobie posprawdzam, czy któryś z tych blogów jeszcze działa. Wszczebrzeszynie, gruba i wąski, i... i jeszcze taki o brzydkim psie (ten pies potem umarł), muszę poszukać.  Po drugie po to, by czytelnik mógł przeczytać cokolwiek. Mnie na przykład wkurza jak wchodzę gdzieś trzy dni pod rząd, a tam cisza. Najbardziej lubię blogi aktualizowane codziennie i do tego wrócę, jak mi wena zmartwychwstanie. Wczoraj oddałam właścicielowi małego laptopika, w którym pisałam sobie w łóżku, więc będę musiała jakiś inny tryb pracy ustalić.  Spokojnego poniedziałku. Bezbolesnego.         Dobra, tabletki zaczęły trochę działać, więc może pójdę się ubrać. I psy wyprowadzę. Czy u Was też jest tak zimno? Gdzie jest złota polska jesień?   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 