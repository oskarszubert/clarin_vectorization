Jasne że to zdjęcie sprzed kilku tygodni. Takiego słońca nie widziałam już długo. Nadal gorączkujemy i takie tam. Młody coś zaczyna podejrzanie wyglądać, a jutro jasełka w szkole ma. Dobrze by było, gdyby jednak nie narzygał na Heroda publicznie. W kilku miejscach przeczytałam, że najzdrowszy jest chleb z samej wody i mąki razowej. Z odrobiną soli morskiej ale bez żadnych spulchniaczy. Opowiadał o tym jeden z bohaterów zbioru reportaży "Miastowi", a teraz czytam też u Kushi. Upiekłam taki. I jem, jest smaczny, ale gdyby ktoś mnie wkurzył, mogłabym wziąć ten chlebek, puknąć w główkę i nie wiem czy czaszka by wytrzymała :) Cegiełka. Ale zdrowa.  Głupio mi tak nic nie napisać do Was choć raz dziennie (tak, oglądam statystyki i po co macie wchodzić na próżno), a gdy piszę rano, to już takie błyski, drobiazgi tylko mogę tu umieścić. Nie skupię się na dłużej jak wokół wszyscy latają.  Może zacznę pisać po nocach. Będzie to o tyle trudne, że ostatnio Młoda zasypia o drugiej. Ale spróbuję. Słońca sobie życzymy, no nie? :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 