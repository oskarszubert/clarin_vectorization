Chcę pamiętać, że fajnie się choruje razem. Że antybiotyki, kaszel i L4 to też przyjemne chwile.  Że Mała nad ranem skrada się na fotel, gdzie dosypia kołysana "mjuczeniem" Bronki. Że choć śpi, to głaszcze i tuli kota. Mam nadzieję, że to mruczenie będzie jej się kojarzyć z poczuciem bezpieczeństwa i domem. Jak Dorocie Sumińskiej zapach pierwszego psa.      Że ojciec, choć mimo choroby próbuje pracować w domu, o poranku odmraża szkielet dinozaura.      A ja, choć mam dreszcze z gorączki, piekę czekoladowe ciasto z gruszkami.      To chcę pamiętać. Nie to, że za chwile dzieci będą się kłócić i wrzeszczeć, a ciasto opadnie, przemieniając się w pięknego zakalca. Jeszcze jest cicho, ciasto jeszcze rośnie. Piję kawę, zabieram się do recenzji. Chwilo, trwaj! A-psik!   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 