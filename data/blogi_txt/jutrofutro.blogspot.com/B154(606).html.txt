Zapominam zaglądać do spamu. Ale gdy wczoraj zajrzałam, poza odkryciem w nim kilku normalnych komentarzy osób które znam i kojarzę (które to komentarze przywróciłam), znalazłam tam mnóstwo komentarzy anonimowych. Nie były to rzeczy specjalnie obraźliwe, ale za to wścibskie i działające na nerwy. Nie znoszę wścibstwa i pouczeń, cieszy mnie więc że blogspot o tym wie i sam usuwa mi sprzed oczu takie wpisy. Ubawiło mnie to. W sumie zaczęłam się zastanawiać, czy nie zacząć na takie komentarze (jeśli blogspot któregoś sam nie wrzuci do spamu) odpowiadać tak, jak w pierwszym odruchu mruczę pod nosem. Czyli  "a co cię to, kurwa, obchodzi? książkę o mnie piszesz?" . (Perdo twierdzi, że byłoby to ożywcze ;) Tak, znalazły się tam anonimowe wpisy składające się z jednego obcesowego pytania, na zasadzie: "a jakie majtki nosisz?" Był też na przykład taki komentarz chyba po poście w fontannie "no dobra, wy się ochłodziliście, a co ze zwierzakami??????" No co na to odpowiedzieć, gdyby samoistnie nie wpadło do spamu? "Niestety nie wiem co ze zwierzakami, bo koty uciekły po tym, jak je wrzuciłam do fontanny, a psy chyba nadal pływają w Wiśle. Może je znajdziesz, jeśli odpowiednio szybko skoczysz z mostu na główkę."  Niedawno Stardust pisała o tym, że ma problem z byciem miłą na blogu.  Cóż ja jestem miła, jeśli kogoś lubię i mnie nie wkurwia, ale zaczynam się skłaniać do walenia między oczy, tych co wkurwiają, bo jak wiadomo tłumienie uczuć prowadzi do wielu bardzo ciężkich schorzeń. Osobowość typu B, gryząca się wewnętrznie, częściej choruje na raka - za to takie wybuchowe jak ja, częściej padają na zawał. Coś za coś.  Wydarzenia ostatnich dni przekonały mnie, że z chamem nie można kulturalnie. Jeśli będziesz po prostu milczeć, nasra ci na głowę i zatańczy, bo nawet nie zauważy, że zrobił coś niestosownego. Trzeba więc najpierw wywalić o co chodzi (nie specjalnie kulturalnie, ani delikatnie, bo nie zrozumie), dopiero potem odciąć się od kontaktów. Jeśli tego nie zrobisz, gotów przyłazić i pierdolić do upadłego. Tak, to przykre, że trzeba czasem zejść do poziomu chama. Mus to mus.  Niedawno dotarło do mnie, że praktycznie tu nie piszę. Pokazuję zdjęcia, wspominam o książkach. Nie chciało mi się czytać tych mędzących komentarzy, które siłą rzeczy zawsze się pojawiają. Trafia się jeden na notkę czasem, a zamiast skupiać się na tych normalnych, człowiek denerwuje się na debila, sądząc, że nie może mu po chamsku odpisać, bo jak to o nim zaświadczy. Wiecie co, zaczynam mieć w dupie, jak to zaświadczy. Jestem za stara, żeby sobie samej życie uprzykrzać i pozwalać komukolwiek na to, czego nie lubię w stosunku do mnie.  Proszę się więc nie dziwić, jeśli czasem warknę tak, że mury zadrżą.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 