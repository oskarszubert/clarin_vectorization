Uwaga, robię reklamę. Najlepszą, bo bezpłatną, wynikającą z sympatii dla miejsca i ludzi.  Poszliśmy dziś sprawdzić dokąd się przeniósł nasz ulubiony antykwariat. Choć w tej chwili muszę jeździć do niego autobusem (wcześniej to był po prostu długi spacer), doceniam nowe miejsce. Jest przestronnie, wreszcie całe zbiory mogą byc nalezycie zaprezentowane. Jest ładnie, sucho i ciepło. A do tego klimatycznie. Dziś panowie jeszcze wykańczali wystrój, ale już można zdjąć płaszczyk, usiąść na kanapie, posłuchać płyt, poszperać na półkach. Podobno można też wypić herbatę. Najfajniejsze jest to, że choć podobno czytelnictwo upada, to miejsce trwa i ciągną do niego starzy i nowi klienci. Dziś byliśmy po raz pierwszy w nowej siedzibie i niedługo po nas przyszła starsza pani, mówiąca że dotąd bywała w siedzibie na Szembeka. To ludzie budują takie miejsca. Ci, którzy przychodzą, ale przede wszystkim ci, którzy antykwariat prowadzą.  Warto tam zajrzeć. Warszawa. Kickiego 12.                         Pan Marek zapracowany za ladą.                           Świetny klimat, prawda?  Oczywiście musiałam coś kupić... Ale następnym razem idę bez dzieci. (Może za to Barbara da się namówić. Albo Svemir.) Chcę w skupieniu obejrzeć zawartość półek.      W drodze powrotnej wstąpiliśmy przywitać się z grochowskim jubilerem, który chodził z Pitem do jednej klasy. I który uparcie broni się przed stworzeniem sobie strony www. Więc choć tu o nim wspomnę, bo to fajny człowiek jest. I niezły fachowiec. Mówiłam już, że lubię Grochów? :) A Wy, w jakich księgarniach/antykwariatach lubicie przesiadywać?   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 