Gdy wychodzimy z domu na dłużej zamykamy balkon i okna, sprawdziwszy uprzednio czy nie zostało tam jakieś zapomniane futro - nigdy nie wiadomo, co takiemu może przyjść do głowy. Jakiś czas temu Pączek jednak nam zademonstrował, co może przyjść. Koło trzeciej w nocy zrobiło się chłodno, postanowiłam więc zamknąć drzwi balkonowe. Pączur jednak nie miał zamiaru dać się przebłagać i zaprosić do środka, a ja śpiąca mu odpuściłam i powlokłam się do drugiego pokoju. Dwie godziny później obudził mnie huk. Z parapetu zleciała wielka donica z naszym ostatnim kwiatem. Wpadłam do pokoju w sekundę i trafiłam na moment, kiedy nasz kot osuwał się w dół po uchylonym od góry oknie. Akurat, gdy go dopadłam, zawisł zupełnie i zdążył dwukrotnie krzyknąć. Przerażona i wyrwana ze snu, w pierwszym odruchu chciałam zamknąć okno, by przekręcić wajchę i otworzyć je normalnie... Na szczęście tego nie zrobiłam. Wpięłam się na palce i delikatnie wywindowałam kota ku górze, a następnie wepchnęłam z powrotem na balkon. CO MU PRZYSZŁO DO GŁOWY??? SĄDZIŁ, ŻE SIĘ PRZECIŚNIE? Nasłuchałam się wystarczająco dużo tragicznie zakończonych historii na ten temat. Jak sobie pomyślę, że ...ech, naprawdę dobrze że ja ich przenigdy nie zostawiam na zewnątrz, gdy wychodzę.  Następnego dnia o świcie sfajczył nam się komputer. (Póki nie kupimy nowego - a patrząc na stan finansów, pewnie długo nie kupimy - mogę zniknąć stąd w każdej chwili)  Epilog? Pit, mówiący z pretensją: Czy Ty mnie możesz kiedyś obudzić, mówiąc, że pora na seks? Póki co, to słyszę nad ranem tylko: Pit, pies zasrał pół kuchni, ratuj! Pit! Komputer się pali! PIT! KOT WISI W OKNIE!   A oto, co produkują zwierzaki. W ciągu jakichś dwunastu godzin, bo przecież codziennie odkurzamy. Stopa jest dla pokazania rzędu wielkości.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 