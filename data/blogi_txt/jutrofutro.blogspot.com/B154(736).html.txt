Nie piszę, bo lepię pierogi ;)      Wyszły najlepsze od dekady, może dlatego że miałam co do nich tajny plan ;) Cienkie ciasto rozwałkowane przez Pita i jakiś fajny farsz tym razem mi wyszedł. Nie za kwaśny, pachnący grzybami. Mniam.  Czytam. Przeczytałam biografię Londona i zabieram się do recenzji, czytam "Wilczyce" Anety Borowiec i przymierzam się do Romy Ligockiej.  Poza tym niedawno odkryłam, że naprawdę nie mam już absolutnie żadnych butów. Wszystkie znosiłam na ile się dało. Pomyślałam, że może czas na jakieś kobiece i eleganckie pierwszy raz w życiu. No i ten...eee... no w zasadzie eleganckie są. Mi się bardzo bardzo podobają :) No dobra, nigdy nie dorosnę. Trudno.      Bardzo chciałam kupić buty nie ze skóry, ale okazało się, że dobre nie skórzane buty to inwestycja na jaką mnie nie stać. Kiepsko mi ze świadomością, że to, co noszę było kiedyś zwierzęciem, ale nic nie poradzę. Kupowałam dotąd buty nie ze skóry za połowę ceny obecnych, ale wytrzymywały sezon. Nie stać mnie na takie marnotrawstwo. Co gorsza zniszczyłam już wszystkie lniane i materiałowe torebki. Z tej, którą noszę, odpadło już wszystko, co mogło odpaść. A podszewka jest w strzępach. Mam schowaną w szafie torbę, którą przysłała mi rodzicielka w prezencie rok temu. Nie chciałam jej nosić, bo jest ze skóry, a chyba nie będzie wyjścia. Tym sposobem przy małych wydatkach będę mieć i buty i torbę, tylko kaca moralnego przy tym.  A jeszcze Pączka dodam, dla tych, co nie mają konta na facebooku.      Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 