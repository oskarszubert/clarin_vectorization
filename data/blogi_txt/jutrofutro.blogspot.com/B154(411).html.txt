Od wczoraj piszę dłuższą notatkę na bloga, ale nie wiem czy mi starczy weny. Póki co, jest upał. Ledwo się wyczołgałam z psami i po bułki. Młoda też fatalnie znosi te temperatury - wróciło wycie. Od czterech dni, gdy znów robiło się upalnie, znów znoszę histerie z wołaniem o pomoc. Dziś zaczęła już w drodze ze sklepu, a w domu tylko się bardziej nakręcała. Poodkurzałam więc, żeby nie słyszeć tego wycia - odkurzacz stary i głośny - posprzątałam, a potem kompletnie mokra (w domu mam tak samo gorąco, jak jest za zewnątrz) usiałam i się poryczałam. Przez ten upał, przez zmęczenie, przez cienie pod oczami coraz większe, przez relacje rodzinne... A do dupy z tym. Zresztą, nieważne.        Ile Wam żyje bazylia ze sklepu? Podejmuję kolejne próby przesadzania z tych maleńkich pojemników do większych doniczek, nawadniam, dbam, a i tak po zjedzeniu tych liści, które miała na początku, roślina nie chce się rozwijać i żywot jej krótki. Uwielbiam bazylię, chciałabym mieć całą skrzyneczkę na oknie, ale co z taką upartą zrobić? Wykończyłam już tym sposobem trzy w ostatnim czasie. Właśnie kupiłam czwartą i już chyba nie będę się bawić w przesadzanie, skoro i tak zaraz zdechnie. Jakieś pomysły?   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 