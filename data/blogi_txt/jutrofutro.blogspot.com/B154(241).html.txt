Trafiłam w sieci na recenzję książki Pawła Smoleńskiego. I chyba muszę nieco zweryfikować swoje poglądy. W każdym razie czytać uważniej i więcej pytać i sprawdzać. Rzuciłam się na tę książkę jako na coś wyjątkowego - naprawdę niewiele się wydaje przystępnych tekstów o współczesnym Izraelu, a tu jeszcze reportaż. I nadal uważam, że książka jest dobrze napisana, tyle że w momencie gdy pojawiają się poważne wątpliwości co do prawdziwości tego, co autor opisuje, nagle taka lektura traci sens. Zaufałam reporterowi i byłam zachwycona. Jak czytać literaturę faktu bez zaufania? Nie wiem.  Przyznaję, że jestem w lekkim szoku, jako że dotąd sądziłam, że takie rzeczy są weryfikowane przed wydaniem książki. Mam jeszcze "Izrael już nie frunie" i, szczerze mówiąc, ciężko mi na duszy...  Przeczytam, bo jestem ciekawa i może też będzie się to dobrze czytać. Smoleńskiego dobrze się czyta. Tyle że może lepiej byłoby te teksty traktować jak powieść, nie reportaż? Nie mam pojęcia. To mi pokazuje jak mało jeszcze wiem i w sumie to jest fajne, bo chętnie się dowiem i nauczę. Nie chcę oceniać. Poprosiłam autora, by odniósł się do powyższego. Nie wiem czy odpowie. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 