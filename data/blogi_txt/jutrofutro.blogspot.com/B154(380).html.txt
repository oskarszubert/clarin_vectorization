Mam ostatnio wrażenie, że czas biegnie coraz prędzej. Nie mam nic przeciwko temu, by szybko dobiegł do wiosny, ale potem mógłby zwolnić. Zaczynam mieć bowiem niepokojące wrażenie, że tydzień ma jakieś trzy dni, z czego mniej więcej 4 godziny stanowią weekend.   Ponieważ cierpię na niedobór czasu, postanowiłam dołożyć sobie zadań, w myśl zasady: "im więcej obowiązków, tym człowiek lepiej zorganizowany". Szaleję też z dalekosiężnymi planami, a to za sprawą pewnego zeszytu. Czytałam ostatnio biografię Waldorffa i przypomniałam sobie, że w liceum bardzo chciałam pana Jerzego poznać osobiście. Zapisałam to nawet w pewnym zeszycie, na liście marzeń, które zamierzałam spełniać w odległej przyszłości. Nie dawało mi spokoju, co jeszcze zanotowałam, przekopałam więc szafki i stare papiery i znalazłam. Lista miała 55 punktów. Jednym z nich była praca w miejscu, w którym pracuję obecnie. Tu się szeroko uśmiechnęłam. W ogóle okazało się, że choć świadomie o tych zapiskach nie pamiętałam, szłam w wyznaczonym kierunku i w sumie dotąd spełniłam prawie połowę spisanych założeń. Teraz, lata później, druga połowa punktów już mnie nie bardzo interesuje, zrobiłam więc nową listę. A co! Jak szaleć, to szaleć.   Wczoraj byliśmy w kinie, ale o sierpniu będę pisać jutro. Dziś wanna i Orbitowski wygrywają z blogiem.         zima, stado przytulone po latach, mniej więcej stu, mam w końcu nowe okulary. hurra! Przypominam, że dużą część zdjęć można oglądać na kombajnie na facebooku. Trzymajcie się i do przeczytania niebawem!   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 