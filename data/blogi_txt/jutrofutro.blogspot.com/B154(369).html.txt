Dawno, dawno temu, w odległej  galaktyce, zanim urodził się Tymianek, przez pięć lat nie jadłam mięsa. Z  powodów ideologicznych, bo zawsze mi smakowało. Potem zaszłam w ciążę i w zasadzie mogłam to poznać po tym, że zeżarłam kurczaka po seczuańsku, którego kupił sobie kumpel. Potem była skrajna bieda, depresja i miałam w dupie ideologię, byle wykarmić dziecko.   Minęły lata i od jakiegoś czasu myślałam o zmianie diety, licząc że to  doda mi energii. Stwierdziłam, że rzucę mięso z nowym rokiem, ale traf  chciał, że wcześniej, w połowie grudnia, przeczytałam pewną książkę.  Książka jest świetnie napisana, łyknęłam ją od razu (skończyłam czytać około czwartej nad ranem). Pełna fajnych, ciepłych historii, przepełniona miłością do zwierząt. Śmiałam się i zanosiłam płaczem, na przemian. W zasadzie połowę książki przeczytałam Pitowi na głos (pracował w tym  czasie i po tym jak mu przeczytałam pierwszy fragment, nie dawał mi  przestać). Kiedy czytałam rozdział o praktykach weterynaryjnych w  tuczarni świń, trzy razy podchodziłam do zakończenia i głos mi się  łamał. Zryczana spojrzałam na Pita i odkryłam, że on też nie wyszedł bez szwanku :)   I tak skończyła się moja przygoda z mięsem. No, po prostu, cały czas miałam przed oczami mądre, czyste i troskliwe świnie i to jak bardzo się je krzywdzi.    Hmm, o czym to ja...? A ! Odstawiłam  mięso, a chwilę później przypomniałam sobie, że część żółtych serów zawiera podpuszczkę. Zaczęłam więc kupować tylko sery z podpuszczką syntetyczną. Jakiś czas później rozmawiałam z siostrą o krowach i ich mleku i w tym samym czasie trafiłam na taką książkę:    To może jednak wejdę w szczegóły :) Jest taki blog, pisany przez kobietę, która wyniosła się na wieś.  Trafiłam na niego szukając zapisków osób, które uciekły z miasta (bo  sama mam na to nadzieję). Kobieta hoduje kozy, produkuje sery z ich  mleka, ale też nie pogardzi gulaszem z własnej kozy. Hoduje byki, a  potem zastanawia się, czy je sprzedać, czy poczekać aż podrosną i je  zjeść. Jakoś strasznie mnie to uderzyło, choć przecież jako dziecko spędzałam wszystkie wakacje na wsi, pamiętałam świniobicia i tyle razy widziałam  zabijanie i patroszenie kur, że mogłabym to zrobić z zamkniętymi oczami. Wtedy, mi-dziecku, wydawało się to naturalne. Tak było i tyle. Teraz jakoś mnie to zaczęło uwierać. Pamiętam świnie hodowane w chlewie bez okien i słońca, a przecież moja  rodzina i tak świetnie wypadała na tle innych jeśli chodzi o dbałość o  zwierzęta. Mówi się, że świnie są brudne. Jasne. A zamknijcie człowieka na rok w  klitce wyściełanej słomą i nie dawajcie mu się myć. Na pewno będzie czyściutki i pachnący. Tak naprawdę wielu klientów księgarni, w której pracuję śmierdzi bardziej niż te więzione świnie.  Nie przeczytałam "i bóg stworzył delfina" w całości. Zaczęłam czytać siedząc na kasie, gdy nie było ruchu i to, co przeczytałam jeszcze  bardziej otworzyło mi oczy. Wyobraźmy sobie, że to delfin, a nie człowiek miał szczęście wyewoluować  na "pana świata". Jest przystosowany do życia zarówno w wodzie, jak i  na lądzie, stworzył wspaniałą kulturę i cywilizację i żywi się między  innymi ludźmi, którzy stoją niżej na drabinie ewolucji. Jest w tej książce taki motyw: grupa delfinów siedzi w restauracji i  zamawiają dania mięsne. Jedna delfinica okazuje się wegetarianką. Reszta  nie może tego zrozumieć i stara się logicznie argumentować swoje  podejście do człowieków (ludzi). No, przecież teraz wprowadzono obostrzenia. Transport człowieków do  rzeźni odbywa się naprawdę w dobrych warunkach. Kastruje się ich przed  gotowaniem. Ich mięso dostarcza wszelkich potrzebnych składników.  Hodowla też jest nadzorowana i człowiekom w obórkach żyje się dobrze.  Zresztą, taki jest porządek świata. No, proszę, wyobraźcie sobie teraz, że jesteście tymi człowiekami. Nie  zobaczycie słońca, macie mało się ruszać, tyć, nie dostarcza się Wam  bodźców ani możliwości nauki, bo po co. Co prawda podobno macie jakąś  tam zbliżoną do małp inteligencję, ale i przecież jesteście inwentarzem  żywym. Mięsem.  Tak, przestałam jeść mięso, pić mleko i jeść jego przetwory. Zdarza mi się jeść jaja, ale tylko zerówki, od szczęsliwych kur. Nie narzucam tego mojej rodzinie, każdy musi dojść do tego sam. Zabrzmi  patetycznie, ale ja jako człowiek, czuję się w obowiązku nie  wykorzystywać zwierząt.  Na wyżej wspomnianym blogu znalazłam link do zdjęć. Ta sama kobieta fotografuje okolicę (cudna!) i zwierzęta. Pod zdjęciem krów sąsiada  ujrzałam podpis: "Krowy mleczne rasy hf. Przez 6 lat laktacji z rzędu  produkują ogromne ilości mleka, a po 6 takich laktacjach to już wraki do  kasacji."  To teraz sobie wyobraźcie, że jesteście co roku zapładniane, a potem  dojone, póki macie dużo mleka. Wasze dzieci są Wam zabierane od razu po porodzie, początkowo daje im się trochę Waszego mleka z wodą, potem  jakieś pasze. Wasze mleko, które produkujecie dla Waszych dzieci jest  Wam zabierane i sprzedawane. Po sześciu porodach jesteście już tylko  "wrakami do kasacji". Smacznego.  p.s. wiecie, czym jest czerwony barwnik zawarty w wielu rzeczach, np. jogurtach truskawkowych, tak zwana koszenila? "Koszenila jest nazwą barwnika otrzymywanego z mszycy o nazwie koszenila (Dactylopius coccus, dawna nazwa Coccus cacti)  żerujących na kaktusach z rodzaju Opuncja.  Owady te występują w tropikalnych rejonach Ameryki Południowej i  Centralnej i wytwarzają barwnik odstraszający inne owady. Barwnik  otrzymuje się z ciała i jaj owadów."  p.s.2. sądzę, że moja rodzina (rodzice, dziadkowie, ciotki itd) uzna, że  mnie ostatecznie popierdoliło. bo dlaczego nie mogę być jak wszyscy,  tylko zawsze wydziwiam? ano nie wiem. tak jakoś.    Autor: erika kuurz   o 14:01            Etykiety: ja, książki, wege      5 komentarze:                 amp;amp;amp ;amp;amp;amp;amp;amp;amp;amp;amp;amp;amp;amp;amp;amp;amp;lt;img  src="http://1.bp.blogspot.com/_CUT1cSauxrg/SfBe5gLUjcI/AAAAAAAAA Rw/MjHthYmog3M/S45/DSCN7613.JPG" width="35" height="35" class="photo" alt="" amp;amp;amp;amp;amp;amp;amp;amp;amp;amp;amp ;amp;amp;amp;amp;amp;amp;gt;Ori pisze...     Nie  nasuwa mi się żadny stosowny komentarz. Bo będę pisać, że świat jest k..ewski? Żadne odkrycie. Dobrze, ze potrafisz tak mocno i mądrze o tym  pisać.Pozdrawiam:-))    26 marca 2010 15:41  amp;amp;amp;amp;amp;amp;amp;amp;amp;amp;amp;amp;amp;amp;amp;amp ;amp;lt;img src="http://1.bp.blogspot.com/_Vu87H4Pee-I/SgQnFXt5f EI/AAAAAAAAASg/J0MefA3m9w0/S45/img.jpg" width="35" height="35" class="photo" alt="" amp;amp;amp;amp;amp;amp;amp;amp;amp;amp;amp ;amp;amp;amp;amp;amp;amp;gt;ade pisze...     mocne.  Ale ja i tak jestem mięsna, jak i cała moja rodzina z malczykiem na czele. Jakoś nie przemawia to do mnie... Co ja mam sobie wyobrazić? że  leżę na talerzu i wpieprza mnie nożem oraz widelcem rzeczony wieloryb  czy inny delfin? Albo siedzę w chlewiku brudna i smierdząca? ech.    26 marca 2010 22:03 ryba pisze...     nie,  no fajnie, tylko co jeść? same warzywa (nie chodzi mi o mieso, ale o  to, że nie sery, nie jaja, nie mleko, nie przetwory); no i skąd wziąć  jajka "0"? serio pytam. 28 marca 2010 21:47               b. pisze...     lepsza koszenila niz E129 (Red #40).  moze brzmi niezbyt smacznie, ale przynajmniej naturalne :)    31 marca 2010 03:33                 amp;amp;amp;amp;amp;amp;amp;amp;amp;amp;amp;amp;amp;amp;amp;amp; amp;lt;img src="http://4.bp.blogspot.com/_fjxPobwqJn0/SzTpY_VaVr I/AAAAAAAAKDI/PYxNoB0WpOY/S45/77107485.jpg" width="35" height="35" class="photo" alt="" amp;amp;amp;amp;amp;amp;amp;amp ;amp;amp;amp;amp;amp;amp;amp;amp;amp;gt;Koti pisze...     1) czerwony barwnik mozna zastapic ekstraktem z burakow albo papryki 2)  wieloryby (fiszbinowce) w przeciwienstwie do delfinow nie sa miesozerne  3) ludzie sa naprawde pozbawieni empatii i wyobrazni. jesli ktos im  wpoil ze 'taka jest kolej rzeczy' - nie chodzi tylko o jedzenie, ale o  wiele innych spraw - o tak jest i juz. nie zastanawiaja sie czy to jest wlasciwe/etyczne czy chociazby zgodne z ich pogladami. po prostu tak sie  dzieje. samo sie dzieje. 4) jajka zerowki mozna wziac ze sklepo  ekologicznych albo nawet z Tesco jajka '0' marki Tesco - wystarczy  przeczytac dystrybutora. Tesco na ekologiczne jajka z chowy  wolnowybiegowego. Co prawda 6szt. kosztuje ok. 7zl, ale biorac pod uwage  ze tygodniowo na zdrowa dawka jajek na osobe to 2sz to uwazam, ze nie  jest to jakies duze nadszarpniecie budzetu 5) podstawa piramidy  zywieniowej sa wlasnie przede wszystkim warzywa, potem owoce (ze wzgledu  za cukry), zboza i produkty bialkowe. to czy bedzie to mieso czy warzywa straczkowe nie jest z gory ustalone przez sile wyzsza - kwestia  wyboru. poza tym mleko i jego przetwory zawieraja enzym, ktorego nasz  organizm nie jest w stanie przetrawic i odklada sie w watrobie. mleko  wbrew temu co wszyscy trabia nie jest wcale takie megazdrowe. z soi  powstaje wiele zamiennikow rzeczy z nabialu zwierzecego. na tej stronie http://www.organicmarket.pl/ mozna sprawdzic gdzie sa sklepy z ekologiczna zywnoscia - nie tylko wege/wegan, ale przede wszystkim bez  chemicznych dodatkow. najwazniejsze przy diecie wege/wegan jest jedzenie  z glowa i dobra kombinacja tego, co sie je; organizm po kilku latach  'normalnego' jedzenia moze u niektorych miec problem z przestawieniem  sie 6) niestety jesli ktos naprawde nie chce przykladac reki do  wykorzystywania zwierzat, powinien rowniez czytac sklady kosmetykow i  wszelkich detergentow, by nie zawieraly zwierzecych skladnikow ani nie byly na nich testowane, wyrzucic z szafy wszelkie welniane i jedwabne  ubrania, skorzane buty i kurtki - wyzbyc sie 'zwierzecej' czesci  garderoby.  no to chyba tyle :P przepraszam Elu ze Ci tak nasmiecilam,  ale nie moglam sie powstrzymac. tak jak obiecalam, wpadne do was z  weganska szarlotka za jakis czas :)  buziaki, dorota    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 