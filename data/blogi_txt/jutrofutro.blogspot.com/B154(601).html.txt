Jest akcja :) Tesco  dla zwierząt: 10% wartości karmy marki Tesco zakupionej w dniach 5-19 stycznia zostanie przekazane 5 schroniskom dla  zwierząt. Wejdźcie na stronę, (O TUTAJ ) wybierzcie schronisko, bliskie Waszemu sercu i oddajcie głos. Zwierzaki będą wdzięczne :)  *** Poza tym zgłosiłam rzeczpospolitą futrzastą do konkursu na blog roku 2010. Długo się wahałam, obserwowałam blogi, które zgłaszano i naprawdę nie zamierzam tego, co tam zobaczyłam, komentować :) Życzę powodzenia konkurentom. Oczywiście docierają do mnie głosy, że "i tak wygra blog chorego dziecka", ale ja nie jestem pazerna. Naprawdę. Po prostu chcę laptopa, bo sama sobie nigdy nie kupię. Zawsze będą ważniejsze sprawy. Na wycieczkę się nie pcham. Zresztą jak? Z psami w walizkach i kotami w plecakach? A tych neurotyków komuś na głowie nie zostawię.  Jeśli jednak nie wygram (hahaha "jeśli", dobre sobie. ja jestem jak Miauczyński: "ja już w nic nie wierzę") liczę przynajmniej na zainteresowanie sobą licznych wydawców, którzy urzeczeni moim ...ciepłem, dobrem i pięknem  tfu... moim wspaniałym warsztatem pisarskim, którego tu co prawda mało ostatnio, ale kurczę jest zima. Jest zima i w sercu zimno, natchnienie przymarzło, a wszyscy jak na złość, zamiast mówić rzeczy zabawne,  z których można by zrobić notkę na bloga, zmówili się i tylko działają na nerwy.  Teraz się będę modlić, by mi netu nie odcięli, przynajmniej nim nie dostanę ostatecznych instrukcji, co do startu w konkursie.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 