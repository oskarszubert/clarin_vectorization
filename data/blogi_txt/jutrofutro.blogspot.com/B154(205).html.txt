Grzecherezada Karina Obara Wydawnictwo Dolnośląskie  Już przynależność do "kobiecej serii" wzbudziła moją czujność. Nie przepadam za takimi książkami. Przedstawienie tej powieści jako namiętny romans Polki z tajemniczym Irakijczykiem było kolejnym gwoździem do trumny, a jednak, trochę wbrew sobie, przeczytałam. Chyba w ramach walki ze sobą i zamykaniem się w wąskim kręgu upodobań - żeby nie było, że poza biografiami czytam jedynie kryminały.  Autorka nie ucieka od stereotypowych zagrań; pojawia się nawet przyjaciel gej (zawsze się musi pojawić w tzw. powieści kobiecej).   Kilka rzeczy mi tam nie gra  UWAGA SPOILER* choćby końcowa scena, gdy bohaterka zaczyna rodzić - no sorry, to jest wielki ból, ale naprawdę da się otworzyć drzwi lekarzom w przerwie między skurczami, szczególnie, że pierwszy poród z reguły nie trwa kwadransa.  JUŻ MOŻNA CZYTAĆ W ogóle mam wrażenie, że zakończenie nie jest przemyślane. Gdyby to była Moda na sukces, byłoby świetne, bo jest zaskoczenie i niepewność, można to dobrze poprowadzić w następnym odcinku, ale to nie tani serial. Ostatnia wiadomość o irackim kochanku też mi jakoś nie pasuje.  Dlaczego się czepiam? Ano dlatego, że to dobrze napisana książka. Wsiąkłam w dylematy bohaterów, całe tło jest interesujące. Wykłady Basara, konflikt w Iraku, przeszłość Iwony - to wszystko jest bardzo sprawnie opisane, prawie namacalne. Bardzo przyjemnie mi się czytało Grzecherezadę, za krótko nawet ;)  Jestem ciekawa co autorka wymyśliła w Graczach. *niepożądana informacja o szczegółach zakończenia utworu literackiego, teatralnego, telewizyjnego lub filmowego.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 