Dopada mnie coś i próbuje do łózka położyć. Pewnie przez to, jak wczoraj wymarzłam na wyprawie z córką. Boszzz, myślałam, że do domu nie dojdę na tych zamarzniętych nogach. Chciałam iść jutro blokować, ale jak się będę tak czuła, to zablokuję najwyżej kanapę i komputer. Nic to, łyknęłam piguły, robię herbatę i się wezmę za coś. Tej nocy, chyba przez pełnię, nie mogłam zasnąć do trzeciej, ale nie ma tego złego - przeczytałam kawał książki, więc może będę mądrzejsza i obejrzałam w końcu, po latach przymiarek "Dwunastu gniewnych ludzi". Bardzo dobry film. We współczesnym kinie nie znajduję od dawna niczego dla siebie. Pit pożyczył od kumpla sprzęt, dzięki czemu mogę sobie pisać spokojnie. Dotąd sądziłam, że nie mogę się skupić pisząc na kompie (o dłuższe teksty chodzi), tymczasem okazało się, że wystarczy komp bez internetu. Sieć mnie rozprasza jednak. Urządziłam sobie biuro na dywaniku, ale dzięki temu zdjęciu, dowiecie się kto naprawdę pisze recenzje książek. I to w pełnym relaksie.     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 