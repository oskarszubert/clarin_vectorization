Ciasto: 6 jaj 3/4 szklanki cukru 3/4 szklanki maki ziemniacznej 2/3 szklanki mąki pszennej pół łyżeczki proszku do pieczenia 2 łyżki wody (bo tak)  Białka ubijamy z cukrem, potem powoli dodajemy całą resztę zaczynając od żółtek  i delikatnie łączymy. Ma wyjść biszkopt.  Później przy smarowaniu kremem nasączamy każdą kolejną warstwę ciasta syropem z brzoskwiń z puszki (ma być w sumie pełna szklanka, więc można dolać ciepłej wody, dla dopełnienia)  Krem to 2x 0,4l śmietany 30% ubitej z cukrem pudrem (1/3 szklanki) i cukrem wanilinowym. Jedna warstwa jest jednak inna i składa się z 6 batoników milky way rozpuszczonych w 0,4l śmietany 30%. Po rozpuszczeniu na małym ogniu (mieszamy, pilnujemy żeby się nie zagotowało), studzimy. Musi być bardzo zimne. Potem ubijamy jak normalną śmietanę i już niczego nie dodajemy. Mi tak naprawdę starczyło tego kremu z batoników na 1,5 warstwy, więc jedna jest mieszana ze  śmietaną. Goście nie narzekali.   Później na wierzch sypiemy tartą gorzką czekoladę i układamy brzoskwinie. No chyba, że jesteśmy mną, wtedy o czekoladzie przypominamy sobie, gdy brzoskwinie już leżą.  Bardzo nieskromnie, ale zgodnie z prawdą powiem, że nie pamiętam kiedy jadłam tak pyszny tort.            A teraz muszę się wziąć do roboty galopem, bo mnie terminy gonią. Mam nadzieję, że za Wami równie fajny weekend, jak nasz.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 