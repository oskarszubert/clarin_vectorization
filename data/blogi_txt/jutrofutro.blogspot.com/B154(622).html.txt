To będzie notka o dupie Maryni Elżbiety.   Mija trzeci tydzień mojego odchudzania i notuję cztery kilogramy na minusie. Wynik dobry - tak zdroworozsądkowo mniejsze prawdopodobieństwo efektu jo-jo, a i skóra nie powinna ucierpieć. To ile jeszcze przede mną, nieco przeraża (nadal wyglądam jak gruby facet w trakcie zmiany płci na piękną), ale obiecałam sobie tym razem wytrwać. W ostatnim roku zaczęłam odczuwać oznaki związane z upływem czasu, więc to ostatni gwizdek.    Co prawda podobno nie wyglądam na matkę dzieciom i do tego po trzydziestce, ale sądzę że to w moim przypadku bardziej kwestia stylu bycia, zachowania i stroju/makijażu (w moim przypadku braku takowego). Lustro mam i wiem, że otyłość postarza. Musi więc zniknąć. (lustro hehe) Przez pierwszy tydzień byłam głodna. Organizm musiał się przyzwyczaić do jedzenia większej ilości mniejszych porcji. Teraz nie jest już jakoś porażająco trudno.  Pierwsze zdjęcie zrobiłam sobie w łazienkowym lustrze z uroczo odbijającym się kiblem w tle. Teraz, gdy już wiem, że nie przerwę swoich męczarni po tygodniu, poproszę by Pit zrobił mi zdjęcie z każdej strony. Potem naprawdę zrobię i zaprezentuję Wam metamorfozę krok po kroku ;)    A tak poza tym to smutno mi dziś. W zasadzie bez powodu. A może powodów jest tak dużo, że trudno powiedzieć co humor całkiem zepsuło. Nie wiem.  Kupię sobie rzodkiewki na pocieszenie.  Albo szpinak.          Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 