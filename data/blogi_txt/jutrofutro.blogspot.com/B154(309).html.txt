Leniwe popołudnie. Po spacerze i lodach (dzieci) oraz wizycie w banku, zaszyłam się w kuchni, żeby usmażyć rodzinie naleśniki. Sobie zrobiłam sałatę z musztardą i duszone pieczarki z kapustą kiszoną. Od tygodnia jestem non stop głodna, ale uznałam, że nie mogę odpuścić. Chcę schudnąć taką niebotyczną ilość kilogramów, by odzyskać wygląd sprzed pierwszej ciąży (bo w drugiej nie przytyłam). Jeśli wezmę się za to za kilka lat, może mi wszystko poobwisać, trzeba więc skorzystać z ostatnich chwil względnej młodości skóry. Masuję się więc co wieczór, ruszam ile się da i wpieprzam jakieś szczypiory z ogórkami. Generalnie cierpię, a efektów brak.   Właśnie usłyszałam w Trójce, że na jutro mój ulubiony ksiądz przewiduje blokadę stolicy. Niech go szlag trafi. Muszę sprawdzić czy już wiadomo gdzie będzie prowadził swoje barany, bo trzeba rozplanować spacer i zrobić kilka fajnych zdjęć miasta, jak najdalej od przemarszu.  W "Starciu królów" Martina trafiłam na taki fragment: "Zmarli  na pewno są nudni i ciągle utyskują. Ziemia jest za zimna, mój nagrobek powinien być większy, dlaczego on ma więcej robaków ode mnie..." I może odzyskam wreszcie intymność w "sypialni", jeśli nie liczyć czterech par ofutrzonych oczu. Po wielkim materacu oraz sofie (na żadnym z nich Młoda spać nie chciała bez nas) czas na łóżko, jakie sobie sama wybierze. Wybrała. Wściekle różowe w kucyki. Jakoś to przeżyję ;) Jest małe i leciutkie, więc baba sama sobie spanie przygotuje, a i wymienimy je za jakieś 3 lata na coś bardziej "dorosłego". Może mniej różowego hehe Po wypłacie kupimy to pokażę o jakim różu mowa.   Jakie macie plany na weekend?  lelki strasny powtór       Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 