Odkąd sobie obiecałam, że będę tu pisać codziennie, nagle się okazało, ze mam bardzo mało czasu :) Obiecuję poprawę i spróbuję Was przekupić pięknymi zdjęciami, które zrobił słynny londyński zaklinacz futer, znany jako Janusz "Kali" Kaliszczak. Sporo czytam, staram się spełniać wyzwania jakie stawia przede mną córka (zrób mi trumnę do spania, bo jestem wampirem. zrób mi ogon, bo jestem syreną. zrób mi pelerynkę, bo jestem nietoperzem...), a poza tym na nowo odkrywam - po latach człowiekowstrętu - jak dobrze jest spędzać czas z fajnymi ludźmi. Naprawdę zaczynam żałować, że nie mieszkam w bloku w typie akademika, gdzie o każdej porze można znaleźć kogoś, kto z przyjemnością pogada, wspólnie kawę wypije, na pizzę wpadnie i w karty zagra o drugiej w nocy. Jasne, że nie codziennie, ale taka możliwość byłaby fajna. Czyli chyba przestaję być dzikiem, a wracam do dawnej siebie. Sprzed zawodów życiowych i przytłoczenia obowiązkami. Pit jest chyba nieco zaskoczony, bo przez lata miał w domu babę w depresji, a od dobrego roku płynę w końcu na fali - zaś ostatni miesiąc przyniósł odblokowanie na poznawanie nowych ludzi. Bardzo mi się to podoba i daje siłę do realizacji innych (tajnych ;)) planów.   A co tam u Was? Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 