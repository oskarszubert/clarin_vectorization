No tak, dzięki Wam weszłam do pierwszej dziesiątki, a teraz przestanę pisać... Brak notek nie wynika z mojej niechęci do blogowania, ale z niechęci mojego komputera do pracy. Naprawiany już wielokrotnie, wyłącza się znów w trakcie pracy, mówi, że dysku twardego nie ma, w ogóle mówi różne obelżywe rzeczy. Nie mam nawet pewności, czy uda mi się skończyć tę krótką wiadomość, nim padnie i znów będę go uruchamiać przez godzinę. Najmniej zabawne jest to, że komputer jest mi potrzebny do pracy. A ponieważ bez niego nie zarobię ani grosza, będę musiała w końcu wpaść na jakiś genialny pomysł. I proszę, nie proponujcie mi żadnego komputera itd. bo nie po to to piszę. Piszę, żeby Was uprzedzić, że jeśli na chwilę zniknę któregoś dnia, będzie to złośliwość rzeczy martwych, a nie moja niechęć do pisania dla Was.  Kończę biografię Schulza, ale mam spory niedosyt, uznałam więc, że poczytam jeszcze na ten temat, skorzystam z innych źródeł i spróbuję za jakiś czas stworzyć tekst w stylu tego o Korczaku. A jutro powinnam zdobyć dla Was kilka fajnych zdjęć. Jeśli sprzęt pozwoli, zaprezentuję z przyjemnością.  Zostawiam Wam Pączka na mózgu i idę spróbować popracować, skoro szanowny komputer uznał, że może działać przez kwadrans.       Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 