Pan listonosz, który od lat kojarzy mi się źle, bo wiecznie dostarcza jakieś parszywe pisma, przyniósł paczkę. Tłumaczę Toli, że to ciotka Ivonek kupuje i wysyła takie cudeńka, jednak dla trzylatki, co zobaczone to prawdziwe. Paczkę przyniósł PAM (pan, akurat listonosz), więc za każdym razem, gdy zachwycamy się kotem (a kot jest noszony w torebce w lalki barbie - hoduję paris hilton, o matko!!!), dziecko woła w przestrzeń: DZIĘKI PAM!  Jest też świetna koszulka, która ku rozpaczy Młodego, jest na niego za duża i na którą czai się Pit - Młody, ty masz piórnik, od razu ukryłeś, nikomu nie dajesz dotykać, od koszulki wara. No ale nie wiem nie wiem... coś bardzo mi się podoba koszulka owa, zobaczę czy mnie stać na takie wyrzeczenia hehe Ja mam ekskluzywny brulion, macam, wącham i boję się użyć :) Nie wiem czym sobie na to zasłużyłam, naprawdę. Nie jestem ani specjalnie fajna ani dobra. Mam ludziowstręt, wiecznie walczę ze swoim życiem i ciężko mi się dorasta. Nie mam nic, czym mogłabym się odwdzięczyć, tymczasem choć się wbraniam, ta kobieta zawsze coś wymyśla :) Pozostaje mi wierzyć w bezdyskusyjne wielkie serce i życzliwość Ivonka lub uznać, że jest szalona. Dziękujemy, ciociu Ivonko. Tudzież dzięki pam!           Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 