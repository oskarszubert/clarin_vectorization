wchodzi kobieta i zaczyna się awanturować od progu, że posiadamy "polski słownik pijacki." "już nie ma lepszej literatury?? ja takich słów nie znam! za moich czasów używanie takich zwrotów było nie do pomyślenia! ani w szkole ani w pracy ani nigdzie ...bel ble ble (coraz głośniej)" wychodzi.  P. stwierdza, że ona z wykopalisk na pewno, bo w zbiorze sygnowanym przez Tuwima są teksty z czasów Kochanowskiego też, a skoro za jej czasów tego nie było...  wraca.  pół godziny przegląda "lalę" Dehnela przy kasie brakuje jej złotówki. "poszukam, bo nie mogę płacić kartą. już w bibliotece zapisują jakie biorę książki. kiedyś były książki zakazane! za granicą specjalnie wystawiają zakazane książki i mówią 'czytajcie!'. ale tu, w tym kraju, jak zapłacę kartą, zaraz mnie namierzą i dowiedzą się co kupiłam. muszę iść do bankomatu.  wychodzi  uciekam z kasy, wiedząc że kolejnego spotkania z nią nie wytrzymam.  wraca. ogląda "lalę".  podchodzi do kasy, przy której szczęśliwie (dla mnie) siedzi już A.  "nie mogę jej wziąć! to nie jest książka pisana dla Kanadyjczyków. to jest książka pisana przez Kanadyjczyka ale dla Polaków, którzy wrócili z kraju klonowego liścia."  A straszyła Małgorzata, że wszystkich świrów będzie odsyłać do nas. Niestety i bez tego przychodzą.   p.s. wiem, że to choroba psychiczna, ale zaczyna mnie załamywać fakt, że jak w autobusie jest jedna dziwnie zachowująca się osoba, to wiadomo że usiądzie koło mnie. ZAWSZE. P. stwierdza po fakcie: "postawimy ci taką kartkę ROZMOWA Z KASJEREM ZABRONIONA, bo ci dziwni ludzie zawsze do ciebie przychodzą."   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 