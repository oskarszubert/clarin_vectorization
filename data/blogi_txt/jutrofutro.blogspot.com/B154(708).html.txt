Wyborcza przejrzana, warzywa kupione, kawa zaparzona. W weekendy wszystko rusza bardzo powoli, pewnie dlatego, że jesteśmy wszyscy w domu. Zwykle wpada się w kierat i jakoś idzie. W soboty działamy na pych.  Na szczęście wyszło słońce.  Któreś zwierzę nie kocha Hamstera. Jak tylko się chłopak zdrzemnie pod kocem i koc zostawi, nakrycie zaczyna dziwnie pachnieć... a żadnego na gorącym moczowym uczynku nie złapałam. Kazałam Hamsterowi zrobić rachunek sumienia. "Zastanów się, czym się chłopie naraziłeś i komu, bo przez Twoje ciemne uczynki codziennie piorę jakiś koc." Póki co udaje niewiniątko ;)  Mała ma fazę na płacz o wszystko, a brat jej w tym wyraźnie pomaga. Stwierdzam, że łatwiej mi dogadać się z nią samą - gdy są razem to nieustanna bitwa i hałas. A teraz długi szkolny weekend. RATUJCIE. Jako że zaczęłam siwieć (no, ciekawe dlaczego??), jakiś czas temu zrobiłam się na rudo. Może nawet tak zostawię na dłużej...  Oho, muszę wkroczyć do pokoju obok i zaprowadzić porządek.      Tak, jest faza na "Pingwiny z Madagaskaru". Wiem, marnuję się :D   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 