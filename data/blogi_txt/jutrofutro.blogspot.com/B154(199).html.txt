Paczka dla dzieci jeszcze do nas nie doszła. Trudno.Za to najprawdopodobniej uda mi się pobyć trochę z siostrą.Od długiego czasu kiepsko się czuję. Zupełnie jakbym przez ostatni rok nagle się postarzała fizycznie strasznie. Myślę, że tak naprawdę stres, który mnie zahibernował na dekadę, gdy walka o przetrwanie była ważniejsza niż drobne niedomagania. Teraz stres schodzi i mam wrażenie, że rozsypuję się cała. Oprócz tego, że mnie to martwi, jest mi z tym bardzo smutno - takie bolesne przypomnienie o zawodności i śmiertelności ludzkiego ciała. .................O ile Tymek bardzo rwał się do nauki czytania, pisania i wieku czterech lat znał literki i miał już porozwiązywane wszelkie "elementarze przedszkolaka", Tolcia ma czytanie w nosie.Przez długi czas nie była w stanie wysiedzieć spokojnie przy czytanym tekście, jest bardzo ruchliwa, a poza szaleństwami i ruchem, interesuje ją głównie rysowanie. Świetnie jej to wychodzi i ma bogatą wyobraźnię, ale wciąż żywię nadzieję, że wreszcie zainteresuje się książkami na dłużej - choć ostatnio jest lepiej, bo czasem sama przynosi książki do czytania. Co nie oznacza, że jej się to szybko nie nudzi. Owszem, uwielbia oglądać zwierzaki (szczególnie ptaki) oraz robale. Kiedyś udało mi się okazyjnie kupić tę pozycję i to był zdecydowanie strzał w dziesiątkę. Jest ciągle w użyciu.Wczoraj jednak moja nadzieja na wychowanie małej miłośniczki literatury, zapłonęła jaśniejszym blaskiem. Dzieciaki grały w grę, w której łapały owce i hodowały kury i w pewnej chwili Tymek stwierdził, że teraz on wybuduje im dom. Na co Tola z radością: "taaak! i będzie lampka i książki!".Hurra, przynajmniej ma właściwie ustawione priorytety. Ostatnimi czasy obserwowałam też z drżeniem naszego syna, który nagle przestał sięgać po nowe lektury i przez dobry miesiąc głównie grał na kompie oraz czytał, po raz nie wiem który, stare komiksy.Nawet zakupiony Baśniobór zaczął jakoś bez wielkiego entuzjazmu, a potem o nim zapomniał.Wczoraj jednak, gdy usłyszał że matka już tę książkę przeczytała, wziął się do czytania. Trzy razy wyganiałam go spać i za każdym razem słyszałam, że nie może teraz przerwać lektury. Kiedy w końcu udało mi się go zmusić do udania się na spoczynek, po dobrej godzinie odkryłam, że owszem, poszedł do siebie, ale dalej czyta. Była pierwsza w nocy. W końcu zgasiłam mu światło, a z ciemności dotarł do mnie jeszcze jęk: "mamo! ale to jest lepsze niż Indiana Jones i chyba nawet Gwiezdne Wojny!". Potem chyba przestraszył się tego bluźnierstwa (Pit i dzieciaki są bardzo "starwarsowi", a Mała już w wieku dwóch lat wzbudzała poruszenie wśród tatusiów na placu zabaw, nucąc "Marsz Imperatora") i zasnął.Wszystko wróciło do normy ;)     Z okazji Dnia Dziecka życzę Wam zdrowia, szczęścia i radości, co wbrew pozorom nie jest po prostu utartą formułką. I obyście nigdy całkiem nie dorośli, a nade wszystko, by zawsze daleko Wam było do zadęcia i wymuszonej powagi.      Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 