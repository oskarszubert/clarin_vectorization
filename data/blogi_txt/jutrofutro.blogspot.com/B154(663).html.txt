Wczoraj przymierzałam się do tej notatki i ostatecznie napisałam na facebooku: "próbuję  wrócić na bloga. postanawiam zacząć od notki ogólnej, może wyjaśnienia  dlaczego od 2 miesięcy nie piszę, do książek przejdę później. otworzyłam  edytor. napisałam: "zawiesiłam się" i od 40 minut trwam w stuporze. taaa dobrze mi idzie  :D "  Co Lumpiata bardzo trafnie skomentowała: "potem możesz dodać kilka brzydkich słów, parę zdjęć, i jakiś dowcip. BĘDZIE DOBRZE"  Zawiesiłam się prawie dwa miesiące temu i przez chwilę sądziłam nawet, że już nie wrócę, ale jestem.  Szczerze mówiąc, byłam mocno zdziwiona tym, że w czasie mojego milczenia nadal licznie tu zaglądaliście. Po drodze  trochę się wydarzyło. Mała dostała się do wybranego przez nas przedszkola (nie wiem czy o tym wspominałam), wszystko wskazuje na to, że Młody zakończy rok szkolny z całkiem przyzwoitymi ocenami. Dostałam wiele dowodów sympatii od ludzi poznanych (albo i nie poznanych) w sieci. Któregoś dnia przyszła przesyłka od Zosi, zawierająca niezłą kolekcję "Strrrasznej historii", Basia interesowała się, czy nie umarłam i podarowała nam zioła na balkon, Sąsiadka obdarowała (bardzo trafnie) nasze dzieciaki na Dzień Dziecka, a Tola to uwieczniła na rysunku, Daisy zrobiła cudnej urody kocyk dla nas - wcześniej twierdziła, że to kocyk dla znajomej z Polski, więc nieświadoma zazdrościłam sama sobie.   Pisaliście wiadomości, pytaliście co u nas, wyklikaliście mi 500 lajków na facebooku... DZIĘKI! Otrzymałam też ostatnio kilka ładnych propozycji współpracy. Zaczynam sądzić, że najlepszym sposobem na popularność jest długotrwałe milczenie ;)      O tym, dlaczego nie pisałam, a także o 'interesującym' spotkaniu z publiczną służbą zdrowia, niebawem w dziale 'zdrowie', który planuję rozwinąć, choć przez chwilę myślałam, by jak Marta założyć osobnego bloga. No ale kombajn to kombajn.  Biorę się w karby, zabieram za odpisywanie na maile i wracam. Może za jakiś czas całkiem wrócę do życia i spotkań z ludźmi. Na razie wracam tu. Muszę tylko przypomnieć sobie jak się pisze coś więcej niż krótki status na facebooka. Przeczytałam ostatnio kilka książek, choć przez kilka tygodni w ogóle nie mogłam czytać, między innymi: Marek Edelman Życie. Do końca. Trafny wybór, Rowling Dlaczego zdradzamy? Druckerman W syberyjskich lasach, Tessona Pewnie jakieś jeszcze by się znalazły, ale o tych na pewno będę chciała niebawem napisać. Zapomniałam się pochwalić, jak ładnie potrafię robić sobie 'krzywdę'. Któregoś dnia wstałam rano, włączyłam radio i trafiłam akurat na audycję, w której były do rozdania książki o BB. Na antenie podano numer.               Wszystkie swoje dane teleadresowe wysłałam smsem na numer 7135 i otrzymałam odpowiedź zwrotną: "jeśli chcesz zasięgnąć porady napisz, przekażemy to bezpośrednio do wróżbity Macieja." JEZU Po  chwili na antenie powtórzono numer, tym razem na pewno był to: 71335.    Nie dość że nie wiem ile mnie ten sms kosztował, nie wiem gdzie wysłałam dane.   Pomyślałam, że to ze mną jest coś nie tak, chciałam się ponabijać w  internecie, jaka jestem głucha, ale okazało się, że nie byłam jedyną,  której się to przy okazji książki o BB przydarzyło. Może więc to nie ja  jestem głucha, tylko podano zły numer? Pan redaktor napisał mi jednak, że numer był dobry. Tak czy inaczej, wróżbita Maciej ma moje dane, a że to dobry człowiek, który chętnie dzieli się z innymi, teraz codziennie dostaję takie ładne wiadomości od jego przyjaciół:        Nie wiem co na to Pit.   Tęskniliście trochę?  Co przegapiłam? Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 