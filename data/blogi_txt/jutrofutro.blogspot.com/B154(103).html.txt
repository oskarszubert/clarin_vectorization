"Jutro - rzeczownik. Mistyczna kraina, gdzie przechowuje się 99% produktywności, motywacji i dokonań całej ludzkości." Znacie to? Zaczęło się na wiosnę. Kilka dni przed 34. urodzinami jechałam do dentysty trasą, którą jeszcze dwa lata temu jeździłam codziennie do pracy. Byłam po maratonie przeróżnych schorzeń, po serii antybiotyków ... no generalnie czułam się  stara, chora i zmęczona. I nagle zobaczyłam tę trasę. Przypomniałam sobie, że jeszcze dwa lata  temu, mimo depresji, czułam się fizycznie dużo lepiej. Czy to możliwe,  żebym się "kompletnie posypała" w dwa lata? Prawie się w tym autobusie popłakałam.  Gdy wyszłam z gabinetu dentysty i poszłam do łazienki doprowadzić się do porządku, spojrzałam do lustra. Zobaczyłam zmęczoną twarz, mało elastyczną skórę, początki drugiego podbródka, cienie pod oczami ...  zobaczyłam coś, na co nie chciało mi się patrzeć. W autobusie powrotnym  cały czas pamiętałam o tym co mnie straszyło w lustrze i starałam się  być niewidoczna. Uświadomiłam sobie, że jeśli nie zrobię czegoś od razu, najprawdopodobniej nie zrobię już nigdy. Tego dnia nie zapaliłam już ani jednego papierosa, zaś usunięty ząb stał  się pretekstem do chwilowego przejścia na dietę sokową i wypłukania  tego syfu, który we mnie zalegał.   Nie palę od pół roku. Rzuciłam po kilkunastu latach bez plastrów i innych dziwolągów. Bo chciałam. Wiecie...    Chcesz być szczęśliwy - to bądź. Chciałbyś coś zrobić? To rób. I nie mów spróbuję, tylko zrobię. Jasne, może się nie udać, ale co ryzykujesz? ;)  Jakiś miesiąc temu, kiedy byłam pewna, że nie wrócę do palenia, zmieniłam sposób odżywiania na bardzo zdrowy i zaczęłam ćwiczyć. Kiedy minie miesiąc ćwiczeń (miałam kilka dni przerwy, bo chorowałam), zważę się. Nie sądzę, by wiele mi ubyło wagowo od razu, bo buduję całkiem poważne mięśnie (a te są cięższe od tłuszczu), ale sądzę, że pierwszy etap zmian zakończę na wiosnę. Póki co mam całkiem inną postawę ciała i samopoczucie.  Zobaczymy ile zdziałam przez te pół roku.  Najpierw myślałam, że napiszę Wam o tym dopiero na wiosnę, ale dziewczyny na facebooku mi piszą, że je motywuję, a ja robię coś ze sobą i trwa to dłużej niż 3 dni, pierwszy raz od piętnastu lat! Może ktoś z Was potrzebuje odrobiny motywacji.  Najpierw obserwowałam przemianę Marty. I ponieważ nim ruszyła, widziałam pomiędzy nami wiele podobieństw, bardzo mnie to zmotywowało do działania. Potem zaś obserwowałam wpisy Cloudy, mówiące o tym, że ćwiczy. Przeczytałam ten tekst i postawiłam na Jillian Michaels.   Napiszę Wam jeszcze, że obmyśliłam plan ...hmm, uznajmy że zawodowy, na którego realizację potrzeba co najmniej roku lub dwóch lat. Wciągnęłam w niego Kamę, bo świetnie się nadaje na wspólniczkę tej "zbrodni" ;) Podzieliłyśmy zadania i mam nadzieję, że kiedyś będę Wam mogła o tym opowiedzieć.  Wiecie co jest najbardziej niesamowite? Przez lata co kilka tygodni "zaczynałam od jutra", co objawiało się zapisywaniem na świeżej stronie w zeszycie, wszystkich zamierzeń i zapominaniu o nich dobę później. Po jakimś czasie znów "zaczynałam od jutra" i zapisywałam kolejną stronę, by o niej zapomnieć. Któregoś dnia, jakąś dekadę temu, przejrzałam ten zeszyt i się załamałam. Boże, byłam beznadziejna. Wtedy postanowiłam nic już nie postanawiać, jeśli nie będę czuła, że to coś więcej niż zwykłe pieprzenie o tym, że "bym chciała". Miesiąc temu zrobiłam taką listę. Dziś do niej zajrzałam. Większość punktów mogę odznaczyć jako ZROBIONE :))) Poniżej już tylko dla zainteresowanych, zapis moich zmagań ze sobą z ostatniego miesiąca. Kronikarsko jedynie, ale może komuś się te zapiski przydadzą. Tak jak notowałam, na szybko. Nie robię korekty, więc proszę się nie czepiać błędów ewentualnych: ćwiczę z Jillian Michaels pół godziny dziennie w niedzielę 25.08. poczułam, że jeśli natychmiast się za siebie nie wezmę, nie zrobię tego nigdy. pobiegłam do tesco, kupiłam stanik i hantle i wieczorem miałam już pierwszy trening. 1 dzień - myślałam, że zdechnę, ale dałam radę. popłakałam się pod prysznicem - z nadmiaru endorfin i chyba z wielkiego zdziwienia, że dałam radę. 2 dzień - straszne zakwasy, największe na udach, ćwiczyło się ciężko, ale dałam radę i w sumie zdziwiłam się, że już koniec 3 dzień - nadal zakwasy, ćwiczyło się odrobinę lżej 4 dzień - dzień emocjonalnie ciężki, ćwiczyłam na siłę. trudno mi było  się zmusić, nawet w trakcie, ale czuć, że mięśnie już bardziej  wytrzymałe 5 dzień jest dziś, ćwiczyć będę wieczorem, od rana czuję że mam zakwasy  nawet na jakichś głębokich mięśniach klatki piersiowej, o których  istnieniu nie wiedziałam. jutro postaram się dodać do tego bieganie.  jem małe porcje, 3 główne posiłki plus ewentualnie jakiś owoc/warzywo raz lub dwa razy między posiłkami. czyli jesli potraktować owoc jak  posiłek to mam 4, a czasem 5 posiłków, ale zawsze 3 stałe. żadnych słodyczy, żadnego śmieciowego jedzenia.  ***  piąty dzień ćwiczeń za mną, ale dziś trochę na pół gwizdka, żeby nie sforsować nóg - bardzo chcę jutro ruszyć z marszem/truchtem. w chujowym  nastroju kiepsko się ćwiczy. połowa energii idzie na to, żeby się nie  poryczeć. nic to. życie.  bardzo  przepraszam, że Was zanudzam zakwasami i dietą, ale pierwszy raz od 15  lat podeszłam do tego serio, więc niech sobie pomarudzę czasem. siedzę  i myślę, że jednak nie tak fajnie się odchudzać, bo jestem bardzo  głodna. WTEM przypominam sobie, że poprzestałam na sałacie na obiad i  zapomniałam zjeść kolacji. aha. znaczy nie jestem głodna przez dietę  tylko przez sklerozę. jest ok *** Lalalala  Dziś, po raz pierwszy od 15 lat, wstałam rano, ubrałam sportowe buty i  pobiegłam. Rekordu trasy nie było i to tylko 1,5km, ale potem zrobiłam  jeszcze trening z Jillian Michaels - ostatkiem sił i gdy mówiła "jeszcze  dwa powtórzenia", zwykle przestawałam, zwłaszcza przy nogach, ale jednak :)) Wzięłam już prysznic, zrobiłam kawę, jem razowca z pomidorem i przeglądam internet bardzo z siebie zadowolona, bo już  (hehe) tydzień ćwiczę. Jeszcze tylko ze 40 tygodni, a potem kolejne 52 i  jeszcze... ;)))  naprawdę  bardzo Was przepraszam, że gęba mi się cieszy i większość zdań kończę  milionem uśmieszków. (to może być irytujące) nie pamiętałam już, że ruch tak działa i że można być naładowanym endorfinami codziennie od świtu.  no więc... doszłam do tego etapu chyba. dodanie porannego biegania było  bardzo dobrym pomysłem. :))))) (hahaha, no nie mogę. pójdę trzeć marchew i buraki, może mi ten 'banan' z twarzy zejdzie)  WTEM genialna myśl: a może by tak ćwiczyć rano, a biegać i rano i wieczorem?  *** Mąż  znów jechał na wojnę o świecie, więc musiałabym wstać koło 6., żeby  potruchtać. Jako że padał deszcz, odpuściłam. Wstałam dopiero po 10, ale grzecznie (zaraz po nakarmieniu stada) zaczęłam od Jilian. Śniadanie mi  się nieco przesunęło, bo najpierw zaliczyłam spacer z psami jeszcze  po  ćwiczeniach. Nic to. Piję kawę i bardzo zadowolona stwierdzam, że ósmy  dzień ćwiczeń za mną. Jeszcze dwa, a potem kolejny etap. I znów będą  mnie boleć mięśnie, o których istnieniu nie miałam pojęcia  A pomaszeruję/potruchtam dziś wieczorem. Tylko niech nie pada! z kronikarskiego obowiązku - dziś wieczorem jednak pomaszerowałam (nie mogłam pobiec, bo byłam z psami, a one... szkoda gadać.)  jutro chyba zrobię podobnie. znaczy rano ćwiczenia, wieczorem w trasę i  tak póki się nie przestawię na wstawanie o 5. jak się przestawię, będę  mogła biegać rano, a zaraz potem rozgrzana ćwiczyć. tak by było  najlepiej panie dzieju.  *** Rano lewa noga mi powiedziała, co o mnie myśli. Trening z Jillian był dziś więc pozbawiony podskoków. Głównie siłowy.  I chyba chwilowo będę maszerować bez zrywów. Pobiegnę za jakieś dwa  tygodnie może. Niech się ścięgna (zwłaszcza w lewej kapryśnej nodze)  przyzwyczają do nowego trybu życia. Ale co by nie mówić, 9 dni ćwiczeń za mną  Jeszcze jutro i zaczynam nową serię.     taka deszczowa zawierucha na zewnątrz... co z moim marszem?  oraz  lewa nóżko, ty mnie nie wkurwiaj, bardzo proszę. jutro ci jeszcze  odpuszczę i zrobimy sam siłowy. nie będzie podskoków, ale pojutrze nowy  etap zaczynamy.  obejrzałam sobie drugi etap ćwiczeń, żeby zobaczyć co mnie jutro czeka i ojej. trzeciego wolę na razie nie oglądać   *** Jedenasty dzień za mną! Pierwszy dzień nowej serii ćwiczeń - o mój bo że!  Nadal oszczędzam nogę, więc ograniczam podskoki (ale te w pozycji do pompek robię bez problemu, bo ciężar rozkłada się na ręce). Bardzo mi  się dziś nie chciało, ale cieszę się, że się zmusiłam.   Zdjęcie zrobione od razu po ćwiczeniach. Tak, mam na głowie opaskę  mojej córki. Na nią jest za duża i ma poprzyczepiane jakieś kolorowe  "klejnoty", czyli pozostaję królową nawet gdy zaciskam zęby leżąc na  podłodze ;)  ***    12 dzień ćwiczeń zaliczony. coraz mniej mi się chce. mam nowe zakwasy, ale  mimo zmienionego sposobu odżywania (od początku ćwiczeń) nie widzę  żadnych zmian. owszem, jestem jakaś taka bardziej wyprostowana i mam  twardszy brzuch, ale naprawdę bez fajerwerków. nie przestanę, nim nie osiągnę celu, ale nie wiem w jakim nastroju będę przez najbliższe pół roku (co najmniej) chciałabym móc już biegać normalnie, to mi przynajmniej sprawiało przyjemność. ale to jeszcze chwila.  Pierwszy  raz od miesięcy pomyślałam sobie, że wezmę łyk kawy, a potem sobie zapalę i dopiero dotarło do mnie, że przecież ja nie palę. zapomniałam  zanotować, że byłam bardzo głodna koło południa i postanowiłam zjeść  powiększone drugie śniadanie. zwykle jadłam po prostu jedną brzoskwinię i  piłam kawę. ale głód i wielka ochota na słodycze... pokroiłam sobie  dwie brzoskwinie. i nie dałam rady. były za słodkie. zjadłam 1,5.  pozostaję w szoku ***  dzień trzynasty. nowe interesujące zakwasy.  nie chciało mi się nic robić, w ogóle nie mogłam się obudzić,  ale jak zaczęłam, było w porządku. tu widać w końcu, że mam klejnoty w kształcie motylków na opasce  zaraz będę w połowie planu miesięcznego, a po miesiącu pierwsze "podsumowanie" na blogu. zdjęcie niewyraźne, bo było ciemnawo i mięśnie w ręce mi się po ćwiczeniach trzęsły.  przy  serii pierwszej najbardziej bolały mnie mięśnie nóg, głównie uda z  przodu i łydki z boku. w serii drugiej najbardziej bolą mnie mięśnie nad  pośladkami, uda z tyłu i - cóż za niespodzianka - łydki z boku.        *** Dzień szesnasty ćwiczeń - zaliczony. Ponieważ staram się nie skakać (kolano), więcej czasu poświęcam rozciąganiu. I coraz bardziej się napalam na bieganie. Może lewa noga nieco odpuści, skoro już z nią można tak: Doceńcie, że stałam na prawej nodze, lewą trzymałam wyprostowaną, a prawą ręką robiłam dla Was zdjęcie :)))      ***  Nastrój fatalny, dzień naprawdę nieciekawy, ale opaski w motylki zabraknąć nie mogło. Muszę pomyśleć o tym czym zwiążę włosy ćwicząc poza domem. Przecież motylkami nie mogę ;)) Powrót do ćwiczeń po chorobie.    Dzień 21. Pierwszy dzień trzeciej (podobno najtrudniejszej) serii.  Zrobiłam wszystkie siłowe, żeby sprawdzić czy daję radę. Daję.  Ponieważ zależy mi na szybszych efektach, a nie będę skakać (bo  sąsiedzi oraz kolano), powinnam ruszyć z regularnym bieganiem. Na początek na pewno  'emeryckim'. Będę się musiała przestawić na pobudki koło 5:30, żeby  pobiegać, a potem jeszcze z dobrą godzinę poćwiczyć (robiąc siłowe ze  wszystkich trzech serii).     ***  Chciałam położyć się i leżeć. W ciszy. I żeby  świat dał mi spokój. Z wielką niechęcią przebrałam się w strój do  ćwiczeń i zaczęłam. Jako że robię wszystkie siłowe i tylko nieliczne  kardio (wolę biegać niż skakać sąsiadom nad głowami), zrobiłam za jednym podejściem wszystkie ze wszystkich trzech treningów. W sumie około godziny mi wyszło, bo trochę improwizowałam.  Po co to piszę, poza notowaniem dla siebie samej? Kiedy już doprowadziłam się do porządku - odżyłam.  Świat nadal jest chujowy, ale ja zamiast "dobijcie mnie tępym nożem",  myślę sobie: "jest do dupy, ale się nie dam. bez przesady." Ćwiczcie ludzie, mniej będzie samobójców na świecie   p.s. głupie zdjęcie musi być. tak każe tradycja.     Ktoś dołączy? :)     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 