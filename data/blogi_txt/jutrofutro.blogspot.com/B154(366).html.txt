W sumie to chyba powinnam sobie napisać jak Bart. Potrawy, które serwuję nie są pracochłonne, skomplikowane, a często nawet dobrze nie wyglądają. Są jednak smaczne. Poza tym lubię gotować, ale mam też masę innych zajęć i, nie oszukujmy się, nie będę stać pół dnia przy garach.  Nie znam się na kuchennej modzie, najlepiej piecze mi się na starych, czarnych od używania blachach (nawet swego czasu uprosiłam rodzoną matkę, by mi oddała swoje stare blaszki). Jestem za to fanką emaliowanych garnków i drewnianych łyżek. Oraz przyrządzania wszystkiego na wyczucie i na oko.     Przepis na naleśniki znajdziecie w tej notce -  A farsz przygotowuje się tak: Na oleju szklimy 2 średnie pokrojone cebule. Wkrajamy w to 0,5 kg pieczarek, dorzucamy ze 30dkg świeżego porwanego szpinaku i 0,5 małego podgotowanego brokuła.  Krótko to wszystko posmażamy razem, doprawiamy czarnym pieprzem, solą i proszę, mamy obiad. Svemir i Pit nie byli w stanie zjeść więcej niż po 1,5 naleśnika na głowę, więc chyba dość sycące wyszły.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 