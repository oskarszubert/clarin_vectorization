Postanowiłam zrobić placki warzywne - córka bardzo lubi wrzucać kawałki warzyw do miksera, było więc przyjemne z pożytecznym.  1 nieduża cukinia 2 średnie ziemniaki 3 średnie pietruszki (korzeń) 2 łyżki mąki razowej 1 łyżka mąki ziemniaczanej sól, olej  (warzywa miksujemy, bo jesteśmy leniwi i nam się nie chce na tarce o małych oczkach zasuwać) Usmażyłam to i po spróbowaniu uznałam, ze ma chyba zbyt charakterystyczny warzywny smak, jak dla naszego syna, więc biegiem wymiotłam wszystko z lodówki i zrobiłam sos do makaronu (makaron z mąki z pełnego przemiału, bezjajeczny).  Podsmażyłam cebulę i czerwoną paprykę, wrzuciłam pomidory z puszki, oliwki, bazylię, pieprz, pieprz ziołowy, paprykę słodką, sól i chwilę pogotowałam. Ot, taki awaryjny makaron.  A syn mnie zaskoczył. Placki według niego wyszły PYSZNE i zjadł chyba z dziesięć. (podane z surówką z marchwi i jabłka)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 