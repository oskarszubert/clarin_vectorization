Wtorek rozpoczął tydzień z gośćmi w naszych progach, więc jakoś nie mam głowy do siedzenia w sieci. Pojawił się fajny pomysł 'blogerski' do zrealizowania. Mam nadzieję, że wszystko wyjdzie super i będę mogła Wam opowiedzieć. Od gościa przybyłego w środę dostałam piękne kury na kalendarzu, gość za to dostał rudego lokatora do łóżka ;) Jutro będę robić tort z czekoladą, bo jedna panna kończy pięć lat. Różowy lukier plastyczny zakupiony. W weekend pokazuję Kamie antykwariat, w którym czeka na mnie podobno jedna 'specjalna' książka. Przymierzam się do notatki o książce "Transe - traumy - transgresje." Ostatni goście opuszczają nas najprawdopodobniej w niedzielę, a wtedy ja będę badać praktycznie pewną koncepcję. I oby to było owocne, bo z chęcią bym poopowiadała.  Poza tym uwielbiam moją sąsiadkę, która wpada na szybką herbatę z informacjami o Pawlikowskiej. Normalnie jak przedwojenny Kraków. 'Świeże plotki' o zmarłej 70 lat  temu poetce :) Przy okazji koty dorobiły się mieszkanka, którym wzgardził Feluś Sąsiadki.  Chyba im się podoba. i 'kurzy' kalendarz          Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 