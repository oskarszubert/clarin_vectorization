1. Baśniobór2. Baśniobór. Gwiazda Wieczorna wschodzi.Brandon MullWABWarszawa 2011  Przyznaję się wszem i wobec, że wsiąkłam w serię książek dla dziewięciolatków. Co więcej, kupiłam ją synowi, by podstępnie ukraść mu dwa tomy spod choinki i przeczytać w ukryciu, korzystając z jego zainteresowania książką o fizyce.Kiedy zauważył co robię, było już za późno. Już ukryta w dziecięcym pokoju ratowałam magiczny rezerwat i walczyłam ramię w ramię z wróżkami.Gdy rzuciłam się na drugi tom, syn zajął się pierwszym. Siedzieliśmy razem na kanapie. On doił magiczną olbrzymią krowę, ja w tym czasie przymierzałam się do walki z ożywieńcem i karmiłam wściekłego olbrzyma żywym bawołem. Wsiąkliśmy.Niestety już skończyłam, ale drugi tom wcale nie rozwiązał zagadki. Gdybym wiedziała, że jest już tom trzeci  po polsku (póki co w oryginale wyszło pięć), pewnie ruszyłabym na poszukiwania.Bardzo dobra lektura. Nie tylko dla dzieci. p.s. Rozumiecie już dlaczego mniej piszę ostatnio. Miałam na głowie ratowanie magicznego świata, a jeszcze czekają inne książkowe prezenty :) Bardzo dziękuję za liczne wyczerpujące i osobiste komentarze pod poprzednią notatką. Robi się z tego cenne źródełko :) Jeśli komuś coś się jeszcze przypomni, proszę dopisywać. Wielkie dzięki!     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 