Wczoraj było cudne 21 stopni i mało słońca. Idealna pogoda jak dla mnie. Mała zażyczyła sobie w kiosku baniek mydlanych, takich specyficznych i twierdziła, że to było na filmie. Długo się głowiłam, aż przypomniałam sobie, co to był za film. Zazie, narzucasz trendy czterolatkom. Czy jesteś świadoma odpowiedzialności jaka na Tobie spoczywa? :) Biegałyśmy po skwerku bawiąc się bańkami, póki ludzie nie zaczęli nas za bardzo zaczepiać, wówczas jako jednostka aktualnie aspołeczna zarządziłam odwrót.   Na ścianie mamy między innymi zdjęcie Młodego z kuzynką. Na tym zdjęciu jego kuzynka jest niewiele starsza od Toli i ma taką samą fryzurę. Niedawno Tola przyjrzała się fotografii z bliska i skonstatowała z oburzeniem, że to nie ona jest na tym zdjęciu. Od tej pory co jakiś czas jej się ten fakt przypomina i znów słyszymy, że trzeba tam powiesić inne zdjęcie, takie na którym jest z Tymkiem Tola :) Coś mi się wydaje, że Mała będzie ostro oceniać wszystkie przyszłe dziewczyny brata. Już teraz, gdy przychodzą kumple jest bardzo zadowolona, a gdy koleżanka Młodego, owszem cieszy się i włącza do zabaw, ale wyraźnie jest zazdrosna.    Roszpunka i Julian Szczerbiec z "Zaplątanych". W tle wieża. Na drugim złoczyńca ze Spongeboba, kto zna, ten widzi jak bardzo jest podobny. Kucyk i atakujące go gluto-potwory.   Sądzę, że jak na czterolatkę te rysunki są niesamowite. Wszystko rysowała sama. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 