Skoro już mnie wzięło na wpisy wegańskie, to nim wrócę do tematu "nie stać mnie", dodam to, co robiłam ostatnio, póki pamiętam mniej więcej, z czego to powstało :)  Ciasto, które będzie na tym blogu funkcjonować pod nazwą tarta, robi się tak: Do miski wlewamy nieco oleju (tak, wiem, już mnie kochacie za dokładność. niech będzie, że z  1/5 szklanki), dolewamy ciepłej wody. Hmm ok 3/4 szklanki. Proszę nie wznosić oczu do nieba, ja się wspinam na wyżyny dokładności, naprawdę :D Dodajemy płaską łyżeczkę proszku do pieczenia, soli tyle, żeby było słone wystarczająco - od czego macie wyobraźnię? I mieszając sypiemy mąkę. Przestajemy dodawać mąkę, gdy ciasto jest tłustawe, miękkie, ale nie klei się już do rąk i da się ładnie "rozciągnąć" na blaszce. Takiej okrągłej, do tarty.   Że blaszkę się smaruje to wiecie, prawda? Na wierzch wrzucamy, co mamy :) W tym wypadku były to: pomidory z puszki, cebula, oliwki, zioła. To wszystko doprawiamy nieco oliwą, żeby nam nie uschło przy pieczeniu. Pomidory z puszki mają sporo sosu, ale jeśli na przykład kroicie świeże owoce, bezwzględnie zalejcie je oliwą, nim trafią do piekarnika. Smacznego.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 