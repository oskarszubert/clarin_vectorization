Kochani, bardzo dziękuję za sklerotyczne opowieści. Naśmiałam się jak głupia   :) Wszystkie były fajne, niektóre rewelacyjne. Wybrałam opowieść o  elektrycznej szczotce na prąd. Najbardziej mnie ubawiła, także ze względu na to, że spokojnie mogłaby się zdarzyć w naszej rodzinie. Po prostu to zobaczyłam, jako całość. ("John, you are toilet here" dodało dodatkowe punkty). Proszę więc niki.becked o kontakt na maila: zakuurzona@gmail.com Książka jest Twoja. Gratuluję :)  ***  Komputer w serwisie. Żeby móc pracować, zabrałam dzieciom nasz starszy sprzęt. Teraz dzieciaki są niezadowolone, do tego będą mi tu stać nad głową w dzień, a i mi się tak rewelacyjnie z tego komputera nie korzysta. Nie mam też tutaj żadnych zdjęć, ani programów do obróbki, chwilowo więc zdjęć nie będzie.  Jest mi dziś smutno i nieciekawie. Mogłabym to wytłumaczyć na tysiąc sposobów, ale wolę zwalić na upał. Jest w tym trochę sensu, bo to wszystko, co w dwudziestu stopniach wydaje się przeszkodą do pokonania, w trzydziestu zmienia się w bolący wrzód na dupie. Nie umiem funkcjonować w upale. Ledwie zipię. Odkąd pamiętam.  Ściskam Was mocno. A ponieważ włączyło mi się myślenie "jestem głupia i nic mi się nie udaje" ewentualnie "jestem głupia i mam wszy", pójdę sobie popłakać w kąciku, a potem do roboty.  *** A, zapomniałam. Czy ktoś się orientuje w kwestii dotacji na otwarcie działalności gospodarczej? (i o unijne i z UP chodzi) Ostatnio dyskutowałam z kumplem i nie mogliśmy dojść do tego, jak to jest w rzeczywistości. Czy jeśli ktoś jest zameldowany w Krakowie i w związku z tym tam dostanie dotację, może siedzibę firmy mieć w Krakowie i tam odprowadzać podatki, ale realnie firma może działać na przykład w Warszawie? Coś takiego jest dopuszczalne prawnie według zasad przyznawania dotacji? Jak odzyskam kompa, będę jeszcze szukać, ale może ktoś z Was wie. Konkretnie to chodzi mi o to, jak to wygląda w praktyce. Przepisy sobie wyszukam, ale może ktoś zna takie sytuacje z autopsji?    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 