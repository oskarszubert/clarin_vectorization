Wychodzę z założenia, że to, co jemy zimą, powinno być sycące. W tesco odkryłam makaron bezjajeczny, z maki z pełnego przemiału za sensowną cenę i do tego smaczny, więc zrobiłam spagetti z sosem imbirowym i najzwyklejszą sałatkę z kapusty pekińskiej, żeby było szybciej ;)  Sos: cebula, zielona papryka, kilka pieczarek, biała fasola, nieco soku pomidorowego (najlepsze byłyby krojone pomidory bez skórki), 2 łyżki oleju, sól, pieprz ziołowy, czosnek, świeży imbir.  Najpierw na olej wrzucamy paprykę i cebulę, a jak zmiękną, dorzucamy resztę. Imbir najlepiej zetrzeć na tarce, jeśli ktoś lubi, ale ja następnym razem wrzucę po prostu kilka większych kawałków, które po skończonym gotowaniu wyłowię - nieco mnie przytykało, gdy trafiałam na większy kawałek, bo tym razem pokroiłam korzeń. Surówka: mała kapusta pekińska, 2 marchewki, spore jabłko, cebula, nieco soli i oleju. Dorzuciłam jeszcze fasolkę szparagową (gotowaną na chrupko), bo dzieciaki lubią.  Wychodzi z tego fajny rozgrzewający obiad na zimę.    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 