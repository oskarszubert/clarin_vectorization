Notatka z 17.10.2010.  Dodałam sobie do opisu prowincjuszkę bez wykształcenia. Zrobiłam to z    podobnego powodu, jak Maria Peszek, która zbiera obraźliwe teksty na    swój temat, żeby je potem wyśpiewać. "mała, brzydka, karłowato-wymiotna    menelica. To są takie frazy, że mi się aż chce z nich utwór muzyczny zrobić"* Tyle że ona się podobno cieszy z budzenia sprzecznych emocji, a ja bym    chciała powalczyć ze stereotypami. Wspólne jest to, że  sobie to    przyklejamy na czole, a (historia osądzi kto miał rację w tym sporze :D ) czytelnik/przechodzień/słuchacz może sam sprawdzić czy to prawda, czy    przekora, czy jedno i drugie, ale odarte z całego negatywnego  ładunku,   jaki normalnie niesie. No dobra, wymiotna menelica nigdy nie będzie odebrana jako określenie bez ładunku emocji, ale mamuśka z małego miasta z maturą nie musi być    odbierana jako bezmózg zainteresowany głównie kolorem szminki i zupą na    obiad. Wkurwiało mnie to od dawna, zainspirowała notka u mdl, zadziwiło że nikt z komentatorów nie dyskutuje z samym założeniem. Czy wszyscy uznają, że mamuśka z maturą to przygłup?  Mam za sobą dwa lata bioinżynierii, trzy lata psychologii, magistra z    tego nie uskładam, (choć przecież nie miałam problemów na studiach, a z    genetyki byłam jedną z lepszych na roku, zwolnioną z egzaminu) ale na    bogów, znam bardzo wiele osób które skończyły studia, a są totalnymi kretynami/nkami. Tak po prostu ułożyło mi się życie. Mam maturę. Owszem chciałabym zrobić jeszcze jakieś studia, ale dla siebie, a nie    dla lepszego wizerunku. W tej chwili mnie nie stać, ale liczę, że to się    zmieni.   No i do tego nawet nie pochodzę z małego miasta. Nie umiem określić skąd    pochodzę i gdzie jest moje miejsce. Ale można uznać, że z małego    miasteczka, bo tam mieszkałam dość długo i tam zostali moi rodzice. Uważam jednak, że ktoś kto mieszkał w sześciu miejscowościach/miastach, zmieniał mieszkania, szkoły i otoczenie, dużo więcej wie o życiu i    łatwiej się dostosowuje, gdy trzeba, lepiej dogaduje z ludźmi i umie iść    na kompromis, a przy tym jest bardziej otwarty i tolerancyjny, niż   ktoś  kto od lat mieszka w domu po babci, w którym jego rodzina żyje od    pokoleń. Właśnie! Bo jest jeszcze kwestia tolerancji i pogardy dla inności. Kilka osób znajomych (wirtualnie) należy na fb do grupy "Nie podoba się w    Wawie? To WON do siebie, a nie pracujesz TU i narzekasz." Zastanawiam    się co spowodowało, że kliknęli "lubię to". To są ich przemyślane i    wyznawane poglądy, czy po prostu tak fajnie brzmi jako motto?  Mieszkałam w kilku miejscach i w żadnym nie spotkałam się z taki stosunkiem do przyjezdnych. Pit, który urodził się w Warszawie opowiadał mi, że wcale nie jest tu    cudownie, a ja robiłam co mogłam, by tu nie wylądować. Jak zwykle życie    zdecydowało inaczej. Mieszkam już w trzecim mieście (po wyprowadzeniu się od rodziców), a w piątym mieszkaniu bez meldunku. Wkurwia mnie ta biurokracja i niemożność   zapisania się do miejskiej biblioteki chociażby. Z chęcią ,  drodzy   "prawdziwi warszawiacy" odprowadzałabym podatek do waszej  skarbówki,   gdyby coś z tego wynikało. Powiedzcie mi, jak można jako zasługę poczytywać komuś to, że urodził    się w danym miejscu? Tak, wiem, pojawia się tu wiele osób sądząc, że    jadą do eldorado, ale do cholery, nie wszyscy. Czasem ludzie po prostu    nie mają wyjścia. Sprawdzaliście ile ofert pracy pojawia się na  przykład   w Elblągu? Nie wszyscy jadą tu się lansować. Ja marzę o domu z dala od   ludzi takich jak wy, nienawidzący wszystkich spoza swojej  grupy. O domu na wsi, z dala od tłoku i smrodu.  Nie przeszkadza mi to zawiązywać znajomości, pomagać kwiaciarkom handlującym na ulicach**, rozmawiać ze sprzedawcami i pomagać sąsiadom,    gdy tego potrzebują. Nie pytam przy tym czy urodzili się w Warszawie,   bo  mam to w dupie. Tak samo nieznacząca jest orientacja seksualna,    religia, kolor skóry, wygląd i płeć czy wykształcenie, jeśli człowiek    jest Człowiekiem. Kiedyś, wspaniała i utalentowana kobieta, która przeniosła się do Warszawy z Olsztyna napisała notkę,    pod którą pojawiło się: "na początek naucz się, że warszawiacy nie mówią na galerię mokotów "gamok". a potem - sio do olszytna!". Tak, to    jest właśnie to, o czym mówię, mając na myśli tutejszą gościnność. Drodzy "prawdziwi warszawiacy***", przynależność do grup  "Nie podoba    się w Wawie? To WON do siebie, a nie pracujesz TU i narzekasz." i    komentarze takie, jak powyższy, to jest dopiero słoma z butów i    prostactwo.  To pisałam ja. Mamuśka z małego miasta, z maturą.       *Duży Format nr 40/899 14X2010 s.13. ** Tak, należę do tych świrów, co noszą siatki jednej straganiarce,    jeśli zdarza się, że akurat je tacha, gdy idą do pracy, i pilnują    straganu kwiaciarce, gdy musi gdzieś skoczyć na chwilę. Tych, którym    okoliczni mieszkańcy/drobni sklepikarze opowiadają historie rodzinne. I do tych dziwaków, co noszą ciasto sąsiadom. *** Od dziesięciu lat jestem w związku ze wspaniałym facetem, który   urodził się w Warszawie. Wiem, że takich ludzi jest więcej i nie do nich kierowałam tę notkę.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 