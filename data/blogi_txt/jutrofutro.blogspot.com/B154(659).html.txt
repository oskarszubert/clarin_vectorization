Podglądam dzieci. Tola siedzi na krześle, koloruje Roszpunkę na wieży. Tymek półleży na fotelu i wsiąka w Gwiezdne Wojny. - Tymeeek rysuj, Roszpunkę! Natychmiast!!! - Nie chce mi się - Rysuj!!! (zaglądam do pokoju)  - Córeczko, co robisz? - Nic. Tymek chce rysować Roszpunkę.  (znikam z pola widzenia) Córeczka nasza malutka przeszukuje stos wyciętych rysunków. Wybiera kolorowego ptaszka, bierze do ręki nożyczki... - Tymek rysuj Roszpunkę, bo obetnę ptaszkowi głowę! - Jakiemu? A temu. To Twój ptaszek, obcinaj. Córka kładzie się w teatralnej pozie na krześle, lekko zwisa i zaczyna krzyczeć. Zaglądam do nich. - Co się dzieje? - Tymek chciał mnie zabić (kurtyna)    Piękna, inteligentna, niebezpieczna. I do tego naprawdę uzdolniona.Poniżej wróżka. Twarz i ręka w kolorze cielistym, skrzydła w kropki.     p.s. Sistermoon wróciła i znów napisała to, co mam w głowie. SŁOWO W SŁOWO. A ja jej na to: "Droga Sistermoon. Dziś zadzwoniłam do siostry i powiedziałam "mam 33 lata i złapałam się na tym, że zazdroszczę POSTACIOM Z SERIALU że idą właśnie na studia. Że zaczynają nowa drogę, na której wszystko się zdarzyć może, że mają kupę czasu na wszelkie decyzje, całe życie przed sobą i to cholerne poczucie mocy, jakie ma się tylko w wieku dwudziestu lat". Więc tak, rozumiem Cię doskonale. I tak bym chciała zatrzymać zegar. Już nawet nie cofnąć, już trudno, "mama już miała całe życie przed sobą", ale niech ten czas tak nie zapierdala, co?"   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 