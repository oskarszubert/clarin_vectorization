Kilka lat temu pracowałam z fajnym, zabawnym facetem. (I to nie był odosobniony przypadek, ale o innych dziś nie będzie). Ten facet miał dziewczynę (teraz już zonę), która wspaniale gotowała. Co jakiś czas przynosił nam ciasta od niej. To nie były ciasta, to była poezja! Wszyscy jej się po kolei oświadczaliśmy po degustacjach, ale Marie wolała pozostać w dotychczasowym związku.  Któregoś dnia Piotr przyniósł tartę cytrynową. Zakochałam się. Poprosiłam o przepis i jak dotąd to jedyne ciasto, która zawsze robię według przepisu i nigdy na skróty. Oczywiście tarta Marie była cudna także wizualnie - artystyczne esy-floresy z zapieczonego białka, nie to, co moja. Ale nawet bez cudów na wierzchu jest po prostu pyszna.     a, nie, nie wszystko robię według przepisu. nie obcinam brzegów ciasta (wywalić miałabym później po tak precyzyjnym odmierzaniu składników?), tylko upycham. Może gdybym przyjmowała królową, to bym obcięła, żeby pięknie wyglądało, ale póki co królowa się nie zapowiadała.                       Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 