Chciałam powiedzieć, że te podłe osoby, które wchodzą tu kilka razy dziennie z google wpisując: "dieta norweska efekty", "bieganie efekty" i "głodówka efekty" i przypominają mi, że nie biegam, nie głoduję i nie mam żadnych efektów, w końcu osiągnęły cel. Rano mam zamiar zwlec tyłek z łóżka i ruszyć na pierwszy nieśmiały marszobieg.  Nie bez znaczenia jest fakt, że w ten weekend uznałam, że jeśli to ma być dwunasty rok, w czasie którego nie będę mieć choć kilku dni urlopu z prawdziwego zdarzenia - z dala od miasta i problemów, niechybnie strzelę sobie w łeb. Zaczęliśmy działać i najprawdopodobniej uda nam się wyrwać na kilka dni RAZEM na urlop. Trzeba się będzie pokazać ludziom w kostiumie kąpielowym, więc choć w krótkim czasie nie zdziałam cudów, przynajmniej poprawię sobie samopoczucie.  Jeśli wszystko dojdzie do skutku, mimo że nie stać nas na wyjazdy zagraniczne, ani nawet na polskie morze (w przyszłym roku, koniecznie. na pewno!), chyba zgłupieję ze szczęścia. Urlop. Po tylu latach. Pływanie. Snucie się bez pospiechu. Boże, boże. W ogóle nie pamiętam już, co się robi na urlopie. Ale nareszcie! Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 