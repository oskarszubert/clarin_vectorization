Sobota. Chcę odwalić pańszczyznę i poleżeć z książką. Pit też miał zrobić kilka rzeczy. Wstawiam pranie, suche zdejmuję ze sznurka, składam, wynoszę do pokoju. Obserwuję, że Pit siedzi przy kompie. Tak, zaraz skończy. Idę umyć naczynia, robię obchód po domu w poszukiwaniu brudnych kubków. Mierzę nienawistnie Pita przy kompie. Potem szoruję kawałek dywanu i podłogę u dzieci, bo Pączkowi, gdy się wybudzał z narkozy, trochę się pomyliło. Kończę, wchodzę do naszego pokoju. Pit siedzi przy kompie. - Jak ładnie pachniesz, kochanie! - mówi z zachwytem - Tak, @%$#^ !!, płynem do podłóg - mówię zgodnie z prawdą i wychodzę na balkon. (żeby wyskoczyć)     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 