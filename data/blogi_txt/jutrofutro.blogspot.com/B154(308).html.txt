Grochówka przez lata kojarzyła mi się z ciężką zupa, pełną tłuszczu, mięsa i cebuli. Póki jej nie zmodyfikowałam :)  Teraz to szybka zupa, rozgrzewająca i dobra na przeziębienie. Bierzemy kostki bulionowe warzywne, kilka marchewek, ze dwie pietruszki, 1,5 szklanki grochu łuskanego (połówki), 3/4 szklanki ryżu i koperek. Do garnka z wodą wrzucamy groch - nawet nie trzeba go specjalnie namaczać wcześniej - i kostki bulionowe. Jak groch trochę się podgotuje, wrzucamy umyte i pokrojone drobno pietruchy (nie obieramy, bo najzdrowsze wyrzucilibyśmy ze skórką). Gdy wszystko zmięknie, sypiemy ryż, wrzucamy marchewkę i gotujemy aż marchew zmięknie. Na sam koniec dodajemy koperek.  Lekka, słodkawa zupa, w której wyczuwa się doskonale pojedyncze smaki, pachnąca obłędnie koperkiem. Mniam. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 