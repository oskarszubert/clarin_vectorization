Do niedawna nie byłam w stanie podnieść się z łóżka o piątej. Jeszcze trzy dni temu to było niewykonalne. Teraz, gdy dawna piąta stała się szóstą, wstaję bez budzika. Tyle że żeby pobiegać z psami musiałabym wstać o piątej - później Pit wychodzi do roboty, a nie zostawię dzieci samych na godzinę, a o piątej nadal nie jestem w stanie dojść do przytomności. Jakaś paranoja.  Od wczoraj mamy różowego towarzysza, który własnokopytnie musi odnieść talerzyk do zlewu, więc wraz z córką przeciskają się przez drzwi obwieszczając przebieg trasy szelestem, musi chodzić z nami na spacery z psami oraz do łazienki. Śpi wygodnie nad łóżkiem na suficie...jak już podtrzymująca go ręka rozluźni uścisk przez sen.   Tyle że przez noc różowy bardzo się postarzał. Skóra straciła jędrność, pojawiły się pierwsze zmarszczki. I będzie gorzej. A wówczas będzie tragedia. Szukamy więc pluszowego następcy. W pierwszej chwili pomyślałam o takim, jaki towarzyszył pani Jolancie R., po chwili jednak przyszło otrzeźwienie - przecież on będzie znowu z nami wszędzie łaził. Zdecydowanie musi być mniejszy. Muszę przyznać, że bawi mnie ten kicz i chyba sprawię sobie koszulkę z jednorożcem i tęczą.            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 