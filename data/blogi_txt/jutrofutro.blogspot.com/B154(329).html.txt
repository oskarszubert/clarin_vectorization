Coraz rzadziej mi się to zdarza, ale oceniam książki po okładce. Co dziwne, dopada mnie to tylko w przypadku książek nowych - nie wiem jak kiczowato musiałaby wyglądać książka, by miało to dla mnie znaczenie, gdy z obłędem w oku ryję w zasobach ulubionego antykwariatu.  W kategorii "kryminał" ukochałam sobie dawno temu Agathę Christie i długo pozostawałam jej wierna. Może dlatego, że nacinałam się co jakiś czas, przy kolejnym podejściu na nudne bądź bardzo średnie, choć pięknie wydane pozycje. Kiedy więc zobaczyłam serię Polityki "lato z kryminałem" w okropnych brązowych okładkach, odpuściłam, by dziś obficie pluć sobie w brodę. Człowiek się uczy przez całe życie, albo/i na błędach, następnym razem więc na pewno kupię takiego Mankella, nawet jeśli będzie sraczkowaty w różowe motylki.  Udało mi się ostatnio przeczytać trzy tytuły, ale przecież nie będę streszczać kryminałów (ZABIŁ LOKAJ!!!). Przypadł mi pan Henning do gustu, a detektyw Wallander do serca bardzo. Chcę jeszcze. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 