Wiecie co? Nie demonizujmy tych tipsów. Niektóre kobiety czują się najlepiej i najbardziej kobieco w sukniach i z długimi paznokciami. W takim wypadku logiczne jest, że tak właśnie chciałyby wyglądać w ważnym dniu. Ja miałam krótkie bezbarwne pazury, ale to nic nie znaczy - znaczy tylko tyle, że mi z tym dobrze fizycznie.Pewnie gdybym miała dom z ogrodem i byłoby cieplej, zorganizowałabym spotkanie dla ludzi, których lubię. Może nie w dzień ślubu, ale po ochłonięciu, ze dwa dni później. Jak już będę mieć takie miejsce, możliwe że zaproszę fajnych znajomych i moje kochane ciotki z rodzinami i będziemy sobie świętować przy ognisku, na luzie, dajmy na to piątą rocznicę ślubu (wolałabym mieć ten dom za rok, ale bądźmy realistami, choć trochę). W życiu jest tak mało okazji do świętowania i spokojnych spotkań, rozmów z wartościowymi kochanymi ludźmi; dlaczego by więc nie świętować. ***Brak mi czasu. Mając konkretny plan na życie, który chcemy zrealizować, oddajemy się obowiązkom.To dla mnie nowość w sumie, bo przez lata żyłam bez planu, nie wierząc, że coś może mi się udać. Od kilku miesięcy jednak cel jest bardzo widoczny. Nikomu, poza Svemirem który w tym planie zajmuje istotne miejsce i siostrą, nie opowiadam o planach. Patrząc na stan obecny, wyglądają mało realnie, ale wiem że się uda. Chcę po prostu uniknąć pukania się w czoło przez słuchaczy. Nie potrzeba mi zwątpienia i "sprowadzania na ziemię". Wyszło mi kilka spraw, w jakich realność praktycznie nie wierzyłam, dlaczego więc nie to?Efekt uboczny jest taki, że kończy mi się miejsce na liście "do zrobienia/nauczenia/poznania" :)Ten stan jest jednak przyjemny, zwłaszcza gdy oczekuje się konkretów.Pit dużo pracuje, ale robi to, co lubi - a to bezcenne. I ma naprawdę świetnego szefa. Wieczorami on ze zmęczenia zasypia na siedząco, ja z tego samego powodu zasnąć do trzeciej nie mogę. Wczoraj wieczorem syn mi powiedział, że w szkole będzie fotograf i trzeba być na galowo. Rychło w czas, kurczę, w nocy prałam białą koszulę. Gdy chciałam wyprać trampki na wf, odkryłam że się rozpadły. Dlaczego syn o tym nie zakomunikował, wiedzą chyba tylko pingwiny z Madagaskaru. Poleciałam wczoraj do tesco, obleciałam salę, saloniki obuwnicze i co? Ano nico.Producenci tenisówek uważają najwyraźniej, że takie rzeczy kupuje się tylko we wrześniu i to na zapas, jak sądzę. W różnych rozmiarach, bo przecież stopa rośnie w tym wieku jak szalona.Co dziwniejsze, to samo dotyczy kapci. Takich pełnych, nadających się do szkoły. Jak nie kupisz w e wrześniu pięciu par, każdej o pół numeru większej od poprzedniej, to potem ceruj, sztukuj i dodatkowo obwiązuj stopy dziecka bandażem. Wariactwo jakieś.Rano uratował mnie osiedlowy sklepik obuwniczy, gdzie wzięliśmy OSTATNIĄ parę. Jest trzynasta, a ja jestem zmęczona i potrzebuję kawy. Fakt, że zasnęłam przed czwartą, ale skończyłam czytać fajny zbiór reportaży, o którym potem. To co? Kilka zdjęć na koniec i do roboty :)   Tymek z Dziadkiem  cudna papuga lumpeksowa od Pucki Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 