Gdy byłam ostatnim razem w domu rodzinnym, wspominałyśmy z siostrą naszą dziecięcą miłość do zwierząt, która objawiała się: - wynoszeniem potajemnie psom i kotom swoich obiadów - karmieniem cukrem mrówek pod dywanem - zostawianiem na szafie słodyczy dla mrówek (takie biedne mrówki, dlaczego mama chce je tępić?) - karmieniem okruchami muchy, która dostała się pomiędzy podwójne szyby okienne  - założeniem klubu KONŻI (klub opieki nad żywymi istotami) - i, uwaga, mistrzostwo w wykonaniu mojej siostry - w czasach kartek na mięso, pokrojenie przygotowanego na kotlety schabu i wyrzucenie go po kawałku z okna kuchennego bezdomnym kotom   *** Średnio raz na kilka dni mam ochotę zrobić z tego bloga stronę na zaproszenia, albo założyć tajnego bloga na niektóre wpisy - zbyt osobiste by dać je tutaj. Co gorsza, czasem taki wpis się pojawia, a później, po trzech godzinach snu na przykład, chowam. Patrzę na wiele blogów, które kiedyś czytałam, a których autorki po kilku latach regularnego pisania uznały, że za dużo osób je zna, zbyt długo zastanawiają się przed zamieszczeniem kolejnego wpisu i że to wszystko nie ma sensu. To dość niedorzeczne, bo najpierw człowiek robi wiele, by jego blog był popularny - na przykład sensownie pisze, co jednak mimo wszystko jest rzadkością na blogach osobistych, a potem najchętniej by zniknął. I muszę przyznać, że chwilami rozumiem. Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 