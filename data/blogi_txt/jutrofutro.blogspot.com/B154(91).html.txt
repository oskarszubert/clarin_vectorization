Czytam "Jeszcze dzisiaj nie usiadłam" Drotkiewicz i bardzo mi się podoba. Chwilami mnie zatyka na zasadzie: "och, tak powinny wyglądać  rozmowy. Jeśli nie można mówić w ten sposób o życiu, lepiej się chyba  nie odzywać." Piękne to jest.  Czytam i dociera do mnie jeszcze jedna  sprawa. Jakoś tak mi się z rozmową z Moniką Richardson skojarzyło: od  kilku lat coraz bardziej interesują mnie media i reklama. Normalnie  zaczynam się zastanawiać czemu nigdy nie myślałam nad tym, by studiować coś w tym temacie. Choć, jak pokazuje Mediafun, nie jest to konieczne :) Mam do Was prośbę, jeśli znacie jakieś książki, które warto przeczytać - chodzi mi o budowanie marki, media, reklamę, ale także  ogólnie pojęty biznes, pogranicze psychologii i reklamy itd. itp. - podpowiedzcie mi. Ale niech to będzie coś, przy czym nie zasnę od razu. Bardzo mi się podobały te:  1. Oszukać radar : jak mówić do konsumenta, który nie chce słuchać 2. Manifest Cluetrain 3. Kiedy ryby latają  4. Zakamarki marki 5. Grywalizacja   Zamierzam skorzystać z pozycji, które podaje u siebie Natalia Hatalska, o ile znajdę je po polsku. Po angielsku to mogę felietony z Timesa Caitlin Moran, ale o biznesie chyba jeszcze nie. Trwałoby to za długo. Chociaż, jeśli będę bardzo zdeterminowana... ;)  Jesteście w stanie coś dopowiedzieć? Będę wdzięczna.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 