Ludzie mnie strasznie męczą. Nie znoszę tych grzecznościowych gadek, które nic nie znaczą.  Wielokrotnie również się na bliższych znajomościach "przejechałam", dlatego od lat, mimo wielu luźnych dalekich znajomych, prowadzę dość samotniczy żywot. Odezwała się do mnie przyjaciółka z czasów studiów, zbieram się od kilku dni, by jej odpisać. (Macieju, możesz pozdrowić i powiedzieć, że mail na pewno nie zostanie bez odpowiedzi) Coraz bardziej jednak brak mi ludzi tu na miejscu. Takich trochę pokopanych, co to wpadną czasem, by nic nie powiedzieć. Albo żeby film razem obejrzeć, zamienić dwa słowa; kiedy indziej przegadać noc. Którzy nie chodzą "w gości", tylko się spotykają jak normalni ludzie. Bez zadęcia, bez licytacji. Takich, co nie udają i nie wymagają udawania. Myślących i z dystansem do siebie. Trochę podobnych do nas jeśli o zapatrywanie na świat chodzi. Nie głośnych, nie "gwiazdorów" i takich, co w życiu komuś nie grzebią, a nade wszystko niepytani nie udzielają dobrych rad -  to jakaś plaga jest, a to jedna z rzeczy, które wkurwiają mnie do białości od zawsze. Pit się śmieje, że zrobimy casting na znajomych ;)   Pogoda uziemiła nas w domu. Nie powiem, żeby nas to zachwycało, ale od jakiegoś czasu staramy się zadowalać tym, co jest.   leżeliśmy wszyscy razem w łóżku, myśląc czy zjeść nieudaną szarlotkę  oglądaliśmy rafę koralową   i cieszyliśmy sobą   A potem dzieci bawiły się ZGODNIE u siebie przez 2 godziny. Nie wiem, to przez jakieś plamy na słońcu chyba, bo pierwszy raz się zdarzyło tak długo bez kłótni. A my obejrzeliśmy dobry klimatyczny film "Jeż". Czułam dziwną bliskość z tytułową bohaterką - jest we mnie sporo z tej dozorczyni. I tak to.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 