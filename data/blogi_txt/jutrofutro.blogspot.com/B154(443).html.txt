Właśnie się dowiedziałam, że nie będę pracować w miejscu, które bardzo mi się podobało. Gdzieś, gdzie obcowałabym z fajnymi ludźmi, tekstem, mogła sama pisać i jeszcze brać za to kasę. Urzekła mnie Szanowna Redakcja w czasie rozmowy. Wybrali jednak kogoś innego. Zrobiło mi się smutno.   I wtedy dostałam maila: "Z przyjemnością informuję, że serwis jutrofutro.blogspot.com został nominowany do Papierowego Ekranu 2013 w kategorii TREŚĆ. "  Wiedziałam, że jest taki konkurs dla portali promujących czytelnictwo. Kiedyś byłam nawet na stronie konkursu, ale gdy przeczytałam: "Od 2007 roku statuetka trafia do stron, które w najbardziej  interesujący, inspirujący, zaskakujący formą lub treścią sposób – albo  wszystko to jednocześnie, dostarczają informacji o książkach i tym  wszystkim, co z nimi związane.  Od 2013 roku Papierowy Ekran wręczany jest w dwóch kategoriach: TREŚĆ i  FORMA, a Laureatów Nagrody Głównej wybierają członkowie Kapituły,  Organizatorzy oraz Internauci." i jeszcze obejrzałam laureatów, uznałam że za wysokie progi. No bez przesady.  I nagle czytam, że ktoś mnie zgłosił. I że było 167 zgłoszeń w kategorii treść, z których Kapituła tylko 10 stron nominowała do nagrody w tej kategorii. Jest tam, między innymi, nominowany Dwutygodnik. Jest Biblionetka. Jest naprawdę profesjonalny blog Krytycznym Okiem i nagle jak Filip z konopi wyskoczył Kombajn Zakurzonej.   Patrząc na konkurencję, dalej nie mam już wielkich szans. Ale jak patrzę na konkurencję, sama nominacja jest dla mnie niezłym zaskoczeniem i wielkim zaszczytem.  "Ostateczna ocena serwisów będzie średnią arytmetyczną głosów  Internautów, Organizatora oraz Kapituły (każda grupa oceniających złoży  się na 1/3 końcowej punktacji)." Można głosować do 24. października włącznie. Jeśli uważacie, że warto na mnie zagłosować, można kliknąć TEN LINK, albo w baner u dołu strony. Zostaniecie przeniesieni na stronę głosowania. Można też głosować za pomocą formularza w  serwisie www.papierowyekran.pl Jedna osoba (z jednego adresu e-mail lub jednego numeru IP) może głosować tylko raz, na tylko jedną stronę.  Tako głosi regulamin.  Nie wiem co o tym myśleć. Może jednak nie spędzę reszty życia na zapieprzaniu w jakimś markecie. Może jest w tym wszystkim większy potencjał, niż sądziłam...  DZIĘKUJĘ.  nastąpiła zmiana w sposobie głosowania. własnie dostałam mail. "Z jednego adresu e-mail można oddać 1 głos  dziennie na każdy serwis. Ale UWAGA – po oddaniu głosu pojawia się  informacja, że żeby głos był ważny, należy kliknąć  w link, który przyjdzie na podany podczas głosowania adres. I dopiero  po jego aktywowaniu głos jest ważny. Należy też sprawdzać SPAM, bo email  nie zawsze trafia do skrzynki odbiorczej, a do SPAMU właśnie.  Wprowadziliśmy takie obostrzenia, ponieważ zauważyliśmy, że powstało  wiele fikcyjnych kont, z których oddawano głosy."     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 