Tak naprawdę, chcę Wam pokazac dwie fotki, które zrobiłam dziś o piątej rano, ale muszę najpierw wprowadzić Was w klimat. Zwierzaki nam się pochorowały, Chojrak jest na antybiotykach, a ja muszę robić mu okłady i pielęgnować - czarna robota. Do tego bywa kloszem, bardzo nieszczęśliwym, w chwilach gdy nie mogę go pilnować, żeby sobie nie zaszkodził. Wieczorami zaś po smarowaniu maścią łazi po domu w starych majtkach Młodego, w których wycięłam dziurę na ogon. Już sobie wyobrażacie jaką czarną robotę odwalam? Miał zastrzyki, teraz ma tabletki, ale o ile Rudzia (tak, wciąż na specjalnej karmie, z dożywotnimi problemami z drogami moczowymi) tabletki łyka bez mrugnięcia okiem, jeśli tylko są opakowane w mięso, o tyle Chojrak musi wszystko sprawdzić czy nie zatrute. Bierze dawane mu smakołyki jednym zębem. Z tym psem to wygląda prawie jak podawanie kotu tabletki.  Krótko po powrocie z wakacji odkryłam, że Bronka ma jakąś zmianę skórną oraz że maniakalnie się myje, wskutek czego ma już prawie łysą dupę, znaczy, przepraszam, tylne łapy, zwłaszcza część górną. Zaliczyliśmy wizytę u kociego lekarza, był zastrzyk i poprawa, ale dwa dni temu kot zaczął kichać, a wczoraj puszczać bańki nosem, więc wczoraj, zaraz po tym jak przyprowadziłam z gabinetu Chojraka, leciałam tam z Bronką. Bronka na szczęście ma zastrzyki, a ja znów muszę przyznać, że nasz weterynarz jest najlepszy na świecie.  Wczoraj napisałam na fb : "Przyszłam publicznie wyznać miłość Panu Dariuszowi Radajewskiemu z "naszej" Przychodni weterynaryjnej. Lekarz z powołania, ze świetnym podejściem do zwierząt i ludzi. ♥ http://www.znanylekarz.pl/dariusz- radajewski/weterynarz/warszawa#addOpinion (z tego, co wiem KUMOK i MISZUR też lubią Pana Doktora :))"    Wczoraj wieczorem zaś, żeby było weselej, po 3 dniach w przedszkolu Mała dostała gorączki.  Wszyscy chorzy wymagają specjalnego traktowania i doglądania. Chojrak, czy się nie liże, Mała, czy gorączkuje bardziej, Bronka, czy nie bąbluje znów. Bronka się zmiłowała i poszła spać do Młodego, ale gdy obudziłam się dziś o piątej rano, zawartość naszego (mojego małżeńskiego!) łóżka wyglądała tak:     pomiędzy mną a Pitem      w nogach łóżka     To tyle w kwestii podniecającej atmosfery w sypialni :)) Niech już wszyscy wyzdrowieją, co?  (a teraz mogę napisać drugą część cycków) Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 