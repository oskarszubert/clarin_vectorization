Rozgrzebujemy mieszkanie. Tkwimy w bałaganie. U dzieci będą półki, komody już są. żeby wystawić szafkę na balkon, trzeba zabrać stamtąd inną, która czeka na zamontowanie w łazience. A łazienki nie ruszymy, póki nie zrobimy innych rzeczy.  Trochę robota głupiego, bo jak uzbieramy kasę, by coś położyć na ściany/podłogi, znów trzeba będzie to wszystko ruszać, ale powiększenie przestrzeni w pokoju dzieci jest priorytetem. Po wakacjach będą tam siedzieć 24h, a my będziemy u siebie urządzać pijackie libacje i orgie i co tam się jeszcze robi, jak dzieci nie siedzą na głowie...nie wiem, nigdy nie doświadczyłam. Tak naprawdę to planujemy przeznaczyć jakiś dzień w tygodniu na goszczenie ludzi, coś w stylu obiadów czwartkowych (na przykład w piątki/soboty). Się zobaczy.  Zza szafki w łazience wygrzebałam stare poplamione lustro z serduszkiem, którego nie mogę oderwać.  Upał mnie wkurza, tak wspaniale było przez ostatnie tygodnie, 20 stopni i deszcz i komu to przeszkadzało?? Upał wkurza, dziecko histeryzuje w małym pokoju na stercie gruzu puzzli, a matka stwierdza, że od dziś będzie nastolatką i stworzy bloga szafiarskiego. Niech no tylko dieta zacznie przynosić efekty, kasa wpłynie na konto i będzie można udać się na ciuchowe łowy - wśród noszonych w ciągu dwóch lat ubrań przeważają jakieś smętności, które współgrają z nastrojem, więc koniec tego. Trzeba będzie koloru kupić na kilogramy trochę. I tak, zostanę twarzą polskich lumpeksów. Albo nogą.      A Wam jak odpierdala w to lato? (mówiłam, że brak urlopu szkodzi na mózg?)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 