Niedawno, gdy wspominałam o braku przełożenia ilości wejść na bloga na ilość umieszczonych tu komentarzy, Ryba odesłała mnie do notki na innym blogu, gdzie autorka pisze, że blogowanie to mała ilość interakcji, stąd przewaga facebooka, gdzie można do każdego ze znajomych zajrzeć niezobowiązująco.(Swoją drogą, na blogu córki premiera każda nowa bluzka zbiera setki komentarzy - zadziwiające.)Cóż, ja właśnie tego w facebooku nie lubię.Przyznaję, gdy powstawała nasza-klasa założyłam tam konto i byłam bardzo zainteresowana jak się znajomym życie poukładało. Miałam nadzieję na odnowienie kilku znajomości, ale potem zaczął się tam wyścig zbrojeń. Skasowałam konto.  Przedtem wysłałam większości znajomych swojego maila, w razie gdyby byli zainteresowani podtrzymaniem kontaktu - w końcu sami mnie do znajomych dodawali. Jak myślicie, ile osób napisało maila? Hehehe No właśnie.Jakiś czas później założyłam konto na facebooku. Wtedy jeszcze wszystko tam było po angielsku, a znajomych miałam chyba z pięciu, bo nikt jeszcze kont tam nie zakładał. Potem nagle wszyscy zaczęli się tam pojawiać. Coś mi zaczęło przeszkadzać i zawiesiłam konto. Potem otworzyłam nowe, już nie na panieńskie nazwisko.Zaglądam tam o poranku, równocześnie z odpalaniem poczty i przeglądem maili. Patrzę jakie artykuły polecają znajomi, co umieściły strony fanowskie, które obserwuję. Sama też bym coś napisała, na zasadzie telegraficznego skrótu, albo polecenia słów kogoś innego, wrzuciła zdjęcie. ALE.Doszło to do jakiegoś absurdu. Wyłączyłam sobie subskrypcję treści z połowy profili, bo mi wklejają zdjęcia zmaltretowanych zwierząt i dzieci, wrzucają miliony pierdół i generalnie spamują. Albo ich zapatrywanie na świat jest tak diametralnie różne, że po każdym ich wpisie, krew mnie zalewa - według mnie dyskusja nie ma tu sensu, ale nie ma też punktów wspólnych dla autora i dla mnie.Kolejnej grupie zablokowałam możliwość czytania tego, co napiszę ja. Bo albo nie chcę ich o swoich aktualnych przemyśleniach informować, albo muszę się wiecznie zastanawiać czy link, który zamieszczę nie będzie zamachem na ich najsłuszniejsze poglądy, o czym mnie natychmiast poinformują zamiast wyłączyć subskrypcję treści ode mnie lub usunąć mnie ze znajomych - a dyskusja w tym wypadku ...patrz wyżej. Nie chcę nikogo do własnych poglądów przekonywać i byłabym wdzięczna, żeby inni też się ode mnie odpierdolili za pouczanie mnie nie brali.Znajomość z częścią polega na tym, że byliśmy w jednej szkole/klasie/grupie na studiach, nastąpiło kliknięcie "dodaj znajomego" i na tym koniec.Super, naprawdę świetnie, że kiedyś się znaliśmy, ale znajomość z kimś to nie tylko bierne czerpanie z tego, co ktoś napisze/pokaże. Normalna relacja to nie milczące oglądanie życia drugiej osoby zza zasłony. Z iloma z tych osób nie wymieniliśmy ani jednej wiadomości? Z iloma skończyło się na obejrzeniu zdjęć pod haslem "ciekawe jak teraz wygląda/z kim jest/co robi"?TO ŻADNA RELACJA. Nie mam potrzeby prezentowania siebie innym w ten sposób, ani potrzeby podpatrywania ich, skoro nie mamy sobie nic do powiedzenia. Jeśli ktoś będzie miał ochotę na kontakt, niech napisze maila, bo póki co kontakt z facebookiem wygląda jak odwiedzanie wścibskiej sąsiadki, co ci opowie "rewelacje" o wszystkich wokół bez konieczności odwiedzin u tego, o kim się plotkuje.Ponieważ generalnie porządkuję swoje relacje, zamierzam robić tak, by MI było dobrze. Zaczynam od wyczyszczenia konta na fb.I będzie ciąg dalszy.    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 