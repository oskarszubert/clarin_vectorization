Wszystko wokół się w miarę stabilizuje. Widoki na przyszłość nie są czarne. Mam też plan, którym się kieruję i wizję przyszłości, do której chcę dążyć. Mam super dzieci (pyskate, trudne do opanowania i dobijające mnie swoim zachowaniem, ale jednak super przecież), mam fajnego faceta, który od jakiegoś czasu jest moim mężem. Możemy godzinami rozmawiać i dajemy sobie wsparcie. Mamy przyjaciela i sama świadomość że jest (choćby siedział w robocie akurat, albo na krańcu Polski) jest fajna. Mam mnóstwo znajomych, z którymi nie mam się jakoś ochoty spotykać ostatnio, ale gdyby coś, to przecież mam. Czy ktoś mi wobec tego może odpowiedzieć na pytanie, dlaczego czuję się nagle jakaś opuszczona? Dlaczego jest mi smutno? Czy to kwestia zbliżających się świąt i braku rodziny bliżej? Braku tych wszystkich ciotek, wujków i kuzynek? A może ten stan dałby się choć trochę złagodzić bliską duszą na wyciągnięcie ręki? Taką, co by inspirowała, pobudzała intelektualnie i miała podobne zapatrywania na świat, jak ja? Jeśli tak, to mam przesrane, bo od lat nie trafiłam :) Na studiach jeszcze łatwo się było spotykać, przyjaźnić. Zresztą, boję się podjąć ryzyka poznawania bliskiego nowej osoby - może się okazać to wszystko zawodem i stratą czasu. Tak, wiem, kto nie próbuje ten nie ma. A może to kwestia uziemienia? Tego, że póki co buduję fundamenty, na których dopiero za jakiś czas będę mogła zrealizować plany. Końca nie widać, robota ciężka i poszedłby człowiek na łatwiznę czasem, ale nie pójdzie bo mu się potem drzwi będą krzywo trzymać.  Zaspokojone potrzeby nie motywują. (Covey) Hmm Niezaspokojone za to uwierają w dupę. Może umiem się spiąć tylko, jak jest pożar?   Zabawa w brak komentarzy może się skończyć zabawą w brak notek. Zwłaszcza, że przez chwilę nie będzie mi po drodze. Tak, to szantaż chamski :D Bo źle mi dziś i czuję się jak stary kapeć.  Oczywiście wiem, że dam radę. To już nie doły z serii o matko, trzeba będzie położyć się i umrzeć, bo nikt mnie nie kochaaaa.  Tylko dzień jakiś parszywy. Mam wrażenie, ze jestem jak ta królewna, co za siedmioma górami, za siedmioma morzami, za siedmioma lasami, wyszła przed dom i zawołała: "o kurwa, jak ja daleko mieszkam!".   o tak!!! Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 