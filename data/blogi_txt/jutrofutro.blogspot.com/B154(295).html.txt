Dziewczyny niżej pytały, czy nam się dziecko trzecie nie szykuje przypadkiem. Chciałam napisać, że gdybym miała więcej pieniędzy i dom, mogłabym jeszcze o tym pomyśleć, bo to ostatni dzwonek, ale Pit mi powiedział, żebym sobie z ciasta ulepiła. A potem mi się przyśniło, że byłam w ciąży i usg miało stwierdzić który to miesiąc. I wcale mi w tej ciąży rewelacyjnie nie było. Z komputera po usg wyszedł wydruk: "ciąży nie ma. jest tylko mały traktorek". Pomińmy ten traktorek, zostawmy go dla Freuda :) ale po tym wydruku wyraźnie mi ulżyło i powiedziałam coś w stylu: "no to może jeszcze jest szansa, że zrealizuję plany". Więc już nie wiem. Skupię się na planach :D   Poza tym boleję, bo mi bukiet marnieje i jutro pewnie wyląduje w koszu. Chcę mieć kwiaty!!! I teraz proszę o radę, kociarzy. Jakie kwiaty mogę kupić, by kot nie zeżarł, a jak nadgryzie, to nie będzie to ostatni gryz w jego życiu.. Juki koty zeżarły, bambusy też, zeżarły nawet fikusika malutkiego od Novembre :( Ostało mi się drzewko szczęścia. Co jeszcze mogę? Może paprotki? Albo ten taki drobniutki, co tak bardzo pachnie jak się trąci? eee geranium bodajże?   I dobrze, że kupiliśmy ten narożnik. No gdzie by się inaczej podziały te biedne zwierzęta...        I Svemir :D Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 