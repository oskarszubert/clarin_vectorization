Pamiętam, jak biegłem Ron McLarty WAB, Sonia Draga  Smithy Ide jest po czterdziestce, ma nadwagę, pali i nadużywa alkoholu. Jest samotny, ma nudną pracę, która nie daje mu zadowolenia. Jego psychicznie chora siostra przepadła dawno temu i naznaczyła w jakiś sposób jego dalsze życie. Momentem przełamującym tę monotonię okazuje się wypadek rodziców. Jakiś dziwny impuls każe Smithy'emu ruszyć przed siebie tak jak stoi. W znoszonym garniturze, który założył na pogrzeb, na starym rowerze... Przemierza Stany Zjednoczone, po wiadomości o śmierci siostry, której przez tyle lat nie mógł odnaleźć. Smithy jedzie odebrać ciało, ale tak naprawdę odnajduje siebie. Odzyskuje godność, wiarę we własne siły i chyba coś jeszcze.  Pozornie w tej książce niewiele się dzieje - ot, podstarzały grubas pedałuje i wspomina - ale jeśli już zaczniesz z nim tę wędrówkę, nie będziesz umiał/a zrezygnować. Przeczytałam tę książkę z marszu, na jeden raz, zarywając kawał nocy. Poleciłam ją wielu innym osobom, w tym Svemirowi, który przeczytawszy, poleca kolejnym. Teraz, po ponad roku, stwierdzam że chyba przeczytam ponownie. Naprawdę warto.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 