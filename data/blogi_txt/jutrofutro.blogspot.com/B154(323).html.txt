Podobno w "Magnacie" Bajona jest taka scena z makowcami. Dziś mogłabym nakręcić podobną wśród rogalików. No powiedzcie, czy ten mój mąż jest normalny? Po tylu latach? ;)  Swoją drogą, u mnie to ten Niemiec z dowcipu* chyba grasuje. Za każdym razem, gdy zabieram się za robienie rogalików, nie mogę sobie przypomnieć jak się to cholerstwo zawija. Po upieczeniu pierwszej blachy zazwyczaj umiem już na nowo. Na szczęście nawet te dziwolągi długo u nas nie leżą.  Zauważyłam też, że bardzo lubię dogadzać kulinarnie mojej rodzinie. No kto normalny bierze się za rogaliki w takie upały? A im dłużej jestem na diecie, tym dziwniejsze np.kanapki im przygotowuję. Jakby ilość czasu spędzanego przy przygotowywaniu jedzenia miała mi zrekompensować fakt, że tego nie jem :)  *A dowcip stary jak świat: -wnusiu? jak nazywa się ten Niemiec, który mi wszystko chowa? - Alzheimer, dziadku.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 