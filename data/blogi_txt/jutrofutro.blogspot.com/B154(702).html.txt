Udało mi się wysłać ponad setkę zaproszeń, ale nie wiem jak to działa. Może jednorazowo na stronie może być setka? Bo na początku mi blogspot pisał na czerwono, że przekroczyłam i że może być sto, a potem zezwolił, więc nie mam pojęcia jak to działa. Wysłałam wszystkim, co chcieli. Siostrze, kuzynkom, blogerom. Jakby ktoś Was pytał o dostęp, mówcie, żeby słał prośbę i cv do mnie. Póki blogspot mi pozwoli, będę słać zaproszenia.  Wytrzymałam tydzień. Przyznaję, że brakowało mi tego miejsca bardziej niż sądziłam, że będzie. Brakowało mi rozmów w komentarzach i Was, moich czytelników.  To, że wracam w chwili, gdy mam potworną niemoc twórczą to doprawdy drobiazg ;) Zastanawiałam się skąd ta pustka w głowie, nikt jednak nie okazał się uczciwym znalazcą mojego mózgu. Kiedyś, zmęczona moją gonitwą myśli i setkami pomysłów na minutę, stwierdziłam że najfajniej mają tacy prości ludzie, co to po pracy leżą przed tv i w zasadzie to im wystarcza do zadowolenia. Proste przyjemności, żadnego miotania się. I powiem Wam, że jak ktoś dotąd miał gonitwę, taki stan "pustki mózgowej"wcale nie będzie mu odpowiadał. Bardzo mi brak tego rozkładania na czynniki pierwsze.  Chyba rzeczywiście jest  tak, że życiowe spełnienie strasznie rozleniwia. Mimo wielu braków, mimo tego że moje życie to nie je bajka, jestem nasycona. Nie mam wielkich pożądań. Nie miotam się. Chyba jestem szczęśliwa :)  Ale każdy rozwój jest napędzany brakiem, muszę więc pomyśleć jak bez wielkich życiowych zmian, obudzić w sobie coś twórczego. Aktualnie mogłabym czytać, przytulać się do dzieci, spać ze zwierzakami, spacerować, uprawiać seks, jeść bób (tragedia! skończył się w tesco mój ulubiony gatunek! jutro znów pójdę sprawdzić, czy już jest hehe), oglądać filmy. I wcale nie chce mi się o tym nikomu opowiadać. Postanowiłam się zmusić, żeby ruszyć z pisaniem, bo ileż można się pławić w jakimś wewnętrznym błogostanie. Kto by pomyślał, że kiedykolwiek osiągnę stan, w którym będę umiała być szczęśliwa pomimo okoliczności. Ja nie :)))   I mi tu teraz nie dziękujcie, tylko piszcie co u Was :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 