Miałam napisać ciąg dalszy tej notatki, ale dopiero skończyłam pertraktacje z jednym klientem z USA i nie mam już siły na długie wynurzenia, więc ten temat podejmę niebawem.  Teraz będzie co innego. Podsumuję krótko ankietę.  Statystyczny czytelniku:  1. jesteś kobietą (ponad 90%)  2. jeśli nie jesteś kobietą, patrz punkt pierwszy  3. najwięcej, bo 47% z Was mieszka w dużym mieście i to lubi.  4. najwięcej, 38% z Was zagląda tu i dla tekstów, i dla zdjęć, i dla autorki  5. tylko notki czyta 16% z Was, reszta przynajmniej czasami wertuje komentarze - czyli trzeba by pomyśleć nad jakąś możliwością rozwijania notatek (w stylu "kliknij, jeśli chcesz czytać dalej"), bo notkę czyta się raz, może dwa, a komentarze sprawdza częściej, przewijając te tasiemce, które publikuję.  6. prawie 89% z Was czyta mnie korzystając z komputera stacjonarnego/laptopa - czyli upada koncepcja uczynienia strony przyjaźniejszą dla korzystających z tabletów. nie będzie wielu okien z miniaturami notek, ale nadal układ tradycyjny, ewentualnie z opcją czytaj dalej.  7. nie możecie się zgodzić, czego ma być więcej. przodują praktycznie ex aequo trzy odpowiedzi: 1)więcej tego, co autorka ma w głowie, 2)wszystkiego więcej i 3)teraz jest ok  8. najwięcej z Was mieści się wiekowo w przedziale 36 - 45(40%), ale przedział 26 - 35 jest blisko. Nie czyta mnie nikt powyżej 65 roku życia i tylko 2 osoby poniżej 20-stki. Znaczy, jestem nudna dla nastolatków. (zaczynam rozważać posty o Justinie Bieberze. co prawda znam go tylko z nazwiska ze strony grossBoss, ale czy to ważne co robi?)  9. Przy jedynym pytaniu opisowym, o pomysł na nowy dział, pisaliście mi mnóstwo pozytywnych informacji zwrotnych, co mnie wzruszało i dodawało skrzydeł. Jeśli kiedyś będę chciała skasować bloga, wrócę do tych zapisków. Akumulator można by naładować. Powtarzały się jednak tylko propozycje dotyczące budowy kosmosu i biochemii (złośliwe maupy :D)  Tak sobie myślę, że fajnie mi się dla Was pisze. Dziękuję.  I dobranoc.   p.s. niki.becked nadal proszona o kontakt mailowy.    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 