Już dawno zastanawiałam się co zrobić, by ciasto na tartę było bardziej kruche. Oczywiście zamiast szukać rozwiązań w sieci, eksperymentuję sama. O ile pod warzywa ciasto może być najprostsze, w przypadku słodkich wypieków, wolę delikatniejsze kruche.  Zrobiłam więc tak: Wlałam do miski 1/3 szklanki oleju, dodałam 1/4 szklanki cukru, łyżeczkę proszku do pieczenia, sok z dwóch dużych cytryn i mniej więcej szklankę maki pszennej i 1/2 szklanki mąki ziemniaczanej. Wyrobiłam. Wyszło delikatne sprężyste ciasto, które trudno było przenieść jako placek na wierzch, ale nasza Nigella Svemirska doradziła mi, by to rozwałkować pomiędzy dwoma papierami do pieczenia. Udało się. Postanowiłam wypróbować formę na tartę, którą dała mi mama. Dotąd dysponowałam tylko taka płytką ceramiczną, teraz mogę zaszaleć i podglądać pieczenie na bieżąco. Super. Podzieliłam ciasto na dwie części. 2/3 wzięłam do dokładnego wyłożenia spodu i boków (uprzednio wysmarowawszy formę olejem), 1/3 na wierzch. Co w środek? Kilogram jabłek, obrany i pokrojony drobno przez chłopaków. Dwa opakowania cukru wanilinowego, 1/4 szklanki cukru, skórka starta z dwóch cytryn, pół łyżeczki imbiru i sporo cynamonu.   Svemir mnie straszył, że piec się to będzie wieki, ale szybko poszło. 180 stopni w piekarniku. Czasu nie mierzyłam. po prostu zaglądałam. Nie wiem, zajęło to z pięć rozdań w tysiąca? Z wyjęciem trzeba poczekać aż całkiem wystygnie. Ale można tez na ciepło jeść łychą ;) Akurat nie było renety szarej, więc wzięłam jakieś inne jabłka, dlatego się nie rozpłynęły. Następnym razem zrobię z renetą.          Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 