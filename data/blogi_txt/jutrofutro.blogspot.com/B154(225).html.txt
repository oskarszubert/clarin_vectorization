Trzeba znaleźć ogłoszenie agencji marketingowej szukającej kandydatów na "dwutygodniowe    bezpłatne praktyki, po których, jeśli okażesz się dobry, zostajesz z    nami, a nasza księgowa wpisuje cię na listę płac". Jeśli  masz dość rozumu i doświadczenie w necie, napiszesz im, że na   bezpłatny  staż się nie piszesz, ale możesz dla nich pracować.Trzeba    sprawdzić agencję w sieci, odkryć że szef wygląda na normalnego i agencja nie jest krzakiem. Niestety nie znaczy to, że nie wykorzystuje    ludzkiej pracy bez finansowej gratyfikacji. Kiedy zadzwonią, idziesz na rozmowę. Agencję  trudno znaleźć, pada koszmarny deszcz, brodząc po kostki w   kałużach na fatalnych chodnikach w końcu docierasz do celu. Siedziba   jest mało  okazała, ale szef wyjaśni ci, że oni się nie ogłaszają, bo fakt że są  dobrzy przekazywany jest pocztą pantoflową. O klientach nie   mówi  konkretnie, bo "związani umowami o poufności, prezentując efekty   działań, nie wymieniają nazw firm, z którymi współpracują".  Stwierdza,  że co prawda biorą ludzi na bezpłatne praktyki, ale ze   względu na  bogate doświadczenie w sieci, możecie zacząć od zadania   testowego. Jak  wam wyjdzie, zostaniecie zatrudnieni na płatny staż.  I wy, jak te osły naiwne, tworzycie fanpage i bloga i dzielicie się obserwacjami i pomysłami oraz przemyśleniami z agencją.  Słowem, robicie dla nich badania za darmochę, połechtani tym że doceniają doświadczenie. Potem coś zaczyna wam nie grać. Kontakt z firmą jest utrudniony, na maile nikt nie odpisuje  (mimo że decyzja,  co do ewentualnego zatrudnienia miała zapaść w ciągu tygodnia), gdy  dzwonicie na numer z którego umawiano was na rozmowę,   słuchacie sobie  komunikatu jakiegoś pana, który informuje, że zmienił   numer blabla.  W  końcu znajdujecie szefa na portalu społecznościowym, piszecie o   swoich wątpliwościach i dajecie sobie sprzedać bajkę o tym, że odzew przeszedł  ich oczekiwania, mieli do zaproponowania dwa etaty, zgłosiło   się 40 osób  i trzeba ocenić wszystkie zadania testowe, ale po   weekendzie zapadnie  decyzja. Od razu w poniedziałek.  Przy  normalnych rozmowach o pracę, brak odpowiedzi to odpowiedź   negatywna,  ale sytuacja wygląda inaczej, gdy macie rozgrzebaną stronę   internetową i  nie wiecie czy olać projekt, czy prowadzić go dalej.   Kiedy się coś zleca, logiczne jest że chociaż minimum odzewu jest   konieczne, nawet gdy  współpraca nie ma dojść do skutku, prawda?  Wkurwieni milczeniem piszecie agencji, że może wobec tego powinni was zatrudnić  do prowadzenia korespondencji mailowej z ewentualnymi kandydatami do  pracy, skoro to ich przerasta. Na  to, w przeciwieństwie do maili pełnych pomysłów i analizy ruchu na stronie (tak, dzielicie się taką wiedzą z agencją. jesteście idiotami,   trudno.), dostajecie natychmiastową odpowiedź. Piszą, że w ramach przyzwoitości informują, że nie zakwalifikowała się pani... . Przyzwoitość. Dobre sobie. Wkurwieni  kasujecie strony i liczycie, że nie wykorzystają tego, co od   was  wiedzą, ale przecież dostali to za darmo, grzechem byłoby nie    skorzystać, prawda?  W  końcu wkurw na to, że nie szanują waszego czasu i nakładów pracy oraz    że straciliście dwa tygodnie na mrzonki o zatrudnieniu, zmniejszając    intensywność poszukiwań innej roboty, mija. Zaczynacie  myśleć, że może rzeczywiście nie byliście dość dobrzy. Że   nie ma się co  obrażać. Dwadzieścia osób na miejsce, mała agencja, może   to nie ich zła  wola. Tak sobie rozważacie.  Miesiąc  później trafiacie na kolejne ogłoszenie tej samej agencji.   Brzmi  identycznie. Czyżby wśród czterdziestu osób (po odsiewie testowym    oczywiście) nie udało im się wybrać nikogo na dwa etaty?  Dociera  do was, że jesteście naiwniakami. Ale dużo mniejszymi niż ci,   którzy przesiadywali te dwa tygodnie w firmie, starając się, jak mogą zasłużyć  na wpis na listę płac. A to po prostu darmowa siła robocza. Badania rynku za friko. Lepiej zatrudnić się w spożywczaku.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 