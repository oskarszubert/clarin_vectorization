Do ciastek owsianych można nawrzucać wiele. Można dodać morele, albo tarte jabłka, można eksperymentować ze zdrowymi dodatkami. Mozna też dodać pokruszoną gorzką czekoladę.  Ja zrobiłam tak: Zmieliłam 1/3 szklanki słonecznika, garść orzechów laskowych i 100g daktyli z dwoma-trzema łyżkami oleju. Dodałam 1,5 szklanki płatków owsianych, pół szklanki mąki żytniej razowej, rodzynki, pół szklanki wiórków kokosowych, cukier waniliowy i ciepłą wodę - tyle, by masa była dobrze wilgotna - i zostawiłam na pół godziny by płatki nieco zmiękły i żeby wszystko się "posklejało", bo maka razowa nie klei się tak łatwo jak biała. Potem wyłożyłam łyżką na blachę i piekłam, aż zarumieniły się spody. Wyciąga się dość miękkie, ale gdy stygną robią się przyjemnie kruche. Okazało się, że wybredny ośmiolatek też jest się w stanie czymś takim zachwycić :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 