pit swego czasu bardzo wsiąkł w military survival. wtedy też wraz z innymi zapaleńcami ubierali się głównie w sprowadzane ze stanów rzeczy robione dla wojska, a nawet przeszli etap rozsmakowywania się w wojskowych racjach żywnościowych. nadal mnie dręczy przy oglądaniu filmów - wtedy jeszcze nie było tego modelu! co za debil to kręcił! jasne! w takich mundurach?? oraz katuje programami z historii wojen i militariów.  nadal ma kilka ulubionych ciuchów kontraktowych* i pewnie ta kolekcja się powiększy. jakiś czas temu dostałam opieprz za używanie jego amerykańskiego ręcznika, więc niedawno z lekka zbladłam, gdy po opróżnieniu pralki zobaczyłam w jakim stanie jest jego pustynna bluza. lekko ekhem ...zmieniła kolor. od razu wrzuciłam ją z powrotem, wsypałam mnóstwo proszku i wyprałam na nowo. a potem, nie osiągnąwszy zadowalających efektów, powtórzyłam operację kilkakrotnie.  zimą wszystko słabo schnie na balkonie, ale z premedytacją wywiesiłam tam dowód zbrodni. jednak ani deszcz, ani śnieg, ani zawierucha nie wywabiły tego cudnego barwnika. mimo, że systematycznie i celowo zapominałam o przyniesieniu ciucha do domu.  kiedyś nawet pit na nią spojrzał i zdziwił się kolorem, ale jako że wisiała pod sufitem (o ile balkon ma sufit), wmówiłam mu, że to nie jest możliwe i że mu się wydaje. a jednak kilka dni temu sam ją przyniósł... i na nic moje pocieszenia, że doda, że jola r.  wojskowa bluza w różowy kamuflaż to nie to, o czym marzą faceci. (ale widocznie mnie kocha, bo jeszcze mnie nie zabił)  *produkowanych tylko na potrzeby armii usa   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 