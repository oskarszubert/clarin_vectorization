George R.R. MartinNAWAŁNICA MIECZYI. Stal i śniegII. Krew i złotoUCZTA DLA WRONI. Cienie śmierciII. Sieć spiskówWydawnictwo Zysk i S-ka  W dziesięć dni przeczytałam kolejne cztery tomy, razem ponad 2 tysiące stron, a przecież nie czytam specjalnie szybko i w międzyczasie zaliczyłam kilka wypraw po Warszawie. Co tu dużo mówić, naprawdę mnie wciągnęło.Wątki, które mnie drażniły, nabrały sensu i tempa. Fragmenty dotyczące Daenerys w poprzednim tomie "Starcie królów" raczej mi się dłużyły. Wydawało mi się, że włóczy się po tych pustyniach i nic z tego nie wynika. Tu wynikło :) "Nawałnica mieczy" sprawiła, że często się denerwowałam. Rzucałam książkę z okrzykiem: "jak mogli mi go/ją zabić!nie będę tego dalej czytać!", aż Pit się ze mnie śmiał. Losem Tyriona też się bardzo martwiłam i jeszcze mi wówczas "sadyści" na fb pisali, że szkoda że umarł - a czy umarł, sami sprawdźcie. "Uczta dla wron" ma nieco wolniejsze tempo i mniej w niej spektakularnych akcji, choć również zaskakuje.  W pewnym momencie przypomniałam sobie "Prison break", który to serial bardzo mnie początkowo wciągnął, do chwili gdy uznałam, że sztucznie się mnożą trudności i ileż do cholery można z tego więzienia uciekać. Tu chwilami myślałam podobnie. Drogi bohaterów są kręte i zaczynają przypominać scenariusz "Mody na sukces", gdzie nagle się odnajdują pozornie martwe żony, a nieznany chłopak może okazać się złym bratem bliźniakiem. Jednak nigdy nie zirytowałam się na tyle, by zostawić książkę na dłużej. Zwłaszcza, że ostatecznie losy bohaterów układały się całkiem zajmująco i każde nudnawe mnożenie przeciwieństw prowadziło do czegoś przemyślanego. Teraz pożądam "Tańca ze smokami", choć przyznaję że cieszę się, że to będą już ostatnie dwa tomy - póki Martin nie napisze kolejnych. Dobrze się to czyta, ale męczy mnie już dociekanie jaki będzie koniec. Chciałabym wrócić do życia i czytania poważnych książek, a nie mogę póki nie uwolnię się od tej historii :)  Co gorsza, wyszedł niedawno trzeci tom "Baśnioboru" i też trzeba będzie przeczytać. Nie wiem jak poradzić sobie z tym nowym odkryciem - tym, że po latach obraźliwego parskania w reakcji na tę część literatury, zainteresowało mnie fantasy. Macie pojęcie ile mam do nadrobienia??Śmiało, możecie mnie dobić i polecać niezbędne lektury ;)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 