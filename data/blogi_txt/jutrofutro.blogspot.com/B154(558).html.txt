Czytam po pięć książek na raz. Pal sześć, jeśli tematyka jest różna, ale ostatnio trochę się pogubiłam, za sprawą Tuszyńskiej i Grynberga. Rodzinną historię lęku mam przy łóżku, a Życie codzienne i artystyczne w łazience i trochę mi się te młode Żydówki zaczęły mieszać. Zapamiętać - można czytać wiele na raz, byle się tematyka nie nakładała. A jak już będę miała nowy dowód, zapiszę się tu w końcu do biblioteki, lalala. I wtedy to mi się dopiero pomiesza. Ktoś czytał "Biednych ludzi z miasta Łodzi"? Raczej nie kupię, bo drogie, a akurat tego mieć nie muszę (co się oczywiście może zmienić, jeśli wsiąknę w lekturę), ale zastanawiam się czy dobre. W swoim umiłowaniu faktów, boję się tego, co autor sobie dopowiedział i czym wypełnił białe plamy. Ktoś? Coś?  W Trójce puszczają Edytę Bartosiewicz. Matko, jak ja ją uwielbiałam kiedyś! Kasety z jej piosenkami miałam przyspawane do walkmana. Cofam się teraz w tamte lata. Lubię takie wycieczki, wraca wszystko - zapachy, uczucia, drobiazgi, o których dawno zapomniałam.  Na blog.pl bardzo lubiłam bloga eire - był pełen intensywnie odbieranej muzyki; kurczę zapomniałam że zwykła piosenka może tak napędzać.  Kiedyś kupię jakieś sensowne głośniki i będę się delektować. Dawno, dawno temu, co tydzień notowałam sobie pierwszą dziesiątkę listy Trójki. Wróciłam teraz do tego radia po latach przerwy i dobrze mi. Kolejna podróż w czasie.  Kilka razy było w moim życiu tak, że odrzucałam wszystko, co było. Rzucałam miasta, szkoły, wszystkich, nawet najbardziej lubianych ludzi i pędziłam dalej. Teraz, choć wiem, że jeszcze co najmniej raz się przeniosę, nie uciekam przed tym, co było. Przeszłość, nawet paskudna (zwłaszcza paskudna) daje siłę, a ja zadomawiam się w teraźniejszości. Wreszcie.  Jutro (w zasadzie to już dziś, bo jest po północy) zacznie się głosowanie smsowe na bloga roku. Bodajże od piętnastej. Informacje ogólne powinny być tu: blogroku , a tutaj konkretnie kombajn.  Mam jutro/dziś trochę do załatwienia, ale jak tylko się ogarnę, dam szczegółowe info na blogu. Może się jednak okazać, że zajrzę tu, gdy głosowanie będzie już w toku, dlatego podaję te linki. Jeśli ktoś z Was uzna, że warto poświęcić smsa (Koszt SMSa to 1,23 brutto PLN z VAT), będzie super i z góry bardzo dziękuję. Jeśli nie, trudno, pisać będę i tak, ale byłoby miło.  SMS O TREŚCI: A00792 na numer 7122  Dochód z SMS'ów zostanie przekazany na turnusy rehabilitacyjne dla osób niepełnosprawnych.        Dla głosujących pozują psy :)     Czy ktoś umie powiedzieć czy moje dziecko starsze będzie mieć śnieg na ferie?   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 