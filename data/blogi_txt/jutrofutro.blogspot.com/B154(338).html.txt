Czytam równocześnie to i to, dodatkowo szukając roboty, więc dziś pokażę Wam tylko jakimi drogami chodzi dziecięca kreatywność. O ile dzieciom się nie przeszkadza, a czasem podpowie. Zresztą, już kiedyś pisałam o potędze nudy.  Któregoś dnia, gdy wyrzucaliśmy dywan od dzieci - nie było sensu, tylko zbierał futro - padłam na kolana i wzięłam się za czyszczenie podłogi. W kilku miejscach był stary klej. Po oderwaniu go, okazało się, że te kształty przypominają Toli morskie stworzenia, zaproponowałam więc, by je pokolorowała. Oto co wyszło:     Dziś uparła się, że pomaluje jajka. Bawiła się nimi potem przez kilka godzin (przeziębiona, więc trzeba się było czymś zająć poza przedszkolem).      Ta pani w zielonym ma nawet torebkę. Bardzo stylową. A z tyłu wspaniałą spinkę we włosach. Hmm a może gumkę... na zdjęciu nie widać.      Kiedy zaś byliśmy u mojej Mamy, Młoda bawiła się poduszeczkami z pudełka od zegarka dziadka. Robiła na nich obrazy z kolorowych szpilek. Potem znalazła gdzieś w szafie włochate wykończenia starych kurtek (chyba?) i wymyśliła, że z tego da się zrobić zwierzaki do zabawy. Wyszperała guziki w odpowiadających jej kolorach i zarządziła szycie. Potem zabierała te zwierzęta na spacery do miasta. Ludzie nieco dziwnie patrzyli na majtające się futrzane ogony :D   Oto jest kot.  (usta i język są ze szpilek. Młoda sama zrobiła)      Ale to koń był ulubieńcem wszystkich :))) I gdzie tam do tego zwykłym zabawkom z plastiku! Zaraz po tym jak wspólnymi siłami stworzyłyśmy (babcia przyszywała grzywy i ogony) zwierzęta, musiałam z kartonu po butach i kółek od starej armaty (takiej malutkiej ozdobnej) oraz sznurka wyprodukować karetę. Udało się. Kareta, zaparkowana w szafie u babci, czeka aż Młoda znów z niej skorzysta.     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 