Muszę przyznać, że mam częściowe rozdwojenie jaźni. Z jednej strony wydaje mi się, że takie wakacje, które wspominam do dziś jako najlepsze - totalna wolność i beztroska, kiedy to całą zgrają na Mazurach chodziliśmy codziennie nad jezioro, toczyliśmy walki na ręczniki, objadaliśmy się lodami bambino, popijając tymbarkiem jabłkowo-brzoskwiniowym ze wspólnego kartonu oraz w ukryciu piliśmy wieczorami wino, to dopiero co były. No może dwa lata temu. (miałam wtedy 16 lat, więc rzeczywiście 2 lata temu) Z drugiej mam poczucie, że pewnych rzeczy już nie zrobię i co mnie ominęło, to przepadło. Trzeba było korzystać, jak się pojawiało.  Zamierzam więc korzystać. Niech się pojawia jak najwięcej możliwości i otwartych dróg. Niech mi się chce je eksplorować.  Na kilka z nich wejdę niebawem. Przygotowania w toku. Snując plany o tym, co bym zrobiła zgarnąwszy szóstkę w lotto, uświadomiłam sobie że to wszystko są rzeczy do zrobienia i bez szóstki. Trudniej, może bardziej nerwowo, dużo większym wysiłkiem, ale możliwe do realizacji. Bo proste mam marzenia. Żadne tam rejsy dookoła świata. Więc je sobie powolutku, krok za krokiem zrealizuję. Czego i Wam życzę :)    Bardzo serdecznie dziękuję za wszystkie miłe słowa i dobre myśli. Za moc życzeń i kilka telefonów. Kamie za piękne kwiaty i pamięć, Svemirowi za całokształt. Za obecność, tym co są obecni. Za miłość, tym co kochają.  Urzekło mnie to, co zrobiła mi Eli.:  I zachwycił mnie bukiet od Pita. Przez te 10 przedślubnych lat jakoś nie było możliwości, tym bardziej cieszy mnie teraz. 33 kwiaty podobno. Nie liczyłam, wierzę na słowo :)     Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 