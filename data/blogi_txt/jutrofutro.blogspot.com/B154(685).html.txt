Powoli grunt mi się pod nogami pali. Coraz bliżej godzina zero, a ja kompletnie rozkojarzona i zupełnie nie spakowana. Novembre, jak dobrze pójdzie, w połowie miesiąca wśród paczek z kubkami i książkami będzie można już u nas kawę wypić. U NAS! Nie w wynajmowanej norce.  Powoli żegnam się z miastem.  Kupiłam laminowaną mapę stolicy. Pit zna Warszawę na pamięć. Tam się urodził i mieszkał lat prawie trzydzieści. Wraca na stare śmieci. Ja? Ja idę w nieznane :) Może w końcu, po nieustannych przeprowadzkach, przez które jestem w zasadzie człowiekiem znikąd, zapuszczę gdzieś korzenie?  Podobno mam niedługo posługiwać się całkiem nowym nazwiskiem. Mieszkać pod nowym adresem i szukać synowi nowej szkoły. Oswajać okolicę i rozpoznawać teren ;)  Zamiast zajmować się logistyką, zamiast opracowywania planu pakowania, rozmyślam. A w głowie mi siedzi bezsens wojny w Iraku.  I te wszystkie pozornie dalekie sprawy, którymi z wiekiem coraz bardziej się przejmuję.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 