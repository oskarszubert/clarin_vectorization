Jutro rocznica. Myślę, że mogła trafić gorzej. Zdrowia, wiekowa panienko.                   Nadal psicy naszej zdarza się coś pożreć. Na przykład okulary Delajsi - samicy flaminga. Młoda ma słabość do dziwnych imion. Ma też na przykład gumowego węża o imieniu Kaszelek. Sama takie rzeczy wymyśla. Tak jak to, że drugiego (trzeciego?) dnia w przedszkolu musiała siedzieć w piwnicy z pająkami. Albo że Rudzia zjadła te okulary, bo jej Pit nie karmił, gdy ja i dzieci byliśmy na urlopie. Na szczęście Pit umie zrobić nowe okulary.  A skoro już jesteśmy przy umiejętnościach to pokażę Wam pracę na konkurs dla dzieci i rodziców. Tematem jest jesień. Pit narysował sylwetkę pani Jesieni, pomagał rysować borsuka i asystował przy klejeniu. Reszta to robota Młodej.        Na koniec Rudzia okiem kamery. Proszę zignorować radio w tle. Można bez głośników oglądać, spokojnie. To ten filmik, który był na fb. Kto lubi kombajn, widzi takie rzeczy szybciej.     A kombajn ma szatańskie 666. Długo na to czekałam. Teraz czekam na 999, a co!      Aha! Dziś decyzją Jury wygrałam konkurs koobe "kindle za recenzję" Dziękuję. ;))  Najbardziej ubawiło mnie, że kwadrans przed odkryciem tego faktu, napisałam w komentarzach do poprzedniej notki "powoli dociera do mnie, że ja naprawdę jestem dobra w tym, co robię" Świat wyraźnie chce mi coś przekazać haha.  p.s. czy Wam się coś ostatnio stało, że prawie nikt się nie odzywa? co prawda Lumpiata mnie uspokajała, że jeśli po tysiącu odsłon nadal nie ma komentarzy, znaczy że "występujesz coraz bardziej z pozycji eksperta, z którym nie ma się odwagi dyskutować", ale teksty nieksiążkowe też pozostają prawie bez odzewu. żyjecie, czy to roboty odświeżają stronę?   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 