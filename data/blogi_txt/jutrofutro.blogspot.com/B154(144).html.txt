Mam szczęście do ludzi. Dawno temu, po tym jak kilka związków, które były dla mnie ważne, okazało się pseudo-związkami i fałszywymi przyjaźniami, zaczęło mi się wydawać, że już nie warto się w żadne relacje angażować.  Przemogłam się jednak, otworzyłam i było warto. Mam wokół rewelacyjnych ludzi, choć każdy jest z innej bajki. Do tego okazało się, że Sąsiadka od kotka ma też mnóstwo innych zalet. Zawsze marzyłam o życzliwej duszy, która w kapciach będzie mogła wpaść na herbatę i sobie wymarzyłam.  W książce "Nowa singielka" E. Kay Trimberger pisze: "współczesna singielka tworzy własną społeczność głównie dzięki sieciom przyjaciół. Przyjaciół poznawanych w różnych konstelacjach (w szkole, na studiach, w pracy, w kościele, podczas działalności politycznej) łączą różne więzi, na których opiera się współczesna wspólnota. Dzsiejsza singielka nie jest zatem ani sama, ani osamotniona. Formułując tezę na temat wyszczególnionych wyżej struktur oparcia umożliwiających długoletnie życie w pojedynkę, pomyślałam sobie, że można ją zastosować wyłącznie do singielek zadowolonych z własnego życia. Kiedy jednak podczas wykładu w miejskim college'u przedstawiłam ogólną charakterystykę tych struktur, jedna ze studentek podniosła rękę i powiedziała: Przecież tego potrzebują wszyscy ludzie, żeby prowadzić satysfakcjonujące życie, wszystko jedno czy są singlami, czy są z kimś związani. Bez namysłu przyznałam jej rację."   Myślę sobie, że w imię fałszywie pojętego bezpieczeństwa (jeśli nie pozwolę się nikomu zbliżyć, nie zostanę zraniona), bardzo sami siebie okradamy. Życie, w którym towarzyszą nam przyjaciele, jest dużo bogatsze. Kiedyś czytałam na jednym z blogów o tęsknocie za przyjaźnią i sama miałam podobne dylematy - no bo jak znaleźć kogoś kto naprawdę będzie mi odpowiadał? Mam latać po ulicy i ankiety robić, a gdy ktoś mi się wystarczająco spodoba, pytać obcych, czy chcą się zaprzyjaźnić? Przecież w dorosłym życiu nawiązywanie takich relacji wcale nie jest proste. Teraz, kilka lat później, przyznaję że nie byłam gotowa. Kiedy uporałam się z własnymi trupami w szafie, pozbyłam lęku i otworzyłam, zdobyłam sobie fajne grono życzliwych ludzi, a którymi spotykam się z potrzeby serca i dla przyjemności, a nie dlatego że wypada od czasu do czasu, czy z uwagi na ich użyteczność. Żeby było śmieszniej, wiek nie gra tu żadnej roli. Kama, Nasze Rąbnięte Słoneczko, jest kilkanaście lat młodsza od Pita, zaś Sąsiadka (patrząc na wiek jej syna) jest pewnie kilkanaście lat starsza ode mnie. Bardzo się cieszę, że wszyscy oni są gdzieś obok. I że trafiam na fajnych ludzi.  A niedługo spotkam się z Chudą i Futrzakiem jeszcze!   Ostatnio dostałam od Sąsiadki torbę, z zaznaczeniem, że będzie idealna do żółtych butów. No, będzie :) (tam jest też żółty pasek, kiepsko widać, bo w sztucznym oświetleniu to zdjęcie robiłam)       Czekam tylko aż Pit mi wszyje podszewkę, żeby materiału tymi gratami, co w torbie noszę, nie zniszczyć zbyt szybko.  No i teraz nasze rozmowy o przyszłym domu na wsi wyglądają tak: - no i wybudujemy w końcu ten dom  - a Sąsiadka? - no dobra, umówmy się wstępnie, że dla Sąsiadki też :) Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 