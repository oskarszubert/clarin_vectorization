Pączek to uwielbia. Pit mniej, bo z braku miejsca w dwupokojowym mieszkaniu, swoje tereny do gier upycha na szczytach mebli. Pączur nie narzeka. W gnieździe tyranidów jest mu wygodnie; na rzadko używanych półmiskach, jak widać też.  I strasznie mnie cieszą postępy "relacyjne" Rudzi. Jak na psa po przejściach była dość ufna, ale nie przytulała się specjalnie do nikogo. Teraz jest moim psem. To ja bez problemu mogę jej założyć szelki przed spacerem, to za mną chodzi po domu, pilnuje, czy dobrze doprawiam obiady, a gdy się kąpię, leży pod drzwiami łazienki. Śpi w moich nogach, na kołdrze, znacząco hamując nocną ruchliwość. Widok dwóch rudych pysków, wyczekujących 10cm od mojej twarzy, bym otworzyła oko - bezcenny.          Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 