Drodzy Państwo stało się, choć sądziłam, że to nas ominie. Wczoraj byłam z Tolą w małym osiedlowym sklepiku z różnymi drobiazgami. Kiedy wyszłyśmy, Mała coś mamrotała pod nosem. Ona nie robi mi (tfu tfu, pewnie jak to napiszę przy pierwszej okazji zrobi) żadnych scen w sklepach, czasem chce jajko z niespodzianką najwyżej, albo pokołysać się w samochodzie za 2zł - przy czym jak kołysać się przestanie i powiem, że już się wyczerpało paliwo za które zapłaciłyśmy, córka wysiada i idzie ze mną dalej. Nawet jak poszliśmy, by sobie potwory wybrały coś na Dzień Dziecka - wybrała latarkę i kij baseballowy. Przynajmniej dotąd tak było, bo tfu tfu i j.w. Dotąd też trwa nieprzerwana fascynacja ptakami. Rozróżnia część miejskich ptaszysk, a ja  poluję na jeden album dla niej - jak nie znajdę taniej, zbiorę kasę i kupię w EMPiKu czy gdzieś, po prostu. Akurat ten bym chciała, bo ma duże fajne zdjęcia. Jest więc faza ptasia i na gwiezdne wojny. Kilka dni temu jednak coś się zmieniło, a od wczoraj nie mam już wątpliwości. Od kilku dni Tola pozwala sobie czytać. Nie tylko informacje o ptakach -jak dotąd, ale te wszystkie śpiące królewny i resztę. (Dobrze że przywiozłam te moje bajki z dzieciństwa! Idealny czas.) Z zainteresowaniem ogląda też adaptacje bajek braci Grimm. Wczoraj zaś mamrotała po wyjściu ze sklepu.- córeczko, co mówisz- tam była taka duża... niebieska...- ale o co chodzi? coś byś chciała?(spojrzenie wielkich oczu, pełna fascynacji i zawstydzenia mina)- lalka TADAM! Wzruszyłam się. Normalnie się wzruszyłam. Córka mi dorasta i wchodzi w naturalną fazę księżniczek, wróżek i lalek  :)Poleciałam dziś rano, choć czekała mnie jeszcze robota, żeby sprawdzić co to za niebieska lalka była, bo zabawek to nie widziałam tam wcale. No i z zamiarem kupienia dziecku przedmiotu pożądania, jeśli nie będzie drogi. Zdecydowałam się spełnić to marzenie od razu, boa. mała naprawdę rzadko o coś prosi (poza kakao i żywą papugą/pingwinem/tukanem/kameleonem)  b. od powrotu z tego sklepu po kolei wszystkim w domu opowiadała o pięknej lalce, a gdy znalazła płytę z bajką o księżniczce, twierdziła, że ta ze sklepu była tak piękna właśnie.Poszłam i kupiłam tę niebieską królewnę. Za szalone sześć(!) złotych.   Przyniosłam jej, gdy się obudziła i odtąd chodziła z chińską plastikową najpiękniejszą na świecie królewną i zafascynowana patrzyła na nią, powtarzając: "taka dziwna. taaaka dziwna" :DJuż się razem kąpały i królewna miała nawet myte włosy.Poprzedniego wieczora zaś przyłapałam córkę tak:   Mówię Wam, zaczęło się :))) Sądziłam, że to oznacza koniec fazy pingwiniej, ale babcia kupiła dziecku pod choinkę zabawkę"skaczące pingwiny".  Jeśli Wasze małe dziecko kocha pingwiny i ma osobny, dobrze uszczelniony pokój, polecam. Po kwadransie będzie Wam mózg puchł od tej muzyki i światełek, ale te małe pingwinki uroczo wskakują po schodach i zjeżdżają ze zjeżdżalni. Jeśli dziecko ma wyobraźnię, pingwiny mogą być atakowane prze wielkiego kurczaka, mogą chodzić do pracy itd. Kicz, hałas i wiele radości.Pit po kilkudziesięciu minutach znoszenia nieprzerwanego migotania i grania stwierdził, że ta muzyczka mu się przyśni. Oczywiście wykorzystałam to od razu i mam nadzieję, że doświadczy tego, nim przeczyta o tym na blogu. Nagrałam mu bowiem tę upiorną melodyjkę i ustawiłam jako dzwonek w jego komórce :DWiem, jestem straszna heheheBabcia dostarczyła też kolejnego pingwina. Siostra jakiś czas temu wysłała mi mmsa   z tekstem:"Poznaj Ryszarda. Ryszard jest Niemcem, ale oficjalna wersja dotycząca miejsca jego pochodzenia to: okolice Antarktydy"   No i teraz mamy sporą gromadę. Ten w czerwonej czapie jest księżniczką (biała suknia z cekinami), a ten w naszyjniku z bransoletki to babcia :) Młody dostał "Baśniobór", który zamówiłam 22.12 późnym popołudniem, by 23.12 koło południa dostać informację, że książka jest już do odbioru. Pit, który ją odbierał w punkcie na Waryńskiego, stwierdził że obsługa była naprawdę bez zarzutu. Czyli nie dość, że szybciutko to jeszcze miło. Brawa dla Merlina.Już mówiłam prowincjonalnej nauczycielce, że kupiłam tę książkę przez nią i jej recenzję, więc jakby co to będzie nas mieć na sumieniu. Brakuje mi w życiu magii i choć nigdy nie czytałam fantastyki, ani niczego w tym stylu poza klasycznymi baśniami (no bo Gra Endera to jednak inna kategoria. Specjalna. No dobra, czytałam też H.Pottera), to mam zamiar przeczytać. Nastapił też kolejny przełom, bo uświadomiliśmy Tymka jak to jest z tymi prezentami pod choinką. Oczywiście już od jakiegoś czasu próbował nam "udowodnić", że to my podrzucamy prezenty, ale nie pytał wprost - dzieciaki lubią czary jednak. Tym razem było inaczej.Nie wyglądał na zmartwionego tym faktem.Chłopak nam dorasta. Teraz Pit śpi, Tola właśnie postanowiła wstać, choć sądziłam że skoro zasnęła koło 21., będzie spać do rana. Tymek zajmuje się gwiezdnowojennymi sprawami, a ja zaraz się wezmę za którąś z sześciu sprezentowanych mi książek. Lalalala  Jak tam u Was?      Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 