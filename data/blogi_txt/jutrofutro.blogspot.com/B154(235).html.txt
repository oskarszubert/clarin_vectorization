Lubimy ładnych ludzi. Można się   zarzekać, że wygląd nie ma znaczenia, ale te kilka początkowych sekund   przy pierwszym kontakcie, często rzutuje na całą znajomość.   Nie   ma bajek o brzydkich księżniczkach. Dlaczego? Przez coś, co  psychologia nazywa „efektem aureoli” - człowiek ma skłonność do  pozytywnego oceniania ładnej osoby.  Co  więcej,  uważamy, że piękne równa się dobre; co powinno nas przekonać,  że nigdy  nie zobaczymy w bajce pryszczatego Kopciuszka z nadmiernym  owłosieniem.  Tak naprawdę ideały piękna zmieniają się przez lata, a w dzisiejszych czasach wszystko określają media.  Obiektywne pomiary cech osobowości wykazują brak rzeczywistych różnic między   osobami ładnymi i brzydkimi. Jest tylko jeden wyjątek: ten, kto grzeszy   urodą, jest skuteczniejszy w kontaktach społecznych.  Choć   każda z nas jest piękna, niewiele na świecie klasycznych piękności, a   żyć w społeczeństwie jakoś trzeba. Jak więc sobie radzić? Co zwiększy   nasze szanse na pozytywne załatwienie każdej sprawy? Jak poprawić swoją atrakcyjność interpersonalną?     Bądź pewna siebie,   wyprostuj plecy i uśmiechaj się.Osoby atrakcyjne są skuteczne dzięki śmiałości i otwartości w kontaktach z ludźmi.       Pokazuj się. Spotykaj się z  ludźmi, udzielaj w internecie, prezentuj się na forum   publicznym.Lubimy osoby, które często widujemy – nazywa się to efektem   czystej ekspozycji.       Bądź uważna, spostrzegawcza i  staraj się szukać podobieństw u rozmówców.Podobieństwo   wywołuje wzrost wzajemnej sympatii, ale tylko do pewnego momentu –   staraj się więc nie przesadzić i chcąc prosić szefową o podwyżkę, nie   przychodź do jej gabinetu ubrana jak jej siostra bliźniaczka.       Przeciwieństwa   się przyciągają.  To zdanie prawdziwe, jeśli mamy na myśli uzupełnianie   się, a nie  różnicę zainteresowań, czy postaw. Chwal, a będziesz lubiana.    Osoby mówiące miłe rzeczy są bardziej pożądane jako partnerzy do rozmowy.  Pamiętajmy jednak o tym, że komplement jako narzędzie, jest skuteczny tylko w   przypadku, gdy nasz rozmówca nie jest pewny własnej wartości. Poza tym   komplement musi być wiarygodny!    Przede wszystkim jednak dbajmy o   siebie. O swój wygląd i psyche. Osoba dobrze czująca się ze sobą,   ciekawa świata i ludzi, zachowuje postawę otwartą i żadna, nawet   najpiękniejsza jędza nie ma przy niej szans.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 