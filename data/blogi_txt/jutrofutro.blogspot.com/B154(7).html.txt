Wczoraj zauważyłam szparagi po trzy złote. Wyglądały apetycznie i tak się do mnie z półki uśmiechały, że wzięłam. Obrałam i ugotowałam zgodnie z wszelkimi przykazaniami. Okazały się włókniste i nie do pogryzienia. Całkiem jak sztywniejszy i gorzkawy rabarbar.  Wisimy nad talerzami i przeżuwamy, próbując nie udusić się ze śmiechu. Nitki wchodzą między zęby, dają się zjeść jedynie główki na długości jakichś dwóch centymetrów. Pit: (próbuje być poważny)  podobno szparagi są afrodyzjakiem... ja: (wygrzebując dyskretnie nitkę spomiędzy zębów)  czujesz się podniecony?   Idę zrobić sałatkę, bo po tym obiedzie umieram z głodu.   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 