Dzień wcześniej namaczamy szklankę jęczmienia. Najpierw gotujemy bulion warzywny, z tym że te wszystkie pietruchy dość drobno kroimy. (pietruszka x2, seler, marchew x4 - seler i pietruszka z nacią). Do bulionu wrzucamy pokrojoną kapustę - max 1/4 małej główki, pół pokrojonego niedużego kalafiora, sporą garść fasolki szparagowej. W międzyczasie gotujemy ten namoczony jęczmień - w świeżej wodzie. Pod koniec gotowania zupy, dorzucamy miękki już jęczmień. Można jeszcze dodać garść posiekanych pieczarek i zeszklonej cebuli.  Po ugotowaniu, dobrze ciepłą zupę doprawiamy miso do smaku. Ja dałam miso *hatcho. Bardzo pożywne i zdrowe. *"Miso Hatcho jest wytwarzane z soi, kosen  (prażona mąka jęczmienna), koji (aspergillus oryzae) oraz soli  morskiej. Ziarna soi  razem z koji fermentują i dojrzewają przez 3 lata w wielkich cedrowych  kadziach. Hatcho jest najmocniejszym, najbardziej  aromatycznym rodzajem  miso."   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 