Przez ostatnie dni zajmowałam się głównie korzystaniem ze słońca i świeżego powietrza. Chciałam powiedzieć, że nic nie czytałam, ale zaczęłam na nowo książkę, którą czytałam kilka lat temu. Kapuściński: Nie ogarniam świata Niestety została na Mazurach. Nie była moja. A lubię bardzo wytwory duetu Bereś   Burnetko. Nie będzie więc o książce, a o sałatce dobrej, gdy za oknem chłodno. Sycącej, łatwej w przygotowaniu i smacznej. Robi się ją szybciutko, ale musi swoje odstać. Powiedziała mi o niej siostra jakiś czas temu. Mówiła, że ktoś jej zachwalał, ale była sceptyczna. No bo dajcie spokój, zupki chińskie? To nie może być dobre.  A jednak :)  Skład jest taki.  Plus sól. (nikt mi nie płaci za reklamę. niestety ;) używam tych marek, bo lubię.) Czyli: - 3 makarony z zupek chińskich (tu akurat koniecznie VIFON. inne nie są takie fajne podpieczone i chrupkie.) - ze 2 spore papryki (akurat miałam takie malutkie płaskie od cioci - dzięki! - więc dałam cztery sztuki i trochę) - 3/4 litrowego słoika korniszonów - puszka kukurydzy - mała cebulka lub pół dużej - majonez. 250-300g. używam tego z biedronki, bo jest genialny w smaku. łagodny i słodkawy ale nie mdły. - sól do smaku     Najpierw papryka w kostkę. Posolić niech mięknie (obrać wcześniej najlepiej, ale te są takie malutkie, że mi się nie chciało zagłębiać w te fałdki). Ogórki i cebula w kostkę. Dorzucić kukurydzę. Pokruszyć makaron. Przyprawy nas nie interesują. Wywalamy albo nie wiem, tapetujemy nimi mieszkanie. Sałatkę doprawiamy tylko solą. Jak ktoś lubi, może popieprzyć. Dodajemy majonez. Mieszamy i wsadzamy do lodówki na jakieś 6 godzin. Moja właśnie stoi w lodówce. Będzie idealna rano. Makaron zmięknie, napije się majonezu i wilgoci z warzyw. Ja w ogóle bardzo lubię sałatki i surówki. Najbardziej takie ze świeżymi warzywami i sosem winegret, ale jak za oknem zimno i człowiek siedzi w bluzie i skarpetach, których nie wyciągał od tygodni, to chce mu się czegoś kalorycznego.    Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 