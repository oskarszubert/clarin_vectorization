Bardzo Wam dziękuję, za wypełnianie ankiety. W pytaniu opisowym niektórzy piszą takie teksty, że jestem szczerze wzruszona. Zdecydowałam, że będzie to ankieta czasowa. Nie jestem zbyt cierpliwą osobą, uznałam więc, że tydzień musi wystarczyć. Mam nadzieję, że w ciągu siedmiu dni wezmą w niej udział wszyscy, którzy tu zaglądają, no przynajmniej ci z nich, którym się będzie chciało. Po zakończeniu, podsumuję i opowiem Wam o wynikach. Ustawiłam sobie, że z jednego komputera można zrobić ankietę tylko raz i mam wielką nadzieję, że tak to właśnie działa.  Jeśli ktoś czytuje kombajn i miałby ochotę udzielić mi kilku odpowiedzi, serdecznie zapraszam. TU ANKIETA, KLIKNIJ. Co u nas? Pit miał mały wypadek na rowerze, przez co nie jest w stanie zrobić nić precyzyjnego prawą ręką. Muszę mu kroić chleb itp. Biedak zrezygnował nawet z wyjazdu na targi ze względu na średnie samopoczucie. Niby nic poważnego (na szczęście, na szczęście), ale jest nieco poobijany. Położył się dziś na chwilę i jakoś tak niespokojnie drzemał, więc zapytałam, czy wszystko ok. - nie mogę latać! - odpowiedział mi przez sen z żałością w głosie. Nie wiem co na to Freud.   Mówię dziś do córki: - wiesz, że jesteś fajna i mądra? - tak - odpowiada dziecię z przekonaniem.  Patrzymy po sobie z Tymkiem, śmiejąc się: - i skromna. - nie jestem skromna! - odpowiada Tola z oburzeniem - jestem super!  Co tam u Was? Jesteście super? Możecie latać? Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 