Od bodajże dziesięciu dni Młoda miała fazę na potworne wycie. Nawet skarżyłam się : "W dni takie jak ostatnio sądzę, że mam w domu bachora z samego dna piekła. Zdecydowanie tego nie lubię. Histeria w urzędzie, gdzie zamiast skupiać się na ślubie musiałam wycierać smarki z fotela, teraz znów wyje od pół godziny. Nawet nie wyje. Drze japę. Jest jak ten cholerny dzieciak z reklamy. Poszłam zobaczyć co robi. Siedzi, grzebie w pudle z klockami, przebiera, a równocześnie, jakby  obok wyje na cały głos "nie nie nieeee". Jakby dwie osobowości aktywne równocześnie. Jedna sobie drewniane tory kolejki wybiera, druga RÓWNOCZEŚNIE zachowuje się jak maltretowane zwierzę. Jeszcze kilka  takich dni i naprawdę będzie źle. ZE MNĄ. Niektórzy twierdzą, że to dlatego że nigdy w dupę nie dostała. Taaak, to z pewnością by pomogło jak cholera."       To jakiś koszmar, naprawdę. Zaczynała nawet o 23-ciej, bo czegoś jej nie chciałam podać, albo coś jej upadło. Miałam wrażenie, że po chwili wycia już sama nie wie, o co chodziło. Byłam na krawędzi. Przedwczoraj było inaczej. Był ryk, było wyniesienie wyjca do drugiego pokoju. Potem wyjec przemówił! Zawołał brata. Poskarżył się bratu na  zły świat i że mama jest bzigna (brzydka), a potem poprosił, by mu poczytać. I tak siedzieli i czytali encyklopedię Larousse'a przytuleni na kanapie.        Wczoraj wycie trwało jeszcze krócej, znów został wezwany brat.  Dziś nie było wycia. Córka w sytuacji, w której zwykle rozpoczęłaby trzygodzinny koncert (a nie działało NIC), poszła do pokoju. Nie pozwoliła nikomu włączyć sobie światła, wyganiała rodziców, którzy przyszli zapytać, czy wszystko ok. Po jakimś czasie umartwiania się w ciemności ... ZAWOŁAŁA BRATA I POSZLI CZYTAĆ LAROUSSE'A :)))  I Pit mi się wzruszył bardzo, że takie mają dzieciaki fajne relacje. Napiszę, jak na facebooku: Bardzo to lubię. p.s. jest jakaś szansa, że nie wyląduję w wariatkowie :) Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 