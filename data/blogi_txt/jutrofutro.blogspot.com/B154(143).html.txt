Miałam to gdzieś przepisane i nawet dawałam na któregoś bloga, ale zgubiłam. Poprosiłam siostrę, by mi przepisała raz jeszcze i oto mam. (dzięki, sis!)  Mihaly Csikszentmihalyi "Przepływ", Biblioteka Moderatora, Taszów 2005, str. 66-67:  Przychodzą  mi na myśl dwie bardzo różne od siebie osoby, które mógłbym przedstawić  jako przykład tego, w jaki sposób można wykorzystać koncentrację do  uporządkowania świadomości, tak by móc realizować własne cele. Pierwszą  osobą jest E., kobieta z Europy, jedna z najsłynniejszych i najbardziej  wpływowych kobiet w swoim kraju. Jest znanym na całym świecie naukowcem,  a jednocześnie stworzyła doskonale prosperująca firmę, która zatrudnia  setki ludzi i od wielu lat przoduje w swojej branży. E. nieustannie  podróżuje na spotkania naukowe, polityczne i handlowe, zatrzymując się w  jednej ze swych rezydencji, jakie posiada w różnych krajach. Jeśli w  mieście, w którym akurat przebywa, odbywa się koncert, E. z pewnością  znajdzie się wśród publiczności, a wolną chwilę wykorzysta na odwiedziny  w muzeum lub bibliotece. Kiedy zaś jest na spotkaniu, jej szofer, zamiast po prostu czekać, udaje się do galerii sztuki lub muzeum - gdyż  podczas drogi do domu jego szefowa z pewnością zapyta go o opinię na  temat obejrzanych obrazów. E. nie marnuje ani minuty swojego życia. Przeważnie zajęta jest  pisaniem, rozwiązywaniem problemów, czytaniem jednej z pięciu gazet lub zaznaczonych fragmentów książek- albo właśnie zadaje pytania, z ciekawością przygląda się wydarzeniom i planuje następne zadanie.  Niewiele czasu poświęca na rutynowe czynności. Pogawędki czy spotkania  towarzyskie traktuje uprzejmie, lecz stara się ich unikać. Każdego dnia  poświęca natomiast kilka chwil na odbudowanie energii umysłowej.  Dokonuje tego bardzo prostymi środkami - na przykład stojąc spokojnie  przez piętnaście minut na brzegu jeziora z zamkniętymi oczami i twarzą zwróconą ku słońcu. Albo spacerując po wzgórzach za miastem ze swoimi  psami. E. kontroluje procesy koncentracji tak dalece, że potrafi  "wyłączyć" świadomość i zapaść w krótką drzemkę, gdy tylko ma wolną  chwilę. Życie tej kobiety nie było łatwe. Jej rodzina zubożała po I wojnie  światowej, a ona sama utraciła wszystko, w tym wolność, podczas II  wojny. Wiele lat temu zapadła na poważną chorobę, przez lekarzy uznawaną  za śmiertelną. Odzyskała wszystko, również zdrowie, dzięki zdyscyplinowaniu uwagi i nie marnowaniu jej na bezproduktywne myśli czy  działania. Wprost promieniuje energią. Mimo wcześniejszych niepowodzeń  oraz intensywnego życia, jakie prowadzi, wydaje się zachwycona każda  jego minutą.  A to z mojej obecnej lektury: Stephen Covey " 7 nawyków skutecznego działania":  Ile osób na łożu śmierci żałuje, że nie spędziło więcej czasu w biurze albo na oglądaniu telewizji? Notatka o realizacji planów będzie w końcu. Póki co, jak widać, myślę :)   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 