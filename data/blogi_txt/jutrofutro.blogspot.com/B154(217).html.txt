W 2008 roku, występując jeszcze pod starym nickiem, założyłam konto na blipie. Przeniosłam się właśnie do Warszawy i potrzebowałam miejsca, w którym mogłabym niezobowiązująco pogadać. Poza tym byłam ciekawa cóż to za nowy portal. Nie sądziłam, że wsiąknę, bo od czasu czatu na czaterii, na którym w 2001 poznałam Pita, nie przepadałam za takim sposobem wymiany myśli. (miałam uraz hahaha - bo wiadomo jak to się skończyło;)) Takim, czyli przy pomocy krótkich wiadomości. Bałam się, że to będzie coś jak kolejny czat. W tym czasie miałam już konto na facebooku - teraz mam inne - ale mnie nie porwał. Pewnie dlatego, że tam jeszcze nikogo znajomego i w ogóle spolszczonej wersji nie było, z tego co pamiętam. (kiepska to jest społecznościówka, na której nie ma znajomych ;))  Mam dziwne wrażenie, że ta notka będzie napisana po polskiemu, nie po polsku. Widocznie jak człowiek zaczyna się bardziej ciałem zajmować, to mu mózg obumiera, co by potwierdzały wywiady z większością naszych piłkarzy, w sumie. Ale o zdrowiu moim i kondycji (braku) będzie kiedy indziej.  Niespodziewanie dla siebie i w ogóle WTEM na blipie znalazłam całą zgraję świetnych ludzi. Czasem wkurzających, ale (co tak rzadko spotykane) naprawdę inteligentnych i zabawnych. Blip był mi przez lata szalupą ratunkową. Miejscem, gdzie wchodziło się poopowiadać głupoty, pośmiać, poskarżyć, zapytać o radę. Nie poznałam w realu zbyt wielu ludzi stamtąd, ale tylko dlatego, że bywam odludkiem (o tym też będzie notka niebawem), ale jest tam wiele osób, z którymi z przyjemnością bym się spotkała. ^tygryziolek przywiozła nam ze schroniska Rudzię, choć kompletnie się nie znałyśmy poza blipem, a i tam nie byłyśmy jakoś blisko. I odtąd bardzo lubię, jak do nas wpada. Ja zgłosiłam się, gdy ^kali187 szukał niedrogiego hotelu w Warszawie na kilka dni, choć też się jakoś blisko nie znaliśmy na tym blipie. Ale dzięki temu mogłam z nim pograć do świtu w osadników (choć jakoś rano miał samolot), zjeść pyszności, które przywiózł, a także (last but not least) poznać ^evilconcarne. (dopisane dnia następnego: Przypomniałam sobie, że przecież widziałam na żywo jeszcze ^krolowanocy, kiedy wpadła "do mnie" do księgarni z dzieciakami) Teraz zaś nam tę arkę normalności zamykają. Portal przejęło GG i chyba nie miało pomysłu, co z nim zrobić i jak rozwinąć. Trochę tak głupio, kupić coś i ostatecznie uśmiercić przez zaniechanie, ale jak widać, można.  Archiwizując stare wpisy znalazłam trochę zdjęć. Tym cenniejszych, że duża część moich fotek jest uwięziona na starym dysku przenośnym. Na przykład takie: Nasi nadzorcy poinformowali, że:     i w związku z powyższym, dziś w nocy #blipstypa online.  Ponieważ po tej notce wróciłam do regularnego słuchania listy i coraz bardziej mi się podoba (nie jest jak kiedyś, ale ja też jestem inna), postanowiłam napisać do Marka Niedźwieckiego z prośbą o zadedykowanie piosenki ludziom, których przez ostatnie lata "widywałam" prawie codziennie.  Napisałam tak: Panie Marku,listy zaczełam słuchać jako wczesna nastolatka w '92dziś, po raz pierwszy proszę o dedykację:"DLA WSZYSTKICH ZNAJOMYCH Z BLIPA i MOJEGO MĘŻA ZA CIERPLIWOŚĆ. ZAKURZONA."Likwidują nam portal, na którym przez ostatnie 5 lat byliśmy sobie wsparciem i rozrywką.Będę bardzo wdzięczna za dedykację przed numerem jeden.  Jakież było moje zdumienie, gdy Niedźwiedź przeczytał przed numerem jeden całego maila i jeszcze dodał: "chyba się  udało, pani Elżbieto". Dotąd mi się gęba cieszy na wspomnienie. Możliwe, że niebawem będę mieć dostęp do nagrania, to Wam pokażę. A potem oprawię w ramki i powieszę nad łóżkiem :))) WOW Niedźwiedź. Ten sam, którego przez tyle lat traktowałam jak bóstwo!  Dziękuję, Panie Marku! (lalalala przeczytał, przeczytał lalala :)))  A teraz Wam zaprezentuję, dlaczego będzie mi tego blipa tak brakować. (po kliknięciu prawym, można w nowym oknie otworzyć, większe) Pamiętajcie, że był taki portal, który wniósł w życie sporej grupy ludzi dużo radości.       Jeśli ktoś chciałby posłuchać dedykacji  tutaj   Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 