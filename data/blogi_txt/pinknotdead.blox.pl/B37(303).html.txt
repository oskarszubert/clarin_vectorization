Wszystko płonie na różowo zbudujemy świat na nowo!    Pink Death Rockumentary   Dear PINK's    Muszę przyznać, że będący dość efektywnym hubem My Space chwilami swoją dynamiką niebezpiecznie mi przypomina świat blogasków (kolekcjonowanie komentów i wirtualnych przyjaciół) i jak do tej pory zdarzyło mi się natrafić na niewiele stron będących jakąś trochę bardziej ukonstytuowaną propozycją (pewnie muszę się przyzwyczaić do nawigacji, szczególnie, że niezrozumiałych dla mnie przyczyn MS zawiesza się ciągle na moim Macu). Przyjemną niespodzianką był Pink Death, który podłączył się do mnie kilka dni temu. Pink Death to z wyraźnym zaangażowaniem pociągnięta mistyfikacja rodem z Gadańska. Ich MS prezentuje historię fikcyjnego polskiego zespołu rockowego z lat 80 - na stronie znajdziecie krótką historię grupy,  dyskografię a nawet mockumentary video. Całość skonstruowana jest konsekwentnie, video zawiera edycję materiałów "archiwalnych" (szczególnie ucieszył mnie Klub "Atak", którego logo ewidentnie wygenerowane jest z neonu "Apteka"), fragmenty koncertów, wywiady etc. Rzecz naprawdę dowcipna, osobiście wydaje mi się, że mogłaby być jeszcze trochę bardziej przerysowana ale może to tylko widmo Spinal Tap, którego jestem absolutnym fanem, przesłania mi pink-rockowy horyzont.    PINK NOT DEAD!    Maurycy      Pink Death - Dyskografia:    "Pink Death" (1984)    "Blutmusik" (1987) "The Number of The Bunny" (2006)    PS: Jego Mroczna Świątobliwość Mac HD aktywował się na MySpace 