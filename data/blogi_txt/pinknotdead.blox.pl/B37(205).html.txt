Istnieje rodzaj śniących kobiet, które nazywamy dziwożonami, po łacinie strigae. Żywią się one kwieciem czarnego maku, z którego opium się wyrabia.    Opium Beauty anonymous via Bits   Bites Dear PINK's     Jako że w ramach znieczulenia nurzam się aktualnie w fantazjach orientalnych proponuję tym razem porcyjkę trującej słodyczy - malutką mozaikę ułożona z fragmentów historii korsarza-opiumisty Hong-Kopa:   Wytężona praca wiosłowania zaróżowiła lekko jego blade oblicze. Silnie i pięknie zbudowane jego ciało prześwieca poprzez cienki jedwab szat. Piękny jest Hong-Kop, bardzo piękny. A z nieskazitelnej doskonałości jego członków wyraźnie rozpoznać można, że boskiego jest pochodzenia.    (...)    Szlachetne, stulecia całe trwające lenistwo jego przodków, oczyściło krew żył jego i uszlachetniło jego mózg.    (...)    ...Hong-Kop ruchem wzgardliwym podnosi swój łuk, napina go, mierzy, i zręcznie wypuszczona strzała przygważdża rękę księżniczki do tronu z kości słoniowej. (...)    Jak łodyga kwiatu wyrasta jej gibka szyja z promiennych ramion, których biel przebłyskuje przez szatę przejrzystą, drogimi kamieniami obsypaną.    (...)    I ciągle jeszcze trzyma z błagalnym prawie gestem podniesioną, biedną, zranioną rękę, z której się zwolna sączą krople krwi. I oto nagle poznaje Hong- Kop cud, który się dokonał: krew – to opium, i krwi jej kroplami napełnił się wypróżniony słoiczek. Litościwa boginka postanowiła skrócić męki człowieka, którego zabić zamierzała i orzeźwiła go kosztownym z krwi żył swoich wytrysłym napojem.    (...)    W milczeniu patrzą na siebie. On leży na macie, ona stoi u nóg jego. Oczy ich spotykają się i zatapiają w siebie z gorącą tkliwością. Zda się, że w tej chwili i księżyc bieg swój wstrzymał; promienie jego ślizgają się wzdłuż poszarpanej jedwabnej szaty, która nawpół tylko okrywa gibkie, muskularne ciało palacza – połyskuje w wielkim szmaragdzie, którym spięte są powiewne suknie na mlecznych biodrach boginki…    (...) Całą jego tęsknota wszakże wszystkie dążenia ześrodkowują się w jednem, nieprzezwyciężalnem, gorącem pragnieniu, by nieporównaną, boską, u stóp jego stojącą dziewczynę módz posiąść.    (...)    Ja wszakże, który to napisałem, widziałem we mgle, unoszącej się nad morzem Tonkinu, na własne przerażone oczy Hong-Kopa – jego – oraz Hai-Loung-Wanga, króla wężów, który po morzu go ściga. A jeśli te upiorną godzinę przeżyłem, to tylko dlatego, że tego samego dnia spotkałem też Yu-Czeng-Hoa, łask pełną, i od tej chwili pogardzam każdą inną kobietą. Claude Farrère "Opium" ("Fumée d'opium")  przekład autoryzowany Jadwigi Przybyszewskiej  wydał Instytut Wydawniczy "Lektora" Lwów-Warszawa 1919    PINK NOT DEAD!    maurycy     French Nude Smoking Opium around 1910 by Jean Agélou   check also:   DARK PINK  PINK NYMPHAEUM  PINK SAVOIR VIVRE 