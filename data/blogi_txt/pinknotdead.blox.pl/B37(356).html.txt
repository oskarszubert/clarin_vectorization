Wstyd to słowo, za którego pomocą wprowadzamy porządek całkowicie niezrozumiały.   Henry Miller, "Zwrotnik Koziorożca" Pink Procession (?)    Dear PINK's     O "Erotycznym impulsie" wpominałem już swego czasu pisząc notkę o Marco Vassi. To książka niezwykła nie tylko dla tego, że na temat przeróżnych aspektów erotyzmu wypowiadają się w niej osobowości tak wybitne a jednocześnie odmienne jak Allen Ginsberg, Anaïs Nin, Nan Goldin czy E.E. Cummings ale ze względu na odwagę i klarowność wizji Davida Steinberga, który jest za nią odpowiedzialny. Chciałbym dzisiaj przytoczyć tu pierwszy akapit z napisanego przezeń wstępu. Mam nadzieję, że zachęci on kilka choć osób to przeczytania tej nader niekonwencjonalnej pracy - mnie rzucił na kolana:   Co się stanie, gdy pójdziemy za erotyczną muzą, dokądkolwiek by nas prowadziła z szeroko otwartymi oczami, ale pełni zaufania, pożądania, miłości i ciekawości? Co się stanie, gdy całkowicie otworzymy się na erotyczną siłę życiową, nawet jeśli zaprowadzi nas do krainy równie nieprzewidywalnych, co rozkosznych przygód, równie rozstrajających, co ekscytujących perypetii? Co się stanie, gdy pokierujemy się ślepym erotycznym impulsem, określając jedynie, jakie granice są przed nami do przekroczenia? Co się stanie, gdy odrzucimy budzące się gdzieś w głębi nas przekonanie, że coś jest nie w porządku z naszymi odczuciami i erotycznymi pragnieniami - coś złego, co kryje się w  zainteresowaniu erotyzmem w ogóle albo też w zafascynowaniu erotyką, które jest zbyt silne, zbyt dziwaczne lub zbyt odmienne w porównaniu  z tym, co ludzie uważają za właściwe? Co się stanie, jeżeli pozwolimy erotyzmowi przesycić naszą sztukę, nasz styl bycia, uczynimy go podstawową wartością w życiu i nie będziemy myśleć o konsekwencjach? Co się stanie, jeżeli - w pewnym czasie, w pewnym miejscu i  z pewnymi partnerami - całkowicie skapitulujemy wobec magnetycznej potęgi erotyzmu, skapitulujemy z premedytacją, niewinnie i mądrze zarazem, pozostając otwarci na nowe doznania, pozwalając sobie na odkrywanie głębi i złożoności tej esencjonalnej siły życiowej, która przemawia do nas i poprzez nasze ciało?   PINK NOT DEAD! maurycy   Erotyczny impuls  w opracowaniu Davida Steinberga Wydawnictwo 108, Gdańsk 1995   cytowany fragment w przekałdzie Mariusza Seweryńskiego 