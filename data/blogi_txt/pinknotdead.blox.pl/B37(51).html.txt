Vagina Art Car at Lomokev Flickr Stream   Dear PINK's    No i jestem znowu w Kalifornii. Wczoraj nocna huśtawka i gra w piłkę plastikową butelką w towarzystwie nader przyjemnych ciemnoskórych dziewuszek i ich rodziców w Tijuanie. Dziś San Diego - różowy most już zagruntowany - wisi jak guma do żucia nad betonową przepaścią. Miasto tradycyjnie bez niespodzianek - ratunkiem wobec jego nieznośnej ogłady są antykwariaty - 100 dolarów wydanych szybko na książkową Czerń i Róż (myśląc czule o moim ukochanym JWG :) Koncentrując się na Różu (tak względnym jak bezwzględnym choć może też umownym): The Erotic Comedies Marco Vassiego (czytałem nie tak dawno po hiszpańsku ale chętnie wciągam oryginały - rzecz godna polecenia wszystkim eksplorującym erotykę na poważnie), następnie Self-Love Davida Cole-Gordona - wdzięczny mały Pelikanik poświęcony nigdy nie tracącej na aktualności kwestii kwestii onanizmu (czytałem już wprawdzie solidne akademickie opracowanie tematu ale pozycja ujęła mnie z miejsca samym spisem treści - "Benefits of autoerotism" etc. zobaczymy co autor ma tu do powiedzenia?) dalej okrutny cios w kieszeń (na dokładkę przepłaciłem i to słono) : Masochizm - omnibus łączący Wenus w futrze i Coldness and Cruelty - jeżeli już mam poznawać tak dziś modnego Deleuzea to spotkanie w kontekście Sacher-Masocha wydaje mi się uszyte jak na miarę :) dalej piękne, bibliofilskie wydanie My Secret Life z 1966 (nie mogłem się oprzeć- dość nudna to lektura ale i esencjonalna jako dokument obsesji i dewocji erotycznej) no i w końcu japońska edycja pierwszego album z serii G-taste Hiroki Yagami - nie jestem pewien czy nie mam go już przypadkiem ale jeżeli tak jest nawet to rzecz napewno się nie zmarnuje - Jego Mroczna Świątobiwość Mac HD zawsze łasy jest na Piękne Gigantki :) Tyle na szybko jeżeli o powyższy obrazek to tu konsekwencja znowu jest względna - Pussy Car at Burning Man 2005 - wydarzenie to supermerykańskie ale jednak daleko od Słonecznego Wybrzeża - prosto z Atomowej Nevady. Post uzasadniony tyleż jako kontynuacja  różowych wechikułów co jako pewna przeciwwaga dla Vaginalnego Pojazdu Mimosy Pale.   PINK NOT DEAD!    maurycy 