Dear PINK's     Przeglądając moje archiwum cytatów natrafiłem na kilka fragmentów z wczesnego Mishimy, które miałem opublikować już sto lat temu razem z wyjątkami ze "Śpiących piękności" Kawabaty Yasunari, a że zabrzmiały mi dziś wyjątkowo słodko w lekko otumanionej brakiem snu głowie więc oto i one:   Jej smagłą skóra nieustannie kąpana w morskiej wodzie była napięta i gładka, opinała klatkę piersiową, szeroką, dobrze rozwiniętą i zdolną pomieścić powietrze na długie zanurzenie; nad żebrami dwie małe piersi lekko odwrócone od siebie, jakby zawstydzone unosiły ku górze dwa pączki różowej barwy.  (...)  Ale chłopiec już nie trudził się udawaniem, żyjąc w wiosce rybackiej przywykł był, jak daleko pamięcią mógł sięgnąć, do oglądania nagich kobiet, lecz po raz pierwszy w życiu widział nagość dziewczyny, którą kochał.  (...)  Patrzyli na siebie rozdzieleni ogniem. Chłopiec zrobił ruch w prawo, dziewczyna cofnęła się w też w prawo. W ten sposób rozdzieleni byli nadal ogniem.  - Dlaczego uciekasz?  - Jak to dlaczego? Bo się wstydzę.  Na to chłopiec nie powiedział: "To ubierz się." Nie. Chciał patrzeć jeszcze na nią, choćby chwilę dłużej. Lecz czując, że należy coś powiedzieć, wystąpił z dziecinnym pytaniem:  - A co mam zrobić, żebyś przestała się wstydzić?  - Rozebrać się tak samo jak ja. Yukio Mishima, Ballada o miłości (Shiosai, 潮騒, Sound of the Waves)   przełożyła Ariadna Demkowska-Bohdziewicz,   Warszawa, PIW, 1972 str. 181-182    PINK NOT DEAD!    maurycy 