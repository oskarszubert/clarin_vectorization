Wakacje dobiegają końca.. Oprócz tego, że wracamy do szkoły, to jest to też czas kiedy niestety z półek znikają już te najlepsze owoce.  Wykorzystujmy je póki jeszcze są.!   Dzisiaj przepis na placuszki z pysznymi borówkami.   Jest to wspaniałe połączenie smaków.  Ciasto do placuszków na maślance i delikatnie kwaśne borówki...  Nie ma nic lepszego na pożegnanie kończących się wakacji! :)       Składniki:   1 jajko   1 szklanka maślanki   1 szklanka mąki   1 łyżeczka proszku do pieczenia   2 łyżki miodu szczypta soli   cukier puder do posypania   borówki   Jajko roztrzepujemy widelcem, dodajemy do niego mąkę z proszkiem do pieczenia, szczyptę soli, maślankę i     miód. Ciasto powinno mieć konsystencję śmietany. Smażymy placuszki na patelni posmarowanej delikatnie olejem. Podajemy z borówkami i cukrem pudrem.                  Życzę Wam smacznego i zapraszam na kolejny post ze stylizacją w piątek! :)    Wiktoria 