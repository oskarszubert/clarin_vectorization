Godzina 16, za oknem ciemno. Od rana mgła, zimny wiatr, zachmurzone niebo. Nie chcę takiej jesieni. Liczę na poprawę pogody i choć odrobinę słońca. Przygotowałam przepis na waniliowe placuszki. Bardzo delikatne w smaku, najlepiej smakują z konfiturą, prażonymi jabłkami lub bananami. Potrzebujemy:     twaróg/serek waniliowy - 200g  mąka tortowa - 100g  mleko - 100/125 ml  1 łyżeczka proszku do pieczenia  2 łyżki cukru trzcinowego  2 jajka  30g rozpuszczonego masła klarowanego     Dodatkowo: konfitura, banan     Wszystkie składniki (oprócz białek) dokładnie miksujemy. Białka ubijamy na sztywną pianę i delikatnie mieszamy z ciastem na placuszki. Smażymy an suchej patelni, na złoty kolor.      Karmel:     50g cukru  100ml śmietanki kremówki  łyżka masła     Cukier podgrzewać w niewielkim rondelku. Gdy zacznie się topić delikatnie mieszać, żeby się nie przypalił. Gdy cukier się skarmelizuje i nabierze jasnobrązowego koloru dodać masło i mieszać, aż się rozpuści. Następnie wlać śmietankę i gotować mieszając, aż karmel się rozpuści i zgęstnieje. Martyna 