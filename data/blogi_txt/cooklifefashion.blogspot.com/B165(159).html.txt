Wczorajszego wieczoru mój tata przyniósł do domu truskawki. Pachniały pięknie, latem... Pomyślałam że to dobry pomysł i czas na pierwszy makaron z truskawkami. W przyrządzeniu nie ma nic trudnego, a tyle przyjemności! Wystarczy ugotować makaron, który polewamy musem, jogurtem oraz posypujemy truskawkami. Idealny obiad w upalny dzień, można przenieść się do wakacyjnych dni... Makaron (dowolny rodzaj) gotujemy 8-9 minut. Truskawki miksujemy, a część kroimy. Ugotowany makaron polewamy musem, jogurtem oraz posypujemy truskawkami i cukrem.            Ja i Wiktoria nie mamy jutro lekcji. Z okazji święta szkoły, organizowany jest festyn. Pieczemy na jutro ciasta, więc niedługo nowe wypieki na naszym blogu. Powoli coraz mniej nauki, choć wczorajszego wieczoru nie miałam czasu odejść od książek. Kilka zaliczeń w jednym dniu, ale niestety tak już jest. Mam nadzieję że wszystko na pozytywne oceny :).    Jak Wam mija tydzień?    Martyna 