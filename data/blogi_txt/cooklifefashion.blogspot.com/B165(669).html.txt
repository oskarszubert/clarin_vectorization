Zostało już tylko kilka dni, aby przygotować pierniczki! Muszą one przeleżeć do świąt szczelnie zamknięte, bo inaczej będą za twarde i niejadalne. Dzisiaj niezawodny przepis mojej babci z którego korzystamy co roku. W najbliższy weekend zabieram się za ich ozdabianie, więc postaram się podzielić z Wami ich efektem końcowym ;).      Składniki:    2 szklanki i 2 łyżki cukru    1 szklanka wody    przyprawa do piernika   ok. 5 łyżek miodu    1 łyżeczka kakao    szczypta soli    1,25 kg mąki    2 łyżeczki sody   2 jajka   25 dag masła    W garnku roztapiamy 2 łyżki cukru na karmel. Dodajemy do niego wodę, a następnie pozostały cukier. Mieszamy do całkowitego rozpuszczenia. Następnie zagotowujemy z  miodem, solą, przyprawą i kakao. Odstawiamy do ostygnięcia. Kiedy nasza konsystencja będzie całkowicie zimna, dodajemy mąkę, jajka, sodę i masło, a następnie ugniatamy ręką, aż uformujemy ciasto. Gotowe wkładamy do lodówki na 30 minut. Po wyjęciu ciasto dzielimy na części, wałkujemy podsypując mąką i foremkami wykrawamy dowolne wzory. Pieczemy na blaszce nasmarowanej masłem przez 10 minut w temperaturze 180 stopni z termoobiegiem. Gotowe! Teraz już tylko zamykamy szczelnie w pudełku i czekamy do świąt! :)) 