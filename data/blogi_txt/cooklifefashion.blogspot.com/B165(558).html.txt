Przepis na to ciasto to alternatywa receptury na szarlotkę oraz pleśniaka.  Nazwałabym je "niebiańska pianka" :), ponieważ jest bardzo delikatne w smaku, a beza nadaje mu niesamowitej lekkości.       Składniki:  na ciasto:     1 i 1/4 szklanki mąki 2 łyżki cukru pudru   szczypta soli    pół kostki masła    na masę:    szklanka śmietany kremówki    1/4 szklanki mąki   6 żółtek   1 i 1/2 szklanki cukru   pół łyżeczki cynamonu szczypta soli    6 - 7 jabłek pokrojonych w kostki    na bezę: 6 białek   pół szklanki cukru        Zaczynamy od zrobienia ciasta. Wszystkie składniki na nie ubijamy ręką, aby powstała nam taka kruszonka. Formę do pieczenia wykładamy papierem do pieczenia, następnie wysypujemy kruszonkę i dobrze rozgniatamy dłońmi po formie. Wkładamy na chwilę do piekarnika, aby ciasto się zarumieniło. Teraz zabieramy się za masę. Żółtka ucieramy z cukrem, cynamonem, solą, dodajemy śmietankę wymieszaną z mąką, mieszamy. Potem delikatnie dodajemy pokrojone w kostkę jabłka. Na zarumienione ciasto wylewamy masę z jabłkami. Pieczemy przez godzinę (do ścięcia się składników) w piekarniku nagrzanym do 17o stopni. Na upieczony placek wykładamy pianę ubitą z białek i cukru. Wkładamy jeszcze do piekarnika na ok. 10 minut, do zarumienienia się bezy. Gotowe! :)          Wiktoria 