Gdy w wakcje na dworze temperatura jest bardzo wysoka, nie mamy ochoty na gorące, ciężkie posiłki. W wakacje często wybieramy sałatki, zielone, pyszne i zdrowe!      W ostatnim tygodniu przygotowałam, dwie bardzo podobne w wykonaniu sałatki.  Każda z nas, bez problemu poradzi sobie z przepisem. Moje propozycje możecie modyfikować, według własnego uznania. Ja w szczególności mogę polecić Wam, sałatkę z cukinią i awokado.   Sałatka z bakłażanem i pomidorkami              ﻿  Składniki:   mix sałat (roszponka, rukola, szpinak, sałata lodowa)      plasterki bakłażana      pomidorki koktajlowe      mini mozzarella prażone płatki migdałowe      kawałek ciemnego pieczywa (wczorajszego)      ząbek czosnku      sól, pieprz, zioła szczypiorek      oliwa z oliwek lub winogron            Mix sałat wsypujemy do miski. Układamy pomidorki koktajlowe, przekrojone na pół oraz mini mozzarellę. Plasterki bakłażana przekrajmy na pół i delikatnie wykrajamy środek. Smażymy na lekko na oliwionej patelni z obu stron, przyprawiamy solą, pieprzem i ziołami. Gotowe, przekładamy na sałatkę. Prażymy migdały, po czym kawałek pieczywa kroimy w kostkę i lekko zrumieniamy na patelni z tartym czosnkiem. Oliwę z oliwek lub winogron mieszamy z odrobiną wody (około 2 łyżki) solą, pieprzem i szczypiorkiem. Polewamy sałatkę i posypujemy migdałami oraz grzankami.   ﻿  Sałatka z cukinią i awokado Składniki:   ﻿mix sałat ( roszponka, rukola, szpinak, sałata lodowa)      plasterki cukinii      awokado      pomidorki koktajlowe      ziarna sezamu      feta/ mozzarella     sól, pieprz, zioła      oliwa z oliwek lub winogron             Mix sałat wsypujemy do miski. Układamy pomidorki koktajlowe, przekrojone na pół oraz mini mozzarellę lub fetę. Tu postępujemy podobnie jak z bakłażanem. Podsmażamy na lekko naoliwionej patelni, z obu stron. Gotowe, przekładamy na sałatkę. Awokado obieramy i przekrajamy na pół, wyjmujemy pestkę. Kroimy w paseczki, dodajemy do sałatki. Oliwę z oliwek lub winogron mieszamy z odrobiną wody (około 2 łyżki) solą, pieprzem i ziołami. Polewamy nasze danie. Możemy dodatkowo posypać grzaneczkami i sezamem.   A teraz...         ...jemy! Smacznego!   Martyna﻿ 