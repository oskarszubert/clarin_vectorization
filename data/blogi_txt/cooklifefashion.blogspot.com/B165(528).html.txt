Podam Wam przepis na pyszną pizzę, która dziś przygotowałam na kolację.:) Wykonanie pizzy nie jest trudne, tylko trzeba uzbroić się w cierpliwość. Pizza smakuje jak w pizzerii i najlepiej podawać ją od razu po wyjęciu z piekarnika.          Składniki: na ciasto:  2 szklanki mąki 20g drożdży  pół szklanki wody 3 łyżki oliwy z oliwek sól - pół łyżeczki cukier - pół łyżeczki sos (można kupić gotowy):   200g koncentratu pomidorowego 2 łyżeczki majonezu 2 łyżeczki jogurtu naturalnego 1 ząbek czosnku przyprawa do pizzy ok. 2 łyżeczki   dodatkowo:   dowolne składniki, które chcemy umieścić na pizzy. Przede wszystkim ser, a resztę dowolną - szynka, pieczarki, cebula, papryka itd.. Sposób przygotowania:     Najpierw wykonujemy rozczyn z drożdży, cukru, 2 łyżek mąki i połowy przygotowanej letniej wody. Pozostawiamy w ciepłym miejscu do wyrośnięcia.             Do dużej miski przesiać mąkę, dodać sól, oliwę, resztę wody, wyrośnięty rozczyn. Wyrabiać ciasto do momentu, kiedy zacznie odchodzić od rąk i będzie puszyste. Pozostawiamy do wyrośnięcia. W między czasie robimy sos. Wszystkie składniki mieszamy, oprócz czosnku, który siekamy.            Gotowe ciasto na pizzę musimy rozwałkować cienko, robiąc grubszy brzeg. Smarujemy sosem, nakładamy ser i resztę dodatków.  Wkładamy do piekarnika i pieczemy ok. 15-20 minut w temperaturze 220-240 stopni. Gotowe! Smacznego!  Wiktoria 