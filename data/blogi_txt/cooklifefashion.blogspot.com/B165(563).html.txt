Zaczynamy długi wekend! Dlatego razem postanowiłyśmy przygotować dla Was pyszne placuszki biszkoptowe :).   Przepis:  1 mała puszka (165 ml) śmietanki kokosowej, mleka kokosowego, śmietanki kremówki 30% lub sereka homogenizowanego          125 ml mleka 30 g roztopionego masła               190 g mąki pszennej 1 łyżeczka proszku do pieczenia               2 łyżki cukru skórka starta z 1 pomarańczy               2 jajka, oddzielnie żółtka i białka  2 łyżeczki cukru waniliowego      dodatki, np. cukier puder, słodka śmietanka, dżem pomarańczowy, banany, sos karmelowy, manadarynki, mus truskawkowy... Przygotowanie:  Mąkę przesiać do miski razem z proszkiem do pieczenia, dodać cukier, skórkę z pomarańczy i dokładnie wymieszać. W drugiej misce zmiksować do połączenia się składników mleko kokosowe, mleko krowie, roztopione masło i żółtka. W oddzielnej misce ubić białka ze szczyptą soli na sztywną pianę. Tak przygotowane składniki można od razu połączyć i smażyć placki, można też odstawić je np. na godzinę do czasu smażenia. Zmiksować suche składniki z mokrymi na jednolitą masę, następnie dodać pianę z białek i delikatnie wymieszać łyżką. Masę odstawić na 10 - 15 minut (placki będą bardziej puszyste) lub jeśli nie mamy czasu od razu zacząć smażyć placki. Rozgrzać patelnię i rozsmarować na niej łyżkę dobrego oleju do smażenia lub łyżkę masła. Ogień ustawić na umiarkowany, nakładać po 2 łyżki ciasta (jedna łyżka na drugą i nie wyrównywać - będą wyższe) i smażyć po około 2 - 3 minuty z każdej strony. Placki mają powoli urosnąć i delikatnie się zrumienić, dlatego ogień nie może być zbyt mocny.                ﻿ Smacznego!  Udanego wekendu!﻿  ﻿ 