Przepis na karmelizowane gruszki pochodzi z bloga: http://www.makecookingeasier.pl/. Deser jest na prawdę pyszny, polecam go wszystkim fanom gruszek :). Przygotowanie jest trochę skomplikowane, ale nie trudne:).           Składniki:  krem:  1 szklanka mleka 1/2 szklanki śmietanki 36% 1/4 szklanki cukru 6 żółtek 3 łyżki mąki 1 łyżka cukru wanilinowego 1 opakowanie biszkoptów   karmelizowane gruszki:   4 gruszki  3 łyżki wody 1/4 szklanki cukru   masa z mascarpone:    250g serka mascarpone 3-4 łyżki cukru pudru   prażone migdały:    garść migdałów 2 łyżki cukru pudru 2 łyżki masła   Sposób przygotowania: Mleko ze śmietanką podgrzewamy w garnku. W oddzielnej misce mieszamy mąkę z cukrem i cukrem wanilinowym. Dodajemy żółtka i ubijamy na gładką jednolitą masę. Podczas ubijania dodajemy podgrzane mleko ze śmietanką. Mieszaninę ustawiamy na małym ogniu, doprowadzamy do wrzenia stale ubijając. Ubijamy tak długo, aż do momentu gdy masa nabierze gęstej formy. Gdy będzie przypominać budyń, przykrywamy folią i odstawiamy do lodówki. Gruszki obieramy i kroimy w cienkie plasterki. Na dużej patelni podgrzewamy cukier z wodą, do momentu aż uzyska brązowy kolor. Dodajemy gruszki i podsmażamy 3-4 minuty.               Serem mascarpone ubijamy z cukrem pudrem. Migdały prażymy na rozgrzanej patelni z masłem, aż się zarumienią. Odstawiamy z ognia i posypujemy cukrem pudrem.          W szklanym naczyniu lub innym układamy pierwszą warstwę   z pokruszonych biszkoptów, następnie krem, karmelizowane gruszki, ponownie krem, gruszki i na koniec serek mascarpone z cukrem pudrem. Na wierzch posypujemy prażonymi migdałami. Owijamy folią i wkładamy na 4 godz. do lodówki. Podajemy na zimno. Gotowe! Życzę smacznego!!!    Wiktoria 