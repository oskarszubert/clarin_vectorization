Staram się zawsze próbować nowe przepisy, a ten naprawdę jest rewelacyjny. Placuszki są bardzo delikatne i smaczne. Mój trzy letni brat zajadał się dzisiaj nimi na kolację. Zrobiłam wersję bez i z startym jabłkiem.       ﻿   Składniki:  125 g serka mascarpone (pół opakowania) 1,5 szklanki mąki pszennej 3 łyżki cukru 2 łyżeczki proszku do pieczenia 3/4 szklanki pełnego mleka 2 duże jajka 1 łyżeczka ekstraktu z wanilii 1 łyżeczka otartej skórki z cytryny  Dodatkowo:  starte jabłko ( jeżeli robimy z jabłkiem) cukier puder    Serek mascarpone, cukier, mleko, jajka, ekstrakt i skórkę otartą z cytryny zmiksować. Dodać przesianą mąkę z proszkiem, wymieszać lub zmiksować, by pozbyć się ewentualnych grudek.   Jeżeli robimy wersję z jabłkiem, dodajemy starte jabłka do zmiksowanego ciasta i mieszamy. Smażyć na oleju na złoty kolor, z obu stron, na średniej mocy palnika. Przewracać na drugą stronę, kiedy powierzchnia placków pokryje się pęcherzykami powietrza. Odsączyć na papierowym ręczniku kuchennym.                               ﻿   Smacznego! Martyna﻿ 