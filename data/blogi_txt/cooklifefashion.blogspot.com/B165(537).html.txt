Wszyscy co czytają naszego bloga wiedzą że lubimy słodkości. Zawsze kiedy mam tylko ochotę wracam do przepisu na tradycyjne pancakesy czy naleśniki, ale często robię nowe bo przecież nie można ciągle jeść tych samych placuszków.Takich jeszcze nie jadłam i nie robiłam, placuszki z malinami i gruszkami. Fajnie się komponują dwa placuszki na talerzu ponieważ maliny są cierpkie a gruszki słodkie. Najlepiej smakują z jogurtem greckim i cukrem pudrem :)             Składniki:  1,5 szklanki mąki pszennej 2 łyżeczka proszku do pieczenia pół łyżeczki soli 3 duże jajka 1 jogurt 1/3 twarogu 2 łyżki miodu 1/4 szklanki oleju słonecznikowego 1 szklanka malin (mrożone-należy odmrozić) gruszka    Wykonanie:   W jednym naczyniu wymieszać składniki suche: mąkę, proszek, sól. W drugim naczyniu wymieszać składniki mokre: rozbite jajka, jogurt wymieszany z twarogiem, olej, miód. Połączyć zawartość obu naczyń, wymieszać by nie było grudek. Ciasto podzielić na pół. Do jednego wmieszać maliny, a do drugiego pokrojone gruszki .  Nabierać pełną łyżkę ciasta i smażyć na niewielkiej ilości oleju, odwracając na drugą stronę, kiedy na powierzchni placków pokażą się pęcherzyki powietrza. Należy uważać przy smażeniu, ponieważ placki mają tendencję do przypalania się. Smacznego :)    Martyna 