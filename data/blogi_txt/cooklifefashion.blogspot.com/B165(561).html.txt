Są mięciutkie i puszyste, mowa o bułeczkach, które dzisiaj upiekłam. Od dawna zbierałam się aby je zrobić i w końcu znalazłam trochę czasu. Nie są trudne w przygotowaniu, ciasto bardzo łatwo się wyrabia. Można przetrzymać je przez noc w lodówce i rano upiec ciepłe na śniadanie.   Składniki:  1 szklanka letniego mleka  110 g miękkiego masła  2 łyżki cukru  2 jajka, roztrzepane  3/4 łyżeczki soli  4 szklanki mąki pszennej 3 łyżeczki suchych drożdży (12 g) lub 24 g świeżych   Dodatkowo: jajko roztrzepane z 1 łyżka mleka do posmarowania.         ﻿ Przygotowanie:  Mieszamy wszystkie składniki w podanej kolejności, przez kilka minut (w przypadku drożdży świeżych zrobić wcześniej rozczyn, suche natomiast wymieszać z mąką ).(Rozczyn-rozkruszamy drożdże,dodajemy 2 łyżki cukru,100ml letniego mleka i 2 łyżki mąki. Wszystko mieszamy i pozostawiamy do wyrośnięcia.) Po dokładnym wyrobieniu pozostawić pod przykryciem, w ciepłym miejscu, do podwojenia objętości. ﻿        Po tym czasie ciasto podzielić na 12 części i uformować w kuleczki. Bułeczki wyłożyć na blaszkę, pozostawiając między nimi około 1 cm odstęp. Przykryć, pozostawić do wyrośnięcia, do podwojenia objętości, na około 45 minut, aż się zetkną. Wyrośnięte bułki wysmarować jajkiem, piec około 20 - 25 minut w temperaturze 185ºC. Można przykryć folią aluminiową.        * bułeczki po uformowaniu (ale przed drugim rośnięciem) można przykryć dokładnie folią i włożyć do lodówki, upiec kolejnego dnia.            Smacznego!      Martyna 