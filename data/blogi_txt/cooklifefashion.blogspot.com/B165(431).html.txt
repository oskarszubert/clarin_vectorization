Muzyka towarzyszy mi codziennie. Lubię słuchać jej w trakcie drogi do szkoły, kąpieli, wieczorami oraz kiedy potrzebuję się zrelaksować w ciągu dnia. Nie wyobrażam sobie dnia w którym nie włączyłabym choć jednej ulubionej piosenki. Tak więc dzisiaj trochę o moich ulubionych wykonawcach i piosenkach... Pierwszą artystką jest Madonna. Z pewnością moja ulubiona. Słucham jej od małego, za co mogę podziękować mamie :). Lubię jej nowe i te stare piosenki. Madonna sama w sobie jest niezwykła, bardzo utalentowana i niepowtarzalna. W swojej kolekcji mam dwie płyty artystki. Pierwsza to Candy Shop, którą dostałam już bardzo dawno pod choinkę oraz Celebration. Częściej jednak słucham muzyki na telefonie lub laptopie, jednak fajnie mieć takie płyty w domu. Miałam okazje być na koncercie Madonny w Warszawie, niesamowite emocje i niezapomniany wieczór :). A jeśli chodzi o moją ulubioną piosenkę to tutaj nie mogę wybrać :). Najczęściej jednak słucham "Celebration", "Miles Away","Frozen", "Give It 2 Me", "Human Nature", "4 minutes"...i wiele innych.              Adele...co tu dużo mówić, jest świetna! Uwielbiam jej słuchać, jej głos jest niesamowity. Kiedy pierwszy raz usłyszałam jej piosenkę, na mojej skórze pokazały się ciarki. Na pewno robi to z całego serca. Moje ulubione piosenki to "Somone Like You", "Set Fire To the Rain" oraz "Rolling in the deep".             Selah Sue to kolejna uzdolniona artystka. Pierwszą piosenkę usłyszałam w reklamie kinder bueno "This World" i od razu się w niej zauroczyłam. Lubię słuchać jej muzyki, jest pełna energii! Nawet kiedy piosenka jest wolniejsza to i tak czuć energię w głosie. Ulubione piosenki..."This World", "Raggamuffin" i "Mommy". Madonna, Adele i Selah to trzy artystki których jestem wielką fanką. Oprócz ich twórczości bardzo lubię także Kimbre i Gotye. Ich utwór "Somebody That I Used To Know" jest rewelacyjny! Moją ulubioną piosenką Kimbry jest piosenka "Settle Down". Nie mogę zapomnieć o Królu muzyki Pop. Michael Jackson niepowtarzalny artysta. Miał on talent i był bardzo uzdolniony muzycznie i tanecznie. Mam nawet jedną płytę, którą z mamą bardzo lubimy słuchać w samochodzie. Mój mały brat go uwielbia, a szczególnie "Bad".        Z polskich artystów lubię Czesława Mozila. Lubię go za całokształt, jest wspaniałym jurorem w programie "X-Factor" oraz ma nietypowe piosenki :).    Myślałam że wyjdzie tego trochę mniej :). Bardzo cieszę się na weekend. Jutro widzimy się z Wiktorią, tym razem u mnie. Na pewno pojawi się wspólny post :) Zapraszamy jutro!   A jaki jest Wasz ulubiony wykonawca?     Martyna 