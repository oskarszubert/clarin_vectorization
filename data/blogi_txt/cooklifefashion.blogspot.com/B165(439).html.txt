Chyba nie ma nic prostszego, a zarazem tak pysznego i słodkiego, jak truskawki z galaretką i bitą śmietaną. Wczoraj wieczorem jadłyśmy właśnie ten pyszny deser na kolację :). Przepis...(trudno to nawet nazwać przepisem) jest banalny, a jaki smaczny! My choć na chwilę poczułyśmy lato... Składniki:  truskawki (pokrojone na ćwiartki) galaretka malinowa lub truskawkowa  Na bitą śmietanę:  1/2 śmietanki 36% 3 łyżeczki cukru 2 łyżeczki cukry waniliowego      Truskawki umieszczamy w miseczce i zalewamy galaretką (należy ją przyrządzić według informacji na opakowaniu). Śmietanę ubijamy mikserem. Kiedy śmietana trochę zgęstnieje, dodajemy pozostałe składniki czyli cukier i cukier waniliowy.Ubijamy śmietanę na sztywno, czyli tak, aby nie wypadła z miski kiedy przekręcimy ją do góry nogami. Gotowe! Smacznego! 