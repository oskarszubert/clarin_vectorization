Dzisiaj mamy 31 października, Halloween :)   Teraz trochę historii skąd wzięło się to święto. W latach 90-tych dopiero święto pojawiło się w Polsce i od początku jest ostro krytykowane przez tradycjonalistów, którzy nie chcą zaakceptować tego ,,amerykańskiego wynalazku". My obchodzimy je znacznie skromniej niż w USA czy Wielkiej Brytanii. Halloween wywodzi się z celtyckiego obrządku Samhain. W ten dzień Celtowie żegnali się z latem i witali zimę. Wierzyli, że właśnie wtedy zatarciu ulega granica między światami żywych i umarłych i duchy mogą swobodnie przedostać się do naszej rzeczywistości.  Tradycje Halloweenowe: Przebieranki - tradycja ta również sięga czasów celtyckich, uważali oni, że dziwne stroje i maski odstraszają złe duchy. Dynia - jest najbardziej rozpoznawalnym symbolem. Pierwotnie symbolizowała zbłąkaną duszę zmarłego. Cukierek, albo psikus - najpopularniejsza zabawa halloweenowa, dzieci odwiedzają sąsiadów z pojemnikami .Odwiedzany ma do wyboru, albo dać cukierka, albo musi liczyć się z małą zemstą.  Oczywiście jako symbol tego święta możemy ugotować z dyni pyszną zupę, naleśniki, a wolny wieczór spędzić na niesamowitej zabawie, przebierając się, zbierając cukierki, tworząc dyniowe lampiony. Oto moja dynia : )          Wraz z Martyną życzymy udanego wieczoru.   Wiktoria 