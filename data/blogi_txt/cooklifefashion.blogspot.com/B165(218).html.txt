Dzisiaj upiekłam pyszne faworki. Jak wiecie zbliża się do Nas wielkimi krokami Tłusty Czwartek, dlatego postanowiłam dodać ten przepis, abyście mogli zrobić faworki dzień lub dwa dni przed Tłustym Czwartkiem, bo wtedy będą one lepsze , a poza tym nie będziecie musieli szukać przepisu na ostatnią chwilę.:) Wykonanie faworków nie jest trudne i nie zajmuje za dużo czasu. Składniki:  2 szklanki mąki 4 żółtka 3/4 szklanki śmietany szczypta soli ok. 3 łyżki cukru cukier puder do posypania olej do smażenia   Sposób przygotowania:    Do mąki dodać żółtka, sól, śmietanę, cukier i zgnieść ciasto. Kiedy ciasto nie będzie się przyklejało już do rąk, wałkujemy je cieniutko. Z ciasta wycinamy prostokąciki, na środku każdego prostokąta robimy nacięcie nożem, chwytamy jeden koniec ciasta i przekładamy go przez dziurkę i wywijamy na drugą stronę. Smażymy na głębokim tłuszczu, posypujemy cukrem pudrem. Gotowe! Myślę, że jeszcze w dzień Tłustego Czwartku zrobię pączki, na które przepis Wam później podam :)    Wiktoria 