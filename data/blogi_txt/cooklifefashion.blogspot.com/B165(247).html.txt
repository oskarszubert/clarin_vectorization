Witam grudzień. Spadł śnieg, a dziś już szara chlapa. W przyszłym tygodniu próbne testy. Dzień za dniem, tydzień za tygodniem, zanim się obejrzę będę lepić pierogi i piec kruche ciastka. Odliczam dni do świąt. Jest już bardzo zimno. Temat przewodni - pogoda! Ale o czym mamy rozmawiać? Przecież to pogoda doprowadza do tego, że piszę Wam o swetrach, po czym gotuję...zupę! Dzisiaj zupa! Zupa "niezwyczajna", zupa cebulowa. Pyszna, słodka, rozgrzewająca. Obowiązkowo film, komedia i gorący koc! Taką zimę lubię.                      Składniki: 500g cebuli  bulion rosołowy  2 łyżki masła  2 łyżki oliwy  sól oraz świeżo zmielony pieprz     Dodatki:     pieczywo (może być czerstwe)  2 łyżki masła  koperek  starty ser żółty  ząbek czosnku - starty  przyprawy - proponuję oregano, bazylię oraz przyprawę z suszonych pomidorów        Cebulę obrać, przekroić wzdłuż na pół i posiekać w poprzek na półplasterki. W rondelku roztopić masło wraz z oliwą, ustawić na średni ogień, dodać cebulę. Smażymy przez około pół godziny, dokładnie mieszając, aż cebula będzie skarmelizowana. Zwiększamy ogień i dodajemy bulion rosołowy, doprawiamy solą oraz pieprzem i gotujemy przez kolejne pół godziny, na średnim ogniu.   Przygotowujemy masę serową na grzanki. Masło czosnek, przyprawy, koperek oraz ser mieszamy dokładnie razem i nakładamy na pieczywo. Pieczemy w piekarniku do roztopienia się sera.   Grzanki podajemy razem z gotową, gorącą zupą.                                 Martyna 