Makarony, makarony! Podobno we Włoszech znają aż 300 rodzajów makaronu. A u nas, ile znajdziemy gatunków pasty? Myślę że około 20, nie więcej..  Minęło sporo czasu od mojego, ostatniego kulinarnego wpisu. Dzisiaj sobota, więcej czasu na zabawy w kuchni. Pomyślałam że dobrym pomysłem na weekendowy obiad, będzie makaron. Jaki? Bardzo prosty, smaczny.. Dobra, nie będę owijać w bawełnę! Kluski z brokułami i kurczakiem. Lubię gotować, jak innym smakuje. Mama mówiła, pyszne, więc myślę, że mogę polecić Wam przepis. Mi również smakowało :).   Składniki: główka brokuł   pokrojona w kostkę pierś z kurczaka   pół paczki penne (może być pełnoziarniste)   1/3 śmietanki kremówki 30% lub 36%   sezam   słupki migdałowe   przyprawy Zaczynamy! Brokuł kroimy, gotujemy w przyprawionej wodzie 6 minut. W tym samym czasie, gotujemy makaron al dente - 9 minut. Kawałki kurczaka smażymy na lekko naoliwionej patelni, z solą, pieprzem, vegetą oraz bazylią lub oregano. Kiedy wszystko już mamy przygotowane, gotowe składniki przekładamy do dużego garnka. Dodajemy sezam, migdały oraz śmietankę. Wszystko delikatnie mieszamy i przyprawiamy do smaku. Jedyne co mogę Wam poradzić, to możecie brokuły dodać później. Moje się lekko rozwaliły, ale i tak było smacznie!   Dodatkowo możecie posypać sezamem na wierzchu.                           Nakładamy na głębszy talerz i jemy!  Obiadku zostało mi na jutro :) Smacznego!  Martyna 