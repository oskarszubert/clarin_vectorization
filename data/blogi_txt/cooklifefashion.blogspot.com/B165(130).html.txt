Kolorowe, chrupiące i przepyszne, takie są ciasteczka z m m's. Miałam robić je z m m's z orzeszkiem, ale moja mama kupiła czekoladowe. Przepis nie jest trudny, szybki w przygotowaniu. Wielbicielom m m's powinny smakować :).       ﻿   Składniki: 100g masła pół szklanki brązowego cukru szklanka mąki łyżeczka soli łyżeczka proszku do pieczenia 1 łyżeczka ekstraktu z wanilii 1 jajko m m's     ﻿   Masło utrzeć z cukrem. Dodać jajko i ekstrakt z wanilii, mieszać. Dodać suche składniki i pół paczki m m's, dokładnie wymieszać. Formować kuleczki wielkości orzecha ziemnego, układać na blaszce i spłaszczać. W ciasteczka powtykać połowę odłożonych m m's. Piec w temperaturze 180ºC przez około 10 minut. Odczekać chwilę przed zdjęciem z blachy (muszą stwardnieć). Gotowe! Smacznego!      Martyna 