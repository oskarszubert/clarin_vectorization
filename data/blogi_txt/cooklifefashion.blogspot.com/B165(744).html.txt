Dzisiaj Walentynki, więc z okazji 14 lutego upiekłam serduszka cynamonowe. Są bardzo smaczne i...cynamonowe! Nie ma nic trudnego w ich przygotowaniu, potrzeba nam tylko cierpliwości. Najlepiej smakują od razu po upieczeniu!       Składniki na 10 sztuk:  250 ml maślanki 120 g masła, roztopionego 500 g mąki pszennej tortowej 60 g cukru 14 g drożdży świeżych lub 7 g drożdży suchych 1 łyżeczka otartej skórki z pomarańczy szczypta soli   Nadzienie:  100 g płynnego miodu  3 czubate łyżki cynamonu   Ponadto:  1 jajko roztrzepane z 1 łyżką mleka do posmarowania        Roztopić masło, gorące wymieszać z maślanką. W misce wymieszać dokładnie mąkę z suchymi drożdżami (ze świeżymi zrobić wcześniej rozczyn), dodać cukier, obie skórki i ciepłą mieszankę maślanki z tłuszczem, wyrobić mikserem lub ręcznie (ja wyrabiałam ręcznie) gładkie ciasto, przykryć ściereczką i pozostawić do wyrośnięcia (podwojenia objętości) w ciepłym miejscu.                      Wyrośnięte ciasto rozwałkować na lekko posypanej mąką powierzchni na prostokąt. Nadzienie: miód rozsmarować równomiernie na cieście i posypać cynamonem. Ciasto podzielić na 10 pasków. Każdy pasek zwinąć w spiralę i uformować serce, dobrze połączyć i kłaść na blaszce wyłożonej papierem do pieczenia. Serca posmarować jajkiem z mlekiem i zostawić na 15 minut w ciepłym miejscu do napuszenia. Piec w temperaturze 170ºC przez około 20 minut. Smacznego!  Udanych Walentynek!      Martyna 