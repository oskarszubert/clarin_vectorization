Niestety wczoraj w Tłusty Czwartek nie udało zrobić mi się oponek, które Wam obiecywałam, ale postanowiłam zrobić je dzisiaj, ponieważ można jeść je nie tylko w tłusty czwartek:) Powiem Wam, że nie przepadam za jedzeniem pączków z dżemem, ani marmoladą. Dlatego klasyczne oponki, dla mnie są o wiele lepsze od pączków. Przygotowanie ich nie jest trudne, a smak jest rewelacyjny! :)        Składniki:  0,5kg sera białego półtłustego 0,5kg mąki 3 żółtka 1 płaska łyżeczka sody oczyszczonej 4 łyżki cukru pudru szczypta soli pół szklanki kwaśnej śmietany   Sposób przygotowania:    Mąkę przesiać i wyrobić z pozostałymi składnikami. Rozwałkować ciasto na grubość ok. 0,5cm.              Szklanką wykrajemy duże krążki, a zakrętką lub kieliszkiem w środku mały krążek.            Oponki smażymy na głębokim tłuszczu z obu stron. Usmażone kładziemy na ręczniku papierowym w celu odsączenia z nadmiaru tłuszczu. Posypujemy cukrem pudrem. Gotowe!                    Życzę smacznego i udanego weekendu :)!    Wiktoria 