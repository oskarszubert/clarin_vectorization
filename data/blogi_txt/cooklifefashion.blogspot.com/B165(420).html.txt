Telewizję oglądam bardzo rzadko, jak już włączam telewizor to od razu przełączam kanał na BBC Lifestyle.   Lecą tam prawie cały dzień programy kulinarne.  Zawsze oglądając dowolny kulinarny program znajduje inspiracje i pomysły na nowe przepisy. Pamiętam jak byłam mała, często w TVN Style o 12 w nocy leciała ,,Piekielna Kuchnia" Gordona Ramsay'a. Już wtedy mając 8-9 lat, uwielbiałam patrzeć jak ludzie radzą sobie w kuchni, jak przygotowują potrawy. Niestety program zdjęli z anteny.  Kiedy odkryłam BBC Lifestyle (jakieś pół roku temu:)) zastała mnie miła niespodzianka, ponad dwa razy dziennie, lecą programy Gordona - ,,Ku...jak Kucharz" i ,,Gordon Ramsay w Azji". Na początku czekałam tylko na te odcinki, lecz później bardzo wciągnęłam się w oglądanie innych audycji telewizyjnych. M.in. ,,Czekoladomania", ,,Mistrz Kuchni", ,,W kuchni z Rachel Allen", ,,Obłędne Wypieki" i wiele innych..  Podziwiam tych wszystkich kucharzy, są dla mnie wielką inspiracją. Jak wiecie już we wrześniu na TVN ruszają pierwsze odcinki Mastershef'a, jestem bardzo ciekawa jak im to wyjdzie, ponieważ mam porównanie z wersją UK.  Opiszę Wam dzisiaj moje ulubione programy kulinarne, a przy okazji napiszę kto jest moim wzorem w gotowaniu. Gordon Ramsay - Ku... Jak Kucharz       Cenię go za szczerość, umie ustawić pod siebie całą kuchnie. Choć zawsze znajdzie czas na żarty, przede wszystkim ma talent i nie możemy mu nic narzucić. Od programu Ku... Jak Kucharz bardziej podobała mi się ,,Piekielna Kuchnia", ale cóż nie będę narzekać i oglądam to. Program ten jest inny. Każdy odcinek ma coś na celu, oprócz gotowania, próbują nauczyć ludzi w Wielkiej Brytanii przykładowo jeść cielęcinę. Gordon pomaga modelką, ludziom którzy ciężko pracują nauczyć się jeść zdrowo. To tylko część programu, cały opiera się na tym, że dowolna rodzina w składzie około 5 osób, według przepisów Ramsay'a musi podawać czekającym klientom w restauracji posiłki. Każdy klient ma do wyboru czy zapłaci za danie czy nie. Ci co zdobędą najwięcej opłaconych dań, przechodzą dalej. Odcinki można oglądać online.        Gordon Ramsay w Azji       W tym programie możemy poznać kulturę, co jedzą mieszkańcy każdego państwa Azji. Gordon wybiera się w podróż po tym wielkim kontynencie i mimo swojego wielkiego talentu i sukcesu, który odniósł, dalej uczy się jak gotować. W ostatnim odcinku, który oglądałam, w Wietnamie na kolację musiał zjeść całego węża.. Nie za smacznie:)  Jeśli jesteście ciekawi przepisów Gordona Ramsay'a, zapraszam na jego stronę internetową lub do kupna jednej z jego książek kulinarnych.        Eric Lanlard - Obłędne wypieki        Pochodzący z Francji cukiernik przedstawia ciekawe przepisy na oryginalne i smakowite ciasta. W każdym odcinku towarzyszą mu znawcy wypieków, którzy razem z nim przygotowują np. czerwone ciasto, mus malinowo-czekoladowy. Gośćmi Erica są przeważnie cukiernicy,którzy mają do czynienia z kuchnią. Na początku oni szykują dla niego danie, a potem od odwdzięcza się im nauką o pieczeniu.         Wspaniałe desery Kolejna audycja telewizyjna Erica. Tym razem on i Michel Roux przedstawiają postacie znanych cukierników. Głównie skupiają się na opowieściach Marie-Antoine Careme, który piekł dla Napoleona. W każdym odcinku próbują odwzorować jego przepisy. Czekoladomania        Program dla wszystkich wielbicieli czekolady. Nawet nie zdajecie sobie sprawy co można z niej wylepić. Oglądając każdy odcinek możemy poznać kulisy pracy zespołu cukierników z Wielkiej Brytanii.   Ostatnio widziałam jak przygotowują tort z dekoracją w kształcie butów Lauboutinów. Coś niesamowitego!   Zdolności tych ludzi przekraczają wszystkie granice, na prawdę ich podziwiam!     Mistrz kuchni Konkurs kulinarny dla amatorów gotowania. Dwóch sędziów John and Gregg szukają mistrza kuchni. W telewizji leci już 5 edycja konkursu, a dzięki wszystkim kucharzą możemy poznać łatwe przepisy.        W kuchni z Rachel Allen        Wspaniała szefowa kuchni, prezentuje proste, rodzinne dania. Każdy przygotowany posiłek sprawia jej przyjemność. W telewizji pokazuje duże trików kulinarnych. Kto chce sam może powalczyć z jej przepisami kupując książkę kulinarną ,,Easy Meals" Tych programów jest mnóstwo, ja dzisiaj pokazałam Wam te moje ulubione. Każdy znajdziecie do obejrzenia za darmo w internecie, jak nie macie BBC Lifestyle.   Podsumowując cały post to jednak Gordon i Eric, są ludźmi, którzy inspirują mnie w dalszym gotowaniu. Podziwiam ich talent i sama w przyszłości chciałabym tam daleko zajść.     Wiktoria 