Dzisiaj na obiad zrobiłam naleśniki, które można przyrządzić także na kolację. Przepis z książki kucharskiej Nigelli sprawdził się i wyszły naprawdę pyszne.       Naleśniki:  2 duże jajka  150 ml mleka  75 ml wody  szczypta soli   6-7 czubatych łyżek mąki pszennej  100g masła   Najpierw zróbcie ciasto naleśnikowe. Ubijamy jajka mikserze, następnie dolewamy mleko i wodę z solą. Dodajemy po łyżce mąki, dokładnie miksując za każdym razem. Przerywamy kiedy ciasto będzie miało konsystencję śmietany kremówki, potem przelewamy przez sitko do dzbanka, żeby pozbyć się ewentualnych grudek. Odstawiamy na pół godziny. W między czasie roztapiamy masło i lekko studzimy. Gdy ciasto odpocznie, dodajemy do niego 2 łyżki stopionego masła. Rozgrzewamy patelnię i natłuszczamy ją cieniutką warstwą stopionego masła. Wylewamy ciasto z dzbanka na rozgrzaną patelnię, żeby pokryło dno patelni. Szybkim ruchem rozprowadzamy ciasto i zlewamy nadmiar do dzbanka. Na krawędzi patelni osadzi się trochę ciasta. Tak ma być. Smażymy naleśniki z jednej strony, aż brzegi lekko się zwiną. Wykładamy naleśnik na talerz usmażoną stroną do góry i przykrywamy ściereczką. Smażymy resztę, układając stos pod ściereczkę. Wypełnienie:  350g twarogu ( ja zrobiłam mniejszą porcję)  200g mielonego twarogu śmietankowego ( ja zamieniłam na danio)  50g drobnego cukru  skórka otarta z 1/2 cytryny lub całej mandarynki kilka kropli ekstraktu waniliowego  Nadzienie można przyrządzić po usmażeniu naleśników lub kiedy nasze ciasto odpoczywa. Ja zrobiłam je szybciej. Wszystkie składniki nadzienie łączymy. Sos jagodowy:  mrożone jagody  cukier   konfitura jagodowa lub z czarnej porzeczki  Musimy zmiksować jagody z cukrem w blenderze. Ja miałam mus już zamrożony i rozgrzałam go tylko w rondu, dodając 2 łyżki konfitury.          Do podania:  śmietana cukier puder  cynamon   Rozgrzewamy piekarnik do 200 stopni. Układamy naleśnika usmażoną stroną w dół. Nakładamy na środek łyżkę nadzienie, i zaginamy w trójkąty. Naczynie żaroodporne smarujemy wcześniej roztopionym masłem, na to układamy naleśniki. Naleśniki delikatnie smarujemy masłem. Pieczemy 20-30 minut, aż będą złote i nabrzmiałe. Wyjmujemy naleśniki z piekarnika i oprószamy cukrem pudrem i cynamonem. Polewamy śmietaną i sosem jagodowym(na ciepło). Naleśniki są naprawdę pyszne!   Smacznego!  Martyna 