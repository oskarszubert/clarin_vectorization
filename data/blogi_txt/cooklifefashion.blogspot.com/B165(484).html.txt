Łosoś to chyba moja ulubiona ryba, lubię także dorsza, ale łososia jednak mam regularnie w zamrażarce :). Staram się jeść rybę 1-2 razy w tygodniu, ponieważ jest bardzo zdrowa i dobrze przyrządzona smakuje. Do przepisu który Wam dzisiaj pokażę napewno wrócę, ponieważ mi i mojej rodzinie bardzo smakowało to danie.        Składniki, 3 porcje:  • 2 łyżki oliwy z oliwek + do posmarowania folii• 2 duże pory (białe i jasnozielone części)• 6 plasterków cytryny• 3 filety z łososia, po 150 g każdy• 4 łyżki drobno posiekanych ziół (szczypior, pietruszka) • 4 łyżki stołowe śmietany kremówki• sól i pieprz Dodatkowo: ziemniaki z wody, folia aluminiowa Wykonanie:  Pory przepołowić wzdłuż i pokroić w poprzek na cienkie plasterki. Rozgrzać oliwę na patelni lub w rondlu z grubym dnem z pokrywą i smażyć pory przez około 8 minut na średnim ogniu, aż zmiękną, ale nie rumienią się. Doprawić solą oraz pieprzem. Rozgrzać piekarnik do 220 stopni. Z folii wyciąć 2 kwadraty, środki posmarować oliwą z oliwek. W posmarowane miejsce położyć kawałki łososia, skropić cytryną. Przykryć porami, posypać ziołami i nałożyć śmietanę. Zawinąć folię na rybie i szczelnie złączyć brzegi. Nie owijać łososia folią bardzo ciasno, należy pozostawić wolną przestrzeń wokół niego. Dzięki zebranej tam parze, ryba nie wyschnie. Ziemniaczki pokroić w plastry posypać przyprawami i ułożyć na foli aluminiowej. Papiloty oraz ziemniaczki w foli ułożyć na blasze do pieczenia i wstawić do piekarnika na 20 minut. Paczuszki ułożyć na talerzach, podać zamknięte, z ziemniakami. Smacznego!    Martyna 