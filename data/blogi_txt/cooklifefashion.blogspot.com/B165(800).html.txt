"Ubrania nie muszą być modne. Mają być ciekawe, niebanalne. Warto ubierać się interesująco i ładnie albo brzydko w ocenie niektórych, ale wyraziście" - powiedziała Gosia Baczyńska, w jednym z wywiadów dla magazynu Twój Styl. Niewątpliwie ma racje. Pani Gosia jest dla mnie dużym autorytetem. Wiele osiągnęła, włożyła w swoją pasję  całe swoje serce i czas.  Niczego nie kopiuje, po prostu tworzy i jest sobą.   Z ogromną przyjemnością przeczytałam wywiad z Gosią Baczyńską. Pomyślałam, że warto rozpisać się nieco dłużej na temat mody oraz zawodu projektanta. Wiążę z tym przyszłość, więc chciałabym poruszyć tą kwestię na blogu.       Moda, to szerokie pojęcie. Widoczna jest na ulicach, pokazach, czasopismach, blogach... Wiąże się z pojęciem stylu. Styl w modzie jest związany z indywidualizmem, przystosowanym do określonej osoby która wyraża siebie poprzez ubiór. Coco Chanel powiedziała :"Moda przemija, styl pozostaje". Zgadzam się. Jestem tego zdania, że nie wszystko co modne, jest dla nas. Styl jaki kreujemy, powinien odzwierciedlać nas. Nasz charakter i styl bycia.   Projektant, osoba która projektuje (żadne zaskoczenie:)), tworzy, inspiruje oraz wyznacza nadchodzące trendy. Kreatywność, wyobraźnia, zdolności plastyczne, cechy bez których dobry projektant sobie nie poradzi. Wszystkie tkaniny oraz kolory musi mieć w małym palcu. Ważna jest również wiedza na temat mody, krawiectwa, rysunku oraz malarstwa.  Nie tak łatwy zawód jak mogło nam się wydawać. Trzeba poświęcić wiele prywatnego czasu, a najważniejsze mieć pomysł na kolekcję, która powinna wszystkich zaskoczyć.  Dla projektanta najważniejszym miejscem jest pracownia. To właśnie tam powstają pierwsze szkice, próbne egzemplarze, następnie kolekcje. Do realizacji swojego zawodu potrzebuje kilka niezbędników, które ułatwiają mu pracę. Lista jest spora, ale bez tego, żaden projektant by sobie nie poradził.    Podstawowe akcesoria profesjonalisty     maszyna do szycia  tkaniny manekin krawiecki  muślin i szablony  miarka krawiecka  nożyce krawieckie  markery oraz kolorowe kredki  wzornik kolorów  kreda krawiecka  nacinak do szablonów  taśma do obszywania brzegów notatnik                Kolekcja gotowa, czas na przygotowanie pokazu. Tu również trzeba wykazać się kreatywnością. Pomysł na pokaz może być większym wyzwaniem niż sam projekt. Aczkolwiek sądzę, że koncepcja gdzie odbędzie się prezentacja   od razu przychodzi do głowy. Mogę się też mylić.        Przyszedł czas na zakończenie (co zawsze sprawia mi największy kłopot). Spełniając wszystkie warunki, sukces gwarantowany? Niestety nie. Początki są zawsze najtrudniesze. W modzie trzeba się wyróżnić, ale też zostać wiernym własnej wizji. Sukces osiągniemy pracą, którą włożymy w pasję. Najważniejsze jest zaangażowanie oraz nauka na własnych błędach.                   Martyna 