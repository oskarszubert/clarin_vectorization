Nie miałam jeszcze okazji podzielić się z Wami radosną nowiną. Mianowicie, jutro wsiadam w samolot i razem, całą rodziną lecimy do Norwegii.  Wiem, że nie każdy z Was jest pewnie zwolennikiem wakacji w ciągu roku, ale tak wyszło. Ja bardzo się cieszę i troszkę stresuję, to będzie mój pierwszy lot w życiu.  Przed każdym wyjazdem  towarzyszy nam szał pakowania, więc dzisiaj troszkę na temat mojej walizki.        Pakowanie nigdy nie było moją mocną stroną. Zawsze zabierałam ze sobą za dużo niepotrzebnych rzeczy, biżuterii i innych bzdur. Jednak od pewnego czasu, przed każdym wyjazdem, zastanawiam się co tak na prawdę jest mi potrzebne. Nie wiem skąd ta zmiana, ale to chyba wszystko  za sprawą idealnej torby mojej mamy. Jest mistrzynią pakowania. To już nie chodzi o sam fakt, że wszystko jest w idealnym porządku, nigdy nie zabierze za dużo, ani za mało rzeczy.     Tym razem postanowiłam racjonalnie zastanowić się co zabieram ze sobą. Przygotowałam kilka zestawów, na każdy   dzień wyjazdu. Zdecydowanie łatwiej będę podejmować decyzje co do stroju, nie będę musiała tracić już czasu na: "a w co ja mam się dziś ubrać?".    Przede wszystkim pakuję swetry i  ciepłe skarpetki. Lecimy przecież do bardzo zimnej Norwegii, a nie na Wyspy Kanaryjskie.  Jak już wiecie jestem ogromnym zmarzluchem, dlatego nie mogę zapomnieć o czapkach, rękawiczkach i szaliku! Tak, wszystko już jest w torbie. Oczywiście, każda z nas ma swoje słabości. I tu trochę naginam reguły mojego perfekcyjnego pakowania. Zabieram ze sobą spódniczkę i dodatkową parę butów. Sama nie wiem czy będzie odpowiednia pogoda na chodzenie w rajstopach, ale trzeba być dobrej myśli. Tym  bardziej, że ostatnio spódnice stały się moim ulubionym elementem garderoby. Żegnam się z Wami na kilka dni i dozobaczenia w Norwegii! Martyna 