Odpowiadając na pytanie zawarte w tytule- dzieje się bardzo dużo! Wróćmy może do podróży i tego, jak się tutaj znalazłam. Wyruszyłam w środę rano pociągiem z Kołobrzegu.  Droga była dość męcząca z powodu upału panującego na dworze, ale jakoś minęło te 7 godzin i dotarłam do Wrocławia, gdzie odebrała mnie ciocia Ania z Filipem. Temperatura tutaj jest o wiele wyższa, niż w Kołobrzegu, ponieważ w południe dochodzi nawet do 30 stopni. Kiedyś wspominałam już o atrakcjach Wrocławia, dziś jednak napiszę o wielu nowych, ciekawych miejscach i wydarzeniach. Zacznijmy od początku... Najpierw wybraliśmy się do Ogrodu Japońskiego, gdzie byłam już kilka razy, lecz teraz wszystko wygląda piękniej, ponieważ rośliny kwitną. Było naprawdę ślicznie, a zapach kwiatów był bardzo intensywny. Pogoda w sam raz na majówkę, więc wykorzystaliśmy to i chwileczkę się poopalaliśmy. Potem ruszyliśmy na pergole, gdzie odbywał się pokaz fontann.                        Mam dla Was nowe miejsce warte polecenia. Mianowicie, miejsce z cukierkami i lizakami robionymi własnoręcznie (hand made) o nazwie ,,Słodkie Czary Mary". W konkretnych godzinach można zobaczyć, jak powstają lizaki i cukierki. Jest to świetne przeżycie, bardzo polecam Wam to miejsce, zwłaszcza jeśli macie młodsze rodzeństwo. Będą zachwyceni!  Kiedy ostatnio byłam we Wrocławiu zaglądnęłam do Muffiniarni na babeczki. Teraz została ona przeniesiona w inne miejsce, przez co zwiększyła się jej powierzchnia, jednak nie zrobiła ona na mnie pozytywnego wrażenia. Jak wiecie zbliża się UEFA EURO 2012, dlatego na rynku można napotkać wiele atrakcji związanych właśnie z tym wydarzeniem. Zoorganizowany został turniej dla dzieci, parada, wiele koncertów, które trwają już od początku majówki, pokaz pucharu UEFA, maskotki i wiele innych.   Jutro zapowiada się babski dzień z moją ciocią. Planujemy małe zakupy i pogaduchy:) Pozdrowienia z gorącego Wrocławia! Wiktoria    * Post powstał z pomocą Ani i Filipa, których możecie dostrzec na zdjęciach. 