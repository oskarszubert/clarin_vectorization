Jak ten czas szybko leci.. Jesteśmy już po pierwszym dniu Świąt Wielkanocnych. Dziś podzielę się z Wami zdjęciami z tego dość wyjątkowego dnia. :)  Święta spędziłam miło i spokojnie przy stole pełnym tradycyjnych potraw wielkanocnych. Każda rodzina zaskoczyła nas czymś innym. U jednych dominowały ryby i mój ulubiony pasztet zrobiony przez babcię, u drugiej zachwycił mnie smak jajek faszerowanych i pyszny sernik z nutellą.  Był to radosny czas, który myślę, że wykorzystaliśmy w pełni: podwójne śniadanie wielkanocne spędzone wśród najbliższych, jedyne w swoim rodzaju życzenia świąteczne, niezapomniane poszukiwania prezentów od zajączka w wielkim ogrodzie mojej babci, wspólne rozmowy i co najważniejsze gra w Tabu, której poświęciliśmy aż 3 godziny świetnie się bawiąc i śmiejąc się do łez. Jutro zapowiada się równie ciekawy dzień. Najpierw mokry śmigus dyngus, potem spacer nad morze, oczywiście gra w Tabu póki jesteśmy wszyscy razem, a na koniec jutrzejszego dnia planuję zrobić wraz z ciocią ombre :)  Kilka rodzinnych zdjęć z tego cudownego dnia :)        Kilka pokoleń... :) Przy okazji życzę Wam, aby ten czas był dla Was wyjątkowy i jak najbardziej radosny. Mokrego śmigusa dyngusa!    Wiktoria 