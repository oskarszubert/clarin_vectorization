Na punkcie cynamonowych bułeczek oszalała już cała Ameryka. Teraz nadszedł czas i na Nas. Choć cynamon kojarzy się nam głównie ze świętami, gorącą szarlotką to jego możliwości wykorzystania mogą zadziwić. Cinnabon na wrocławskim rynku zaskoczył pewnie nie jednego smakosza słodkich przysmaków. Poza świetną lokalizacją, przyjemną atmosferą to miejsce przyciąga przede wszystkim swoją oryginalnością. Kto by pomyślał, że cynamon może mieć tylu fanów?        Szczególnym zainteresowaniem cieszy się cinnabonowy rolls, który jako pierwszy sprawił, że Cinnabon znany jest na całym świecie. Dlatego właśnie dziś opierając się na klasycznym przepisie upiekłam dla Was cynamonowe bułeczki. Składniki: na rozczyn:     25g świeżych drożdży    pół szklanki ciepłego mleka   1 łyżka cukru    2 łyżki mąki     na ciasto: pół kg mąki   pół szklanki ciepłego mleka   3/4 szklanki cukru szczypta soli    100g rozpuszczonego masła    na nadzienie: 3 łyżeczki cynamonu   25g roztopionego masła    3/4 szklanki cukru         Drożdże rozpuszczamy w mleku, dodajemy cukier oraz mąkę i odstawiamy w ciepłe miejsce na 15 minut. Wszystkie składniki na ciasto wraz z przygotowanym rozczynem ugniatamy ręką, aż do wyrobienia się kulki, która odklei się od rąk (można podsypywać mąką). Gotowe ciasto odstawiamy na godzinę. W między czasie przygotowujemy nadzienie - cukier mieszamy z cynamonem. Kiedy ciasto będzie gotowe, rozwałkowujemy je na kształt prostokąta, smarujemy delikatnie masłem (ja niestety przesadziłam z ilością :(), a następnie posypujemy gotowym cukrem. Pieczemy w temperaturze 180 stopni przez 25 minut. Smacznego! 