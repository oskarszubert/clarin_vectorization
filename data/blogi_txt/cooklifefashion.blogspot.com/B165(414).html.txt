Czekoladowe ciasto powstało pod wpływem chwili. Wstałam w południe, połamałam tabliczkę czekolady, dodałam brakujące składniki i jest. Delikatne, nie za słodkie, wilgotne. Ulubione ciasto mojego brata, który zjada jeden kawałek za drugim. Polecam w szczególności z gorącym mlekiem.     Składniki:    2 szklanki mąki  1 i 1/2 tabliczki czekolady mlecznej (wedel) jogurt naturalny (mały)  1/2 szklanki nutelli  2 jajka  2 łyżki proszku do pieczenia  jeden, nieduży banan    Piekarnik nagrzewany do 180 stopni. Czekoladę rozpuszczamy w kąpieli wodnej, dodajemy powoli nutellę. Białka ubijamy na sztywną pianę. Powoli dodajemy żółtka, mąkę, proszek do pieczenia, rozpuszczoną czekoladę oraz jogurt. Wszystkie składniki dokładnie miksujemy. Wkrajamy banan i mieszamy. Masę przekładamy do foremki i wkładamy do piekarnika. Pieczemy około 50 minut. Przed wyjęciem z piekarnika należy wbić patyczek w środek ciasta: powinno być lekko wilgotne.                Martyna 