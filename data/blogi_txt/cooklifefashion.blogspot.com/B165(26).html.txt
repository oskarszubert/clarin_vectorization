Dzisiaj przepis na pyszną tartę ze szpinakiem. Mogę Wam powiedzieć, że zrobiłam ją z tego, co akurat miałam pod ręką. Stąd farsz możecie robić naprawdę dowolny, według uznania. Jedyną bazą tarty jest spód z ciasta kruchego i polanie wierzchu śmietaną z jajkami.              Składniki:    na ciasto kruche: 2 szklanki mąki   2 żółtka   120g masła    1/4 szklanki wody na farsz:      szpinak    szynka   1 cebula   ser żółty   2 ząbki czosnku    1 łyżeczka masła    mała śmietana 18%   2 jajka sól, pieprz       Składniki na ciasto kruche ugniatamy ze sobą, aż powstanie odklejająca się od rąk kulka. Formę do tarty smarujemy masłem, a następnie wykładamy ciasto. Na maśle podsmażamy czosnek ze szpinakiem. Podsmażony wykładamy na ciasto. Cebulę siekamy, szynkę kroimy w plasterki, smażymy do zarumienia. Wykładamy na szpinak, posypujemy troszkę żółtym serem. Śmietanę mieszamy z jajkami, przyprawiamy. Wylewamy na farsz. Pieczemy do ścięcia i zarumienia się śmietany w temperaturze 180 stopni na termoobiegu. Gotowe! Wiktoria 