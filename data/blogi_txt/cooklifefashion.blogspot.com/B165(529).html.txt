Wiktoria pokazywała Wam już przepis na pizzę, a dzisiaj ja podam swój . Miałam już ochotę na pizzę, a ta jest naprawdę pyszna. Moja ulubiona pizza to taka na której znajduje się sos pomidorowy, zioła i sery. Ze względu na rodzinkę do mojej pizzy dodałam pieczarki i salami :),taka też bardzo mi smakowała. Składniki na ciasto:    • 3/4 szklanki ciepłej wody • 20 g świeżych drożdży •1 łyżeczka cukru• 300 g mąki pszennej tortowej • 2 łyżki oliwy extra vergine + do posmarowania blaszek • 1 płaska łyżeczka soli Zrobić rozczyn z drożdży: do dobrze ciepłej wody dodać pokruszone  drożdże, 1 łyżeczkę cukru i 1 łyżeczkę mąki, wymieszać. Rozczyn przykryć  złożoną ściereczką i wstawić do garnka z bardzo ciepłą wodą, zostawić  na 5 minut (drożdże zaczną się pienić).  Na stolnicę lub  do dużej miski przesiać mąkę, pośrodku zrobić wgłębienie. Stopniowo  wlewać w nie rozpuszczone drożdże mieszając łyżką. Dodać oliwę,  wymieszać wszystko łyżką. Gdy składniki z grubsza połączą się ze  sobą wyjąć ciasto na stolnicę i energicznie zacząć je zagniatać. Dodać  sól i wyrabiać przez około 10 minut aż ciasto nie będzie się kleiło do  rąk, będzie gładkie, miękkie i elastyczne. Można wyrobić ciasto w  mikserze za pomocą odpowiedniej końcówki (haka do ciasta drożdżowego). Uformować  kulę z ciasta, wysmarować ją oliwą i włożyć do większej miski. Przykryć  ściereczką i odstawić do wyrośnięcia w ciepłe miejsce do podwojenia objętości na około 1 godzinę  W międzyczasie przygotować dodatki i sos pomidorowy  Wyrośnięte ciasto wyłożyć na stolnicę i chwilkę powyrabiać,  podzielić na 2 części. Dwie blaszki posmarować oliwą, na środek położyć  po jednym kawałku ciasta i rozpłaszczyć je dłonią równomiernie  rozprowadzając po całej powierzchni. Jeśli ciasto będzie się kurczyło  odczekać kilka minut i powtórzyć rozkładanie ciasta po tym czasie.  Uformować boczny rant, przykryć ściereczką i odstawić do podrośnięcia na około pół godziny (można na dłużej). W międzyczasie nagrzać piekarnik  do maksymalnej temperatury, zazwyczaj 250 stopni C. Dodatki:ser mozzarella ser wędzony i taki jaki lubimy najbardziej salami pieczarki  pietruszka świeża  oregano,zioła prowansalskie,bazylia,sól i pieprz   Wszystkie składniki kroimy, a ser trzemy na tarce. Pieczarki podsmażamy na rozgrzanej oliwie z przyprawami.        Sos pomidorowy:przecier (4 łyżki-około pół słoiczka) 2 łyżki ketchupu łyżka oliwy oregano,bazylia,sól, pieprz oraz świeża pietruszka 2 ząbki startego czosnku   Do rondelka wlać przecier,ketchup, oliwę i przyprawy oraz starty czosnek. Gotować przez chwilę.       Na wyrośniętą, uformowaną pizzę  nakładamy sos oraz dodatki. Pieczemy około 12-15 minut. Podajemy gorącą! Gotowe!         Smacznego! Martyna 