Wieczory majówkowe we Wrocławiu spędzaliśmy oglądając różne filmy. Pierwszym z nich był film akcji ,,Telefon", którego recenzje znajdziecie tutaj. Dzisiaj film całkiem inny od tamtego - ,,P.S. I Love You" reżyserii Richarda LaGravenesena, melodramat. Jak czytałam opinie o filmie, to większość osób go przepłakała, ale dla nie było za dużo wzruszających momentów. Główną bohaterką była Holly (Hilary Swank) oraz jej mąż Gerry (Gerard Butler). Film opowiada właśnie o nich. Znali się od dziecka i byli po prostu swoimi bratnimi duszami. Dokańczali swoje zdania, śmiali się nawet, gdy się kłócili. Nikt nie potrafił wyobrazić sobie ich osobno. Dopóki nie doszło do nieoczekiwanej śmierci Gerrego. Lecz kiedy Holly skończyła 30 lat, Gerry do niej wrócił w postaci listów, które zostawił jej przed śmiercią. Miały one wprowadzić Holly w nowe życie bez niego. Jak tytuł filmu, każdy list kończył się właśnie tymi słowami "P.S I Love You". Dziewczyna niecierpliwie czekała na listy, z jednych była szczęśliwa, drugie ją irytowały. Mężczyzna znał ją tak dobrze, że przewidział jej ruchy i pomagał wprowadzić ją na nową drogę życia. Holly znów zaczęła być sobą, śmiała się, tańczyła i z dnia na dzień była silniejsza. Zdała sobie sprawę, że życie jest po to, żeby żyć, ale zawsze lepiej mieć anioła, który strzeże Nas na każdym kroku. Moim zdaniem film trwa trochę za długo, najlepszym punktem tego filmu była przygoda na jeziorze, lecz nie podobał mi się wstęp filmu. Hilary Swank, mistrzowsko zagrała swoją rolę, umiała wczuć się w momenty płaczu, radości,  a nawet potrafiła wejść na scenę i zaśpiewać przed tłumem ludzi. Myślę, że film się Wam spodoba, ja osobiście Wam go polecam, choć ma kilka minusów, dlatego moja nota jest taka jaka jest.    W skali od 1 do 10 filmowi daje 6,5.          Thriller.           Podobają się Wam takie recenzje filmów?Chciałybyście, abym raz na jakiś czas właśnie coś takiego dodawała?     Wiktoria 