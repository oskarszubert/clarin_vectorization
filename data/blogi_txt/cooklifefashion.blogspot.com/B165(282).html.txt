Ktoś poprosił w komentarzu o recenzję telefonu htc cha cha, którego posiadam:). Bardzo dobry pomysł na post, a więc dzisiaj recenzja.      Wiem, że ciężko wybrać odpowiedni telefon, jeśli kończy się nam umowa. Wtedy operatorzy różnych sieci pokazują nam przeróżne telefony, które możemy wybrać. Ja przed takim wyborem stanęłam miesiąc temu. Chciałam mieć telefon z dobrym aparatem, który jest potrzebny, aby wykonać w każdej chwili ciekawe zdjęcia na bloga, przy wyborze komórki patrzyłam też na wytrzymałość baterii oraz przede wszystkim na markę. Stanęło na HTC, ponieważ na chwilę obecną produkują najlepsze telefony. Tylko kolejne pytanie czy może htc Wildfire S czy ChaCha?! Mój tata przywiózł mi do domu te dwa telefony, więc mogłam na spokojnie je pooglądać lecz od razu kiedy do rąk wzięłam ,,ChaCha", wiedziałam, że jest on idealny dla mnie. Po pierwsze klawiatura Querty idealna do szybkiego pisania SMS-ów, już kiedyś marzył mi się telefon z taką właśnie klawiaturą. Po drugie zgrabność - jest idealnie dostosowany do ręki przez co jest delikatnie wklęsły. Mój htc jest w kolorze białym, więc kobiecy i bardzo subtelny. Po trzecie, może trochę mniej ważne przycisk ''f'' czyli facebook. Wystarczy kliknąć ten przycisk, a od razu możemy dodać na główną tablicę na facebooku zdjęcie lub np. co nam chodzi po głowie. A więc dokonałam wyboru i przedłużyłam umowę na Htc ChaCha..  Miesiąc później...  Z telefonu jestem na prawdę bardzo zadowolona, tak jak chciałam zdjęcia robi ładne. Klawiatura Querty bardzo wygodna do pisania Sms-ów. Spadł mi już kilka razy i nawet po uderzeniu ani śladu, dalej wygląda jak nowy, nieużywany. Klawisz facebook działa pomyślnie :) Posiada sklep ,, Play Market" z którego możemy ściągać przeróżne aplikacje, ja szczególnie jestem zadowolona z programu MP3 - za darmo możemy ściągać bezpośrednio na telefon muzykę. Bateria nie jest najlepsza, telefon ładuje codziennie, ale myślę, że każdy smartfon ma taką baterie.  Podsumowując telefon bardzo polecam, jak dla mnie najlepszy ze wszystkich telefonów które miałam.   Jeśli jesteście zainteresowani kupnem tego telefonu, najlepiej jeśli od razu mielibyście wykupiony internet 3G, ponieważ tam prawie wszystko działa na internet i bez niego może być ciężko.             Serdecznie polecam wszystkim zainteresowanym. !  Jeśli macie jeszcze jakieś pytania dotyczące smartfona pytajcie się w komentarzach, chętnie odpowiem:)      Jak mija Wam początek tygodnia? Mi bardzo dobrze od jutra wolne, w środę wybieram się na sesje zdjęciową do Szczecina i na małe zakupy, a już nie długo majówka we Wrocławiu, nie mogę się doczekać :)!  Tutaj jeszcze link do filmiku z ostatniego pokazu eko mody: http://informacje.kolobrzeg.pl/tkk/wydarzenia-dnia    Wiktoria 