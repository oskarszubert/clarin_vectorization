O pastelach wspominałam już nie raz. Są bardzo modne na ten sezon, co zapewne już wiecie. Dzisiaj jednak chciałam zwrócić uwagę na spodnie. Występują one w naprawdę przeróżnych odcieniach pastelowych i różnym kroju. Ja mam dylemat które mam wybrać, a kupię jedne na pewno. Nie chciałabym wydawać na nie bardzo dużo pieniędzy, choć wiem że będą mi długo służyć :). Pokażę Wam kilka par spodni, które wpadły mi w "oko" i czekam na wasze zdanie :).  Zacznę od klasycznych rurek. Jest mnóstwo kolorów, właśnie w tym kroju. Można je nosić normalnie lub lekko podwinąć. Mi w tym roku bardzo podobają się te o odcieniu mięty, cytryny oraz delikatnego fioletu.           ﻿Spodnie typu "boyfriend". Są bardzo wygodne! Mam jedną parę właśnie takich w swojej szafie i pamiętam że dobrze mi się je nosiło. Można nosić je do sandał, balerinek,botków ale i także świetnie będą wyglądać z tenisówkami lub trampkami. Najlepiej podwinięte :). Kolejny krój to spodnie 7/8. Są taką mieszanką rurek i spodni "boyfriend".  Dobrze przylegają do nogi, ale są przed kostkę. Idealne na wiosnę i wakacyjne wieczory.            Pokazałam Wam bardzo małą część tego co znajdziecie w sklepie i internecie. Ja jednak jeśli chodzi o wybór pastelowych spodni na ten sezon, bazuję właśnie na tych kolorach. Mam ogromny dylemat jeśli chodzi o zakup i jeszcze nie wiem co wybiorę :). Jednak myślę że szybko podejmę decyzję, bo pogoda coraz ładniejsza :). Mam na to cały weekend, na który bardzo się cieszę!  A jeśli chodzi o pastele to jestem nimi zauroczona! Podobają mi się ogromnie takie delikatne połączenia :).     Które Wam podobają się najbardziej?      Martyna 