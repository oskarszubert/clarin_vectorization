Już od jakiegoś czasu chodziły za mną drożdżowe racuchy. Pamiętam, kiedy robiłam je rok temu, ale niestety nie wyszły tak jak oczekiwałam. Dzisiaj znalazłam ten idealny przepis. Są puszyste i smaczne, a dodatkowo łatwe w przygotowaniu! W końcu domowy przepis najlepszy, polecam! :)           Składniki:   25g drożdży   3 łyżki cukru   szklanka letniego mleka   2 jajka   2 szklanki mąki   szczypta soli    olej, cukier puder     Drożdże rozdrabniamy, zasypujemy cukrem i zalewamy mlekiem. Mieszamy trzepaczką, następnie po kolei dodajemy jajka, sól i mąkę. Odstawiamy przykrytą masę na 30 minut w ciepłe miejsce do wyrośnięcia. Smażymy w garnku z nagrzanym tłuszczem z obu stron. Gotowe posypujemy cukrem pudrem. 