Tortilla de patatas, czyli tradycyjna potrawa podawana w Hiszpanii jako tapas. Odmiana omletu, z ziemniakami i podsmażoną cebulą. Bardzo smaczne danie. Po powrocie z Barcelony koniecznie musiałam ją zrobić, a dziś chcę podzielić się przepisem z wami. Tortilla jest łatwa w przygotowaniu, jedynym problemem może być przewrócenie jej na drugą stronę, ale to kwestia wprawy. Składniki:       ok.4-5 ziemniaków   2 jajka   oliwa   1 cebula sól, pieprz   pomidor        Ziemniaki i cebulę kroimy w grube plasterki, następnie podsmażamy na patelni z bardzo dużą ilością oliwy, do momentu aż zmiękną. Białka ubijamy z solą na sztywno, następnie dodajemy żółtka i ostudzone ziemniaki z cebulą (jeśli będą gorące tortilla nie wyjdzie). Smażymy na patelni z oliwą na średnim ogniu z dwóch stron. Podajemy z pomidorem. Gotowe! Wiktoria 