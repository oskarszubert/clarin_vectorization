Bardzo lubię ciasto francuskie, przeważnie zawsze w lodówce mam jego zapas, ponieważ mój brat bardzo lubi parówki w tym cieście. Dzisiaj postanowiłam przygotować właśnie z ciasta francuskiego rogaliki z nutellą. Połączenie idealne, proste w przygotowaniu. Osobiście nie lubię tych słynnych ,,7 days", a te rogaliki bardzo mi smakowały. Na pewno nie raz zagoszczą u mnie w domu, zwłaszcza, że smakowały mojemu bratu, a ja  jestem fanką nutelli :)     Składniki:  ciasto francuskie nutella 1 żółtko  1 łyżka mleka   Sposób przygotowania:   Z ciasta francuskiego wycinamy trójkąciki, dokładniej pokazane jest to na zdjęciach. Smarujemy je nutellą, następnie zwijamy od najdłuższej części w rogaliki. Roztrzepujemy jajko z mlekiem, smarujemy nim rogaliki z wierzchu. Pieczemy w piekarniku nagrzanym do 180 stopni przez 15minut. Gotowe! :) Smacznego!  Wiktoria 