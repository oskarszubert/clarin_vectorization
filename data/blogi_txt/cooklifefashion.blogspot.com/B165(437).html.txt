Zima daje się we znaki. Temperatura poniżej 0 stopni nie zachęca do spędzenia czasu na dworze. Po szkole marzę tylko o tym aby jak najszybciej dojechać do domu, a w weekendy ciężko wygonić mnie spod koca :). Zimowe dni są najlepszym czasem, aby z ciepłą herbatą lub czekoladą w ręce nadrobić braki w serialach lub zacząć oglądać nowe. :) Przygotowałam dla Was listę moich 5 ulubionych, do których z chęcią wróciłabym nie raz.       1. Prison Break       Skazany na śmierć bez wahania może otworzyć moją listę. To serial, który wywołał na mnie ogromne wrażenie. Każdy odcinek trzyma w napięciu, aż ciężko powstrzymać się od oglądania kolejnego. Opowiada o dwóch braciach. Jednym z nich jest Micheal Scofield - młody utalentowany inżynier, który podejmuje próbę uratowania swojego skazanego na śmierć brata Lincolna Burrowsa. Odrzuca karierę, popełnia przestępstwo, a wszystko po to by dostać się zza kratki. Młody Scofield jest geniuszem, a plan ucieczki z więzienia wytatuowany ma na ciele. Wraz z wtargnięciem do Fox River rozpoczynają się kłopoty braci, którzy zostają wplątani w polityczną aferę, ale i nie tylko. To początek historii, która ma głęboki koniec. Aby wygrać muszą uzyskać dowody przeciwko FIRMIE, której podstawowe metody działania to przemoc i korupcja. Cztery pełne napięcia sezony zdecydowanie zapadają w pamięci. Scenariusz pełen jest zawirowań, zwrotów akcji i nieoczekiwanych zachowań bohaterów. Mój czas spędzony z Prison Breakiem na pewno nie był zmarnowany. Wysoki poziom serialu, idealne dopasowanie aktorów do charakterów postaci sprawia, że zżywamy się z nimi, a każdy znajdzie coś dla siebie. Morderstwa, intrygi, braterskie relacje, konflikty pomiędzy więźniami, pościgi, strzelaniny, miłość, prawdziwa przyjaźń, polityka, ale przede wszystkim walka dobra ze złem, gdzie od początku nie wiadomo kto jest kim. Jednak przysłowie : ,,przyjaciół trzyma się blisko, a wrogów jeszcze bliżej" nigdy nie zawodzi.        2. Skins Brytyjski serial opowiadający o młodzieży z Bristolu. Składa się z siedmiu sezonów, w których mamy do czynienia z trzema generacjami. Porusza wiele kontrowersyjnych kwestii i problemów młodych ludzi oraz zmienia nasze patrzenie na rzeczywistość. Scenariusze pisane były przez osoby w wieku ok. 21 lat, aktorzy wybierani byli z "ulicy", stąd większość z nich nie miała doświadczenia aktorskiego. To jedna z cech charakterystyczna dla Skinsów. Myślę, że poprzez to bardziej identyfikujemy się z daną osobą i równie emocjonalnie odbieramy jej problemy. Serial z całą pewnością nie jest przesłodzony, a młode postacie nie są grane przez 30 letnich aktorów. Ukazuje oryginalną, rzeczywistą i bardzo odważną historię nastolatków. Każdy z bohaterów ma swoją ciekawą i inną osobowość, a ich życie wydaję się bardzo realne. Mimo braku typowego pouczającego tonu, serial wyraźnie ukazuje wartość prawdziwej przyjaźni i  miłości, że nie zawsze rodzina jest idealna, ale bez niej jest jeszcze trudniej. Pokazuje również, że za swoje błędy trzeba płacić oraz to że można podnieść się prawie z każdego upadku i poradzić sobie w każdych chwilach.       3. Gossip Girl       Zdecydowane przeciwieństwo Skinsów. To wielki świat, bogatej młodzieży z Manhattanu, która ma wszystko czego tylko zapragnie. Jednak pieniądze szczęścia nie dają, a każdy z bohaterów ma szansę przekonać się o tym na własnej skórze. Ich życiem publicznym rządzi plotkara, anonimowa blogerka, na której stronie znajdują się wszystkie skandale nowojorskiej elity. Twórcy "Plotkary" nie poszli na łatwiznę, serial ma w sobie coś wyjątkowo. W każdym odcinku możemy znaleźć intrygę, której koniec jest jak najbardziej nieprzewidywalny i zaskakujący. Mogę tu śmiało wspomnieć o dobrej grze aktorskiej, ale i o różnorodności postaci, które przechodzą zaskakujące zmiany. Czarne charaktery, które jak się okazuje nie są takie złe zdobywają naszą sympatię. Dodatkowo stylizacje bohaterów prosto od znanych i cenionych projektantów odgrywają ogromną rolę. W końcu to Nowy Jork, największa stolica mody. Charakterystyczny styl Blair i Sereny od początku mnie zachwycił! Przez sześć sezonów możemy zatracić się w marzeniach o życiu głównych bohaterów, który są niezwykłymi ludźmi. Plotkarę od początku do końca oglądałam dwa razy i po raz drugi była dla mnie nowym i całkiem nieznanym serialem. Wywołała na mnie ogromne wrażenie. Każdemu kto nie oglądał bardzo polecam!       4. Revenge       Typowy dramat i thriller. Mamy tu do czynienia dopiero z trzema sezonami, który nadal leci w telewizji. Główną bohaterką jest Emily Thorne, która z początku wydaje się normalną dziewczyną, posiadającą sporo pieniędzy. Pozory mylą, posiada ona sekret, który rozpala ją od wewnątrz. Ma plan na zemstę i niepozornie zamierza go użyć. W wakacje przyjeżdża do miejscowości Hamptons - stolicy luksusu i sławy. Wynajmuje domek w pobliżu rodziny Graysonów w którym jak się okazuje mieszkała już jako mała dziewczynka. Tak naprawdę nazywa się Amanda Clark, a jej ojciec został wrobiony w zbrodnię oraz kilka lat później zamordowany w więzieniu. Dziewczyna powraca do miasta, aby dokonać zemsty na tych, którzy skrzywdzili najważniejszą osobę w jej życiu. Dzięki nieustającej intrydze, serial bardzo wciąga, a ja co tydzień czekam na kolejne odcinki! :)        5. Desperate Housewives        W moim zestawieniu pięciu najlepszych seriali nie może zabraknąć ,,Gotowych na wszystko", które zaczęłam oglądać jako mała dziewczynka. Mimo, że ostatni - ósmy sezon zakończył się 2 lata temu gospodynie nadal są moim sercu. Zaczęło się niewinnie, typową sielanką - wyidealizowane osiedle domków jednorodzinnych, uśmiechnięci ludzie, trawa zieleńsza niż gdzie indziej. Tu rozpoczyna się prawdziwa historia, kiedy jedna z mieszkanek popełnia samobójstwo. Mary Alice Young pozostawia na ziemi swoje cztery przyjaciółki, które odkrywają jej sekret i nie pozostawiają go bez rozwikłania. Każdy kolejny odcinek stanowi element układanki, jaką jest tajemnica pani Young. To jak poruszanie się po labiryncie, gdyż często trafiają na ślepą uliczkę. W każdym sezonie poznają nowych przyjaciół, sąsiadów oraz nowe zagadki, które napędzają ich życie. Akcja przepełniona jest wieloma wątkami humorystycznymi, ale przede wszystkim napięciem. Tego nie da się opisać to trzeba obejrzeć! :) A jakie są Wasze ulubione seriale? 