Wrocław - jedno z moich ulubionych miast :) W dzisiejszym poście streszczenie tego co możecie robić w tym pięknym mieście i jak ja spędzałam czas przez ostatnie pięć dni :)       Krasnale Jest tu ich ponad 100 i cały czas dochodzą nowe, możecie spotkać je w przeróżnych miejscach w całym Wrocławiu. Nawet jeden znajduje się na rzece :). Oto jak wyglądają: Lodowisko Akurat tylko zimą. We Wrocławiu jest ich kilka, my byłyśmy na lodowisku pod Pergolą - czyli największym w Polsce. Nie należy do najtańszych, ale w końcu ważna jest dobra zabawa. Muffiniarnia  Mała kawiarenka do której warto zajrzeć, znajduje się w niej wiele przeróżnych muffinek i cupcakes. Miejsce godne polecenia wszystkim fanom babeczek:)                    Cudowne Lata cafe  Kolejna, większa kawiarnia osiedlowa. Urządzona w stylu filmowym, ściany zdobią plakaty z filmów. Cieszy się dużą popularnością we Wrocławiu, choć znajduje się na małym osiedlu z dala od centrum.                      Rynek Jest piękny, o każdej porze roku co innego się na nim dzieje. Miejsce, którego raczej nikt nie ominie. Główne miejsce spotkań. Rynek we Wrocławiu nie zależnie od pory roku jest pełen ludzi i zawsze odbywają się jakieś ciekawe wydarzenia. Osobiście trafiłam już na pokaz ogni, kiermasz ekologiczny, plac z kwiatami, koncert. ZOO Nie byłam tam akurat teraz - zimą, ale ZOO odwiedzałam już dwa razy. Można w nim spędzić cały dzień, nadaje się idealnie do spacerowania wtedy kiedy jest ciepło. Pokaże Wam jak wyglądało latem.              Ogród japoński Najlepiej odwiedzać kiedy jest ciepło, latem/wiosną. Byłam tam akurat pod koniec września kiedy było jeszcze bardzo ciepło. Idealne miejsce na pikniki, niedzielne spacery.              Mosty  Jest ich ponad 70. Moją największą uwagę zwrócił most miłości, który jest cały w poprzyczepianych kłódkach, które przyczepiają zakochani, a potem wrzucają klucz do Odry. Jest to miejsce warte zobaczenia. Hala stulecia, iglica i pergola Hala stulecia jest to hala widokowo sportowa, wpisana do rejestru zabytków. Jest bardzo często odwiedzana przez turystów. Przed halą znajduje się wielka iglica, która jest jednym z charakterystycznych obiektów Wrocławia. Tuż obok hali znajduje się Pergola. Jest to staw w kształcie elipsy z fontannami. Od maja do października co godzinę odbywają się tam pokazy fontann do muzyki. A w zimę znajduje się tam lodowisko o którym pisałam wyżej. Panorama Racławicka  Muzeum sztuki we Wrocławiu, eksponuje cykloramiczny obraz przedstawiający bitwę pod Racławicami. Obraz jest bardzo duży. Do namalowania jego użyto płótna 120 metrów na 15 metrów z czego przestrzeń malarska ma 114 metrów oraz wysokość 15 co daje w sumie 1800m kwadratowych. Do zagruntowania płótna zużyto 750kg farby.              Wyprzedaże We Wrocławiu jest bardzo dużo galerii handlowych, które oczywiście trzeba było odwiedzić:). Zwłaszcza, że panują jeszcze ostatnie wyprzedaże:).                      Polecam wszystkim to miasto. Ci którzy jeszcze w nim nie byli na pewno pokochają je tak jak ja. Uważam, że właśnie Wrocław bije wszystkie inne miasta na kolana, a ja na pewno będę w nim jeszcze nie raz i znajdę Wam nowe atrakcje do odwiedzenia:)    Wiktoria 