Myślę, że każdy z Was zna makaron carbonara . To bardzo szybkie i proste danie z masą jajeczną i boczkiem, który zastępuję zwykłą szynką. Dzisiaj postanowiłam zrobić go inaczej, zamieniłam makaron na naleśniki i wyszło jeszcze lepiej. Koniecznie wypróbujcie! Gwarantuje, że zasmakuje wszystkim ;) Składniki:    2 szklanki mąki   4 jajka   ok. szklanki mleka i wody   bekon lub zwykła szynka konserwowa   cebula   1 ząbek czosnku   2 łyżki śmietany 18    2 plasterki sera   sól, pieprz opcjonalnie szczypiorek    olej, oliwa   Zaczynamy od zrobienia naleśników! Bardzo ciężko jest mi powiedzieć Wam w jakich proporcjach je robię, gdyż od małego wszystkiego daje na oko ;). Wiem jaka ma być konsystencja ciasta i dążę do niej za każdym razem. Musi być delikatna, cięższa od "mleka":)).  A robimy ją mieszając mąkę, mleko, wodę, 2 jajka i doprawiamy pieprzem oraz solą. Smażymy na patelni wysmarowanej małą warstwą oleju do zarumienienia. Tniemy naleśniki pionowo. Cebulę, szynkę i czosnek siekamy. Smażymy na oliwie, aż zacznie skwierczeć. Pozostałe 2 jajka mieszamy widelcem ze śmietaną i doprawiamy według smaku. Na patelnię postawioną na małym ogniu wrzucamy naleśniki, szynkę, cebulę i czosnek, a następnie wlewamy jajko i mieszamy drewnianą łyżką. Jajka nie mogą do końca ściąć! Wykładamy naszą carbonarę na talerz i gotowe! 