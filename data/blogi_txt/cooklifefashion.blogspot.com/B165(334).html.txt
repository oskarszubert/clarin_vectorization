Nowy Jork to miasto moich marzeń! Kiedy zobaczyłam książki Isabelle Lafleche wiedziałam, że muszę je mieć. Akcja pierwszej toczy się w NY - mieście, które nigdy nie śpi. Catherine, 30 letnia prawniczka z Paryża wyjeżdża tam, aby kontynuować pracę w kancelarii prawniczej. Zostaje wrzucona w sam środek wyścigu szczurów oraz korporacyjne intrygi. Jednak Cat nie poddaje się i stawia czoło nowojorskiej rzeczywistości. Mimo różnych przeciwności losu łączy ją ogromna miłość do mody. Zawsze znajduję czas na zakupy u Christiana Diora na Manhattanie, a dodatkowo nie rozstaje się z perfumami J'adore, które są jej numerem jeden. Mimo pracy do późna na swojej drodze napotyka pewnego mężczyznę, jednak czy prawdziwa miłość kryje się pod drogimi prezentami i hucznymi imprezami? Catherine szybko przekonuje się, że wielkie miasto kryje pod sobą mnóstwo tajemnic i kłamstw oraz uświadamia sobie, że pogoń za pieniędzmi nie oznacza pogoni za szczęściem. Stawia wszystko na jedną kartę i jest wierna swoim zasadom.  W kolejnej części "Kocham Paryż" przenosimy się razem z naszą bohaterką do miasta zakochanych, gdzie zaczyna nowy rozdział w swoim życiu. Rozpoczyna wymarzoną pracę dla domu mody Diora, która wcale nie okazuje się łatwa. Cat musi stawić czoła fałszerzom i groźbą, które czyhają na nią na każdym kroku. Szykowna i pełna gracji paryżanka jest gotowa na wszystko wraz ze swoim najbliższym przyjacielem Rikashem. Mimo głównego wątku w obu książkach pojawia się wiele motywów drugoplanowych. Możemy poznać tajniki branży prawniczej, a nawet sprawy początkujących modelek.   Autorce prawo nie jest obce, więc wszystkie szczegóły są idealnie dopracowane.   Zestaw książek Isabelle Lafleche o losach Catherine Lambert z pewnością mogę Wam polecić.  Są lekkie, ale na pewno nie głupiutkie. Trafiają do szerokiego grona czytelniczek i Wam również powinny się spodobać :) 