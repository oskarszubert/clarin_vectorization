Placuszki z jabłkami. Przepisów jest mnóstwo. Najlepsze robi moja babcia. Wciąż mogłabym je jeść, na zmianę z naleśnikami Nigelli. Nie od dziś wiadomo, że jestem jedną z największych fanek "naleśników, racuchów..." Mam jeszcze sporo przepisów do wypróbowania.  Dzisiejszy sprawdzony. Zniknęły w dziesięć minut. Było pysznie.     Potrzebujemy:     2 jabłka  serek waniliowy szklanka mleka  szklanka mąki  łyżka proszku do pieczenia  2 jajka  2 łyżki cukru  olej/masło do smażenia  dodatkowo: cukier puder,dżem        Mleko, cukier, proszek do pieczenia, podgrzewamy w garnuszku, delikatnie mieszając. Miksujemy jajka, serek homogenizowany i dodajemy ciepłą mieszaninę. Powoli miksując dodajemy mąkę, po czym dodajemy starte jabłka. Rozgrzewamy olej na patelni. Smażymy placuszki z obu stron na złoty kolor. Podajemy z cukrem pudrem, ciepłe!         Martyna 