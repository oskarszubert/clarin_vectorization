Przepis z mojej książki kucharskiej "MamaMia Prawdziwa Kuchnia Włoska". Ostatnio przeglądałam dokładnie tą książkę z mamą i znalazłyśmy kilka fajnych przepisów, które będę realizować. Dzisiaj przygotowałam pieczone warzywa, jak to powiedziała moja mama "Jak ratatouille!" tylko podane w troszkę innej formie. Składniki:  1 podłużny bakłażan 3 cukinie 2 duże marchwie cebula 10 pomidorków koktajlowych 4 łyżki oliwy extra vergine sól, pieprz, kostka rosołowa i przyprawy papryka ( w przepisie nie ma, ale ja dodałam)  Marchewkę i cebulę obieramy, cukinię i bakłażana myjemy i odcinamy końcówki. Cebulę kroimy w kosteczkę, marchew i cukinię w plastry. Paprykę kroimy grubą kostkę. Bakłażana ćwiartujemy, usuwamy miękki środek i kroimy w kostkę. Wszystkie warzywa mieszamy z pomidorkami koktajlowymi, doprawiamy oliwą oraz przyprawami (sól,pieprz,kostka rosołowa i przyprawy). Zapiekamy przez 25-35 minut w piekarniku nagrzanym na 210 stopni, kilkakrotnie mieszając.Gotowe! Ja zwiększyłam liczę składników, wtedy należy dłużej piec! Smacznego!  Życzę miłego i udanego weekendu!    Martyna 