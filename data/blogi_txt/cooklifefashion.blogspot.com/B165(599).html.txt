Dzisiaj z moją mamą upiekłam pyszny sernik na zimno z czekoladowym spodem. Zagości on na  Wigilijnym stole :) Jeśli nie macie upieczonego jeszcze ciasta, to polecam Wam właśnie go, ponieważ bardzo szybko się go przygotowuje. Dla ułatwienia z mamą skorzystałyśmy z gotowej masy dr. Oetkera, którą kupicie w najbliższym sklepie spożywczym.  Składniki:    gotowa masa sernikowa 75g masła 75g czekolady 50g cukru 2 jajka 60g mąki 1/4 szklanki orzechów 2 serki homogenizowane mleko w zależności od tego ile jest potrzebne do masy sernikowej   Sposób przygotowania:  spód czekoladowy - masło wraz z czekoladą wkładamy do rondelka, mieszamy, aż się roztopi na małym ogniu. Dodać cukier i jajka, wymieszać. Wsypać mąkę i mieszać ok. minutę do całkowitego połączenia. Dodać posiekane orzechy. Wyłożyć do tortownicy i piec przez 15 min.                 masa - do gotowej masy sernikowej dodajemy 2 serki homogenizowane i mleko, następnie mieszamy, aby otrzymać jednolitą masę. Gotową masą zalewamy czekoladowy spód.                    Na wierzchu możemy ułożyć mandarynki i zalać galaretką.           Ciasto podajemy na zimno, prosto z lodówki.                 Smacznego! Wiktoria 