Dzisiaj mam naprawdę coś szybkiego. Makaron pappardelle oraz pene, który można zrobić w 15 minut. Przepisy niczym się nie różnią, jedynie rodzajem makaronu i dodatkowym serem. Niektórzy lubią nawijać długi makaron na widelcu, tak jak ja :), a inni wręcz przeciwnie. Podaję więc dwie wersje najprostszego makaronu, który podpatrzyłam w jednym z programów kulinarnych. Jest pyszny, a w dodatku nie spędzimy dużo czasu przy "garach" :).        Penne                              Makaron z pomidorami i bazylią        Składniki:     makaron  3/4 świeże obrane ze skórki pomidory  świeże liście bazylii  2 kulki mozzarelli  starty parmezan  oliwa z oliwek  sól, pieprz  2 starte ząbki czosnku  dodatkowo: serek allmette        Makaron gotujemy al dente, zgodnie z opakowaniem. Na patelni rozgrzewamy oliwę, dodajemy pokrojone pomidory (w ćwiartki lub w kostkę) oraz starty czosnek. Podsmażamy. Następnie dodajemy pokrojoną w kostkę mozzarellę, parmezan, część bazylii oraz ugotowany już makaron. Wszystko dobrze doprawiamy i delikatnie mieszamy. Jeżeli robimy wersję z allmette (który układamy na wierzchu), przekładamy do naczynia żaroodpornego i zapiekamy  w piekarniku, na złoty kolor.        Pappardelle Buon appetito!           Martyna 