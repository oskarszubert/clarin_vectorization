Nadszedł weekend, a ja siedzę chora w domu z kubkiem gorącej herbaty. Oglądam seriale, czytam, myślę i z nudów do mojej głowy przychodzą przeróżne pomysły. Lubię opowiadać Wam przeróżne historie, dzisiaj mam dużo czasu, więc czeka Was trochę czytania.    Książki, magazyny to dobra alternatywa, kiedy cały internet został przewałkowany. Zdaję sobie sprawę, że dzisiaj mało kto sięga po książkę, a gazety służą tyko do popatrzenia na "obrazki". Myślę,  że czasem warto zajrzeć do księgarni, poradzić się fachowcy, wrócić do domu i zniknąć w pokoju na dobre trzy godziny. Zapomnieć o wszystkim i przeżyć przygodę wraz z główną bohaterką. Jeżeli nie lubimy długich historii, a świat fantasy to nie dla nas, warto sięgnąć po dobry magazyn. W tym wypadku kieruję się na dział mody. Inspiracji szukam w ELLE, czytam wszystkie artykuły, podziwiam profesjonale zdjęcia oraz przeglądam zestawy, które przygotowała dla magazynu stylistka. Kiedy oczy zaczynają boleć mnie od czytania, robię czwartą herbatę, siadam pod kocem i myślę.. W końcu za trzy dni rodzinna impreza urodzinowa, a ja jeszcze nie mam pełnego MENU! Grudzień to nie bez powodu mój ulubiony miesiąc. Święta to wyjątkowy czas, w którym wszystko jest kolorowe, radosne. Miasto wygląda jak choinka, pełna lampek, sklepy zaopatrzone są w moje ulubione czekolady, a biały śnieg sprawia, że zimę czuję 100% bardziej. Na chwilę wrócę do  moich urodzin. 15 lat - ładna liczba, prawda!? Zaczęłam się zastanawiać, czy to dobry moment na zmiany. Może warto byłoby rozstać się ze starą torebką, która poddaje się, kiedy widzi moje szkolne książki. Albo w ramach prezentu urodzinowego, poszukać nowych butów? Jedno jest pewne, na blogu nastąpiła ogromna zmiana, a mogę nawet powiedzieć - nowa era! Moja rodzina potrafi mnie zaskoczyć, nowy aparat fotograficzny, o którym marzyłam, sprawdza się idealnie. Poruszyłam temat książek, było już o grudniu oraz urodzinowych zmianach, przyszedł czas na perfumy. Bardzo długo kombinowałam z przeróżnymi zapachami. Przez długi czas używałam perfum  Avon, z czasem przeszłam do zapachu Adidas, aż w końcu stanęło na DKNY be delecious. Dostałam je od mojej kochanej cioci, która sama używa perfum DKNY. Zapach be delecious jest idealny, subtelny i bardzo dziewczęcy. Uwielbiam go pod każdym względem. Martyna 