Five o'clock! Czas na herbatę, czas na podwieczorek!      W Wielkiej Brytanii, Anglicy mają zwyczaj zasiadać do podwieczorku zazwyczaj o godzinie siedemnastej. Zwykle piją herbatę oraz jedzą ciasteczka.   Przenoszę się do Londynu... Mój podwieczorek to rogaliki drożdżowe z czekoladą, a do tego filiżanka gorącej, zielonej herbaty. Rogale mają chrupiącą, grubą skórkę, w środku mocno czekoladowe i bardzo miękkie. Pyszne, na to właśnie miałam ochotę!                Składniki :     250g mąki tortowej  1/2 kostki masła  25g świeżych drożdży  1/4 szklanki ciepłego mleka 1 jajko  2 łyżki cukru pudru  łyżeczka cukru waniliowego Nadzienie: nutella, twarożek lub konfitura  Do posypania: cukier puder      Wykonanie:     Miękkie masło rozetrzeć palcami z przesianą mąką. Do kubka z ciepłym mlekiem wsypać szczyptę cukru i drożdże. Wymieszać, przykryć ściereczką i odstawić na 10-15 minut   do wyrośnięcia. Jajko ubić z cukrem pudrem, dodać je do mąki z masłem. Wlać drożdże i ekstrakt z wanilii. Ciasto wyrabiać przez około 10 minut, aż będzie gładkie i nie będzie się kleiło do ręki. Przełożyć do miski, czekać aż ciasto wyrośnie (podwoi swoją objętość).     Piekarnik nagrzać do 200 stopni. Ciasto podzielić na 2 części, rozwałkować na 2 placki. Każdy placek pokroić na trójkąty, na każdym z nich w szerszej części nałożyć nadzienie. Zawijać od szerszego końca formując rogaliki. Układać na blaszce wyścielonej papierem do pieczenia. Piec przez 25 minut, (tak jest w przepisie, ja jednak trzymałam je krócej w piekarniku, na złoty kolor). Posypać cukrem pudrem. Martyna  ﻿ 