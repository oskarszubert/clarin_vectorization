Na pewno nie raz jedliście sernik na zimno z galaretką i owocami. Serki homogenizowane zamieniłam na niezastąpiony jogurt grecki i powstał jogurtowiec. Z owocami możemy kombinować, dałam truskawki, mogą to też być jagody, brzoskwinie..co lubicie. Pierwszy raz użyłam żelatyny, troszkę się bałam, że deser nie zetnie mi się w lodówce, ale udało się! Egzamin zaliczony! Składniki:    jogurt grecki (około 800g)  100g cukru pudru  20g żelatyny w proszku  200g śmietanki kremówki 30% lub 36%  300g- 400g truskawek    Jogurt grecki mieszamy dokładnie z cukrem pudrem, odstawiamy. W innym naczyniu musimy namoczyć żelatynę. Następnie rozpuszczamy w 1/4 szklanki wody (gorącej!!). Dodajemy do niej 4 łyżki naszego jogurtu i  dokładnie mieszamy. Po czym dodajemy resztę jogurtu. Śmietankę kremówkę, która musi być dobrze schłodzona, ubijamy na sztywna pianę i dodajemy do naszej masy. Odstawiamy do lodówki aż zgęstnieje, następnie dodajemy pokrojone truskawki. Przekładamy wszystko do formy i czekamy aż nasz sernik cały zastygnie.              Martyna 