Siedzenie w domu mnie już nudziło. Nie należę do leniuchów, jestem energiczną osobą i cieszyłam się że jak zaczynałam pichcić w kuchni to znikały mi 2 godziny, bo trzeba było jeszcze posprzątać:). Słabością jest to że...lubię się wyspać:)! jak większość chyba. Cieszę się że już sobota, bo czuję się już o wiele lepiej i jestem naładowana pozytywną energią i gotowa do pracy!. Wiosna na pewno przyniesie mi jeszcze więcej energii i pomysłów! Za oknem można zobaczyć coraz więcej słońca (żegnamy się ze śniegiem, witamy ładną, wiosenną pogodę).       Dzisiaj tak na dobre rozpoczęcie weekendu mały post. Na zdjęciu moje ulubione śniadanie, czyli jogurt naturalny i płatki fitness (brakuje mi tu tylko truskawek,malin lub borówek) oraz gorąca zielona herbata:). Tak zaczynam dzisiejszy dzień , a zaraz ruszam w miasto zrobić małe zakupy na obiad, zaopatrzyć się w ulubiony krem brzozowy (o którym na pewno niedługo wspomnę), brystol, zeszyty (czeka mnie dużo pisania...) oraz na poszukiwanie tanich czerwonych szortów!  Pod wieczór lub jak mi się uda to popołudniu myślę że dodam jakiś outfit lub przepis, to zależy od czasu:).A teraz mam jeszcze dla Was bardzo fajne spodnie które znalazłam na stronie Zary. Są klasyczne nie ma w nich nic zaskakującego, ale występują w ciekawych kolorach, a ja ostatnio szukałam idealnych beżowych spodni i...znalazłam! Wszystkie kolory są świetne, ale moim pierwszym zakupem jeśli chodzi o spodnie to jest beż, długo szukałam idealnych w kolorze i kroju, wreszcie mi się udało.  A tak na marginesie to nowa kolekcja Zary moim zdaniem rewelacja, po raz kolejny jestem zachwycona. Jedyny minus to ceny, choć przeceny potrafią być zaskakujące. Ale kto chce czekać na przeceny? Czasem za to można trafić rzeczy w przestępnych cenach...czasem:).       Udanego weekendu!   Martyna 