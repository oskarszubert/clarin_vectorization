Grudzień przywitał Nas śniegiem! Zaczynam coraz bardziej odczuwać zbliżające się święta, dlatego dziś pierwszy ze świątecznych przepisów, choć nie tylko świątecznych - unikalny, wyjątkowy przepis na najlepszy pasztet pieczony mojej babci, którym zajadam się od maleńkości w każde święta Bożego Narodzenia oraz Wielkanoc ;).       Składniki:    2kg łopatki bez kości 1 kg świeżego boczku 1 kg wołowiny 8 jajek pieprz, sól pieprz ziołowy suszone grzyby gałka muszkatołowa  ziele angielski, liść laurowy  dowolne warzywa (por, seler, marchewka) Każde z wymienionych mięs, osobno gotujemy w wodzie z warzywami, suszonymi grzybami, zielem angielskim, liściem laurowym, aż do momentu kiedy będą miękkie. Studzimy i dwa razy mielimy w maszynce. Zmielone mięsa doprawiamy solą, pieprzem, pieprzem ziołowym, gałką muszkatołową wedle waszego uznania. Pamiętajcie tylko, że smak pasztetu nadają: pieprz ziołowy i gałka muszkatołowa, dlatego nie ograniczajcie się z tymi przyprawami. Po przyprawieniu mięsa dodajemy do niego żółtka oraz ubitą pianę z białek. Ugniatamy, a następnie wykładamy do foremek wysmarowanych masłem i posypanych bułką tartą. Pieczemy w piekarniku nagrzanym do 200 stopni przez godzinę. Gotowe! Wiktoria 