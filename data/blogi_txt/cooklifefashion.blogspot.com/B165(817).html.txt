Zupełnie nowy przepis na zapiekany ryż z warzywami. Nigdy wcześniej takiego nie robiłam. Wyszło pyszne, wszystkim smakowało i niestety nic już nie zostało.           Składniki: •  3 dojrzałe pomidory•  1 papryka czerwona •  2 cukinie• 2 łyżki oliwy z oliwek• 1/2 cebuli, posiekanej w kosteczkę• 1 ząbek czosnku, pokrojony na plasterki• 100 g surowego ryżu do risotto (lub zwykłego białego ryżu)  • 250 ml wody lub bulionu• 3 łyżeczki przecieru pomidorowego  • sól morska i świeżo zmielony czarny pieprz• 4 łyżki oliwy z oliwek z pierwszego tłoczenia + dodatkowo do podania• 2 łyżki posiekanej natki pietruszki•  1 mozzarella pokrojona w paski • starty parmezan Przygotowanie:  Pomidory sparzyć, obrać ze skórki, pokroić w kostkę i włożyć do miseczki. Paprykę i cukinię umyć i pokroić w większą kostkę (około 2,5 cm). Piekarnik nagrzać do 200 stopni. Na patelni rozgrzać oliwę z oliwek, dodać cebulę i zeszklić ją na małym ogniu mieszając od czasu do czasu (około 5 minut). Dodać czosnek a po minucie dodać paprykę i lekko zrumienić go smażąc przez około 3 - 4 minuty.  Dodać ryż a po minucie wlać wodę lub bulion. Zagotować, dodać przecier pomidorowy, doprawić solą, pieprzem, wlać oliwę z oliwek z pierwszego tłoczenia. Pogotować przez minutę a następnie dodać pomidory i cukinię. Po minucie odstawić z ognia, wymieszać z natką pietruszki i przełożyć do naczynia żaroodpornego wysmarowanego oliwą z oliwek z pierwszego tłoczenia.  Naczynie zamknąć i wstawić do piekarnika na 35 minut. Naczynie otworzyć, posypać tartym serem, przykryć i ponownie wstawić do piekarnika na 20 minut. Gotowe! Smacznego!      Martyna 