Kluki to mała słowińska wieś w województwie pomorskim. Znajduje się tam Muzeum Wsi Słowińskiej, które powstało z myślą ratowania kultury materialnej dawnej ludności słowiańskiej. To muzeum znajduje się w centrum Słowińskiego Parku Narodowego, co dodaje autentyczności i podkreśla symbiozę z otaczającą go przyrodą. Zaczynając chodzić po starych chałupach przenosimy się najpierw do XIX wieku, a potem kiedy kończymy wycieczkę po muzeum jesteśmy w latach po wojennych. Jest tu pokazane jak żyli wtedy ludzie. Jak gotowali, prali, spali, ubierali się, kąpali. Ponad to wchodząc do każdej chałupy na ścianach mamy opisy, kiedy ją wybudowano i opowieści przedstawiające tamto życie. Można na prawdę dowiedzieć się wiele ciekawych rzeczy. Ludziom w tamtych czasach nie żyło się lekko, jak nam teraz. Mieli ubrania w których chodzili, aż się nie rozpadły. Kąpali się raz na miesiąc lub rzadziej. Daje to do myślenia, że powinniśmy doceniać to co mamy. Pokaże Wam kilka zdjęć, które zrobiłam w muzeum. Nie przepadam za muzeami, ale to mi się bardzo spodobało:) Przy okazji będąc w Słowińskim Parku warto zajrzeć na wieżę widokową w Rąbce,  niesamowity widok na ruchome wydmy. Jak mijają Wam wakacje? :)   Jutro wstawię zdjęcia obiecanego outfitu letniego. Zdradzę tylko, że będzie bardzo kolorowo! :) Wiktoria 