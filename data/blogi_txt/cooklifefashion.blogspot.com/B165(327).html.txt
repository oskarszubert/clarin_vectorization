Dzisiaj wraz z moją mamą przygotowałam na ten niedzielny wieczór pyszną karpatkę i zamierzam podzielić się z wami przepisem.:) Oto składniki, które będą nam potrzebne:   Cisto parzone :  1 szklanka wody 150 gram margaryny 1 szklanka mąki pszennej  5 jajek  szczypta soli szczypta proszku do pieczenia Masa :  3 szklanki mleka 300 gram masła 3/4 szklanki cukru 2 łyżeczki cukru wanilinowego 4 łyżki mąki pszennej 4 łyżki mąki ziemniaczanej 2 żółtka  Sposób przygotowania:   Przygotować ciasto. Wodę zagotować z margaryną, dodać mąkę. Gotować na małym ogniu, ciągle mieszając przez 2-3 minuty. Ciasto pozostawić na chwilę do ostygnięcia. Do lekko ciepłego ciasta, miksując mikserem, dodać po jednym jajku, szczyptę soli i proszek do pieczenia. Ciasto podzielić na dwie części.   Formę prostokątną o wymiarach ok. 35cm na 24 cm wysmarować margaryną i posypać mąką. Połowę ciasta rozprowadzić łyżką we formie. Piec w nagrzanym piekarniku, na złoty kolor, ok. 30 min w temperaturze 180 stopni. W ten sam sposób upiec drugą część ciasta. Przygotować masę budyniową. 2 szklanki mleka i cukier zagotować. Pozostałe mleko dokładnie wymieszać z żółtkiem, cukrem wanilinowym i mąką. Dodać do gotującego się mleka, szybko mieszając, aby nie powstały grudki. Gotować ok. 2 min. Pozostawić do ostygnięcia. Miękkie masło utrzeć mikserem na puszystą masę. Dalej miksując dodawać stopniowo zimny budyń. Masę rozsmarować na jednym blacie ciasta. Przykryć drugim blatem. Wstawić do lodówki na co najmniej 2 godziny.    Posypać cukrem pudrem :)       Smacznego!Wiktoria 