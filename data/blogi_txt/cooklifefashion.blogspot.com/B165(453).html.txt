Święta to szczególny okres. Idąc korytarzem, w stronę domu unosi się zapach pieczonych pierników, a gdzieś, daleko w oddali słyszę świąteczne kolędy i gwar, przygotowania do wigilii. Tylko tydzień, siedem dni. Chwila, moment. Niedługo wszyscy ubierzemy choinkę i razem będziemy świętować. Lubię Święta. Lubię kolorowy Kołobrzeg, pełen lampek, śniegu. Lubię wspólne pakowanie prezentów. Lubię ciepłe ciastka i gorące mleko. Lubię odpocząć, spędzić czas z rodziną, nie myśląc o szkole. W święta zamieniam się w kinomaniaka. Każdy wieczór spędzam przy filmie, z kubkiem gorącej herbaty, pod ciepłym kocem, przy miłej atmosferze. Lubię wracać do filmów, które widziałam. Jeszcze raz przeżyć tą samą historię, miłość, zmartwienie. Jeszcze raz poznać bohaterkę i jej charakter.     Bohaterką dzisiejszej notatki jest aktorka, Natalie Portman. Uwielbiam ją. Jestem fanką jej dziewczęcej urody, subtelne rysy, delikatny pieprzyk na policzku i uroczy uśmiech. Pokochałam ją w filmie "Leon zawodowiec". Trzynastoletnia dziewczynka z temperamentem o silnym charakterze. Z kolejnym filmem coraz bardziej ją wielbiłam, poznawałam. Portman jest fenomenalną aktorką. Moim zdaniem, najlepszą. W każdym filmie zaskakuje. Wyglądem, stylem... wszystkim.  Przygotowałam już wszystko. Ciepły koc, kubek z herbatą, kruche ciastka, film. Dzisiaj przedsmak Świąt. Oglądam film z Portman, nie ma mnie dla nikogo.            Martyna 