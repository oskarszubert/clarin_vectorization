Wiosna to okres w którym mamy coraz więcej energii, która napływa każdego dnia. Pogoda coraz ładniejsza, mam nadzieję że na przyszły tydzień będzie słoneczko. Dzisiejsze zawody słoneczne ale i też wietrzne. Wspaniały dzień! Wprawdzie męczący, ale spędzony w miłym towarzystwie. Jeśli chodzi o mój wynik to powiem Wam szczerze że jak  na razie to sama nie wiem która dokładnie dobiegłam, ponieważ na mecie było straszne zamieszanie. Jednak byłam mniej więcej czterdziesta na prawie sto startujących dziewczyn. Ja jestem zadowolona z wyniku i teraz potrenuję bieganie, to na wiosnę mam nadzieję będą lepsze wyniki na zawodach. Popisałam trochę od siebie, a teraz wrócę do tematu (przepisu), który Wam dzisiaj pokażę. Uwielbiam warzywa! Przyrządzam je na różne sposoby, a ostatnio jadłam właśnie warzywka w takiej formie. Zdrowy obiad, a smaczny to przyjemność. A przede wszystkim przyrządzenie ich to nic trudnego!     Składniki:  kalafior brokuł marchewki puszka kukurydzy por (tylko żółta i zielona część) pietruszka 3 ząbki czosnku (starte) sól, pieprz oraz różne przyprawy oliwa  Warzywa kroimy. Marchewkę, kalafior, brokuły gotujemy w gorącej wodzie z solą i przyprawami około 8-9 minut. Pokrojoną porę dusimy na oliwie około 6 minut mieszając. Ugotowane warzywa mieszamy z porą, kukurydzą (odcedzoną), pietruszka oraz przyprawiamy. Warzywa umieszczamy w naczyniu żaroodpornym i pieczemy 15-20 minut w 180 stopniach. Dodatkowo: Gotowe warzywa można podać z sosem czosnkowym. jogurt koper 2 ząbki czosnku (starte) sól i pieprz  Wszystkie składniki mieszamy.         Gotowe!  Najlepiej podawać gorące z sosem :)!                Smacznego!      Martyna  ﻿ 