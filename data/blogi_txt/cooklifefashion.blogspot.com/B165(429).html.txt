Muffinki z jabłuszkami to był bardzo dobry pomysł. Od pewnego czasu miałam ochotę na ciasto z jabłkami, a takich muffinek jeszcze nie jadłam! Są mięciutkie, chrupiące z migdałową kruszonką...myślę że będą Wam smakować!         Składniki:  2 szklanki mąki pszennej pół szklanki jasnego brązowego cukru 1 płaska łyżka cynamonu szczypta soli 1,5 łyżeczki proszku do pieczenia pół szklanki mleka pół szklanki jogurtu naturalnego (lub maślanki) 3 łyżki roztopionego masła (około 45 g) 1 jajko 3 średniej wielkości jabłka, obrane i pokrojone w kostkę Kruszonka:  100 g migdałów (prażonych) 20 g masła 3 łyżeczki cukru        W jednym naczyniu wymieszać składniki sypkie, w drugim płynne. Połączyć zawartość obu naczyń, wymieszać, ale z grubsza, dodając jabłka. Ciasto nałożyć do foremek do 3/4 ich wysokości , z wierzchu posypać kruszonką.    Kruszonka: wszystkie składniki połączyć, rozcierać palcami.      Piec około 20 - 25 minut w temperaturze 190ºC. Smacznego!     Martyna 