Dzisiaj odpowiem Wam na pytania które nam zadawaliście. Robicie już sobie makijaż? Jak tak, to jakich kosmetyków używacie?  Nie robię sobie makijażu, ponieważ uważam że przyjdzie na to czas. Wyjątkiem była sesja zdjęciowa.    Ile lat trenujesz karate?  Karate trenuję już sześć lat :).     Dlaczego jesteście takie śliczne?  Dziękuję bardzo, na to pytanie nie wiem jak mam odpowiedzieć:).    Jak dbacie o włosy?  Włosy myję codziennie. Po każdym myciu używam odżywki, nie suszę ani nie prostuję włosów.    Często jeździcie na zakupy do centrum handlowego?  Nie tak często, ponieważ w Kołobrzegu nie mamy galerii handlowej.   Macie chłopaków czy jesteście wolne? :) Jestem wolna i nigdy nie miałam chłopaka:).    Czego się boicie? Czego się boję:)? Sama nie wiem, na pewno dużych robaków, pająków i szczurów. Oglądając straszne horrory także potrafię się bać.    Wasz ulubiony film i książka to...  Filmów ulubionych mam bardzo dużo. Uwielbiam oglądać komedie :). Moje ulubione filmy to "Juli and Julia", "Nostalgia Anioła", "Transformers", "Diabeł ubiera się u Prady", "Czekolada", "Kac Vegas" 1  oraz 2 , "Zanim odejdą wody"...wiele innych.  Książka do której wracam to przede wszystkim "Teen Vogue". Bardzo dobrze czytało mi się "My, dzieci z dworca ZOO" oraz "Woda dla słoni". Do jakiego kraju chciałybyście pojechać i dlaczego?  Najchętniej zobaczyłabym każde miejsce na ziemi. Na pewno chciałabym pojechać do Stanów Zjednoczonych, Francji, Hiszpanii, Włoch, Japonii oraz może na jakąś gorącą wyspę. Dlaczego? Chciałabym zobaczyć jak tam żyją ludzie, jak się ubierają, co lubią jeść najbardziej, poznać ich kulturę, poznać tych ludzi oraz zobaczyć ciekawe miejsca.    Wasza ulubiona gazetka/magazyn to ... Bardzo lubię magazyn Fashion, ELLE, czasem czytam gazety mamy czyli "Twój Styl" oraz "Pani". A z gazet naukowych to czytam "Focus".    Większość ubrań macie z drogich sieciówek m. in. Zara , Stardivus [nw jak się pisze xdd] . skąd bierzecie na to pieniądze ? macie bogatych rodziców czy same zarabiacie ? Często korzystam z przecen, lubię kupwać taniej na allegro. Często sprzedaję własne ubrania których już nie noszę i w ten sposób zbieram pieniążki na nowe. Moi rodzice także kupują mi ubrania.   Jak  zaczeła się wasza przygoda z gotowaniem ?Skąd się znacie ?   Moja przygoda z gotowaniem można powiedzieć zaczęła się od pieczenia oraz smażenia naleśników:). Przeważnie sama przygotowuję sobie obiady, gotuję jak przychodzą goście. Sprawia mi to ogromną przyjemność i mogę trochę odetchnąć w ciągu dnia :).  Poznałyśmy się na obozie oraz w szkole.   Jakie są Wasze ulubione perfumy?  Moje ulubione perfumy to różowe jabłuszko DKNY:).    Od kiedy zaczęłyście nosić buty na wysokich obcasach? :)   Ja zaczęłam od teraz, są to moje pierwsze botki na obcasie:).    Jak dbacie o paznokcie i jakie są Wasze ulubione kolory lakierów do paznokci?  Z paznokciami nic nie robię, maluję tylko lakierem do paznokci. Lubię używać jaskrawe kolory, pomarańczowy, miętowy...wszystkie są śliczne:).    Jak dbacie o "linię"?  Ćwiczę, ruch jest najważniejszy. Staram się nie jeść wieczorami za dużo oraz piję dużo wody.    Jakie seriale lub programy telewizyjne oglądacie?  Wolę oglądać filmy niż seriale, ale bardzo lubiłam oglądać "Przepis na życie", może Was to zdziwi ale chętnie z tatą oglądam "Top Gear" :).    Jaki jest Wasz ulubiony kolor?  Nie mam ulubionego koloru, to zależy od humoru oraz pory roku:).    Lubicie czytać książki?  Bardzo lubię czytać książki, artykuły, wywiady oraz blogi.    O  której wracacie ze szkoły?  Przeważnie jest to 15 lub 15.30, w piątki wracam o 14 :).      Martyna 