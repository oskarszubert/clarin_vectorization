Dzisiaj przygotowałam dla Was przepis na przepyszne gofry. Aby je zrobić wystarczy dobra maszyna o mocy powyżej 1000W i kilka składników, a oto one :  Składniki :   1 i 3/4 szklanki mąki tortowej 2 łyżeczki proszku do pieczenia 1/2 łyżeczki soli 3 łyżki cukru pudru 3 jajka 1 i 3/4 szklanki ciepłego mleka 1/3 kostki masła 1/2 łyżeczki cukru wanilinowego 2 kropelki esencji waniliowej         Sposób przygotowania:    Masło roztapiamy w małym rondelku i czekamy aż wystygnie. Jajka ucieramy w mikserze z cukrem pudrem, cukrem wanilinowym i esencją waniliową na białą masę.        Mąkę przesiewamy z solą i proszkiem do pieczenia, a następnie dodajemy ciepłe mleko, masło i  utarte jaja z cukrem. Mieszamy wszystkie składniki i odstawiamy na 20 min. Gotowe ciasto lejemy małą chochelką na gofrownice i smażymy. Po usmażeniu dekorujemy według uznania.        A oto efekt końcowy moich gofrów :)              Smacznego!  Wiktoria 