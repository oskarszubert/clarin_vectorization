Grudzień... Jak ten czas szybko leci! Dopiero co szykowałam się do szkoły na rozpoczęcie roku, a już zaraz Mikołajki, Boże Narodzenie i Nowy Rok. Pora rozpocząć na blogu świąteczne posty! W końcu to miesiąc wielu wypieków i przygotowań u mnie jak i w waszych domach :) Dziś na początek przepis na ciasto z jabłkami. Możecie podać je rodzinie lub gościom w każdej chwili, gdyż nie potrzebujecie wielu składników, a przeważnie zawsze są one pod ręką.        Składniki:     5 jajek    1 szklanka cukru pudru szczypta soli   1 szklanka mąki   4 jabłka    Białka ubijamy ze szczyptą soli na sztywną pianę, dodajemy cukier puder. Trzepaczką do białek delikatnie dodajemy żółtka, a następnie mąkę. Do blaszki wylewamy ciasto, a na wierzch  wrzucamy pokrojone w plasterki jabłka. Pieczemy 40 minut w temperaturze 180 stopni. Gotowe! 