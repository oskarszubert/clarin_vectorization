Idealny na śniadania jak i na kolację, najlepiej smakuje na słodko...omlet biszkoptowy:). Ten wyjątkowo przypadł mi do gustu, bardzo delikatny i puszysty z bananami. Składniki:  2 jajka 2 łyżki mąki szczypta soli kawałek masła Białka oddzielić od żółtek. Mąkę przesiać do miseczki. Białka ubić ze szczyptą soli na sztywną pianę na wysokich obrotach miksera, następnie zmniejszyć obroty na średnie i stopniowo dodawać wymieszane żółtka, cały czas ubijając (przez około pół minuty). Zmniejszyć obroty na minimalne i stopniowo (ale krótko, już tylko przez około 10 sekund) dodawać przesianą mąkę.Od razu zacząć nagrzewać patelnię. Na widelec nadziać kawałek masła i szybko posmarować nim dno i boki patelni. Resztę masła zabrać, patelnia ma być jedynie natłuszczona. Wyłożyć ubitą masę, zmniejszyć ogień na średnio-mały i smażyć omlet (bez przykrycia) przez około 2 - 3 minuty, aż omlet zacznie cichutko "skwierczeć". Wówczas przełożyć omlet na drugą stronę. Podawać z ulubionymi dodatkami lub tak jak ja z karmelizowanymi bananami :).  Karmelizowane banany:   pokrojony banan 1 łyżeczka cukru sok z pół mandarynki płatki migdałów  W garnuszku rozgrzać cukier, migdały oraz sok z mandarynki. Kiedy cukier się rozpuści i wszystko zacznie wrzeć dodajemy pokrojonego banana. Chwilę mieszamy i podajemy z gotowym omletem. Smacznego!    Nie zapomnijcie o kubku gorącej herbaty oraz chwili dla siebie...:)﻿           Jutro trochę o dniu kobiet, historii oraz może jakiś przepis? :) Mam nadzieję że coś ciekawego przyjdzie mi do głowy.   Pozdrawiam!    Martyna 