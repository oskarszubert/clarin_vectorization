W tym sezonie czas na silne kobiety!  Elementy rockowe dominują nasze stylizacje. Projektanci coraz częściej sięgają po skórę, ćwieki, ciężkie buty, plecaki czy powyciągane swetry.  Skąd fenomen motocyklowego look'u?  Mówi się, że to dzięki popularności zagranicznego serialu "Sons of Anarchy". Szczególnie w klimatach tego stylu dobrze czuje się Lanvin oraz Alexander Wang, ale nie wszystkich stać na tak drogie marki, dlatego już w niebawem H M wypuści linię H M Divided Grey w której będziemy mogły znaleźć ciekawe ubrania typu biker. Możemy też tu nawiązać do polskich projektantów, którzy już jakiś czas temu promowali swoje kolekcje jesienne. Może pamiętacie naszą letnią relacje z pokazów mody?   To właśnie na nich, w szczególności zaskoczyli nas Paprocki Brzozowski, którzy pokazali skórzane spódniczki, spodnie i tego typu elementy na sukienkach i bluzkach.    Od motocyklowej mody nie odbiegł Maciej Zień, który powstawiał elementy skóry w swoje wieczorowe sukienki.   Kiedy projektanci pokażą już swoje kolekcje, wszystkie sklepy tzw. "sieciówki" w znaczącym stopniu kopiują je i już w sklepach typu Zara, Stradivarius, Bershka napotkamy wiele elementów męskiego look'u w znacznie niższych cenach.   Ja szczerzę mówiąc zakochana jestem w modzie ulicznej. Dlatego nie mogę napatrzeć się na propozycje ubrań typu biker. Mam w domu skórzaną ramoneskę, dużo szerokich sweterków oversizer, motocyklowe buty, ale brakuje mi skórzanej spódniczki, którą mam nadzieję zakupie w najbliższy weekend.  Świetne są też spodnie ze skóry, które idealnie podkreślają sylwetkę oraz dopasowują się do właścicielki.          Co najważniejsze motocyklowy wygląd z mody szybko nie wyjdzie, dlatego warto zainwestować w taką odzież, która będzie nam służyć latami.   Ale musimy pamiętać o tym, aby nie przesadzić z męskim lookiem. Wystarczy jeden element typu biker, a nasz strój od razu zyskuje charakteru.           Wiktoria 