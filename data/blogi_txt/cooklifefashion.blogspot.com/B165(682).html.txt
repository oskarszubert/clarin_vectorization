Książka  Erici Bauermeister trafiła w moje ręce już jakiś czas temu. Jest jedną z moich pierwszych lektur typowo o gotowaniu. Wywołała na mnie bardzo pozytywne wrażenie i jestem zachwycona tym, jak niezwykle można opisać smaki potraw i aromaty. Szkoła niezbędnych składników opowiada o życiu ośmiu kursantów, którzy w każdy poniedziałkowy wieczór spotykają się na kursie gotowania. Prowadzi go słynna mistrzyni kuchni Lillian. Szybko jednak zostaje wyjaśnione, że uczestnicy: nastoletnia kelnerka, młoda matka, małżeństwo i wdowa, nie przychodzą tylko po lekcje, lecz po przepis na coś więcej niż potrawy. Wykwintna kuchnia Lillian zaczyna powoli wykraczać poza progi restauracji, zakrada się do sekretnych zakamarków życia uczniów. Czy dzięki jedzeniu można przejść metamorfozę, lepiej poznać siebie i świat? Tego dowiecie się po przeczytaniu książki :)     Ja osobiście bardzo ją polecam! W szczególności wszystkim, którzy uwielbiają gotować. Bardzo inspiruje i przekazuje ogromną dawkę wiedzy. Autorka zachwyca niebanalnymi  opisami. Po przeczytaniu mogę dopowiedzieć, że kuchnia to naprawdę magiczne miejsce!     A jakie Wy lubicie czytać książki? :)        Wiktoria 