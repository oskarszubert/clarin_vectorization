Najlepsze naleśniki jakie jadłam. Crêpes Normandes. Francuskie, delikatne, bardzo słodkie. Najlepiej podawać z gałką loda waniliowego lub puszystym serkiem.            Potrzebujemy: naleśniki (podstawowy przepis znajdziecie tutaj)  2-3 jabłka cukier  150ml śmietanki 30%  2 łyżki masła  dodatkowo: lody waniliowe, serek              Zaczynamy od usmażenia naleśników. Następnie obieramy jabłka i kroimy na grube plasterki, mogą też być ósemki. Na patelni rozpuszczamy cukier, dodajemy masło oraz śmietankę, dokładnie mieszamy. Dodajemy jabłka i smażymy kilka minut. Na sam koniec dodajemy zwinięte naleśniki (najlepiej w trójkąt), smażymy i przekładamy gorące na talerz. Smacznego! Martyna 