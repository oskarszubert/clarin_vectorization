Mam czasami takie dni, że całe po południe spędzam na oglądaniu programów kulinarnych. Po amerykańskiego    masterchef'a przez Gordona Ramsay'a, Nigelle Lawson, aż do niedawno odkrytego na tvnplayerze programu Pyszne 25, który prowadzi Ania Starmach. Przy Pyszne 25 zatrzymam się na dłużej, ponieważ każdy odcinek nie zależnie od tematu bardzo inspiruje mnie kulinarnie. Oglądałam ostatnio fragment o faszerowanych daniach. Bardzo spodobał mi się przepis na pieczarki, który troszkę zmodyfikowałam po swojemu i dzisiaj je zrobiłam. Wyszły rewelacyjne! Mimo, że za grzybami nie przepadam, to te faszerowane pieczarki mogłabym jeść i jeść! Polecam, koniecznie wypróbujcie :)                Składniki:      4 pieczarki 100g sera żółtego    100g sera camembert    pestki dyni   natka pietruszki   oliwa   ząbek czosnku   plasterek szynki   śmietana 18%    W pieczarkach wydrążamy miejsce na nasz farsz. Sery kroimy w kosteczkę. Siekamy natkę pietruszki oraz jeden ząbek czosnku. Wszystkie składniki oprócz pieczarek mieszamy ze sobą. Powstały farsz wykładamy do wydrążonych pieczarek, polewamy delikatnie oliwą i wkładamy na 15 minut do piekarnika nagrzanego do 200 stopni. Gotowe! Podawać ze śmietaną. Wiktoria 