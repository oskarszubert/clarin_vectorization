Mam dla Was kolejną książkę kucharską, tym razem Kuchnię Włoską. Dobrze ją przeglądałam i jest naprawdę świetna! Można tam znaleźć dużo przepisów na makarony, przystawki, zupy, pizze oraz przeróżne dania główne, ale i nie tylko!         Książka... Książka jest gastronomiczną podróżą przez Półwysep Apeniński - z północy na południe, wzbogaconą obrazami włoskiej ziemi oraz wspomnieniami jej mieszkańców. Znajdziemy tu nie tylko oryginalne przepisy kuchni włoskiej, ale także anegdoty opowiadane przy rodzinnych stołach oraz drobne porady mistrzów kulinarnych, którzy dzielą się swą wiedzą na temat wyjątkowych lokalnych produktów.    Tradycyjne przepisy zostały zaczerpnięte ze starych domowych zapisków, które przechowuje się w wielu włoskich rodzinach. W Italii bowiem gotowanie nadal stanowi sztukę i kulturę samą w sobie.    Książka pełna smaku i ciepła, ze wspaniałymi zdjęciami potraw najpopularniejszej kuchni świata.                                    Polecam!  Martyna 