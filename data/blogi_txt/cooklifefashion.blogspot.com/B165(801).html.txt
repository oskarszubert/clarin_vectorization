Dzień kobiet obchodzimy co roku 8 marca. W tym wyjątkowym dniu każda z nas powinna być radosna, uśmiechnięta i przede wszystkim miło spędzić czas. Dostajemy tulipany, róże, słodkości lub inne prezenty, a wystarczy pamięć o dzisiejszym dniu i kilka miłych słów. Chciałabym dzisiaj trochę cofnąć się w czasie, sięgnąć historii i dowiedzieć się skąd wzięło się święto Kobiet... 8 marca 1908    8 marca 1908 roku w Nowym Jorku kilkanaście tysięcy kobiet chciało zmienić swój los. Pamiętajmy, że działo się to w czasach, kiedy kobieta nie była jeszcze uważana za obywatela, za kogoś równego mężczyźnie, za kogoś, kto potrafi realnie ocenić swoją sytuację, zadbać o siebie, wyuczyć się czegoś tak dobrze, jak mężczyzna. Ale - wracając do Nowego Jorku, 8 marca w jednej z fabryk robotnice tyrające od rana do nocy za marny grosz, postanowiły się upomnieć o poważne traktowanie. Zastrajkowały. Chciały godnych warunków pracy i prawa wyborczego. Właściciel fabryki, chcąc uniknąć skandalu, po prostu je w niej zamknął. Wybuchł pożar. Spaliło się wtedy 129 kobiet.             Dzień Kobiet w USA, Europie, Polsce    28 lutego 1909 roku w USA odbyły się pierwsze obchody dnia kobiet. Miały upamiętnić śmierć strajkujących kobiet, które zginęły rok wcześniej. W 1910 roku Międzynarodówka Socjalistyczna ustanowiła Międzynarodowy Dzień Kobiet, który miał na celu podkreślić, że kobiety też są ludźmi i należą się im prawa, takie same prawa, jak mężczyzną. Kilka krajów europejskich (Szwajcaria, Austria, Niemcy, Dania) również świętowało dzień kobiet. Jednak w roku 1914 wybuchła I wojna światowa i tradycja została zerwana. Dzień Kobiet w ZSRR – od 1965 święto prawdziwie komunistyczne Pierwszy raz dzień kobiet obchodzono w Rosji tuż przed I wojną światową.   Dzień kobiet w ZSRR ustanowiono świętem państwowym na wniosek feministki, która przekonała Lenina, żeby 8 marca ogłosił świętem. Tak więc Lenin ustanowił święto kobiet. Dzień kobiet nabrał dopiero wtedy wydźwięku komunistycznego. Od 1965 roku, „w celu upamiętnienia zasług kobiet sowieckich w budowie komunizmu” w ZSRR 8 marca stał się dniem wolnym od pracy.     W Polce dzień kobiet zauważono dopiero w czasach PRL. Ruch kobiecy nie był ani przed I, ani przed II wojną światową tak silny, jak w innych krajach. Przed wojną nie było Polski – więc nie tylko kobiety nie były obywatelkami Polski, ale mężczyźni też. Bardziej polityczna była wtedy niepodległość, niż troska o losy kobiet. Natomiast tuż po ustanowieniu II RP kobiety szybciutko zmusiły Piłsudskiego, aby im prawa dał. Uległ w końcu pod naciskiem swojej żony i polskich feministek.                U mnie w domku na parapecie stoi piękny storczyk oraz tulipan :). Po powrocie do domu czekała na mnie niespodzianka, moja mamusia zrobiła dla mnie ryż z jabłkami...a wieczorem może wybierzemy się do Koszalina :)            Wszystkim Kobietą chciałabym życzyć wszystkiego najlepszego w dniu naszego święta!  Przede wszystkim zdrowia, wiary w siebie oraz realizacji marzeń!  Tak na marginesie to przypominam Wszystkim o czekoladowym konkursie, który trwa do soboty. Czekamy na Wasze przepisy!    Martyna 