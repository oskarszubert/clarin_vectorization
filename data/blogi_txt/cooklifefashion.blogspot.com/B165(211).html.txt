Fana Banana pewnie kojarzycie tę nazwę z.. Pizzy Hut. Tam właśnie sprzedają Fana Banana, nigdy tam tego nie jadłam lecz za każdym razem kusiło mnie zamówienie tego deseru. Kiedy we Wrocławskiej Pizzy Hut ponownie to zobaczyłam, stwierdziłam, że koniecznie muszę to zrobić! Przepis wymyśliłam sama wzorując się na zdjęciu z karty Pizzy Hut. Wraz z Anią i Filipem zabraliśmy się do roboty i wspólnymi siłami stworzyliśmy nasze FANA BANANA. Miałam wstawić zdjęcia z Wrocławia, kiedy przygotowaliśmy ten deser, ale moja ciocia nie ma aktualnie internetu i nie może wysłać mi zdjęć, dlatego dzisiaj przepis powtórzyłam w domu i danie przygotowałam moim rodzicom. Bardzo im smakowało i mi również!!     Składniki:   2 kubki mąki 1,5 szklanki wody 2 łyżki cukru szczypta soli 1/5 szklanki oleju 3-4 banany nutella miód    Mieszamy mąkę, wodę, cukier, sól, olej na jednolitą naleśnikową masę. Smażymy na patelni bez tłuszczu! I mamy gotową tortillę :) Troszeczkę nie wyszła mi za kształtna, ale to i tak bez różnicy :) Banany obieramy ze skórki, tortillę smarujemy nutellą w środku i zawijamy z bananem. Na wierzchu rozsmarowujemy miód. Wkładamy do piekarnika na ok. 10minut. Gotowe! :) Nutella w piekarniku zacznie się rozpływać, ale nie przeszkadza to w jedzeniu. Smacznego!  Wiktoria 