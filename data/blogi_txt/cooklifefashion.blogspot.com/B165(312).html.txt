W jesienny, chłodny dzień nie ma nic lepszego od ciepłego deseru ze słodkich jabłek posypanych cynamonem. Jest on bajecznie prosty, a owoc pod kruszonką możemy wymieniać na dowolny. Polecam podawać również z gałką lodów waniliowych. Ja zdecydowanie jestem fanką crumble! :)          Składniki:    3 jabłka    cynamon    pół szklanki cukru   1 szklanka mąki    1 jajko   3 łyżki masła   migdały     Zaczynamy od zrobienia ciasta. Ugniatamy ze sobą mąkę, jajko, masło i cukier. Ma powstać kulka, odklejająca się od rąk, którą wkładamy do zamrażalnika. Jabłka kroimy w cienkie plasterki, wykładamy do formy i posypujemy cynamonem oraz migdałami. Zamrożone ciasto tarkujemy, a następnie posypujemy nim jabłka. Wkładamy do piekarnika nagrzanego do 180 stopni i pieczemy aż nasza kruszonka będzie złota. 