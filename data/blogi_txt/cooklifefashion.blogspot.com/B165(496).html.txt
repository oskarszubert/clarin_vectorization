Za oknem wiosna... a w domu? U mnie jak najbardziej. Sobota idealnie zaplanowana, pogoda piękna, dlatego chcę tutaj napisać jeszcze rano ( w południe :)), bo później może pojawić się post pod wieczór (ale nie obiecuję).  Dzisiaj mam dla Was bardzo prosty, a smaczny przepis na owocowe śniadanie. Pomysł przyszedł mi do głowy dzisiaj i użyłam tego co miałam w kuchni. Jeśli chodzi o owoce to można tutaj kombinować według własnego uznania lub tego co będziecie mieć w domu. Ja miałam melona i winogrona, więc użyłam tych owoców.    Składniki:  1/4 melona winogrona Granola:  pół łyżki miodu łyżka płatków owsianych łyżka otrębów owsianych lub żytnich 4 starte migdały 2-3 łyżki płatków zbożowych               Melona i winogrona obieramy. Melona kroimy w kostkę, a winogrona na pół. Pokrojone owoce wkładamy do miseczki. Składniki na granolę umieszczamy na patelni i smażymy przez chwilę aż nasz miód się rozpuści i wszystko połączy. Do owoców dodajemy granolę. Gotowe! Obowiązkowa gorąca herbata :). Śniadanie bardzo dobre na sobotnie poranki...dla śpiochów :). ﻿    A u mnie na parapecie siedzi sobie zając :) Martyna 