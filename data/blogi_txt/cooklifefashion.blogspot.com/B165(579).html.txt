Nie ma nic lepszego w zimne popołudnie jak pyszne i rozpływające się w ustach rogaliki z płatkami róży. Do tego gorąca herbatka, mmm...deser idealny i chyba nikomu nie może się znudzić. Zwłaszcza, że nadzienie możemy zmieniać do woli :)  Prosta receptura, nie wymagająca za dużo czasu w kuchni. Naprawdę polecam! :)         Składniki:    100g masła    300g mąki   3/4 szklanki cukru    2 jajka   1 żółtko   5 łyżek śmietany 18%   2 łyżeczki proszku do pieczenia   dowolne nadzienie (marmolada, konfitura, jabłka)        Mąkę wymieszać z proszkiem do pieczenia i cukrem. Dodać schłodzone masło i posiekać nożem. Dodać śmietanę i jajka. Zgnieść ciasto. Zawinąć w folie i wstawić do lodówki na około 30 minut. Schłodzone ciasto rozwałkować cienko i pokroić na kwadraty, które następnie przeciąć na pół, aby powstały trójkąty. Nakładać dowolne nadzienie i zwijać. Na blachę wyłożoną papierem do pieczenia wyłożyć rogaliki (można posmarować białkiem), wkładamy do piekarnika nagrzanego do 180 stopni i pieczemy 30 minut, aż się zarumienią.                    Wiktoria 