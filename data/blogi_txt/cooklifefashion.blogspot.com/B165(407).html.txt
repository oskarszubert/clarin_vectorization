Jesień to pora roku, która zdecydowanie kojarzy mi się z jabłkami, dlatego przygotowałam dzisiaj przepis na lekkie i zdrowe szarlotki w kokilkach.   To mój jesienny deser numer 1! :)         Składniki:     3 jabłka   2 łyżki miodu   1 łyżka masła   troszeczkę soku z cytryny   1 łyżeczka cynamonu   pół szklanki mąki   łyżka cukru   3 łyżki zimnej wody   2 łyżki masła   szczypta soli    Jabłka obieramy i albo tarkujemy, albo kroimy w ćwiartki. Na patelni rozpuszczamy łyżkę masła, dodajemy jabłka, które oprószamy cynamonem, wyciskamy na nie sok z cytryny i dajemy miód. Zostawiamy na średnim ogniu na ok. 5 minut.   Mąkę ugniatamy z resztą masła, cukrem, solą, wodą. Powinna powstać nam mała kulka. Kokilki smarujemy masłem i oprószamy mąką. Wykładamy w nich najpierw do połowy jabłka, a później ciasto. Pieczemy w piekarniku przez 20 minut. Gotowe posypujemy cukrem pudrem i dekorujemy jabłkiem :) Wiktoria 