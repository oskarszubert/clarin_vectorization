Jestem pewna, że większość z Was nie może doczekać się nowych propozycji projektantów na sezon jesień-zima 2013/2014. Mam rację? Wprawdzie mamy jeszcze sporo czasu, nawet nie zdążyliśmy nacieszyć się wiosną, która na razie odwleka ze swoją wizytą. Mimo to, wyprzedaże wciąż trwają, second-handy pełne ubraniowych perełek, idealny czas aby wzbogacić naszą szafę o modne łupy. Zatem w co warto się zaopatrzyć?    Przeglądając kolekcje projektantów, które pokazały się na Fashion Week, szczególną uwagę zwróciłam na pokaz Chanel (jesień-zima 2013/2014). Dominowała tam różnorodność kraciastych tkanin. Kratka to ponadczasowy wzór, który jest częstym motywem koszul. Zimą stawiałabym na więcej kraciastych elementów. Dla odważnych proponuję "total look", który moim zdaniem wygląda genialnie! Chanel po raz kolejny zachwyca. Bawmy się modą! style.com Martyna 