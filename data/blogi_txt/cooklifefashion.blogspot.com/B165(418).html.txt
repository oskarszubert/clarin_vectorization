O książce "Moje francuskie życie" chciałam Wam wspomnieć już jakiś czas temu. Kupiłam ją mojej mamie na święte, jako prezent pod choinkę. Moja mama bardzo ją lubi, czyta ją wieczorami przy kubku gorącej herbaty lub lampce wina. Ja także bardzo lubię zajrzeć do tej książki. Zdjęcia są rewelacyjne, sama nie mogłam zdecydować się które mam sfotografować. O czym jest książka? Moje francuskie życie to unikalny album, który łączy piękne zdjęcia z barwnym opisem życia na francuskiej prowincji i w Paryżu.Można powiedzieć że o wszystkim. Znajdziemy w niej dużo ciekawych rad, tekstów oraz pięknych zdjęć. Trochę przenosi nas do Francji...którą bardzo bym chciała zobaczyć. Książka przeznaczona dla kobiet :).  Trochę więcej...  W 1999 roku Vicki Archer wraz z mężem i trójką dzieci spełniła swoje życiowe marzenie i kupiła XVII-wieczną posiadłość w Saint-Rémy-de- Provence. Spędziła trzy lata troskliwie odnawiając gospodarstwo i ożywiając zaniedbane sady jabłoni i grusz. W Moim francuskim życiu Vicki dzieli się spojrzeniem na życie we Francji z pozycji osoby, która mieszka w tym kraju. Opowiada osobistą historię ryzyka, które podjęła. Tego, jak stawiła czoła przeciwnościom losu i zakochała się w tym, co francuskie. Słowa Vicki przeplatają się z rewelacyjnymi zdjęciami Carli Coulson, które wydobywają na wierzch esencję instynktownego francuskiego stylu autorki.                           Polecam!    Martyna 