Ostatnio mało czasu na gotowanie. Kuchnia jest pochłaniaczem czasu. W ciągu kilku minut mijają dwie godziny, mimo to wszyscy później jesteśmy zadowoleni, prawda? Podczas gdy możemy usiąść, dobrze zjeść i  obejrzeć film. Bo gotowanie dobre na wszystko. A dzisiaj moi drodzy, w roli głównej Pan szpinak! Zapiekanka którą moja rodzina uwielbia i którą  po powrocie obowiązkowo musiałam zrobić. Tak więc, polecam w szczególności! Składniki:    1/2kg szpinaku      5 ziemniaków      2 łyżki masła      1 ząbek czosnku      1 por (biała i jasno zielona część)      2 gałązki szczypiorku      1/3 gałki muszkatołowej 1 łyżka drobno posiekanej zielonej pietruszki   serek almette (dwa opakowania 300g)      200g sera feta      3 jajka      1/3 szklanki śmietanki kremówki 36%      100g gęstej śmietany 18% 1-2 kulki sera mozzarella      50g tartego sera (proponuję parmezan)      oliwa extra vergine        Mamy wszystkie składniki, to zaczynamy!     Formę żaroodporną smarujemy łyżką oliwy extra vergine. Ziemniaki obrać oraz pokroić na bardzo cienkie plasterki, obmyć wodą. Następnie włożyć do dużego garnka, zalać zimną wodą, posolić i zagotować na większym ogniu. Zmniejszyć ogień i gotować jeszcze przez około 3-4 minuty, odcedzić. W garnku rozgrzać oliwę. Szpinak (ja używałam mrożonego) włożyć do garnka , ustawić go na średnim ogniu, czekać aż się rozpuści. Odcedzić z wody, znów przełożyć do garnka. Na patelni roztopić masło, dodać pokrojonego na kawałeczki pora i czosnek. Posolić i dusić pod przykryciem przez około 8 minut od czasu do czasu mieszając, aż por będzie miękki, ale nie zrumieniony. Pod koniec dodać posiekany szczypiorek. W międzyczasie nastawić piekarnik na 180 stopni. Zawartość patelni przełożyć do miski ze szpinakiem. Dodać gałkę muszkatołową, natkę pietruszki, świeżo zmielony czarny pieprz i sól. Wymieszać. Następnie dodać jedno opakowanie serka almette i połowę sera feta (pokruszonego) jajka, roztrzepane w oddzielnej miseczce razem ze śmietanką kremową i doprawione solą oraz pieprzem. Wszystko delikatnie musimy wymieszać. Na dno formy położyć połowę ziemniaków, doprawić solą i pieprzem. Wyłożyć nadzienie szpinakowo-serowe. Na wierzch wyłożyć mieszankę powstałą z serka almette, pokrojonej fety, śmietany 18%. Przykryć  pokrojoną w plasterki mozzarellę oraz drugą połową ziemniaków, doprawić je, posypać tartym serem i skropić dwiema łyżkami oliwy extra vergine.  Wstawić do nagrzanego do 180 stopni piekarnika na 25 minut. Przed podaniem posypać posiekanym szczypiorkiem.   ﻿  ﻿              Martyna 