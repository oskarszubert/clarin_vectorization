Każda z nas ma inną sylwetkę. Tak na prawdę ile kobiet tyle różnych figur, aczkolwiek możemy podzielić się na pięć podstawowych grup. Myślę, że to jest bardzo ważne aby znać własne ciało, wygląd, w ten sposób możemy niektóre mankamenty ukryć, a to co najpiękniejsze i jest naszym największym atutem pokazać. Tak, więc zapraszam do krótkiego poradnika, pochwalcie się jaka jest Wasza sylwetka!        SZERSZY DÓŁ    Jeżeli nasze biodra są szerokie, aby zachować prawidłowe proporcje musimy dobudować sobie ramiona. W takim przypadku ubieramy koszule z żabotem, różne kołnierze, sukienki trapezowe oraz spódnice ołówkowe.                SZERSZA GÓRA    Tutaj mamy odwrotną sytuację do poprzedniej sylwetki, ponieważ musimy dobudować dół lub umiejętnie ukryć nasze szerokie ramiona. Przy takiej figurze dobrze będą wyglądać sukienki, spódniczki z baskiną, spodnie rurki, tulipany lub klasyczne cygaretki oraz szerokie ramiączka, dekoldy (łezki) i stójki.           PROPORCJONALNA    Przy sylwetce proporcjonalnej pasuje niemalże wszystko. Aby bardziej podkreślić naszą talię, dobrze nosić rękawy 3/4, które optycznie właśnie tak robią.              PROSTA      Sylwetka prosta, inaczej chłopięca, której należy nadać kobiecych kształtów. Musimy podkreślić talię, najlepiej ubierać rozkloszowane spódnice, spodnie pumpy, sukienki odcinane w talii oraz spodnie z wysokim stanem.                    PEŁNA     Pełna czyli troszkę więcej ciałka, ale to wcale nic złego, wręcz przeciwnie to dobra okazja aby pokazać nasze szczupłe nogi. Przy takiej figurze dobrze wyglądają spodnie z prostą nogawką, opływające lub rurki, bluzki odcięte po biustem, opływające oraz marynarki podkreślające talię. Dobrze również zastosować intensywny kolor w dodatku, może być to torebka, która przykuje uwagę. Martyna 