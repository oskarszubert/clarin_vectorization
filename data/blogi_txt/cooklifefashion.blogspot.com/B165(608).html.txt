Na sklepowych półkach coraz więcej letnich owoców. Moją uwagę przyciągają szczególnie truskawki, ich zapach i krwisty kolor. Koniecznie musiałam upiec z nimi ciasto! Wybór padł na bardzo proste połączenie składników, które na pewno macie pod ręką, a efekt końcowy z pewnością w pełni Was zadowoli.:)  Koniecznie wypróbujecie recepturę i  delektujcie się smakami lata.. ;) Składniki:      6 jajek   1 szklanka cukru   3 szklanki mąki pół szklanki oleju   szczypta soli    cukier puder   truskawki Białka ubijamy ze szczyptą soli, dodajemy żółtka i cukier delikatnie mieszając. Mąkę przesiewamy z proszkiem do pieczenia i dodajemy do jajek razem z olejem. Formę do pieczenia smarujemy masłem, wylewamy ciasto, a na wierzchu układamy truskawki. Pieczemy 45 minut w temperaturze 160 stopni. Posypujemy cukrem pudrem. Gotowe!        Wiktoria 