Ciasto orzechowe z gruszkami polane gorącą czekoladą to najlepszy deser w deszczowe zimne dni - taki jak ten.  Dzisiaj od rano było bardzo ponuro, aż nie chciało wychodzić się na dwór. Chwilami czułam się jakby za oknem nastała jesień, dlatego postanowiłam, że popołudnie spędzę przy gorącej herbacie i dość nietypowym, bo raczej bardziej jesiennym wypieku. Składniki:   100g orzechów 200g mąki kostka masła 2 jajka łyżeczka proszku do pieczenia pół szklanki cukru 4 gruszki tabliczka czekolady    Orzechy kruszymy. Mąkę, masło, jajka, proszek do pieczenia, cukier mieszamy ze sobą w mikserze do uzyskania gładkiej masy. Dodajemy orzechy. Ciasto wykładamy do tortownicy wysmarowanej masłem. Na wierzch kładziemy 2 gruszki pokrojone w małe kosteczki. Pieczmy przez pół godziny w piekarniku nagrzanym do 180 stopni. Kiedy ciasto się piecze przygotowujemy polewę. Czekoladę rozpuszczamy w kąpieli wodnej. Pozostałe gruszki kroimy na 12 ćwiartek. Wyjmujemy ciasto z piekarnika, układamy wokół okręgu ciasta ćwiartki gruszek i polewamy czekoladą. Gotowe!:)               Udanego wieczoru!Jak minął Wam piątek 13-tego ? :)     Wiktoria 