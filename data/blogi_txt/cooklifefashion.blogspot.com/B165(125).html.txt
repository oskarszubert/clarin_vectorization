Wprawdzie Tłusty Czwartek był dwa dni temu, ale dla mnie zawsze jest dobra pora na chrusty. Może ktoś z Was czuje niedosyt i skusi się na faworki lub delikatne różyczki? Ostatnia sobota karnawału i ostatnie dni ferii trzeba wykorzystać jak najlepiej. Potrzebujemy:     3 żółtka  2 szklanki mąki  łyżeczka proszku do pieczenia  mała śmietana 18%  odrobina alkoholu - najlepiej wódka  do smażenia - olej  dodatkowo - cukier puder, konfitura Mąkę mieszamy z proszkiem do pieczenia, robimy wgłębienie i dodajemy trzy żółtka, śmietanę oraz alkohol. Ugniatamy na jednolitą masę. Dzielimy na trzy części, wałkujemy i wycinamy faworki. Kiedy robimy róże, potrzebujemy trzy szklanki o różnej wielkości, wykrawamy koła, nacinamy i łączymy. Rozgrzewamy olej w garnku, chrusty oraz róże smażymy na złoty kolor. Posypujemy cukrem pudrem.                            Tym razem w kuchni nie byłam sama, razem z babcią i braciszkiem przygotowaliśmy prawdziwą ucztę! Smacznego Kochani!                Martyna 