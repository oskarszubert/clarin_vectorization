Nie możemy uwierzyć, że minął już rok odkąd na naszym blogu pojawił się pierwszy wpis. Przez ten czas sporo się wydarzyło i zmieniło, nie tylko na blogu, ale i również w naszym życiu. Nie sądziłyśmy, że nasz pomysł będzie cieszyć się tak ogromnym powodzeniem wśród czytelników, jest to dla nas ogromny sukces i możemy szczerze powiedzieć, że jesteśmy z siebie dumne. Udało nam się zająć 5 miejsce w konkursie na Blog Roku 2011 w kategorii Teen, co jest dla nas największym osiągnięciem. Czytelników wciąż przybywa, a każdy komentarz, opinia dodaje nam dodatkowego  "powera" do dalszej pracy i blogowania. Dziękujemy Wam, że jesteście z nami, odwiedzacie nas codziennie i czekacie na kolejne wpisy. Dziękujemy rodzinie, która ma do nas cierpliwość (nawet wtedy, kiedy wszyscy są głodni, a ja muszę przecież zrobić jeszcze fotkę!), która nas wspiera, pomaga i daje cenne rady. Dziękujemy, w szczególności, naszym mamom, które nie raz i nie dwa zostały wykorzystane do zrobienia zdjęć stylizacji. Dziękujemy wszystkim innym osobom, które były z nami przez cały ten rok i mamy nadzieję, że będziecie nas wciąż odwiedzać!    100 lat Cook Life Fashion! 