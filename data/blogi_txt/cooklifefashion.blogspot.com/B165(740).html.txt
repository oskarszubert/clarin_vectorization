Witam Was po mojej długiej nieobecności, właśnie wróciłam do domu! Ostatni tydzień spędziłam fantastycznie w stolicy Katalonii - Barcelonie. Tyle przygód, tyle do opowiadania... ale zacznę od początku. Bilety lotnicze! Zaczęłam ich szukać miesiąc przed wyjazdem, bardzo pomocna była strona fly4free.pl, choć docelowym miejscem stała się jednak oficjalna strona przewoźnika RYANAIR. Zaglądałam tam codziennie, ceny zmieniały się jak w kalejdoskopie, a większość biletów była już po prostu wyprzedana. Nie zrażałam się i czekałam cierpliwie. Wreszcie nadszedł ten dzień, kiedy pojawiła się cena 93zł za lot w jedną stronę. Od razu z rodzicami zarezerwowaliśmy miejsca i w ubiegłą sobotę wylecieliśmy z lotniska w Bydgoszczy. Również tak znalazłam bilety do Londynu w lutym, jeszcze taniej bo za 59,90! Tanią linię lotniczą Ryanair muszę bardzo polecić. Brak jakichkolwiek spóźnień, komfort na pokładzie, a dodatkowo bardzo szybki przylot na miejsce (ryanair cały czas pobija rekordy w dolatywaniu przed czasem:)) Podróżowanie z nimi to sama przyjemność i jeśli marzycie o zwiedzeniu Europy koniecznie szukajcie w taki sposób biletów. 4 maja bezpiecznie dotarliśmy na miejsce i tak zaczęła się niezwykła przygoda... Zapraszam Was na kolejne posty!:)  Z pewnością przeniosę Was w podróż po Barcelonie, zobaczycie zabytki, tradycyjne jedzenie, świetną zabawę, kilka stylizacji, przepisy, a nawet filmik! :) Zabieram się za zgrywanie na komputer ponad 1400 zdjęć z wyjazdu oraz ich segregację. Buziaki!          Wiktoria 