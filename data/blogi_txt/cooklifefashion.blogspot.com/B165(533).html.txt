Kto zagląda na bloga od samego początku z pewnością wie, że jestem wielką fanką naleśników, placków, racuszków itp.. :) Mamy pierwszy miesiąc nowego roku, więc i teraz w 2014 nie obejdzie się bez przepisu na placuszki. Dzisiaj przygotowałam je z banami i polałam gorzką czekoladą. Są idealne!  Puszyste i delikatne.. Polecam :)          Składniki:    300 g mąki    1,5 szklanki mleka    3 łyżki cukru    1 łyżeczka proszku do pieczenia szczypta soli   2 jajka   3 banany   tabliczka czekolady do rozpuszczenia      Mąkę, mleko, cukier, proszek do pieczenia, szczyptę soli oraz jajka mieszamy w mikserze na gładką jednolitą masę (jeśli będzie za gęsta dolejcie mleka). Następnie dodajemy do niej rozgniecione widelcem banany. Placuszki smażymy na patelni wysmarowanej małą ilością oleju, a następnie podajemy z bananami, rozpuszczoną w kąpieli wodnej czekoladą i posypane cukrem pudrem. 