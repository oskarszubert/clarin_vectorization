Święta wielkanocne bez babki? Nie, to nie święta. U mnie w domu to taki rytuał, babka zawsze musi być! Jest lekka, delikatna i nieskomplikowana w przygotowaniu. Cieszy się dużym powodzeniem wśród wszystkich świątecznych wypieków, choć to tylko babka :). Skromna z cukrem pudrem, najlepsza do gorącej herbaty. Mojemu bratu szczególnie przypadła do gustu, słodko się nią zajadał. Nie używałam formy ze środkiem, dlatego sama wykroiłam kółeczko (szklanką).         Składniki:  • 120 g masła, miękkiego• 150 g cukru• 1 cukier wanilinowy• skórka starta z 1/2 cytryny• 2 jajka• 200 g mąki pszennej• 1 łyżeczka (5 ml) proszku do pieczenia• szczypta soli• 1/2 szklanki gęstego jogurtu naturalnego• cukier puder do posypania       Przygotowanie: Formę na babkę o pojemności 2 litrów wysmarować masłem i oprószyć mąką. Piekarnik nagrzać do 160 stopni. Miękkie masło utrzeć z cukrem, skórką cytrynową, cukrem wanilinowym lub ekstraktem z wanilii na białą i puszystą masę. Stopniowo dodawać jajka cały czas miksując na wysokich obrotach miksera. Zmniejszyć obroty do minimum i dodać (w 3 partiach) przesianą mąkę razem z proszkiem do pieczenia i solą. Gdy składniki się połączą dodać jogurt i krótko zmiksować do połączenia się składników. Przełożyć do formy i piec przez 50 minut do suchego patyczka. Formę odstawić na kratkę na 10 - 15 minut, następnie wyjąć babkę z formy i ostudzić, posypać cukrem pudrem. Gotowe!               A jak Wam idą świąteczne przygotowania ? Martyna 