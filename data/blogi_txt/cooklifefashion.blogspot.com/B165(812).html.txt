Dzisiejszy obiad była naprawdę pyszny! Zrobiłam zapiekane muszle z dwoma farszami. Jeden farsz był serowy, a drugi warzywny.  Tak naprawdę to pomysł na dzisiejszy obiad miała moja mama, która miała ochotę na zapiekany makaron. Ja sama złapałam ochotę na takie danie i znalazłam przepis który przyżądziłam. Przepis wzięłam z mojej ulubionej strony z przepisami http://www.kwestiasmaku.com/ . Jestem bardzo zadowolona z dzisiejszego obiadu.  Niestety nie miałam aparatu ponieważ moja mama potrzebowała go  do pracy, więc zdjęcia będa z tej strony. Obiecuję że kiedy będę robić to danie po raz kolejny to sfotografuję je i wstawię zdjęcia :).       ﻿  Przepis: Składniki:  Makaron muszle ( ja używałam Lubella) całe opakowanie       ﻿  Nadzienie Serowe:  1/2 kulki mozzarelli 150 g serka ricotta (twarożku) 2 pełne łyżki mascarpone 1/3 szklanki tartego parmezanu 1 małe białko jaja       ﻿  Nadzienie Warzywne:  1/2 czerwonej papryki 1/2 żółtej papryki 1 cm plaster cebuli 1/2 cukinii 1 kulka białej mozzarelli 100 g sera koziego w roladce lub sera feta 2 pełne łyżki mascarpone oliwa extra vergine sól, świeżo zmielony czarny pieprz, suszone oregano 5 pomidorków koktajlowych (opcjonalnie)       ﻿  Sos pomidorowy: 1 puszka (400 g) pomidorów bez skórek (pelati) 1/2 szklanki sosu pomidorowego (przecieru, passaty) lub bulionu 1 łyżeczka suszonego oregano lub suszonej bazylii sól morska i świeżo zmielony czarny pieprz, cukier  świeża bazylia   oliwa extra vergine do polania           Przygotowanie ( nadzienie serowe ): Makaron ugotować w lekko osolonej wodzie, odcedzić. Piekarnik nagrzać do 200 stopni.  Wymieszać składniki nadzienia: poszarpaną mozzarellę, serek ricotta, mascarpone, parmezan (2 łyżki odłożyć) oraz białko. Nadziać muszle i odłożyć. Pomidory z puszki wlać do miski, sprawdzić czy nie mają skórek i szypułek. Pokroić nożyczkami kuchennymi lub nożem na mniejsze kawałki, wymieszać z sosem pomidorowym lub bulionem, oregano, doprawić solą morską i świeżo zmielonym czarnym pieprzem oraz 1 - 2 łyżeczkami cukru. Powstały sos wylać do żaroodpornego naczynia, na wierzchu położyć nadziane muszle, posypać resztą parmezanu, skropić 2 - 3 łyżami oliwy extra vergine i wstawić do nagrzanego piekarnika. Piec przez około 20 - 25 minut, aż potrawa zacznie bulgotać (można włączyć na chwilę opcję grilla jeśli lubimy zrumieniony i chrupiący makaron po brzegach). Posypać świeżą bazylią.       ﻿ Przygotowanie ( nadzienie warzywne ): Paprykę pokroić na kawałki, cukinię w 1 cm plasterki i razem z cebulą oprószyć solą. Grillować w 2 partiach na patelni grillowej przez około pół godziny każdą partię, na małym ogniu. Warzywa mają zmięknąć i pokryć się ciemnymi paskami. Warzywa pokroić na mniejsze kawałeczki, doprawić solą i świeżo zmielonym czarnym pieprzem, wymieszać z 2 łyżkami oliwy extra vergine i 1 łyżeczką suszonego oregano. Dodać mozzarellę pokrojoną w kostkę, ser kozi lub fetę oraz mascarpone. Przygotować sos pomidorowy: wszystkie składniki umieścić w rondelku i gotować na małym ogniu przez około 1/2 godziny aż sos zgęstnieje. Makaron ugotować al dente (około 13 minut) w osolonej wodzie z dodatkiem łyżeczki oliwy. Odcedzić, dodać łyżeczkę oliwy extra vergine i delikatnie wymieszać, odstawić. Piekarnik nagrzać do 200 stopni. Sos pomidorowy wlać do naczynia żaroodpornego. Ugotowane muszle nadziać farszem i włożyć w sos pomidorowy, obłożyć połówkami pomidorków koktajlowych i skropić oliwą extra vergine. Piec przez 25 minut.       ﻿    Smacznego!  Martyna 