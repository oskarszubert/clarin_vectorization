Dzisiaj urodziny obchodzi moja mama, dlatego z tej okazji upiekłam jej pyszny tort! Bardzo prosty do wykonania, nie ma w sobie czekolady, lecz i tak, ze względu na kakao jest bardzo czekoladowy. Przypomina smak murzynka.. Przełożyłam go masą śmietankową, a z wierzchu dałam kilka truskawek. Ciasto delikatne, rozpływające się w ustach.. Po prostu idealne na taką właśnie okazję jak urodziny!              Składniki:   200g mąki pszennej 1 łyżeczka sody oczyszczonej  szczypta soli 1/2 szklanki kefiru 50g kakao + 1/2 szklanki wody 2 duże jajka 110g masła 300g cukru śmietana kremówka 2 łyżki cukru pudru truskawki Mieszamy mąkę, sodę i sól w jednym naczyniu. Kefir mieszamy z 1/2 szklanki wody, to samo robimy z kakaem, je również mieszamy z 1/2 szklanki wody. Jajka roztrzepujemy. Miękkie masło umieszczamy w mikserze ucieramy na puszystą masę z cukrem, następnie powoli cały czas mieszając dodajemy jajka, kakao, kefir i mąkę. Ciasto pieczemy w dwóch blachach o średnicach ok. 21cm, przez 40 minut w temperaturze 180 stopni. Kiedy spody się pieczą zabieramy się za zrobienie masy. Kremówkę miksujemy z cukrem pudrem, na sztywno, tak, aby jak przewrócimy miskę śmietana nie wyleciała z miski. Wyjmujemy gotowe ciasta z piekarnika i przekładamy śmietaną, w środku i na wierzchu. Dodajemy truskawki. Gotowe :) :)       Udanego weekendu, mam nadzieje, że pogoda dopisze :) ! Wiktoria 