Choć mamy jeszcze sporo czasu do "kalendarzowej zimy" i wielkich mrozów, myślę że powoli możemy przygotowywać się do takich dni, bo sami wiecie że pogoda lubi płatać figle.    Wraz z zimową porą, nastaje tak zwana ubraniowa nuda. Jestem mega zmarźluchem! I jak w takim okresie, mam myśleć o ciekawych zestawach, kiedy nogi dygoczą z zimna, od razu po wyjściu z domu? Zima to czas dużych ograniczeń. Są jednak sposoby i wyzwania (dla chętnych), które pozwolą nam wyglądać ciekawie.              A mianowicie warstwy! Czyli ubieramy się na cebulkę, to bardzo dobry pomysł na przetrzymanie mrozów. Nie możemy też przesadzić, należy zachować jakiś rozsądek. Za dużo kolorów, wzorów i poprzez wygląd możemy sami zrobić sobie krzywdę. Nie jestem wyrocznią, ale myślę że powinniśmy trzymać się w tym wypadku stonowanych kolorów.         Najważniejsze, do czego przejdę w tym akapicie - swetry. Co ja bym bez nich zrobiła? Nawet się nie zastanawiam, bo i tak nic by nie przyszło mi do głowy. Stały element mojej garderoby. Czasem mam wrażenie że powinnam mieć "zakaz" na kupowanie (oraz przymierzanie:)) swetrów, bo zawsze znajdzie się model, o którym nie mogę przestać myśleć. Ciepły, gruby, idealny już porą jesienną. Możemy traktować go jako nasz płaszcz, kurtka, uwierzcie potrafi być cieplejszy niż nie jedno nakrycie. Nie zapominajmy też o szalikach, czapkach i rękawiczkach. One potrafią nadać charakteru i dopełnią cały zestaw.  Nie bójmy się kombinować, sieciówki oferują nam mnogość materiałów, wzorów, że możemy się pogubić. Wybierzcie się też do ciucholandów, tam znajdziecie tego na pęczki, o wiele taniej.               sweter - house, torba - I am, koszula, wisior - stradivarius, pasek - h m        Szczerze mówiąc nie mogę doczekać się tej zimy. Wiem, że codziennie rano będę przemarzać do kości, choć do szkoły mam raptem niecałe dziesięć minut. Uwielbiam jednak świąteczny klimat, Kołobrzeg cały w ozdobach i biały śnieg. Martyna 