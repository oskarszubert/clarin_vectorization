Przepis na zapiekankę podkradłam miojej Babci. W tradycyjnym przepisie jest boczek, ja zastąpiłam go plasterkami indyka. Nie traci na smaku, a jest nieco "zdrowsza". Koniecznie wypróbujcie, zapiekanka jest bardzo prosta, a za to jaka smaczna! Składniki:     5/6 ziemniaków  800g pieczarek   200g polędwicy z indyka w plasterkach  natka pietruszki  2 łyżki oleju  200g serka topionego hochland - śmietankowy  żółtko  2 łyżki mascarpone  kilka łyżek startego sera  sól, pieprz oraz oregano dodatkowo: domowy sos pomidorowy lub tradycyjny ketchup Ziemniaki obieramy i kroimy na bardzo cienkie plasterki, gotujemy (od momentu zagrzania wody) około 7 minut. Polędwicę kroimy w kostkę, a pieczearki w plasterki. Na patelni rozgrzewamy olej, dodajemy polędwicę, a następnie pieczarki, przyprawiamy solą, pieprzem, oregano oraz pietruszką. Serek hochland miksujemy z żółtkiem oraz mascarpone. Piekarnik rozgrzeamy do 180 stopni. W naczyniu na spodzie układamy plasterki ziemniaków, następnie część masy serowej, pieczarki, ponownie masa serowa, plasterki ziemniaków i na wierzchu układamy starty ser. Zapiekamy około 20 minut, ja robiłam na "oko". Podajemy z sosem pomidorowym lub  ketchupem. Martyna 