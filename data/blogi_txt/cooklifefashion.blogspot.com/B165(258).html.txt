Czasem wpada mi do głowy pomysł i nie mogę przestać o tym myśleć. Nie wiem czy wy też miewacie takie "przebłyski". Ja owszem, ostatnio nawet często. Głowa pełna pomysłów, a wiele czynników wpływa na to, że moje wszystkie koncepcje nie mogą zostać zrealizowane. Między innymi pogoda. Codzienne ulewy, zachmurzone niebo i wiatr sprawiają, że z domu wychodzę tylko do szkoły, opatulona wieloma warstwami. Mianowicie jakiekolwiek zdjęcia stylizacji odpadają. Nie jestem zwolenniczką marznięcia i moknięcia, typowy ze mnie zmarzluch. Nie wspomnę o tym, że zakatarzona chodzę już dobry tydzień.    Blog jest formą pamiętniku, w którym zapisuję to co aktualnie chodzi mi po głowie. Jako, że w prawie każdym wpisie dzielę się z Wami moimi opowiadaniami z życia, dzisiaj również musiałam dodać "coś" od siebie. Mam nadzieję, że Was nie nudzę. Wiem, że czasem potrafię być marudą, nawet często.    Tematem dzisiejszej notatki są włosy. Każda z nas ma swoje sposoby na ich pielęgnację. Nie wiem czy wspominałam Wam, że bardzo lubię kosmetyki firmy AVON. Od pewnego czasu używam serum do suchych i zniszczonych końcówek. Nakładam go co drugi dzień, po każdym myciu włosów. Efekty można zauważyć już po miesiącu. Końcówki nie rozdwajają się i są bardzo delikatne.     Bardzo nie lubię chodzić do fryzjera. Podcinanie końcówek kojarzy mi się z wychodzeniem "bez" włosów. . Dlatego fryzjera odwiedzam raz na pół roku, kiedy moja mama w magiczny sposób do mnie przemówi. Chodzę wtedy niezadowolona, mniej więcej miesiąc - wciąż ubolewając za moimi włosami, które zapuszczałam tyle czasu. Tak, mam nadzieję że moje włosy osiągną w końcu moją wymarzoną długość. Muszę jednak uzbroić się w anielską cierpliwość.    Włosów nie suszę, nie prostuję i nie modelują (w wyjątkowych sytuacjach, tak). Tak jak wyschną, w takim stanie pozostaną. Pewnie nie prezentują się idealnie, jednak mam świadomość, że zachowam swoje włosy przez wiele lat. Wszystkie sprzęty elektroniczne (suszarka, prostownica) negatywnie wpływają na wygląd naszych włosów. Ciepłe powietrze, doprowadza do nadmiernego  wypadania włosów.    Mam dla Was małą ciekawostkę. O nasze włosy możemy dbać nie tylko za pomocą odżywek, płynów, czy też innych środków bezpośrednich. W naturalny sposób możemy poprawić wygląd naszych włosów oraz bardzo je wzmocnić - jedząc buraki. Zawierają one w sobie wiele witamin oraz składników odżywczych, które pozytywnie wpływają na nasze włosy. Dlatego jeżeli lubicie buraki (obojętnie pod jaką postacią, może to być surówka, sok lub zupa) wcinajcie je częściej!    Martyna 