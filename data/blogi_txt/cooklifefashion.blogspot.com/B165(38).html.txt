Miałam dodać dzisiaj outfit. Mam już nawet jego zdjęcia, ale przy władowywaniu wyskakiwał mi błąd, dlatego postu możecie spodziewać się jutro. Przepraszam za opóźnienie!   ~ Wraz z końcem roku szkolnego, kończą się seriale. Zawsze bardzo nad tym ubolewam, dlatego poszukuje nowych, które swoje premiery miały już kilka lat temu, dzięki czemu mam mnóstwo odcinków do nadrabiania :).  Ostatnio skończyłam oglądać Plotkarę, a teraz oglądam 90210.  Świetny młodzieżowy serial! Główni bohaterzy to rodzeństwo Annie i Dixon, którzy wraz z rodzicami przeprowadzają się z Kansas do Beverly Hills. Chodzą do liceum, gdzie ich ojciec jest dyrektorem. Na początku nie jest im łatwo w nowej szkole, lecz szybko poznają nowych przyjaciół i razem z nimi przeżywają upadki i wzloty.  Podziwiam wszystkich aktorów grających w serialu, może i w rzeczywistości nie są przyjaciółmi, ale idealnie odgrywają swoje role.  Są cztery sezony serialu, a po wakacjach dalsza kontynuacja. Jeśli chcielibyście zacząć oglądać 90210, polecam stronę wgrane.pl gdzie większość odcinków jest za darmo.           A może już oglądacie 90210? :)  Wiktoria 