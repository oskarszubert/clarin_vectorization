Co powiecie na cykl obiadów w mniej niż 20 minut? Są wakacje i nie każdemu chce się tracić ostatnie chwilę wolnego na stanie w kuchni. Moje obiady będą proste, efektowne, zdrowe i w dodatku pyszne! Dzisiaj pierwszy z nich - pierś z kurczaka z makaronem (może być pełnoziarnisty), sałatką i fasolką. Bardzo smaczne danie, a dodatkowo pełne rozpuszczalnego błonnika zawartego w sałacie, który sprzyja obniżeniu "złego" cholesterolu LDL. Dużo białka dostarczy nam pierś z kurczaka, które potrzebne jest do budowy i odbudowy mięśni jak i produkcji enzymów trawiennych. Samo zdrowie!! :))         Składniki:   garść makaronu    pierś z kurczaka   garść ciętej fasolki   1 pomidor   listki sałaty oliwa   sól, pieprz   bułka tarta    jajko           Pierś z kurczaka doprawiamy wedle uznania, obtaczamy w jajku i bułce tartej. Smażymy na złocisty kolor. Makaron gotujemy wedle instrukcji na opakowaniu. Fasolkę gotujemy w wodzie z 1 łyżeczką soli i 1 łyżeczką cukru, aż zmięknie. Plasterki pomidora i sałatę skraplamy oliwą, fasolkę, makaron i pokrojoną pierś z kurczaka kładziemy obok na talerzu. Gotowe!﻿           źródło: książka Ewy Chodakowskiej pt. ,,Zmień swoje życie" Smacznego! 