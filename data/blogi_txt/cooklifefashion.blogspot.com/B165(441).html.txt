Kiedy byłam we Wrocławiu, wieczorami nie było za bardzo co robić, dlatego czas spędzaliśmy oglądając filmy i zajadając się popcornem. Pierwszy film, który obejrzeliśmy to ,,Telefon" reżyserii Joela Schumachera. Thriller, trzymający cały czas w napięciu. W głównego bohatera wcielił się Colin Farrell, a w rolach drugoplanowych grali aktorzy m.in. Forest Whitaker, Kiefer Shutherland, Katie Holmes.  Film ten przedstawia historię aroganckiego menadżera amerykańskich gwiazd filmu i muzyki. Główny bohater chcąc poderwać swoją koleżankę, w ukryciu przed żoną, dzwoni do niej z budki telefonicznej. Chwilę później w budce dojdzie do niecodziennych i tajemniczych zdarzeń, a dla naszego bohatera stanie się ona piekłem. Moim zdaniem najlepszym punktem tego filmu jest pomysł i znakomity scenariusz. Mimo, iż znaczna część tego filmu dzieje się w jednym miejscu, kompletnie tego nie odczuwałam, a z każdą minutą dreszczyk emocji był coraz większy. Na pochwałę zasługuje postać grana znakomicie przez Colina Farrella. Rozczarowało mnie niestety zakończenie filmu, dlatego musiałam obniżyć trochę notę. Mimo to z czystym sumieniem polecam wszystkim ten oryginalny film.    W skali od 1 do 10, filmowi daje 7.    Trailer           Macie swój ulubiony film?      Wiktoria 