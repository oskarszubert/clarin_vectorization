Cykl szybkich posiłków w 20 minut rozpoczynam jednym z moich ulubionych makaronów. Pokażę Wam że można zjeść smacznie, szybko i przede wszystkim zdrowo. W roku szkolnym nie mam dużo czasu na stanie w kuchni, dlatego wybieram szybkie dania. Czasem jest to improwizacja, niekiedy myślę nad przepisem dzień wcześniej. Składniki:    200g makaronu tagliatelle  pierś z kurczaka (pokrojona w kosteczkę)  główka brokuł  oliwka z winogron śmietanka 18% (około 125ml)  koper  sól, pieprz    Makaron gotujemy al dente. Brokuły kroimy i gotujemy w gorącej wodzie 8 minut. W między czasie podsmażamy kurczaka (na oliwie z winogron), przyprawiamy solą oraz pieprzem. Dodajemy ugotowany makaron, koperek oraz śmietankę. Delikatnie mieszamy. Po chwili dodajemy brokuły i gotowe!                       Martyna 