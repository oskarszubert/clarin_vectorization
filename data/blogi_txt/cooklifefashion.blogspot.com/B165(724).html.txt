Dziś 26.05 - dzień matki! Przygotowaliście jakieś niespodzianki? Moja mama uwielbia truskawki, dlatego starałam się przyszykować z nimi coś efektownego, ale nie trudnego w wykonaniu. Stanęło na truskawkowym tiramisu. Lekkie, a masa bardzo puszysta, smakuje wyśmienicie! Znalazłam ten przepis na blogu white plate i chcę się dziś nim z Wami podzielić. :) Tiramisu możecie podać na każdą okazję lub zrobić kiedy po prostu macie ochotę :) Bardzo polecam! :)     Składniki:   4 żółtka 100g cukru pudru 500g serka mascarpone   szklanka zmiksowanych truskawek 2 łyżki cukru esencja migdałowa kilka truskawek przekrojonych na pół wstążka paczka okrągłych biszkoptów paczka podłużnych biszkoptów Żółtka ucieramy z cukrem pudrem przez około 5 minut. Dodajemy stopniowo serek mascarpone, mieszamy. Uzyskujemy jasno żółtą masę. Odstawiamy na bok. Do garnka dodajemy zmiksowane truskawki, cukier i esencje migdałową, gotujemy przez 7 minut. Od podłużnych biszkoptów odkrajamy końcówki. Okrągłe biszkopty zamaczamy w truskawkowym musie i układamy na okrągłym talerzu, tak jak zrobiłam to na zdjęciach, następnie nakładamy na to masę z serka mascarpone, układamy truskawki i ponownie powtarzamy czynności do momentu kiedy zabraknie nam już wszystkich składników. Po bokach układamy podłużne biszkopty, związujemy wstążką. Gotowe! Najlepsze życzenia dla wszystkich Mam!           Wiktoria 