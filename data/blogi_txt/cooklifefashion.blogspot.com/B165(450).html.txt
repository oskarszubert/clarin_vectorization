Czuję już wiosnę, od samego rana. Obudziłam się naładowana pozytywną energią, gotowa do pracy. Na dworze piękna pogoda, zaraz idę na drugi spacer aby jeszcze skorzystać ze słonecznej soboty. Już byłam dzisiaj na zakupach, po składniki na obiad. A co na obiad? Naleśniki ze szpinakiem, zapiekane. Chciałam kupić świeży szpinak, ale niestety nie udało mi się, dlatego użyłam mrożonego. Wszystkim bardzo smakowało,a naleśniki które zostaną można podać głodnym tatusiom na deser z dżemem :). Składniki:  szpinak 3 pokrojone w kostkę małe cebulki 2-3 duże ząbki czosnku starte 1/3 serka feta łyżka serka kanapkowego starty parmezan sól i pieprz mało klarowane  Na naleśniki:  1 jajko 100g mąki 300 ml mleka  Dodatkowo:  pomidorki koktajlowe Proponuję zacząć od naleśników. wszystkie składniki miksujemy i smażymy na lekko natłuszczonej patelni. Szpinak: Na patelni rozgrzewamy masło klarowane i podsmażamy cebulkę z czosnkiem. Kiedy cebulka i czosnek będzie mieć złoty kolor dodajemy mrożony szpinak, sól i pieprz do smaku i mieszamy. Szpinak musi nam się odmrozić, wtedy możemy dodać wymieszane wcześniej serek feta, parmezan i serek kanapkowy. Smażymy wszystko przez chwilę do połączenia się składników. Szpinak można delikatnie przecedzić, z mrożonego wyjdzie dużo wody. Na gotowe naleśniki nakładamy szpinak, zawijamy, posypujemy parmezanem i zapiekamy z pomidorkami koktajlowymi. Pieczemy przez chwilę do zarumienienia się boków :) w 180 stopniach. I jemy! Spokojnie najemy się jednym naleśnikiem, ponieważ szpinak jest bardzo sycący:).              Smacznego!  Udanego weekendu!   Martyna 