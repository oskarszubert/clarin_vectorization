Angielskie śniadanie? Czemu nie! W końcu niedziela to dzień, kiedy na poranne jedzenie możemy przeznaczyć  znacznie więcej czasu niż w dni robocze.  Dziś od rana zabrałam się za pieczenie pysznych bułeczek scones, które są przysmakiem w Wielkiej Brytanii. Rano podajemy je z kawą, a kiedy wybije godzina 17 idealnie komponują się z herbatą. :)              Składniki: 250g mąki      2 łyżeczki proszku do pieczenia      szczypta soli       45g masła      1 łyżka cukru      1 jajko       100 ml mleka      Mąkę mieszamy z proszkiem do pieczenia i solą. Dodajemy  do tego miękkie masło, które roźcieramy palcami w mące. Kiedy mieszanina będzie przypominać okruszki dodajemy cukier. W oddzielnej misce rozbełtujemy jajko z mlekiem. 3/4 gęstego płynu, który powstał nam z mieszaniny jajecznej wlewamy do okruszków. Mieszamy najlepiej dużym nożem kuchennym, dodając nieco jajecznego płynu, tak by uzyskane ciasto było miękkie, ale nie klejące. Nie przesadzamy z mieszaniem! Im szybciej i delikatniej wszystko wymieszamy tym bułeczki lepiej wyrosną. Wykładamy ciasto na opruszoną mąką solnicę i bardzo delikatnie spłaszczamy palcem na grubość 2-2,5cm. Za pomocą kieliszka lub foremki o średnicy 2 cm wycinamy tyle okrągłych bułeczek ile się da. Gotowe bułeczki wykładamy na blaszkę obłożoną papierem do pieczenia, lekko posypujemy cukrem po wierzchu. Pieczemy ok. 20-25 minut w temp. 180 stopni. Żeby sprawdzić czy są gotowe, lekko naciskamy ich brzegi - ciasto powinno być sprężyste. Gotowe! Podajemy scones z samym masłem, dżemem lub miodem - tak jak lubicie! :)                Smacznego! :)  Wiktoria 