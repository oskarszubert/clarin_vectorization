Dzisiaj przygotowałam na deser pyszne ciasteczka francuskie. Zrobiłam je o kilku smakach, na słono jak i na słodko. Do przygotowania ich potrzebne nam będzie ciasto francuskie, które możecie wykonać same lub kupić gotowe. Ja kupiłam gotowe, gdyż zrobienie prawdziwego ciasta zajmuje dużo czasu i jest praco chłonne.           Składniki:   gotowe ciasto francuskie 1 jajko do posmarowania ciasteczek wypełnienie dowolne ( ja zrobiłam z twarogiem, dżemem i jeszcze w środku z kiełbaskami)      Sposób przygotowania:  Z ciasta francuskiego wykrajamy małe kwadraciki. Twaróg ugniatamy z cukrem, a następnie dodajemy po łyżeczce do każdego kwadracika. Zwijamy w kopertę. To samo robimy jeśli chcemy wypełnić dżemem.         Ciasteczka wykładamy na blaszce obłożonej papierem do pieczenia. Roztrzepujemy żółtko, a następnie smarujemy nim ciasteczka. Pieczemy w piekarniku nagrzanym do 200 stopni przez 15 minut. W tym czasie, kiedy piekły się ciasteczka na słodko postanowiłam zrobić jeszcze jedne na słono z parówką i drugie z pesto i serem.     Najpierw przekrajamy parówkę lub dowolną kiełbasę na 3 części. Z ciasta francuskiego również wykrajamy kwadraciki. Następnie na środku kwadraciku układamy parówkę, zwijamy na rulonik.                 Kolejne ciastka z pesto, postępujemy tak samo wykrajając kwadraciki, które tak jak wcześniej wypełnialiśmy twarogiem, dżemem teraz wypełniamy pesto, a na wierzch kładziemy mały kawałeczek sera. Zwijamy w koperty, smarujemy żółtkiem i do piekarnika:).              Po 15 minutach ciasteczka gotowe :)!!! Niestety pod wpływem ciepła otworzyły się i płynne rzeczy wypłynęły na wierzch lecz tak będzie zawsze, a ciasteczka i tak są pyszne. Smacznego!    Wiktoria 