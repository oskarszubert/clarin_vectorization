Pada wiele pytań odnośnie kosmetyków których używam oraz jak dbam o włosy i skórę. Dzisiaj chciałabym przeznaczyć post właśnie na ten temat, pokazać Wam moje ulubione kosmetyki oraz krótko napisać o codziennej pielęgnacji.       Do włosów używam szampon i odżywkę firmy Nivea prostujący włosy. Włosy myję codziennie wieczorem i ich nie suszę, ani nie prostuję. Chyba że jest taka potrzeba, na przykład na sesję zdjęciową. Po dokładnym rozczesaniu daję im czas do wyschnięcia.   Bardzo lubię ten szampon, ponieważ działa on na moje włosy. Lepiej się układają, są proste i mają przyjemny zapach.  Do kąpieli używam różnych żelów i balsamów, ale mój ulubiony jest z firmy Ziaja. Przede wszystkim uwielbiam zapach pomarańczy, dlatego właśnie jest to mój numer 1 :).                O kremie brzozowym już Wam wspominałam. W 100% jest to mój ulubiony krem i jak na razie innego równie dobrego nie znalazłam. Lubię raz w tygodniu, w sobotę lub niedzielę zrobić sobie maseczkę do twarzy która dodatkowo nawilży i wygładzi moją twarz. Usta smaruję pomadką firmy Carmex, jest idealna na mrozy oraz na gorące, wakacyjne dni.          Nie używam żadnych toników i peelingów, nie mam takiej potrzeby. Nie maluję się, więc moja twarz nie jest zniszczona od makijażu. Jedynie jeżeli zobaczę u mnie niedoskonałość stosuję korektor z Avonu.             Krem brzozowy również używam do rąk. Jeśli chodzi o nogi i brzuch to uwielbiam masło do ciała firmy Perfekta i Sweet Secret. Aktualnie mam masło z Pefekty, bardzo dobrze nawilża i pięknie pachnie:). Smaruję się codziennie po kąpieli!            Na koniec paznokcie, które nie wymagają pielęgnacji tylko lakieru. Do szkoły wybieram beżowy, a w weekendy, święta i wakacje lubię ostrzejsze kolory:).          Dostałam już także próbki kosmetyków firmy bandi, bardzo się cieszę że już przyszły:). Niedługo na pewno pokaże się na blogu post przeznaczony na to jak działają kosmetyki i czy jestem zadowolona﻿.  Dobra wiadomość dla wszystkich czytelników! Na naszym blogu odbędzie się konkurs kulinarny, o którym niedługo więcej informacji. Zdradzę tylko że będzie "czekoladowy"!    Pozdrawiam i życzę udanego wieczoru!    Martyna 