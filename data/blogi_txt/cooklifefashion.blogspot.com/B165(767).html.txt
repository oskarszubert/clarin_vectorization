Do świąt Wielkanocnych pozostały już tylko 3 dni!!! Dzisiaj zabrałam się za zrobienie pierwszego świątecznego przepisu na słodko czyli czekoladowych gniazdek z przepisu Nigelli. Robi się je na prawdę łatwo, a smakują rewelacyjnie, ich smak przypomina mi batonika Daim. To pierwszy Wielkanocny przepis, ale za pewnie wciągu tych 3 dni będzie ich więcej :). Wraca moja ciocia z Wrocławia, więc na pewno upieczemy coś razem może mazurka, babkę...  Razem również wykonamy jajka techniką decoupage i jeszcze jednym świetnym sposobem ale o tym w piątek. :)  Na razie wracamy do przepisu.           Składniki:   200g mlecznej czekolady płatki cornflakes  kolorowe cukiereczki  25g masła Czekoladę kruszymy na małe kawałeczki. Wrzucamy razem do miski z masłem. Roztapiamy w mikrofalówce (2 minuty) lub kąpieli wodnej. Czekamy, aż roztopiona czekolada ostygnie. Płatki kruszymy na mniejsze kawałeczki w osobnej misce. Mieszamy zawartość dwóch misek. Nakładamy garstkę papki na papier do pieczenia i formujemy z niej okrągłe gniazdko. Nie zrażaj się jeśli nie będzie chciało się skleić - zrobi to w miarę ostygnięcia. Pozostawiamy gniazdka w chłodnym miejscu (tylko nie w lodówce), aż się zestalą, a potem przekładamy je na talerzyk i układamy pośrodku cukiereczki. Gotowe :)!!! A więc jutro przepis na mazurka i troszkę o Wielkanocnych jajkach. W sobotę świąteczny outfit, chcecie? :)     Przypominam również o konkursie http://cooklifefashion.blogspot.com/2012/03 /konkurs-modowy.html :)!!!    Wiktoria 