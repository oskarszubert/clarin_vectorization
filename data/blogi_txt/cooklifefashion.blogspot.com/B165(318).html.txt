Julia Child, kucharka, autorka książek kucharskich oraz programów kulinarnych. Dla mnie, wielki autorytet i ekspert kulinarny. Gotowała z pasją i zamiłowaniem. Miała niezwykłe poczucie humoru, zawsze była naturalna i bezpośrednia, nawet na wizji. Za co ludzie ją tak kochali? Za to że pokazywała na własnym ciele co to jest łopatka, a co to jest szynka. Za to że wciąż coś upuszczała i wciąż popijała wino. Program prowadziła z niezwykłą lekkością,  w ten sposób zachęcała zarówno widzów, jak i czytelników do samodzielnej pracy w kuchni.         Urodziła się w Kaliforni, 15 sierpnia 1912. Podczas II wojny światowej, poznała swojego męża, Paula Childa. Po ślubie przenieśli się do Paryża, gdzie Julia jako pierwsza kobieta, ukończyła prestiżową szkołę kucharską Le Cordon Bleu. W 1961 roku ukazała się jej książka kucharska z przepisami na francuskie dania. Liczyła ona aż 743 strony. Od roku 1963 Julia prowadziła program kulinarny. Prawie że do ostatnich lat swojego życia wciąż prowadziła inne programy kulinarne oraz wydawała kolejne książki. Zmarła 13 sierpnia 2004 roku w Montecito. Miała 92 lata.   Dzisiaj obchodzilibyśmy jej setną rocznicę urodzin! Kulinarny niezbędnik , cenne porady Julii oraz jej niezwykłe przepisy.                    Martyna 