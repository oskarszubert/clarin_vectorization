Wakacje to idealny czas na nadrobienie zaległości w literaturze. Miło jest poleniuchować cały dzień z dobrą książką w ręku i sezonowymi owocami. Mój pierwszy wybór padł na komedię romantyczną Jennifer Echols pt. ,,miłość, flitr i inne zdarzenia losowe". Książka idealna dla nastolatek, lekka, a przede wszystkim z humorem. Główną bohaterką jest Lori, szesnastolatka, która wraz z ojcem i bratem mieszka w Alabamie niedaleko jeziora w przepięknej okolicy. Nie jest zwykłą nastolatką, gdyż na krok nie odstępuje chłopaków z sąsiedztwa, zamiast spędzać czas w towarzystwie dziewczyn. Jej sąsiedzi Adam, Cameron i Sean są jej dobrymi towarzyszami od dzieciństwa. Razem przeżywali najlepsze chwile, wspólnie spędzali całe dnie, ale Lori wyrosła już z tej małej dziewczynki, którą była kiedyś. Kończy z wyglądem "chłopczycy", zaczyna się malować, nosić mini.. Wraz z tymi zmianami jej życie uczuciowe obraca się o 180 stopni. Od początku wiadomo, że Lori kocha Sean'a, ale on nie zwraca na nią uwagi, bardzo lubi Adama, ale on ma dziewczynę! Sprawy się zmieniają gdy dziewczyna Adama całuje Sean'a.. Adam i Lori zostają sami. Wakacje cały czas trwają i to w najlepsze. Wszyscy pływają, pracują przy łodziach, świetna zabawa przez całe dnie! Klimat ich wolnego czasu naprawdę wciąga :). Polecam przeczytanie tej książki, zwłaszcza w wakacje, kiedy możemy idealnie wczuć się w ich rolę. :) 