Kołobrzeska pogoda doprowadza mnie do szału. W ciągu godziny potrafi zmienić się jak w kalejdoskopie. Już sama nie wiem jak mam się ubierać, a co do planowania zdjęć na blog, to w tym tygodniu się poddałam. Bardzo szybko robi się ciemno, co chwilę pada, więc mojej stylizacji możecie spodziewać się po weekendzie. Tak wiem, bardzo późno, ale jutro wyjeżdżam do Słubic, na zawody i wracam dopiero w niedzielę wieczorem, a wtedy będę padnięta.      Leniwy czwartek, o którym marzyłam już dwa, a może nawet trzy tygodnie. Ciepły koc, mandarynkowa herbata, dobry film, a żeby było jeszcze bardziej "leniwie" do tego leniwe pierogi. Bardzo delikatne w smaku, po prostu pyszne! Szczególnie polecam Wam z cynamonem.                Składniki: 400g twarogu  2 jajka  szklanka mąki  16g cukru waniliowego Twaróg rozgniatamy widelcem, dodajemy żółtko, mąkę, cukier oraz białka ubite na sztywną pianę. Masa może nam się lepić, ale im mniej mąki dodamy tym lepiej. Formujemy wałeczki, nożem kroimy na małe kawałeczki. Wrzucamy do gorącej wody, gotujemy do wypłynięcia.                   Martyna 