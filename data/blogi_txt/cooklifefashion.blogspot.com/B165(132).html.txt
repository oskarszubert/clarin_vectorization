Moja spontaniczna decyzja co do dzisiejszego obiadu. Stanęło na jabłku, choć miałam dylemat pomiędzy parówką. To będzie moje kolejne zestawienie ciasta francuskiego - parówka, ser oraz suszony pomidor. Dzisiaj jednak miałam ochotę na jabłuszko i stąd ta zmiana. Ciasto francuskie można przygotować na wiele sposobów, każdy ma na nie jakiś swój własny pomysł. Mam nadzieję że niedługo podejmę się wyzwania i sama zrobię ciasto francuskie! Dzisiaj jednak skorzystałam z gotowego, już długo leżało u mnie w lodówce i czekało na swoją kolej. Połączenia jabłek, ciasta francuskiego oraz dodatkowo musu truskawkowego i gorącej herbaty to świetny pomysł na poniedziałkowy obiad :). Składniki:  ciasto francuskie (kawałek) jabłko (ja użyłam pół) cynamon, cukier mus truskawkowy roztrzepane jajko   Piekarnik nagrzewamy do 180 stopni. Jabłko obieramy i ścieramy. Dodajemy łyżeczkę cukru oraz trochę cynamonu, mieszamy. Na ciasto francuskie, nakładamy przygotowane jabłko. Zawijamy ciasto, układamy na blaszce wyłożonej papierem, smarujemy roztrzepanym jajkiem i sypiemy delikatnie cukrem. Pieczemy na złoty kolor (około 15-20 minut).                         Herbatka stygnie, a ja czekam...       Gorące!       Mam komplet, jestem w niebie :) Smacznego!  Udanego tygodnia!      Martyna 