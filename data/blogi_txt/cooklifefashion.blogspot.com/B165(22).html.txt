Nie będę owijać w bawełnę, od razu przejdę do podsumowania roku 2012. To był ciekawy rok, wiele mnie nauczył. Zacznę od początku. Styczeń, konkurs na Blog Roku 2012, ogromny sukces, 5 miejsce na ponad 300 blogów! Włochy, piękne, upalne, pełne wspaniałych ludzi i pysznego jedzenia. Włosi to najlepsi kucharze! Wakacje spędzone z rodziną, przyjaciółmi. Nowy rok szkolny, ostatnia klasa gimnazjum. Cieszę się, że w Nowym Roku kończę szkołę i mogę zacząć kolejny etap. Wycieczka do Norwegii, mój pierwszy lot, którego tak się bałam. Święta, spędzone z rodziną. Pod koniec roku stałam się prawdziwym "serialomaniakiem", ale to tylko dzięki temu, że odkąd zaczął się rok szkolny, spędzałam dużo czasu na naukę, treningi i blog. Blog to nie zabawa, zrozumiałam to w tym roku. Budzę się rano z myślą, co pomyślą inni na temat mojego wpisu. Blog pozwala realizować moje zainteresowanie, może dzięki temu, kiedyś zrealizuję swoje największe marzenie. Trzeba mieć dużo pokory i dobrego nastawienia, wtedy wszystko nam się uda. Mam kilka pomysłów, które chcę zrealizować w nowym roku. Narazie będę trzymać to w tajemnicy, nauczyłam się, że nie można zapeszać. Niech to będzie dla Was niespodzianka, mam nadzieję, że wszystko ułoży się po mojej myśli. Mam nadzieję, że Nowy Rok będzie o wiele lepszy, nie tylko dla mnie, ale i również dla Was, moich czytelników. Niech spełnią się Wasze marzenia, mam nadzieje, że będzie przy Was rodzina, która jest najważniejsza. Nikt nie wspiera mnie bardziej, niż moi najbliżsi, a szczególnie moja mama, która jest kochana i niesamowicie się o mnie troszczy. Jest moją najlepszą przyjaciółką, nigdy mnie nie zawiodła, zawsze mogę na nią liczyć, a ona na mnie. Nowy Rok, nowe błędy, nowe przygody, nowe życie. Witaj 2013! Bawcie się dobrze! 