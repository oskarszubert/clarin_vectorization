Ten sernik naprawdę jest idealny... z wyglądu i smaku! Upieczony specjalnie na życzenie dziadka, który nie wyobraża sobie świąt bez sernika. Potajemnie chowałam dla niego kawałki wypieku, bo przykuł zainterwoswanie wszystkich domowników. To chyba zasługa tych truskawek :). Bardzo delikatny, puszysty, lekki...idealny! Polecam wypróbować, jest dobry na każdą okazję. Robiłam go właśnie w Święta i bardzo szybko zniknął :).   Składniki:  Masa serowa: • 1 kg sera twarogowego zmielonego trzykrotnie na serniki  • 200 g (1,5 szklanki) drobnego cukru  • 3 łyżki mąki pszennej• 5 jajek• 125 ml (1/2 szklanki) śmietanki kremówki  36% • aromat wanilii: 3 łyżeczki ekstraktu z wanilii, ziarenka wyłuskane z przekrojonej wzdłuż 1 laski wanilii, lub/i dodatkowo 1 łyżeczka pasty waniliowej czy torebka cukru waniliowego z prawdziwą wanilią  Wierzch: • 250 ml (250 g) śmietany kwaśnej i gęstej 18%• 3 łyżki drobnego cukru   Dodatki:  •truskawki Przygotowanie:    Piekarnik nagrzać do 175 stopni. Do misy miksera włożyć ser, cukier i mąkę. Miksować na średnich obrotach, aż masa będzie gładka i jednolita przez około 2 minuty, zeskrobując  masę z boków miski w razie konieczności. Dodawać po jednym jajku, miksując na średnich obrotach przez około 30 sekund po każdym dodanym (lepsze jest mieszadło miksera). Zeskrobywać masę z boków miski w razie konieczności. Dodać śmietankę kremową, wanilię i zmiksować na małych obrotach do połączenia się składników. Masę wylać do przygotowanej formy, wstawić do środkowej części piekarnika, nagrzanego do 175 stopni. Piec przez 15 minut, następnie zmniejszyć temperaturę do 120 stopni i piec przez kolejne 1 i 1/2 godziny, do czasu aż masa serowa się zetnie (środek może pozostać nieco luźniejszy). Sernik wyjąć z piekarnika i rozprowadzić na nim śmietanę wymieszaną z cukrem. Wstawić z powrotem do piekarnika na kolejne 15 minut. Gotowy sernik wyjąć z piekarnika i ustawić na kratce, ostudzić. Gdy będzie całkowicie wystudzony, wstawić do lodówki na całą noc. Podawać z owocami. Pozostaje nam teraz tylko udekorwoać sernik truskawkami i...zajadać się! :)                     Smacznego!      Martyna 