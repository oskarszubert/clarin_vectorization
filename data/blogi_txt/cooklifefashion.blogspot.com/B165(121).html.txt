Dzisiaj miałam zadanie przygotować ciasto na jutrzejszy szkolny festyn. Długo przeglądałam różny przepisy. W końcu stanęło na cieście ,,Czekoladowa chmurka" z przepisu Nigelli, który trochę zmodyfikowałam. Wilgotne, intensywnie czekoladowe, w dodatku delikatna śmietana z serkiem mascarpone... Mmm!  Łatwe do wykonania, choć dość długo się piecze. Czekoladowa chmura rozpływa się w ustach, przez chwilę poczujecie się jak w siódmym niebie :)      Składniki:  200g mlecznej lub gorzkiej czekolady 120g masła 6 jajek 175g cukru skórka starta z pomarańczy 3 łyżki cukru pudru 500ml śmietany kremówki serek mascarpone kakao do posypania     Czekoladę z masłem rozpuszczamy w kąpieli wodnej lub mikrofali, odstawiamy do ostudzenia. 2 całe jajka i 4 żółtka ubijamy z 75g cukru na puszystą masę. Dodajemy do masy stopniowo rozpuszczoną czekoladę oraz skórkę startą z pomarańczy cały czas miksując. W drugiej misce ubijamy 4 białka z resztą cukru. Ubite na sztywną pianę białka, dodajemy do masy czekoladowej. Tortownice wykładamy papierem do pieczenia. Ciasto pieczemy ponad godzinę w temperaturze 180 stopni. W trakcie pieczenia, zabieramy się za masę "chmurkę" :). Śmietanę kremówkę ubijamy na sztywno z cukrem pudrem. Kiedy upieczone ciasto wystygnie, na niego wierzch nakładamy śmietanę, posypujemy kakao. Gotowe! Jak leci Wam tydzień? Mi bardzo szybko. Już wtorek, jutro wolne, a potem już z górki do weekendu ;)   Udanego wieczoru!  Wiktoria 