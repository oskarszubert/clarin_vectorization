Wczorajszy wieczór należał do udanych. Najpierw wstąpiłyśmy z ciocią i babcią do pięknie urządzonej kawiarenki w stylu filmowym ,,Cudowne lata cafe" we Wrocławiu. Ściany zdobiły plakaty z filmów, różne ilustracje co będziecie mogli dostrzec na zdjęciach. Menu kawiarni zmienia się w każdą porę roku. W zimę więcej rzeczy na ciepło, w lato przeróżne koktajle owocowe. Cudowne lata cafe, znajduję się z daleka od centrum, ale przyciąga ludzi i cieszy się popularnością. Ja jadłam pyszną szarlotkę na ciepło z gałką loda i śmietaną, babcia orzechowca, a moja ciocia piła na ciepło napój o nazwie ,,Indiana Jones" :). Wszystko nam bardzo smakowało:)                    Po powrocie do domu, obejrzałyśmy film ,, Eat Pray Love". Opowiada o trzydziestoletniej Lizz, która ma męża, wspaniały dom oraz dobrą pracę. Mimo to pewnej nocy leży nieszczęśliwa na podłodze w łazience i płacze, ponieważ stwierdza, że życie, które wiedzie nie jest tym, które tak naprawdę pragnie i nie wie, co powinna z nim zrobić. W końcu decyduje się na rozwód, który jest dla niej bardzo bolesny. Jej kolejnym krokiem jest podróż do trzech państw: Indii, Italii, Indonezji. Jest to podróż w głąb siebie, aby przemyśleć swoje dotychczasowe życie, lepiej zrozumieć samą siebie i zdecydować, co zrobić dalej, aby zmienić swoje życie na lepsze. Bardzo polecam film na styczniowe wieczory. A jak Wy spędziłyście wczorajszy wieczór?      Wiktoria 