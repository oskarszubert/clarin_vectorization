Zakupy są dla blogerki jak tabliczka czekolady na zły nastrój. Zawsze wprawiają nas w stan euforii.   W przypadku nabywania łupów w ciucholandach, kiedy pod stertą ciuchów wyszukamy coś innego, ładnego i do tego w naszym rozmiarze (co czasem graniczy z cudem) zadowolenie sięga wszelkich granic. Mam wtedy świadomość: "Nikt nie będzie mieć takiej samej".   Szał przecen, który następuje w przypadku zmiany kolekcji może być  dla nas równie ekscytujący jak buszowanie po lumpie. Niestety, ja nie mam szczęścia do tego typu zniżek i obniżek cenowych. Bardzo często nie ma dla mnie rozmiaru lub po prostu nic nie przykuło mojej uwagi.   Nowe kolekcje, to już inna bajka... niewątpliwie droższa. Zawsze wyczekiwana przeze mnie, już w internecie. Zachwycam się propozycjami projektantów, przeglądam nowe trendy, ale (i tu stoi to magiczne słowo "ale"), nie kupię przecież płaszcza za 1000zł (nie mówię już o większych sumach). Sieciówki bazują, inspirują się domami mody, tworząc własne kolekcje. W skutek tego ja czekam na tańsze propozycje.                Do zakupów należy podchodzić z rozsądkiem, takie jest  moje zdanie. W przymierzalni powinniśmy zadać sobie pytanie "do czego ja to będę nosić?" i "czy na pewno jest mi to potrzebne".  Warto też zmierzyć więcej rzeczy. Czasem nie wygląda na wieszaku, a na nas prezentuje się idealnie.         Podobnie jest z trendami. Podchodźmy do nich z głową i interpretujmy na swój sposób. Każdy z nas ma inną figurę, urodę, kolor oczu czy też włosów. Wszystko wpływa na to w czym wyglądamy dobrze, a w czym niekorzystnie. Podsumujmy. Proponuję, przed zakupami zrobić przegląd szafy. Czasem trzymamy tam rzeczy, które już dawno powinny znaleźć się na półce młodszej kuzynki.  Odpowiedzmy sobie na pytanie :" Co powinno znaleźć się w mojej szafie, czego mi brakuje?" Niekiedy kupujemy trzeci sweter, a potrzebujemy koszuli.  Teraz najważniejsze! Na zakupach musimy przede wszystkim świetnie się bawić. To czas tylko dla nas.     Martyna 