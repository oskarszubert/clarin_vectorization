Zawartość szafy wzbudza o wiele większe zainteresowanie, niż skład torebki. Chyba, że mówimy o torebce mojej mamy, możemy znaleźć w niej nawet kombinerki. Garderoba to tajemnicze miejsce. Powiedziałabym - Cztery kąty ubrań. Każdy ciuch ma swój wieszak, swoje miejsce. Czasem fatałaszki są posegregowane kolorystycznie, innym razem od najchłodniejszych do najcieplejszych, wszystko zależy od właścicielki. Niewątpliwie znajdziemy tam klucz do stylu. Do stylu osoby, która zagląda tam każdego ranka i mimo sterty ciuchów, wciąż powtarza - "Nie mam się w co ubrać!". Ale, ładnych szmatek nigdy za wiele, prawda!? Przychodzi taki moment (w moim przypadku, mniej więcej co pół roku) w którym czas na gruntowne posprzątanie szafy. Moje ubrania potrafią żyć własnym  życiem, musicie mi uwierzyć na słowo. W takiej chwili doprowadzam garderobę do porządku! Wywalam wszystko na podłogę, segreguję, układam, składam, podejmuję trudne decyzje - czasem naprawdę jest ciężko rozstać się z daną rzeczą, mimo tego, że w szafie wisi już ponad rok, ani razu nie ubrana. Kiedy znam już werdykt, zaczynam układać moje ciuszki. Szafa od razu staje się piękniejsza! Jest przejrzysta i nie trzeba spędzać dodatkowych minut na poszukiwanie skarpetek, które przypadkiem ukryły się za swetrem, który...jak on się tam znalazł? A więc, wczoraj odwaliłam kawał dobrej roboty. Jestem dumna, mimo tego że nie często wpadam w samozachwyt. A jednak!       Zapraszam do poczytania. Pamiętajcie o głosowaniu!     e-kg Kołobrzeg - Cook Life Fashion także.pl - Dwa blogi, trzy blogerki Martyna 