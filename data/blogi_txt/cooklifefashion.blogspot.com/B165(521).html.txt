Przeglądałam wpisy na blogu i doszłam do wniosku że brakuje mi tutaj przepisów na ryby. Dużo u nas makaronów, zapiekanek, naleśników, a zdrowe, pyszne rybki? Powinny tu się znaleźć, uwielbiam je pod każdą postacią. Zacznę od najprostszego, a przy tym bardzo smacznego pieczonego łososia z chrupiącymi ziemniaczkami. Ostatnio za bardzo idę na łatwiznę. W modzie minimalizm i klasyczne zestawy, w kuchni proste, nieskomplikowane dania. Muszę Was w końcu czymś zaskoczyć! Składniki:     filety łososi (150g)     3-4 ziemniaczki starty parmezan     sól i pieprz     zioła: oregano, bazylia, suszone pomidory  oliwa z oliwek   Przygotowanie: Ziemniaczki - Obieramy i kroimy na kawałki. Wkładamy do garnka i zalewamy wodą, solimy zagotować. Gotujemy mniej więcej przez 10-12 minut. Odcedzamy i przekładamy do dużej miski, dodajemy parmezan, oregano, bazylię, sól oraz pieprz. Skrapiamy oliwą. Piekarnik nagrzewamy do 180 stopni. Ziemniaczki przekładamy do naczynia wyłożonego papierem do pieczenia.  Łosoś - Rybę delikatnie myjemy. Układamy na foli aluminiowej, skrapiamy oliwą. Posypujemy ziołami, solą i pieprzem. Zawijamy w foli. Wkładamy do nagrzanego piekarnika razem z ziemniaczkami i pieczemy 20 minut.                      Martyna 