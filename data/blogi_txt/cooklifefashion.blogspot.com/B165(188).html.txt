Kiedy w ubiegły weekend byłam z babcią na wsi, zaprowadziła mnie ona do swojej koleżanki, która jest tzw. "mistrzynią pieczenia ciast".   Pokazała mi właśnie jak upiec makowca i podała na niego prawdziwy domowy przepis.   Co najważniejsze, upiekłyśmy go w starym piecu z fajerkami na drewno, który już na prawdę bardzo rzadko spotykany jest w domach w tych czasach. To było świetne doświadczenie, ciasto rosło w bardzo szybkim tempie, a smakowało... pysznie! :))   Polecam przepis, w końcu makowca można piec cały rok, a nie tylko na święta :)         Składniki: kostka masła drożdże (pół opakowania) 3 jajka kg mąki  duża śmietana 18% cukier dowolna ilość (jak kto lubi)  masa makowa rodzynki  migdały     Drożdże rozdrabniamy z małą ilością wody, odkładamy w ciepłe miejsce i czekamy aż wyrosną.   W między czasie przegotowujemy masę makową.   Dodajemy do niej pokruszone migdały i rodzynki. Całość mieszamy i odstawiamy na bok. Teraz do miski wsypujemy mąkę, jajka i cukier, a następnie wyrośnięte drożdże. Ugniatamy ręką do złączenia się składników. Gotowe ciasto wałkujemy, wypełniamy na wierzchu masą makową i zawijamy w rulonik, który można powiedzieć "zamykamy" z dwóch stron. Gotowe ciasto zawijamy w papier do pieczenia, wkładamy do formy i pieczemy przez godzinę, ale niestety nie powiem Wam w jakiej temperaturze, kontrolujcie makowca i co jakiś czas zaglądajcie do pieca.   Kiedy makowiec się już piecze szykujemy polewę na wierzch. Może to być zwykły lukier, jak chcecie. My zrobiliśmy taką z białek, które gotowały się z cukrem pudrem.   Makowiec gotowy! Smarujemy polewą  i delektujemy się przepysznym smakiem! :))                         Smacznego i udanego weekendu! :) Wiktoria 