Lubicie lody? Ja chyba nie znam osoby, która by ich nie lubiła:). Orzeźwiające w trakcie letniego upału, a dodatkowo pyszne! U nas nad morzem sprzedają je co krok, a smaków jak sami wiecie jest naprawdę mnóstwo! Dzisiaj mam dla Was przepis, który z pewnością się Wam spodoba, mianowicie na lody ciasteczkowe, które uwielbiam jeść w gorące, wakacyjne dni.. Robiłam je pierwszy raz, miałam obawy, że nie wyjdą, gdyż nie posiadam specjalnej maszynki do lodów, ale mimo tego wyszły rewelacyjne i bardzo polecam Wam recepturę. Zwłaszcza w takie dni jak dziś, kiedy temperatura przekracza grubo ponad 20 stopni.. :)) Składniki:     250g śmietany 30%   3 jajka   100g cukru   180ml mleka   100g lub więcej kruchych ciasteczek w czekoladzie opcjonalnie wafelki do lodów    Do rondelka wlewamy śmietanę i wbijamy jajka. Mieszamy na małym ogniu, następnie dodajemy cukier i mleko. Masę podgrzewamy do momentu, aż lekko zgęstnieje (nie można jej zagotować). Ciasteczka siekamy na dowolne kawałki, mogą być nawet większe, wtedy nasze lody nabiorą jeszcze lepszego smaku. Wstawiamy lody do lodówki i 3 razy w odstępach godziny mieszamy je widelcem, aby nie tworzyły się kryształki lodu. Podajemy w wafelkach lub na talerzu z ulubionymi dodatkami! :)                         Jaki jest Wasz ulubiony smak lodów?     Wiktoria 