Wiosna, wiosna...dzisiaj jeszcze bardziej ją poczułam. Wspaniały dzień, bardzo,bardzo pracowity. Dopiero co usiadłam aby trochę odpocząć i mogę tutaj trochę popisać (choć zaraz zmykam:)). Moja mama w poniedziałek obchodzi urodziny, dlatego właśnie dzisiaj zaprosiła przyjaciół. Było trochę gotowania, ale za to warto bo wszystkim smakuje. Powoli stół robi się pusty :).  A teraz przejdę do dzisiejszego jogurtu. Sama nie przepadam za smakowymi jogurtami, ponieważ dla mnie nie mają smaku. Zawsze wybieram naturalny, ale ile można jeść ten sam ? Dzisiaj rano w kuchni znalazłam banana, mrożone truskawki i pomyślałam że warto to połączyć. Nic trudnego,a zdrowego i słodkiego zarazem :). Idealne śniadanie dla śpiochów :), ale i też dobra przekąska w ciągu dnia. Jutro mam zamiar połączyć truskawki z malinami, na pewno Wam powiem czy było pyszne!        Składniki (na 2 porcje):  jogurt truskawki banan 1 łyżeczka cukru  Dodatkowo: płatki lub musli  Wszystko miksujemy, przelewamy do szklaneczek. Na wierzch dodajemy płatki lub musli.                         Po takim śniadaniu, jak można nie czuć wiosny?...A nawet lata :). Martyna 