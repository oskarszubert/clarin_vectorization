Niedziela, ciepłe popołudnie.. Jak spędzić czas? Najlepiej aktywnie. Wybrałam się z tatą na rowerową wycieczkę do Ustronia Morskiego, przejechaliśmy ponad 40km. Ruszyliśmy z domu, następnie kierowaliśmy się w stronę morza na ścieżkę rowerową. Po drodze jeszcze w Kołobrzegu złapał nas deszcz, dlatego na chwilę zatrzymaliśmy się na ciepłą herbatę i kawę w 5 gwiazdkowym hotelu - Marina, gdzie właśnie mieszkają duńscy piłkarze, grający w mistrzostwach UEFA EURO 2012. Po chwilowym odpoczynku, kiedy przestał padać deszcz, na dworze zaczęło się wypogadzać pojechaliśmy dalej. Po drodze mijaliśmy piękny eko park o którym pisałam Wam już w zeszłą niedziele. Piękna ścieżka rowerowa, niesamowite widoki, sprawiły, że w mgnieniu oka znaleźliśmy się u celu naszej podróży - w Ustroniu Morskim. Objechaliśmy całe nadmorskie miasteczko, po czym zatrzymaliśmy się w restauracji nad samym morzem na obiad. Ja zjadłam pierogi, a tata rybę. Najedzeni zaczęliśmy wracać do domu. Nie było już łatwo, strasznie bolały mnie nogi. Będąc już w Kołobrzegu, szybko zatrzymaliśmy się jeszcze na lodach, zjedliśmy po jednej gałce i już bez przerw wróciliśmy do domu. Za tydzień może kolejna wycieczka, tym razem w inne miejsce :) Lubicie jeździć na rowerze? :)  Wiktoria 