Tytuł dzisiejszego postu z pewnością Was zmyli ;) Nie chodzi mi tutaj o słynną markę jednej z sieciówek, ale o moją 4 miesięczną Zarę, której jeszcze na blogu nie widzieliście :). To malutka, biała i puszysta Maltanka. Z charakteru jest psem towarzyskim i słynnym "kanapowcem". W rzeczywistości jest identyczna, chodzi za nogami wszystkich mieszkańców, tuli się jak maskotka, choć czasem ćwicząc swoje mleczaki potrafi nieźle chapnąć. Skąd wzięło się imię? Zarzuciła je moja mama i tak zostało. Miała być Chanel, Coco, Diora, Lara, ale żadne z tych imion nie przeszło w naszej rodzinie, choć ja bardziej wolałam tą Chanel :).   Jednak tata powiedział, że nie będzie wołać tak do psa na ulicy :D. Zara nie ma nic wspólnego ze sklepem, nie jest nazwana na jego cześć, ale przyznacie brzmi to fajnie?   Macie może w domu jakieś zwierzątka z niestandardowymi imionami ? :) Koniecznie piszcie w komentarzach! A może któraś z Was również ma maltańczyka?  Na blogu pewnie nie raz spotkacie się jeszcze z Zarą. :) 