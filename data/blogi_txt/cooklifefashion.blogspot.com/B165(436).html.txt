Mój pokój   Już długo zbierałam się, aby napisać tego posta. Prosiłyście mnie już kiedyś, więc dzisiaj dodaje.  Pokój to takie nasze własne zacisze w domu, tam spędzamy najwięcej czasu. Każdy z Was pewnie ma takie miejsce, odrabiamy tam lekcje, przesiadujemy na komputerze, śpimy, oglądamy telewizje. Ja takie moje własne zacisze urządziłam już 2 lata temu. Można powiedzieć zacisze, ponieważ mój pokój położony jest na poddaszu i aby się do niego dostać trzeba wejść po drabinie. Urządzając go nie miałam dużego wyboru łóżek, szaf, biurek, ponieważ jest to strych, który posiada 2 skosy. Wszystko było robione na zamówienie. Meble wybrałam uniwersalne brązowe, podłogę jasną, a ściany szare ( popielate). Resztę pokoju przyozdobiłam fioletowo-różowymi dodatkami. Szczerzę mówiąc cieszę się, że nie kombinowałam z kolorem ścian, mebli i podłogi, bo w każdej chwili mogę zmienić dodatki na inne i pokój zmieni się w całkiem inny. Myślę, że już niedługo zmienię wystrój na nowy, stary mi się już trochę znudził. Chciałabym zamiast tapety w kwiatki mieć jakąś w kolorze białym, aby na ścianach znalazły się modowe napisy, pojawił się u mnie w pokoju manekin, na którym mogłabym prezentować stylizacje dla Was, ale i też szyć ubrania. Marzę o tym, żeby na jednej ścianie pojawi się okładki słynnych magazynów o modzie. Do takiego wystroju na pewno dobrałabym dodatki w wyrazistych kolorach, może pomarańcz? Na razie pokaże Wam zdjęcia jak obecnie wygląda mój pokój. A jak urządzone są Wasze pokoje?  Marzy się Wam jakieś konkretne wnętrze?    Wiktoria 