Makaron i sos bolognese idealne danie dla wielbicieli włoskiej kuchni. Na naszym blogu można znaleźć kilka przepisów na dania makaronowe, głównie pesto i zapiekanki. Spaghetti bolognese nie gościło jeszcze u nas, dlatego dzisiaj pokażę Wam jak przyrządzić to smaczne danie. Z pozoru trudne, a tak na prawdę potrzebny jest nam czas i to w zupełności wystarczy. Bardzo dawno robiłam spaghetti i od jakiegoś czasu miałam ochotę na bolognese z roztopionym serkiem i świeżą bazylią...pycha! Składniki:  makaron spaghetti starty ser żółty lub parmezan 500g mielonego indyka 2 puszki pomidorów krojonych pół słoiczka przecieru pomidorowego oliwa z winogron liście świeżej bazylii oregano suszone 2 pokrojone w kostkę cebule sól i pieprz do smaku 3 ząbki czosnku, starte    Mięso z smażymy na rozgrzanej oliwie, z solą, pieprzem i oregano. Na oddzielnej patelni podsmażamy przez chwilę cebulę i dodajemy do przesmażonego mięsa. Wszystko smażymy, mieszając co jakiś czas. W tym czasie możemy przygotować sos pomidorowy, który będziemy łączyć z mięsem. Do garnuszka wlewamy pomidory w puszce, dodajemy przecier, świeże pokrojone liście bazylii, starty czosnek, 2 łyżki oliwy oraz sól i pieprz do smaku. Sos gotujemy na małym ogniu przez około 10-15 minut. Kiedy mięso będzie dokładnie usmażone możemy połączyć to z sosem (nie dodajemy wody z usmażonego mięsa). Wszystko dokładnie łączymy. Makaron gotujemy na al dente i ścieramy ser. Gorący, ugotowany makaron polewamy sosem bolognese, posypujemy startym serem oraz ozdabiamy bazylią... ... i jemy!   ﻿      ﻿   Smacznego!    Martyna    ﻿ 