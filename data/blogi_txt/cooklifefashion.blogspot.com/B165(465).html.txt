Doleciałam!  Muszę przyznać, że było to niesamowite przeżycie i latanie nie jest takie straszne jak to sobie wyobrażałam. W Norwegii, a dokładnie w Oslo, przywitał nas śnieg. Kiedy tylko dojechaliśmy do domu, od razu zabraliśmy się za zabawy w śniegu i lepienie bałwana, to chyba nigdy mi się nie znudzi, tymbardziej kiedy jestem w towarzystwie maluchów. Piątek spędziliśmy po za domem, wybraliśmy się na wyczerpujący spacer w centrum Oslo. Muszę przyznać, że jestem zauroczona klimatem jaki tu panuje. Ludzie są tutaj bardzo dla siebie życzliwi, wyluzowani, na wszystko potrafią znaleźć czas. Dodam, że dużo osób, a w szczególności kobiety, mają świetne wyczucie stylu. Możemy zauważyć u nich niecodzienne łączenie wygody z nutką elegancji, efekt genialny! Podoba mi się, że pokazują swój charakter i styl bycia, poprzez ubiór.  Oslo to piękne miasto, pełne uliczek, sklepów, kawiarni, restauracji, pubów i mogłabym tak wymieniać bez końca. Trudno jest mi opisać to wszystko słowami, mam nadzieję, że zdjęcia pozwolą Wam wyobrazić sobie choć trochę jak to wszystko tutaj wygląda. To początek naszego wyjazdu, a dzisiejszy dzień spowodował, że mogłabym zostać tu dłużej.             Temperatura powietrza nie przekroczyła dziś 0 stopni, więc troszkę zmarzliśmy, dlatego pod koniec naszej wycieczki wstąpiliśmy do pobliskiej kawiarni. Urocze miejsce! Było tam bardzo dużo ludzi, ale nie dziwie się, gdybym tutaj mieszkała, byłabym tam codziennie! Podawali sok ze świeżych pomarańczy, który wyciskali od razu przed podaniem, różnorodne herbaty, kawy oraz przekąski. Skusiłam się na malinową brioche, do gorącej herbaty. Bardzo dobra decyzja, najlepsze drugie śniadanie, jakie ostatnio miałam okazje jeść!               Oslo położone jest nad Fiordem Oslo, czyli zatoce w południowo - wschodniej Norwegi. Możemy zobaczyć tam panoramę miasta, pełno statków, jachtów oraz kutry. Mieliśmy dziś ogromne szczęście, ponieważ na jednym z okrętów, sprzedawano świeże ryby. Nie mogliśmy ominąć takiej okazji, kupiliśmy krewetki na kolację, na które niedługo przepis, a potrawę możecie zobaczyć już dzisiaj. Jestem oczarowana miejscową kulturą i muszę przyznać, że pogoda wcale mi nie przeszkadza. Aura jaka tu panuje, sprawia, że możemy wypocząć, a Norwegia urzeknie nasze serduszka.    Martyna 