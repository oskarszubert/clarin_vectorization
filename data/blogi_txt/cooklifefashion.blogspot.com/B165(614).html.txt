Dzisiaj na śniadanie przygotowałam pyszne mini bułeczki z dżemem. Przepis jest bardzo prosty, ciasto na bułeczki można nawet przygotować wieczorem, a rano wstać i upiec bułki na śniadanie.            Składniki:   1/2 szklanki mleka 1/3 szklanki cukru + 1/2 łyżki cukru 30g drożdży 2,5 szklanki mąki 1/2 łyżeczki soli 1 jajko 4 łyżki wody 4 łyżki roztopionego masła (30g) dżem lub marmolada     Sposób przygotowania:  Do pół łyżki cukru dodać drożdże i wymieszać na płynną masę. Zalać letnim mlekiem i przykryć ściereczką. Pozostawić na 10-15 minut. W misce wymieszać mąkę z solą i resztą cukru. W małej miseczce rozbełtać jajko z 4 łyżkami wody. Do miski z mąką wlać rozczyn z drożdży mieszając. Później powoli wlać rozpuszczone masło i jajko, miksować  końcówkami do zgniatania ciasta, aż do momentu gdy ciasto utworzy gładką kulę.                     Gotowe ciasto wkładamy na 10 minut do zamrażalnika. Po wyjęciu z zamrażalnika, naszą kulkę musimy rozwałkować na grubość 8-10mm i wyciąć szklanką małe kółeczka.                Na każdym kółku położyć pół łyżeczki dżemu lub marmolady i zlepiać w malutkie kulki. Blachę obłożyć papierem do pieczenia, a następnie na nim ułożyć kuleczki, które można z wierzchu delikatnie oprószyć jeszcze mąką.                        Piec w piekarniku nagrzanym do 180 stopni, przez 12 minut. Wystudzić na metalowej kratce. Gotowe! Ja osobiście zostawiłam jeszcze pół ciasta na jutrzejsze śniadanie :)                    Smacznego! :)  Wiktoria 