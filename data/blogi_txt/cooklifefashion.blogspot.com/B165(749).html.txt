Frittata to jedno z najprostszych dań jakie kiedykolwiek robiłam. Nie może się nie udać. Możecie dodać do niej dowolne składniki, jakie lubicie najbardziej. Jest smaczna, pożywna i zdrowa!       PS Ostatnie godziny głosowania! Lubicie zaglądać na Cook Life Fashion? Wysyłajcie SMS na numer 7122, o treści J00158 ( po J są dwa zera), koszt do jedyne 1,23 brutto, a cały dochód idzie na szczytny cel! Pieniądze będą przekazane na Fundację Marka Kamińskiego, integracyjno - rehabilitacyjne obozy dla dzieci z ubogich rodzin i dzieci  niepełnosprawnych. Liczymy na Waszą pomoc!       Potrzebujemy:     3 jajka  2 łyżeczki mąki cukinia - pokrojona w kostkę  pomidor - sparzony, pokrojony (bez skórki!)  kukurydza (2 łyżki)  szczypior  2 plasterki sera żółtego  sól i pieprz  do smażenia - masło klarowane Jajka miksujemy, dodajemy mąkę, sól i pieprz. Cukinię smażmy delikatnie na patelni. Do masy jajecznej dodajemy wszystkie warzywa (wcześniej pokrojone), serek żółty, mieszamy. Na patelni rozpuszczamy masło klarowane i wlewamy naszą masę. Smażymy na średnim ogniu pod przykryciem. Kiedy nasza frittata jest już zrumieniona, przekładamy ją na drugą stronę (ja robię to z pomocą talerza - nakładam talerz na górę patelni, obracam i zsuwam frittatę znów na patelnię). Na wierzch proponuję posypać startym serem. Smacznego!                   Martyna 