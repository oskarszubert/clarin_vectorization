Od pewnego czasu miałam ochotę na pierniczki. W kawiarni piłam nawet pyszną kawę piernikową, ale niestety nadal czułam niedosyt. Dzisiaj upiekłam pierniczki! Tak wiem, czas świąt minął ale trzeba spełniać własne zachcianki. Kupne pierniczki mi nie smakują i zawsze omijam je szerokim łukiem. Mam bardzo szybki przepis na pierniczki i są naprawdę smaczne! Składniki:  300 g mąki pszennej 50g otrębów żytnich 2 duże jajka 13 dag cukru pudru  10 dag masła, roztopionego 10 dag miodu 1 łyżka przyprawy do piernika 1 łyżka cynamonu 1 łyżka kakao 1 łyżeczka sody oczyszczonej     Przygotowanie:    Wszystkie składniki wsypać do naczynia, wymieszać i wyrobić. Ciasto może być klejące, ale nie dodawać mąki.  Ciasto rozwałkować na grubość 4 mm (nie cieniej), podsypując je teraz mąką (tyle, by się nie kleiło). Wykrawać różne kształty pierniczków. Układać je na blaszce w niewielkich odstępach. Piec w temperaturze 180ºC przez około 8 - 10 minut. Studzić na ręczniku papierowym. Smacznego!    Martyna 