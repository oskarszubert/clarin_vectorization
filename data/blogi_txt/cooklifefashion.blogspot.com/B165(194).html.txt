Pamiętam jak miałam pięć lat i całe dnie spędzałam u babci. Razem chodziłyśmy na spacery, razem oglądałyśmy bajki, razem malowałyśmy, razem... robiłyśmy wszystko. Babcia mnie rozpieszczała i smażyła pyszne racuchy drożdżowe, jak pączki. Zajadałam jeden za drugim, a trzeciego brałam na później, wychodząc na plac zabaw.         Drożdżowe racuszki przepisu mojej babci. Najlepsze. Puszyste. Z cukrem pudrem lub konfiturą. Nie znam osoby, która by ich nie lubiła. Drożdżowe racuchy lubią wszyscy. Idealne na Tłusty Czwartek. Potrzebujemy:    1/2 kg mąki pszennej   50 g świeżych drożdży szczypta soli   1 - 2 łyżki cukru   1,5 szklanki letniego mleka 1 jajko    do podania: cukier puder, konfitura         Mąkę przesiać do naczynia, dodać szczyptę soli, pośrodku zrobić wgłębienie. Do wgłębienia pokruszyć świeże drożdże, wymieszać je z cukrem, zalać 1/2 szklanki letniego mleka. Odstawić na  15 minut. Gdy rozczyn jest gotowy dodajemy mleko i jajko, mieszamy. Odstawić na 1 do 1,5 godziny w ciepłe miejsce do wyrośnięcia - do podwojenia objętości.  Ciasto nabierać łyżką, za każdym razem maczaną w ciepłej wodzie, aby nasze ciasto się nie kleiło. Smażyć na rozgrzanym oleju, z obu stron na złoty kolor. Podajemy z cukrem pudrem lub konfiturą.                    źródło - mojewypieki           Martyna 