Pascha wielkanocna, czyli tradycyjny przysmak rosyjski i ukraiński, przygotowywany raz w roku, jak sama nazwa wskazuje w Wielkanoc. Robimy ją z jajek, śmietany i twarogu, które kojarzone są z odrodzeniem się wiosny. Miód, wanilia i bakalie (lub orzechy) mają symbolizować bogactwo i dobrobyt. Fanatycy serniku, nie mogą przejść obok tego deseru obojętnie, gdyż właśnie jego główną bazą jest twaróg.              Składniki : 1 kg twarogu light (najlepiej tego do sernika)   kostka masła 5 żółtek   1/4 śmietany kremówki 36%   4-5 łyżek miodu   laska wanilii   200g bakalii (ja dałam orzechy)   starta skórka z pomarańczy        W garnku mieszamy żółtka  z miodem i śmietaną. Ucieramy do uzyskania konsystencji kremu. Garnek z żółtkami wstawiamy na ogień i ogrzewamy, aż do zagotowania. W trakcie gotowania dodajemy nasiona laski wanilii i skórkę pomarańczy. Zdejmujemy z ognia, dodajemy masło, twaróg, miksujemy. Dodajemy posiekane orzechy. Dno dowolnej miski, wykładamy ściereczką/czyściwem, wylewamy masę, dociskamy i wstawiamy na całą noc do lodówki. Kolejnego dnia wykładamy paschę na talerz i dekorujemy według własnego uznania. Gotowe!            Wiktoria 