Jestem już w domu! Bezpiecznie i bardzo szybko dolecieliśmy do Anglii oraz z powrotem do Gdańska. Londyn przywitał Nas dość ładną pogodą, przede wszystkim nie padało, a to bardzo dobrze, bo jak tam się zaniesie na deszcz to pada i pada.. Mieszkaliśmy w dzielnicy Leyoton, położonej zaledwie kilkanaście kilometrów od centrum.                     W niedziele z samego rana udaliśmy się na przystanek autobusowy i dwu piętrowym busem rozpoczęliśmy naszą podróż po centrum. Wysiedliśmy na Oxford St. o której więcej w następnym poście, a następnie rozpoczęliśmy długi i wyczerpujący spacer, aż do Big Bena i słynnego London Eye.   Jako, że podróżował z nami mój mały brat nie obeszło się bez wejścia do największego zabawkowego na świecie! Bardzo się zdziwiliśmy, że pod sklepem stało ponad 100 osób. Równo o 12 ze sklepu wyskoczył wielki pluszowy miś i kilku przebranych panów, wszyscy zaczęli śpiewać i wspólnie krzyczeć, żeby otworzyć sklep. Niesamowite wydarzenie, świetna atmosfera. Jestem zachwycona postawą Anglików i ich kulturą. Wszyscy są dla siebie mili i życzliwi, a swoją pracę traktują z wielkim zaangażowaniem. W Hamleysie spędziliśmy 2 godziny! W końcu do przejścia mieliśmy aż 4 wielkie piętra z zabawkami. Co chwile podchodzili do Nas pracownicy sklepu i prezentowali nowe zabawki. Najśmieszniejsze było to, że w sklepie było więcej dorosłych niż dzieci :)). Ahh... tyle emocji i ruszamy dalej.. :) Doszliśmy do skrzyżowania Piccadilly Circus. Ile tam ludzi! To miejsce spotkań, a przede wszystkim dobrej zabawy. Kiedy tam staliśmy kilkoro tancerzy włączyło muzykę z wielkich głośników i zaczęli tańczyć Gangam style. To coś nie spotykanego w Polsce. Kiedy wracaliśmy z powrotem na autobus całkowicie przez przypadek natrafiliśmy na świat M M'sów. Niesamowite miejsce! Od razu na wejściu czuć było unoszący się zapach malutkich cukiereczków. Była tam fabryka m m's oraz wiele atrakcyjnych rzeczy do kupienia. Kolejne 4 piętra zapierające dech w piersiach!                                                 W kolejnych dniach odwiedziliśmy biznesową dzielnicę The City, gdzie znajdowała się kolejna "wizytówka" Londynu - most Tower Bridge. Piękne miejsce, znacznie różniące się od okolic Oxford Street. Nowoczesne  z wieloma wielkimi drapaczami chmur :) Miejscem, gdzie głównie się stołowaliśmy była sieć kawiarenek z kanapkami PRET :) To świetne miejsce na zjedzenie  pysznego, a w dodatku taniego lunchu! Londyn to naprawdę piękne miasto. Pełno tu różnych uliczek, parków, zabytków, ciekawych miejsc. Można tu bardzo dużo opowiadać. Mam nadzieję, że dzięki zdjęciom wyobrazicie sobie to wszystko i poczujecie się jak w Anglii.:)     Wiktoria 