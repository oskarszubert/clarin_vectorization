Po dzisiejszym obiedzie zdecydowanie zmieniam zdanie co do ulubionego posiłku. Pewnie zapytacie się skąd mam truskawki? Po raz drugi udało mi się kupić je w warzywniaku w mieście,nie wiem skąd Pani je miała w lutym, ale ważne jest to że są pyszne.. Za pierwszym razem nie wpadłam aby zrobić ryż na mleku z truskawkami. Pychotka! Idealne danie na szarą, deszczową niedzielę...pyszne zakończenie weekendu:)    PS połowy truskawek nie było już wczoraj wieczorem:)        Składniki:  szklanka białego ryżu prawie cały 1 litr mleka truskawki mus truskawkowy (wcześniej zrobiony z mrożonych truskawek) cukier puder Gotujemy około szklankę mleka i do ciepłego wsypujemy ryż. Gotujący się ryż mieszamy co jakiś czas, proponuję nie zostawiać go aby się nie przypalił. Do ryżu co jakiś czas dolewamy mleko, mieszając. Mój ryż gotował się około 40-50 minut. Truskawki kroimy, a mus truskawkowy podgrzewamy przed podaniem. Gotowy ryż kładziemy na talerzu, polewamy gorącym musem, posypujemy truskawkami i cukrem pudrem. Gotowe! Smacznego!  Czy Wy też uwielbiacie truskawki:)?    Martyna 