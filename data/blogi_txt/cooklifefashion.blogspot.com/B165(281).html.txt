Ostatnio przeglądając różne przepisy znalazłam nowy przepis na placuszki. Są pyszne! Bardzo delikatne, wręcz piankowe. Można zrobić je także na śniadanie lub kolację. Ja zrobiłam je na obiad, można zauważyć że na obiady preferuję naleśniki,placuszki, pancaces...:) Dlatego też na naszym blogu można znaleźć dużo takich przepisów.           Składniki: 250 g twarożku śmietankowego  2 łyżki serka danio  125 ml mleka 2 duże jajka, osobno białka i żółtka  100 g mąki  1 łyżeczka proszku do pieczenia  szczypta soli  2 łyżeczki oleju   2-3 łyżki cukru             Twarożek, danio, mleko, cukier i żółtka wymieszać na gładką masę. Dodać olej i wymieszać. Dosypać mąkę wymieszaną z proszkiem cały czas mieszając. Na końcu dodać pianę z białek i wymieszać.   Na patelni rozgrzać olej (niedużo) i nakładać łyżką porcje ciasta. Smażyć dość krótko z obu stron. Proponuję podawać z konfiturą malinową(można podgrzać). Smacznego!    Martyna 