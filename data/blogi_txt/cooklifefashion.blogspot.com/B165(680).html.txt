Witam Was w marcu domową, ciepłą szarlotką. Jabłecznik to dla mnie całoroczne ciasto bez względu na pogodę i porę roku. Podaję dziś przepis na mój numer 1! Najlepiej smakuje z lodami waniliowymi oraz polewą karmelową - niebo! Co tu dużo pisać, jest pyszna!      Potrzebujemy:        ciasto kruche:  2 szklanki mąki  kostka margaryny  3 łyżki śmietany 18%  3 żółtka 3-4 łyżki cukru        jabłka:  5 jabłek  śmietankę 30% (małą) 2 łyżki masła  cynamon  1/2 szklanki cukru          Ciasto: Mąkę mieszamy z margaryną pokrojoną w kostkę. Dodajemy żółtka, cukier, śmietanę, mieszamy i zagniatamy ciasto. Najlepiej odłożyć ciasto na pewien czas do lodówki. W między czasie zabieramy się za jabłka.     Jabłka: Jabłka kroimy na cienkie plasterki. Na patelni delikatnie rozpuszczamy cukier (trzeba bardzo uważać, aby nie przypalić!), dodajemy masło oraz jabłka. Prażymy przez chwilę, po czym dodajemy śmietankę i cynamon. Prażymy na patelni przez około 5-8 minut.         Piekarnik nastawiamy na 180 stopni. Blachę smarujemy masłem i wykładamy kruchym ciastem. Delikatnie przekładamy jabłka, a na wierzch ścieramy ciasto lub robimy kratkę. Pieczemy na złoty kolor. Smacznego!                 Martyna 