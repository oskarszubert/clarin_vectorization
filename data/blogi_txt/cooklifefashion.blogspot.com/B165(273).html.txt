Wszyscy dążymy do tego, aby być modnym, ale tak właściwie kiedy się to wszystko zaczęło? Historia mody sięga bardzo daleko, czasów neolitu. Ludzie zakładali wtedy na siebie skóry, by chronić się od zimna. W swoich rytuałach często stosowali przeróżną biżuterię, amulety, a nawet specjalnie się malowali. Wszystko to dla konkretnego celu, ponieważ ubiór był symbolem pozycji społecznej, przekazywał klasę, rangę, zamożność danego właściciela. Od początków dziejów człowiek pragnął się wyróżniać. Stąd szybko pojawiło się pojęcie mody. Zmiany w modzie zachodziły w sposób naturalny, następowały wraz z kolejnymi wiekami i odzwierciedlały przemiany epok stylistycznych. Wraz z coraz większym kontaktem ze światem zewnętrznym człowiek rozwijał własną świadomość i zaczynał siebie dostrzegać inaczej niż dotychczas. Moda zaczęła być coraz ważniejszym czynnikiem. Inaczej ubierały się wdowy, kobiety zamężne,  królowie, poddani czy też niewolnicy.   Od starożytności modę wyznaczały osoby z dworów królewskich. W tamtych czasach w Egipcie modne były ogromne peruki, suknie na ramiączkach i przepaski. Nawet faraon nosił spódniczki oraz biżuterię. Badaczy starożytnej Krety bardzo zadziwiły stroje kobiece, ponieważ były bardzo podobne do sukien  z XIX w. Starożytne greczynki ubierały się w obszerne peplos, a nawet malowały się używając "naturalnych kosmetyków". Wszyscy dbali o swoje fryzury. Rzymianie szczycili się noszeniem tog, które oznaczały wolnego obywatela, zaś rzymianki chcąc się wyróżnić na tle innych potrafiły nałożyć pierścienie nawet na palcach u stóp.       Jak wyglądało średniowiecze? Było bardzo przełomowym czasem. Wynaleziono wtedy guzik, więc wszystkie "modnisie" zaczęły przerabiać swoje stroje na bardziej węższe. Kobiety kopiowały od siebie ubrania, ponieważ nie chciały być gorsze od swoich koleżanek. Europejczycy w tamtej epoce oszaleli na punkcie wszystkiego co wschodnie. Pokochali tkaniny o ogromnych wzorach kwiatowych, wymyślne nakrycia głowy,  a przede wszystkim purpurę i złotą nić, która oznaczała bogactwo. Takie ubiory kobiet nie za bardzo sprzyjały kościołowi chrześcijańskiego, przez co we Francji wyznaczono określoną ilość sukienek jakie kobieta może posiadać w swojej szafie, zakazano publicznego noszenia biżuterii. Jednak protesty, nie były wstanie odciągnąć ludzi od zwracania na siebie uwagi poprzez wymyślny i zindywidualizowany styl.         Oprócz ubiorów zmieniały się też ideały wyglądu postaci. W średniowieczu cenione szczupłe i drobne kobiety, za to renesans postawił na krągłe kształty. Elegantki nosiły suknie wyszywane złotą nicią i naszywane drogimi kamieniami. Królowały kwadratowe dekolty i krezy, co możemy zobaczyć na portretach Elżbiety I. Epoka renesansu sprzyjała też rozwojowi krawiectwa. Zaczęto szyć stroje na miarę i sprzedawać je. Po wielkich odkryciach geograficznych, człowiek zyskiwał coraz większą świadomość co dzieje się na świecie. Po przemianach społecznych w XVII wieku, również drobne mieszczaństwo chciało ubierać się modnie, nie gorzej od dworu królewskiego. Rozwój handlu oraz przemysłu przyczynił się do wzrostu zamożności przeciętnego mieszkańca, odtąd moda trafia do każdego mieszkańca Europy. Zaczęto tworzyć katalogi w których opisywano stylizacje i wysyłano je na cały świat. Jaki ubiór charakteryzował ten wiek? Zdecydowanie nie wygodny. Noszono stelaże, dzięki którym szeroka spódnica podkreślała talię, przesadne były też fryzury - wysokie konstrukcje tworzone na drewnianych stelażach z piórami. Dzieci ubrane były w gorsety, bardzo podobnie do dorosłych kobiet. Mężczyźni również dbali o swoje stylizacje i ukrywali niedostatki. Powinni byli mieć kształtne łydki, a gdy nie mieli ubierali pończochy wypychane puchem przykładem takiego pana jest Stanisław August Poniatowski. Zaś co do butów przez kilka wieków noszono dwa takie same i tak samo niewygodne.     Moda lubi zmienność. XIX wiek nawiązał do greckiej prostoty. Wzorem Francuzek noszono wąskie suknie z wysokim stanem bez talii, z dużym dekoltem i wąskimi rękawami. Należano mieć szczupłą sylwetkę, więc zarówno kobiety i mężczyźni zawsze mieli ubrany gorset. Minęło 50 lat, druga połowa XIX wieku, zaczynają powstawać pierwsze maszyny do szycia. Odchodzono od ciężkich fryzur, za to na pierwszym planie pojawiły się ciężkie spódnice. Elegantka w 1854 roku ubierała kolejno: koszulę, reformy i gorset, spódnicę z końskiego włosia, spódnicę usztywnianą, na krochmaloną spódnicę jedną lub dwie, kolejno spódnicę z jedwabiu i wierzchnią spódniczkę, która mogła mieć 10 metrów szerokości! Pojawił się też haute couture - wykwintne krawiectwo. Projektowanie, szycie w ograniczonej ilości. W latach 70 XIX wieku pojawiła się tiurniura - podpórka z drutu, podtrzymująca spódnicę z tylu, a z czasem crinolette, "wybrzuszająca" sukienkę z przodu. Upinano suknię wtedy z tyłu w fałdy i draperie zakończone się wlokącym po ziemi trenem. W 1858 roku Worth otworzył w Paryżu pierwszy dom mody ,,Worth et Bobergh" i natychmiast odniósł wielki sukces. Szył z drogich lekkich materiałów, które ozdabiał wzorami kwiatów i cekinami. Przyciągał do swoich kolekcji elegancką publiczność i stał się osobistym projektantem cesarzowej "Sisi". Kreacje Wortha są ucieleśnieniem ideału mody wiktoriańskiej, która wróci w latach 70 XX wieku w postaci stylu ,,Lolita". Zaczęły powstawać kolejne domy mody.   Pod koniec XIX wieku w Nowym Jorku narodziło się spektakularne czasopismo o modzie ,,Vogue", wydawane do dziś, ale i też słynne ,,Harper's Bazaar" (1867r.), ,,Delineator" (1873r.).                            Wkraczając w wiek XX poznajemy świat mody, gdzie ludzie coraz częściej pracują zawodowo, więc stroje ulegają uproszczeniu. W latach 20 gorset odchodzi w niepamięć. Sylwetka ma być płaska, prosta. Suknia tuż za kolano, mocny makijaż i kapelusze.             W latach 30ch podkreślano kobiecą figurę. Pojawiły się poduszki na ramionach, kostiumy złożone z żakietu i wąskiej spódnicy, wieczorowe suknie z dekoltem na plecach oraz strój sportowy i na plaże. Nowością były kąpiele słoneczne. Noszono niewielkie kapelusze. Włosy układano w drobne loczki lub fale.               Lata 40te to wypielęgnowany i staranny wygląd.To również okres wojny i trudności w zdobywaniu nowych rzeczy. Jednym z takich elementów były nylonowe pończochy. Zdesperowane "elegatki" nawet malowały je sobie na nogach. Kobiecą urodę i figurę podkreślały świetne kroje oraz proste fasony. Jednym ze standardowych ubiorów była zapinana sukienka o kroju koszuli. Klasyczna, elegancka z nutą romantyzmu. Nieodzownym elementem był także płaszcz sięgający do połowy łydki. Dodatki, które noszono to: paski, platformy i odpinane kołnierze. Kto chciał być szykowny chodził w oficerkach.                Lata 50te charakteryzuje sylwetka przypominająca klepsydrę, wytworność, zgarbiona postawa, sukienki z paskiem podkreślające talię, bufiaste rękawy, odsłonięty dekolt, krótkie marynarki zapinane na jeden duży guzik. Natomiast spódnice koniecznie rozkloszowane i z wysoką talią.               Moda lat 60ch to przede wszystkim geometria, pasy, grochy, wielobarwne kratki, wzory pop- artowskie. Hitem były szerokie opaski, dekolty łódki, styl marynarski, czyli spodnie przed kostkę, apaszki. Modne były też ozdoby takie jak plisy i zmarszczenia. Materiały, które używano do produkcji ubrań to: bawełna, len, szyfony, a także ponad czasowy jeans i nylon.               Przechodząc do lat 70ch, czyli najbardziej eklektycznej dekady, po schludnych latach 60, nadchodzi mieszanka elegancji i seksapilu. Obowiązkowe ubrania to: tunikowe bluzki, kopertówki w słodkich kolorach, wzorzyste sukienki, bluzki marszczone pod biustem. Hitem numer jeden były mini spódniczki, koturny, stroje hippisowskie. Biżuteria w wydaniu XXL, ciężkie naszyjniki, kolczyki. Szalone lata 80. to połączeniu kitu i awangardy. Moda tych lat to gra kontrastów. Wszystko oparte jest na burzeniu klasycznych form, zabawie tkaninami i kolorystyką. Obowiązkowym elementem tych lat to błyszczące topy z nadrukami, kolorowe, lakierowane paski, getry noszone do wysokich, lakierowanych szpilek, kolorowe trampki, srebrne adidasy. W dodatkach królowały grube lakierowane paski, plastikowa, mocno błyszcząca biżuteria (klipsy, duże bransolety, kolorowe frotki). Do tego mocny efektywny makijaż (kolorowe, brokatowe cienie, mocno wytuszowane rzęsy), oraz mocno natapirowane włosy oraz ich niesymetryczne długości.             Lata 90. to recesja w handlu, niedbałe style. Powtórka lat 60. i 70., hip hopowy, młodzieżowy styl. Obowiązkowo bejsbolowe czapeczki, kaszmirowe jedwabne chusty. Powrót sukienek ze skosami i wysokich obcasów.         Wieku XXI nie możemy jeszcze do końca określić. Na pewno moda jest widowiskiem, a każdy ma swój indywidualny styl. Dużą popularnością cieszą się SH oraz perełki ze sklepów Vintage. Cały czas wracamy do lat poprzednich, a moda w dalszym ciągu się rozwija.                   Musimy też zauważyć, że moda, którą się otaczamy, została wypracowana przez wieki, głównie dzięki dworom królewskim i rozwinięciu się handlu. Od momentu, kiedy ludzie zaczęli wytwarzać produkty, wiążące się z określonymi kulturami, powstało pojęcie jak "bycie modnym". Moda cały czas na przemiennie korzysta z dawnych nurtów, bądź inspiruje się nowinkami technicznymi.     Wiktoria 