W życiu każdego dziecka nadchodzi ten dzień. Moment w którym przestaje być ono dzidziusiem mamusi, a staje się pełnoprawnym malcem       W życiu każdego dziecka nadchodzi ten dzień. Moment w którym przestaje być ono dzidziusiem mamusi, a staje się pełnoprawnym malcem. Był to dzień jak każdy inny. Długie przytulanie w łóżku rodziców, mleczko, warzywa (bez chlebka!) na śniadanie, poranna bajeczka. Następnie proces szykowania, z gonitwą za golasem, zachlapaną łazienką i trzema zmianami bluzeczki (nie mama.. dziś Mini.. Peppa itd.). Dzień z Makóweczką, nie wyróżniający się niczym… z pozoru. ‚Aa!’- dwie litery które rozumie większość mam. Bo zaczyna się wtedy maraton pt.: „kto zdąży pierwszy, matka czy pęcherz?”. Wygrała matka. Raz, potem drugi. Magiczne ‚aa’ padało w czas i zawsze mama była mistrzem wyścigu. W końcu MM przestała się nawet śpieszyć. Szła spacerkiem, panując (w teorii) nad sytuacją. 100% sukcesu. Pod swe skrzydła opiekuńcze Makusię dostała babcia. Spacer, długi, chyba 2-godzinny, bez pieluchy. ‚Aa!’ – zdążyły. Cóż za duma i zdziwienie. Babcia dzwoni „Ty wiesz.. ona tak na serio, bez wpadek.. Ale jak to? Przecież nikt się nie starał. Odpieluchowanie odłożyłyśmy na wiosnę. W pieluszce chodziła! I tak sama… z dnia na dzień. Wieczór. Ze trzy ‚aa’ odfajczone. Poranek. Nie Do Wia Ry. Sucha. Suchutka. Więc oklaski. I ‚aa’ tam gdzie trzeba. I tak oto chciał, nie chciał (NIE CHCIAŁ!) córeczka zaczęła mi dorastać. I jakoś smutno mi z tego powodu. Chyba głównie dlatego, że raczej (*autor pozwala sobie na dowolność w zmianie zdania nt.) większej ilości Makóweczek nie planujemy. I rozmyślam.. ‚czy to ostatnia pieluszka?’, ‚czy ostatnie mleczko i pachnący córeczką smoczek?’… Mamy które mają już starszaczki, wiedzą, że czas pędzi. A nasze małe przytulacze dorastają i z chwili na chwilę ‚odklejają’ się od nas. Akceptujemy to, wspieramy w tym procesie. Ale w ogóle nie oznacza to, że nie tęsknimy.. Za odstającym brzuszkiem malucha, mokrym buziakiem, zapachem mleka porannego, smoczusiem na suszarce, nowym rozmiarem pieluch. Ja tęsknię, już. Za każdą chwilą której nie dostanę po raz wtóry…      Maczek: Komin – Maylily Sweter – Monsoon Spodnie – Next Buty – Emu Makóweczka: Komin – Maylily Kardigan – Mayoral Legginsy – Mon chou Ocieplane trampki – Zara   !-- // -- 