Jak widać, mimo temperatury bliskiej 0C nie ubieram dzieci jak mini eskimosów       Tęsknię przeogromnie za wycieczkami i wyjazdami. Nie umiem usiedzieć w miejscu. Szczęśliwie moje maluchy odziedziczyły duszę podróżników po mnie. W weekend wybraliśmy się obejrzeć nowo powstałe Centrum Turystyki Aktywnej- Bajdarka. Piękne, malownicze miejsce położone nad brzegiem Narwi. Cisza, natura.. Jednak obiekt nie nadaje się raczej na wczasy z maluchami- wpaść do wody można na tysiąc jeden sposobów. Natomiast dla rodziny z dzieciakami 6+, która lubi aktywnie spędzać czas- idealne.    Jak widać, mimo temperatury bliskiej 0C nie ubieram dzieci jak mini eskimosów. Zawsze chodzą ‚za lekko ubrane’ wg. opinii polskich mam, babć i innych ‚dobrze radzących’… Ale o dziwo to właśnie moje dzieci są najzdrowsze .. ze wszystkich które znam. Czy uwierzycie, że mój 4-latek nigdy nie brał antybiotyków? Baa, nigdy nie brał żadnych leków prócz syropku na kaszel 2x w roku (a i to z butelki daję zazwyczaj 2 łyżki i zapominam). Nie miewał zapaleń, uszu, gardła, płuc, oskrzeli, pęcherza czy czegokolwiek innego czym nas straszono patrząc na to jak chodzimy ubrani. Makóweczka także super zdrowa (na koncie ma 3-dniówkę i katar), no ale do roku wiele dzieci jest dość zdrowych. Potem ponoć ‚się zaczyna’. A już jak dzieć ma iść do p-kola czy żłoba to trzy nianie czekają w gotowości. I szczerze mnie zastanawia dlaczego tak jest? Co robiłam z moimi dziećmi, że są takie zdrowe, spytacie..? Nie wiem. Ale wymienię co mogło się złożyć na nasz sukces: 1. Geny. Ciężko coś naprawić (więc tylko tym które tu trafią jako panny- sprawdźcie kartę zdrowia przyszłego męża! ;)). Ponoć jako dziecko była bardzo zdrowa. Jednak zepsuło się to jak poszłam do p-kola (haaa, a jednak). Obecnie choruję tendencyjnie 2x w roku (po ciąży zazwyczaj raz, mocniej). Ale przy Panu Tacie to jestem chorowitkiem. Czy wiecie, że mój mąż przez 6 lat naszej znajomości u lekarza był .. raz… słownie RAZ. Po maść!! Nie choruje w ogóle. Raz w roku boli go głowa i ma katar. Jeden dzień. Czy trzeba tu dodawać, że geny moje dzieci najpewniej mają po ojcu..? 2. Hartowanie Nie, nie wkładamy dzieci z ognia do wody ;) Przyjęło się w naszym kraju, że dziecko to twór inny niż my i od września po kwiecień powinno się go ubierać na Sigmę i Pi. Hmmm, nie oceniam. Powodzenia. Ja traktuję dzieci na równi ze sobą z lekką (LEKKĄ!) tendencją do ubrania Maka ciut lżej niż siebie (biega, skacze, szaleje) i Makówki odrobinę cieplej (siła spokoju, ani drgnie w wózku.. chyba, że je). 3. Dieta Dość śmieciowa. Maks jest od małego ‚wybiórczojadkiem’. Ma trzy potrawy które je i zdania nie zmienia (przez długi czas było to mleko, produkty mączne i cukier). Do trzeciego roku życia nie jadł mięsa. Obecnie dzięki pracy mej (pot i łzy!) zjada codziennie zupę (tu upycham wszystkie warzywa), owoce (co miesiąc do repertuaru dołącza nowy owoc.. obecnie jest to mandarynka), mięso (nie mylić z wędliną) i paprykę (jedyne surowe warzywo), oraz produkty zbożowe. TEJ DIETY- NIE POLECAMY! Makóweczka jada znacznie lepiej, choć także uwielbia mleko.. litrami. [W diecie uważam za stosowne zamieścić, że nie karmiłam dzieci długo mlekiem z piersi. Wiele osób upatruje w tym sukcesów zdrowotnych.. Więc Mak karmiony był 4 m-ce z dokarmianiem a Makóweczka 5 m-cy, same kp] 4. Suplementy Ludzie dzielą się na tych którzy w nie wierzą lub tych którzy nie wierzą. Ja jestem wierząca od momentu w którym medycyna konwencjonalna poddała się w leczeniu raka mojej mamy. Przekopałam internet, książki, apteki zielarskie. Cuda na kiju znalazłam, przetestowałam. Obecnie mam swoich faworytów, reklamować Wam nie będę oficjalnie.. Z aptecznych, od września do kwietnia- tran. 5. Ruch i świeże powietrze Bezcenne. Spacerujemy, jeździmy rowerami, pluskamy się w kałużach. W lesie jesteśmy przynajmniej raz w tygodniu, a latem to pewnie codziennie. Chodzimy na basen, wyjeżdżamy nad morze i w góry (zmiana klimatu). Jesteśmy aktywni w każdej porze roku. Dodałabym także punkt 6., ale mógłby być kontrowersyjny więc tylko wspomnę o pozytywnym myśleniu… Jeśli ktoś wychodząc przez próg zaczyna litanię ‚a jak usiądziesz na beton to ‚wilka’ dostaniesz, a w uszy nawieje, a zapalenie płuc murowane’, to aż sam się prosi i upewnia w przekonaniu, że zachoruje. I czasami jestem zmęczona ciągłym zapewnianiem, że spokojnie, wiem co robię, nie urodziłam się wczoraj, matką też nie zostałam dziś. (Tatusiu.. Ty też ;)) Bo i tak każdy postąpi wg. swego uznania. A po mroźnym spacerze, obiadek i ciacho u mamuni :) Makiś: Kaszkiet, sweter- Zara Spodnie- kappahl Szalik- (Pana Taty) H M Buty- H M Makóweczka: Kurtka/apaszka- Zara Spódniczka- Kids on the moon Sweterek- Gymboree Rajstopy- Mayoral Buty- Ecco Czapka- sh   !-- // -- 