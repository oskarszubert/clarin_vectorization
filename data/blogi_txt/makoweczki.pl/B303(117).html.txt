Są w życiu takie sytuacje, że matka musi się wybrać z dziećmi do galerii. Trzeba coś oddać, kupić akurat teraz         Są w życiu takie sytuacje, że matka musi się wybrać z dziećmi do galerii. Trzeba coś oddać, kupić akurat teraz.. Albo w ogóle można nie mieć męża (lub go mieć, ale bez pociechy żadnej:) czy sztabu niań/babć które zostaną z młodymi w czasie radosnego shoppingu rodzicielki. Co wtedy? Kiszka moi drodzy. Kto ma dzieci ten wie, że na dużych powierzchniach sklepowych zachowują się jak my, matki w sklepie z ubraniami. Świrują. Jednak posiadłam wiedzę tajemną i muszę się nią z Wami podzielić. Umiem wyjść z dwójką dzieci do galerii i wrócić nawet .. zachowując zdrowie fizyczne, a także psychiczne. Do wyjścia do galerii należy właściwie się przygotować. Zaczynając już w przeddzień – pakując wózek, foteliki itp. Rano szykujemy siebie, dzieci, pakujemy torbę.. Torba. Bez dna ofc. Musi zawierać wszystko i na każdą okazję. Dla niemowlaka zestaw ‚czyste dupsko’ czyli pieluchy, chusteczki i przewijak. Potem drobne przekąski i napoje (chyba, że można kupić na miejscu takie z dziubkiem czy ze słomką- jakich używają nasze pociechy). W przypadku młodszych dzieci konieczny ciuch na zmianę (jak zapomnicie, luuuzzz, przecież jesteście w galerii!), bo może się okazać, że co nieco wyszło boczkiem pieluchy, lub Wasze dziecko postanowiło podzielić się soczkiem z koszulką dość obficie. Co jeszcze. Hallo matko! Ty idziesz na zakupy- weź portfel.. Śmieszne? Mało. Pierdyliard razy spakowałam dzieci jak na tygodniowy kemping a zapomniałam portfela, telefonu i klucza od (właściwego) auta. Spakowani. Wystarczy tylko ubrać dzieci… sensownie ubrać. Bo rozbierzecie je pewnie w aucie z kurt i czap, co by nie ciągać tony tobołów zakupując, więc ubierzcie je tak, żeby nie zamarzły w drodze auto- sklep. Ruszamy. Kurcze, zapomniałam o  smoczku.. Wy tego nie róbcie, bo alarm włączy się za pierwszy zakrętem, a wy będziecie walić głową w kierownicę. Dojeżdżamy w jednym kawałku. Najpierw wyjmujemy wózek, przypinamy torbę. Potem wyjmujemy dzieci w kolejności- najpierw mniejsze (do wózka, nie zwieje), potem większe (mogłoby uciec w czasie wyjmowania młodszego) i nakazujemy pod groźbami wszelakimi nie puszczać ręki matki. Dzieci podniecone piszczą i podskakują, bo wiedzą, że już w wejściu (podziemnym) czeka na matkę pierwsza zasadzka- bułeczki Fornetti. Tu zaczyna się alarm nr. 1 (lub 2 jeśli zapomniałyście smoczka). Dzieci czują ten przeklęty zapach i nagle popadają w bezdenny głód. Luzik. Po pierwszej takiej scenie już w drodze umawiam się w tym kumatszym, że bułeczki będą, ale PO zakupach. Ostatnio przyjmuje to ze stoickim spokojem, jako, że obietnicy dotrzymuję (więc nie oszukujcie!). Jedziemy windą na piętro ze sklepami i .. zaczyna się zabawa. Oczy dzieci rozbiegane, jakby nagle zmogła ich malaria. Mak już obcykany więc wylicza „chcę iść do kuleczek i kupić w automacie nową piłeczkę skaczącą, potem jeść kurczaki.. a jak pójdziemy do sklepu z ubraniami to znajdę krzesełko do jeżdżenia”. Nie jest źle bo wyprawy te uwielbia. Jest naprawdę pomocny. Uwielbia wybierać ubrania sobie i nam („ta bluzeczka będzie idealna dla Lenuni.. a ten naszyjnik dla Ciebie mamuniu”). Z Makunią jest gorzej i lepiej zarazem. Jak siedzi w wózku, to .. jedzie i paCzy. Gorzej jak wygnie się w łuk, krzyknie ze 3 razy i naiwna matka ją wyciągnie. Wtedy jest bieda. Bo Lenka także lubi wybierać ubrania .. a już uwielbia wręcz biżuterie. Majtkami w Kappahlu rzucała w dal i nakładała na głowę. Idzie alejkami gdzie chce i jak chce. A niech  na jej drodze stanie jakiś sklep z biżuterią. Wtedy odzywa się w niej zew prawdziwej kobiety i leci, pędzi. Mierzy namiętnie wisiorki, kolczyki.. Nie zawsze zgodnie z przeznaczeniem- kolczyki na głowie, spinki na szyi.. W przymierzalni przydaje się przekąska którą zapakowałyśmy przed wyjściem. Dzieci jedzą, matka przebiera się – jak modelka. I nie, nie mówię tu o naszych matczynych (mało) zgrabnych cielskach, ale o szybkości z jaką musimy się rozebrać i coś przyodziać. Choooć, ostatnio odkryłam, ze lepiej nie mierzyć. Biorę co mi się podoba, mierzę w domu i co nie dobre- odnoszę. Można wtedy w szybkim czasie dokonać zakupu i szczęśliwie opuścić lokal. Po zakupach lub w trakcie pacyfikuję dziecięta kuleczkami. W większości galerii takie są. Czym jest kilka(naście) zł w zestawieniu z 30 min. w których pijecie kawkę i czytacie gazetkę- bezcenne. Zakładam oczywiście, że Wasze dzieci z niczego nie spadają i pięknie zajmują się same sobą. Szalejące i spocone smyki .. głodnieją. I tu wiele matek (o ojcach nie wspominam) wpada w panikę. Ich nieokrzesane pociechy będą jeść w miejscu publicznym. Trzeba będzie się wyprowadzić. I prawdy w tym trochę jest. Bo dzieci są dość mocno przyzwyczajone do domowych schematów a w barach wszystko jest inaczej. Ostatnio dałam popis pt. ‚zaradna matka roku’. Pozdrawiam czytelników którzy to widzieli ;). Otóż postanowiłam kupić sobie i dzieciom różne elementu lunchu w 3 oddzielnych barach. Na początku szło dobrze. Mak lubi kurczaki, Lenka parowane warzywa, ja- chińskie. Wszystko obok siebie. Nie pomyślałam jednak, że kiedy na sekundę odejdę od stolika (słownie 1,5 metra) Lenka wykona kilomertowy rzut miską z warzywami. Sto oczu wlepionych we mnie a ja Latam- bo Lenka już prawie beczy, Mak skarży, dusząc się ze śmiechu, a ja czekam na te durne chińskie co się zrobić nie chce. Porażka. Lub scenka nr. 2. Bierzecie jakiś tam zestaw jedzeniowy i dają zabawkę. Jedną. Jedną zabawkę na dwoje dzieci. Hellou?! Byłeś ty kiedyś człowieku matką dwójki dzieci z jedną zabawką? Strzel mi w nogę następnym razem. Lub.. kończy się kurczak a Mak chce jeszcze.. Teraz chce. Nie za minutę w kolejce i 5 min. oczekiwania. Teeeeeeeeeeeeeeraaaaaaaz. Buuuu. Ale ostatecznie zazwyczaj wychodzimy z galerii zadowoleni. Warzywa sprzątnęli, zabawkę dokupiłam a na kurczaki trzeba było po prostu chwilę poczekać. Jeszcze bułeczki na dole, ubieranki, wsadzić dzieci, wózek. Gotowe. Smoczek (trzeba go mieć!) w dziób i Makóweczka odpływa. Mak zajada spokojnie.. A my czujemy się jak po wojnie, maratonie albo wykopaliskach. Ale mamy bluzeczkę lub spodnie. Daj Boże w odpowiednim rozmiarze. Ufff. Lookamy na zegarek. Minęło 2h. Jeszcze tylko 9 i odpoczniemy.       Maczek: Spodnie- No Added Sugar (przeceny!) Marynarka, polówka i buty- H M Czapka- Zara Apaszka- Mayoral Makóweczka: Sukienka- Mini Rodini (przeceny!) Czapka i kominek- Puszek Rajstopki- Zara Buty- Stride Rite Zdjęcia wykonane aparatem SONY A65   !-- // -- 