Nasz debiut na szklanym ekranie i od razu tyle kontrowersji. Ale powinnam przywyknąć. Story of my life ;) Zaczynając jednak od początku                Nasz debiut na szklanym ekranie i od razu tyle kontrowersji… Ale powinnam przywyknąć. Story of my life ;) Zaczynając jednak od początku. Zapraszamy to TV! Zaproszenie od redaktor „Pytania na śniadanie” przyszło we środę. Dosłownie kilka godzin po występie koleżanek blogerek w DDTVN. Pomyślałam sobie ‚kopia aż wstyd’. No ale czy to moja sprawa? Pokazanie się szerszej widowni kusiło, więc się zgodziłam. Termin krótki, ale wykonalny. I tu pierwsza rzecz która powinna mnie zastanowić. Pytałam wielokrotnie czy możemy w studio pokazać się jako rodzina, czyli z PT. Jeśli miałam być jedyną blogerką, a mąż jest częścią bloga (jego sercem) to dlaczego dostałam trzykrotną odmowę? W naszych ustaleniach rozmowa miała być miła i przyjemna, prezentacja bloga plus omówienie faktu udostępniania wizerunku dzieci w sieci. Miałam być ja z dziećmi, pani psycholog i ‚gwiazda’. W mojej głowie dyskusja miała ułożyć się tak, że ja zaprezentuję skąd, po co wziął się blog i jak to wygląda na co dzień. Pani ‚gwiazda’ miała być stroną przeciw (założyłam, że może być to np. taka Ania mucha która nie udostępniła zdjęć córki publicznie). Zaś głosem ‚po środku’ stać się miała pani psycholog, zwracając moją uwagę na dobro dzieci, ale głaskając po głowie za te ponad 5 lat spędzonych z maluchami w domu. Prowadzący mieli być neutralni. Z taką więc wizją jechałam do Warszawy.  Od pierwszego dnia znaj swe miejsce w szeregu. Scenariusz rozmowy miałam dostać w sobotę. Oczywiście tak się nie stało i dopiero w niedzielę po południu, już w Warszawie dostałam pytania. Było ich z dziesięć. Tylko jedno z nich zostało mi zadane na wizji. O nazwę hotelu pytałam kilkakrotnie. W sobotę zadzwoniła bardzo miła pani (z innego działu) i powiedziała, że wynajęto nam pokój w Hotelu Gromada. Ucieszyliśmy się, bo nocowaliśmy tam rok temu przed wylotem na Majorkę. Szybko przypomniało mi się jednak aby zdzwonić do pani i dopytać jaki pokój nam wynajęto (założyłam, że głuchy telefon mógł źle zadziałać i pani mogła nie wiedzieć, że mamy dzieci). Poprosiłam ją, żeby (opcjonalnie za naszą dopłatą) wynajęto nam pokój który mieliśmy przed rokiem (z wanną i  lodówką na mleko). Podróż do Warszawy upłynęła nam w cudnym klimacie spokoju związanego ze snem dzieci i możliwością rozmowy sam na sam bez notorycznego trajkotania Maczkowatego i jęków Leni. Pogoda była dużo gorsza niż u nas, ale 2 min. drogi auto – hotel nas nie wystraszyły. Okazało się jednak, że pokój który dostaliśmy był inny- łączone dwa pokoje ‚zwykłe’, jednak udało się nam go wymienić i już po 10 min. wylądowaliśmy na 10-tym piętrze Gromady ku ekscytacji Maczkowatego, który następne kilka godzin przesiedział na parapecie obserwując widoki.  Zabawki? Miały być jakieś zabawki? Studio. Jesteśmy o umówionej godzinie. Chwała Panu, że nie wzięłam do siebie zanadto wytycznych nt. makijażu i fryzury które to miały zostać mi zrobione na miejscu. Nie było wolnych stanowisk i przypudrowano mi tylko to i owo oraz na prośbę moją pryśnięto lakierem (zapomniałam odżywki i na głowie miałam sianokosy). Czekamy. Maczkowate na luzie jakby były w gościach u znajomych. Oczekując zjadły paczkę Tic- taców, i zdążyły się wynudzić. Podpięto mi mikrofon, pozostawiono 1500 karteczek do wypełnienia. Wciąż na luzie. Wchodzimy do studio. Kanapa, kamery tak daleko, że nie powodują jakiegokolwiek napięcia. Jest dobrze. Tylko gdzie ten obiecany kącik zabaw? Zapomnieli. To był pierwszy moment kiedy zamarłam (jak miało się okazać później, jeden z wielu ;)). Nie ma żadnej zabawki, żadnego miejsca dla moich dzieci. Ja jestem z nimi sama, na stoliku stoi sto szklanek z wodą.. i mam jeszcze coś powiedzieć. Bosh.. miej mnie w swojej opiece. Pytam więc ‚czy są jakieś obiecane zabawki?’. W tle panika. Wszyscy szukają. Ogólnie cała obsługa baaaardzo miła. Bardzo. I kamerzyści i dziewczyny ‚od wody i kawy’. Każdy chciał nam jakoś pomóc. Tylko nikt nic nie wiedział. Wcześniej poproszono nas o przyniesienie ubranek do studio. Mama mi je na gwałt prasowała kilka godzin. Potem okazało się, że nikt nie wiedział co mają z nimi zrobić. Zamieszanie i chaos.  Jak się nazywa blog? .. a dzieci? To było widać, jako, ze w 80% Waszych maili/komentarzy padło pytanie „czy oni w ogóle weszli na bloga?” Otóż nie weszli i to była chyba ta najsmutniejsza historia. Jak mam dyskutować z kimś kto nie nie ma pojęcia o czym mówi a przyszedł tylko wygłosić swoją kwestię.. jak? Pytano mnie o imiona dzieci, ich wiek, czy chodzą do p-kola i jak nazywa się blog. A chyba i to nie dosłyszeli, bo w programie pod zdjęciami wyświetlił się napis makoweczki.com …(po szybkiej interwencji PT, zamienili na właściwy makoweczki.pl, ale i tak złość pozostała ponieważ pod makoweczki.com, nie było NIC, wiec i tutaj PT zareagował i zrobił jakieś przekierowanie na *pl, bo na szczęście *com było nasze, czyli podsumuwując wpisali błędny adres bloga na wizji nawet go nie sprawdzając) Pani Terlikowska od początku powiedziała, że „ona ma taką rolę” żeby być przeciwko nam. Poza wizją była miła i zamieniłyśmy kilka zdań. Zaś o czym mówiła psycholog to nie wiem do dziś. Wyłapałam tylko jedno stwierdzenie które moim zdaniem jest niegodne psychologa „nie rób czegoś tam, bo dzieci się będą z Ciebie śmiać„. Każmy czarnym się wybielić, tym na wózkach wstać na nogi i broń Boże nie mieć odmiennych poglądów … bo będą się z nas śmiać?! Koszmar, jeśli takie słowa padają z ust osoby, która powinna zachęcać rodziców do uczenia dzieci okazywania tolerancji każdemu!! Bez względu na to jak wygląda czy jakie prowadzi życie. Pogadali i poszli… Gdyby pani psycholog miała coś istotnego do powiedzenia nam, to zrobiłaby to poza wizją. Ona jednak wstała, zabrała palto i wyszła. Upewniło mnie to w przekonaniu, że to nie była dyskusja, a wygłoszenie swojej kwestii. Pan prowadzący jednak i pani Popek wyglądali na lekko oszołomionych przebiegiem rozmowy. Widać było to po raczej pozytywnym podsumowaniu ‚dyskusji’ oraz po fakcie, że prowadzący podszedł do mnie, objął ramieniem i powiedział, że „było naprawdę dobrze”. Było widać, że i im nie w smak, że dwie kobitki napadły na mnie.. a ja nawet nie zamierzałam się bronić. Pytacie czy wiedziałam jaki będzie temat. Tematem miał być mój blog i ogólnie zjawisko blogów dzicięcych modowych czy lifestylowych. Głosem ‚przeciw’ miała być dyskusja nt. wykorzystywania wizerunku dzeci w sieci. I na to byłam gotowa. Bo to także mój dylemat.. Nie chcę zrobić krzywdy moim dzieciom. Dobro ich od zawsze jest moim no. 1. Dlatego zamiast iść do pracy od lat wielu jestem z nimi i z uśmiechem poświęcam im 100% swojego czasu. Myślałam, że to będzie dyskusja, a nie atak. Nie dowiedziałam się nic w temacie. Absolutnie nic. I w tym momencie nawet nie chciało mi się argumentować i walczyć. I mówić o tym, że większość rodziców ma konta na społecznościówkach gdzie wstawia zdjęcia swoich maluchów, że upublicznia się fotki dzieci w sytuacjach intymnych, ośmieszających (czego ja nie robię nigdy) a potem wrzuca się do jednego wora z tymi zwykłymi uchwyconymi chwilami którymi chcemy się dzielić z ludźmi i podpisuje „udostępnianie wizerunku”. I tak naprawdę jakie mają być tego realne minusy.. prócz tego „będą się śmiali”? Bo argumentowanie czegokolwiek w sytuacji kiedy ja chciałam opowiedzieć o naszej rodzinie, o tym co blog nam daje, a druga strona jedyne co zamierzała to wyrecytować swoje kwestie miało sens? Obrałam zasadę „powtórz dziesiec razy to co chcesz, żeby ktoś usłyszał”. Tam niestety nie poskutkowało ;), ale może ktoś kto wszedł tu po programie (a staty poszybowały) zrozumiał, że nie robię z dzieci modeli, nie lansuję ich ani siebie na nich. Że to wszystko jest dodatkiem do sytuacji w której dzięki blogowaniu jestem jeszcze lepszą,  szczęśliwszą mamą która ma tą możliwość, żeby być z dziećmi w domu na co dzień, uczyć je osobiście, poznawać, mieć udział w pierwszych kroczkach, słowach… A blog jest jedynie odskocznią. Dla mnie alternatywą dla pracy zawodowej. Jakieś plusy? Ogólnie to mało skromnie muszę napisać, że jestem dumna z siebie i Maczków. To nasze pierwsze wystąpienie w TV i byłam pewna, że zemdleję, albo się rozpłaczę, wzruszona sytuacją ;). Dzieciaki także grzeczne, choć Mak mega znudzony (czekaliśmy wcześniej z 30 min.) a Lenka chciała napić się wody z czyjejś szklanki. Ale ogólnie wróciliśmy naładowani pozytywną energią. Mimo tego niefortunnego ataku na nas w TV, mimo, że kuleczki obiecane Makowi w Blue City były zamknięte. Mimo, że wymęczeni padliśmy wczoraj ok 21.00 i spaliśmy do rana.. Nie umiem się nie uśmiechnąć na myśl o tym wydarzeniu. Myślę, że za miesiąc – dwa wszyscy zapomną, że padły jakieś dziwne, nadinterpretowane słowa. W naszych myślach pozostanie ten dreszczyk emocji, radość, że podołaliśmy. Te dzieciaki szczęśliwe i Mak dzwoniący do dziadka już z holu TV w okrzykiem „dziadku, byłem w telewizji” (nie do końca wiedząc co to znaczy). Czas który spędziliśmy razem, rodzinnie. Nowe przygody i doświadczenia.. Są nasze. Wy :) Chciałam Wam podziękować za masę.. masę pozytywnych, ciepłych maili i komentarzy. To chyba największa nagroda za ten występ. Opisywaliście mi swoje spojrzenie na wywiad, przygody podobne które mieliście z TVP. Miło jest wiedzieć, że nie tylko ja tak odebrałam program, że atak był zbyt duży i bezsensem było odpieranie go, a chaos i brak przygotowania po stronie TVP porażał. Tak jak Was zszokowało mnie wykorzystanie zdjęć innych blogerek bez ich zgody, a części nawet bez podlinkowania! Całkowity brak szacunku dla ich pracy i właśnie bezsensowne i negatywne użycie ich wizerunku. Ja tam i tak jedyne co widzę, to swoje dwie brody :|.. TV gościnnie dała mi jedno – z dziesięć dodatkowych kg. ;) Tata na wieczornym spacerze rzekł „paczę na córcię i buźka szczuplutka, Maksia także, a w TV jak pączki na budyniu”.. Cóż.. co racja to racja.  Maczek: Czapka- Kappahl Bluza- Flawless Spodnie- Zara Buty- Adidas Makóweczka: Tunika- Gap Spodenki- Emile et ida Buty- Old soles P.S. Notka pisana na szybko i nie mam możliwości przeczytania jej i sprawdzenia błędów bo już tata z Makusiami idzie po schodach. Także wybaczcie, poprawię się ;) P.S.1 Kto nie widział wywiadu, dostępny jest on TU  !-- // -- 