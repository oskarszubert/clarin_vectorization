Jedno z najpiękniejszych leśnych miejsc na Ziemi – Białowieża. Miejsce w którym dzieciaki odnajdują pierwotne instynkty i porzucają konsole                      Jedno z najpiękniejszych leśnych miejsc na Ziemi – Białowieża. Miejsce w którym dzieciaki odnajdują pierwotne instynkty i porzucają konsole. Przybywamy tu co roku. Plan zwiedzania ten sam – Park Zwierząt, Centrum Miasta czyli ogromne połacie łąki, lasów z przepięknymi starymi domkami, stawem i restauracją w której można zjeść dziczyznę, a na koniec Szlak Starych Dębów. (więcej zdjęć samej przyrody białowieskiej, jutro na blogu) Ubraniowo przygotowani byliśmy marnie. Nie wiem co mnie podkusiło, żeby Makowi nałożyć trampeczki miętowe.. Jak warszawiacy jacyś ;) Najstosowniejsze byłyby wysokie kalosze, takie po pas najlepiej. Tereny bagienne, podmokłe, trawa nosząca ślady deszczu i poślizgowa glina. Dzieci były brudne od pięty po czubek nosa. Obowiązkowy gadżet wiosenny, to kamizelki. Pogoda płata figle i kiedy zapowiadają 20C dygoczesz na placu zabaw, a w prognozowane 14C dumasz, czy nie jesteś na Hawajach. Kamizelki są rozwiązaniem idealnym. Chronią korpus przez wychłodzeniem, dając wentylację kończynom. No i łatwo je zdjąć. Lenka ma chyba najpiękniejszą z możliwych- Talc. Długo szukałam czegoś dla dziewczynki, żeby nie było brokatowe, obciachowe, zdobione czy puchate. I mamy ideał – ciepły, miły w dotyku i bardzo ładny. Mak nosi wyprzedażową HM z kolekcji jesiennej. Bardzo przyzwoita i z mało bogatej gamy kamizelek chłopięcych wyróżnia się skromnością kolorystyczną. Co myśli Makóweczka o fakcie, że majówka już za nami?  Maczek: Kamizelka/trampki- H M Sweter/koszula/spodnie I/spodnie II- Okaidi Makóweczka: Kamizelka- Talc Marynarka- Girl2girl Spódniczka/rajstopy- H M Buty- Gap ***** Sweterek- Next Spodnie- Gap Zdjęcia wykonane aparatem SONY A65   !-- // -- 