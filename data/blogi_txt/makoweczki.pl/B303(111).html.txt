Mama W. była urodzoną perfekcjonistką. Od małego prymuska w szkole, zawsze czysto i schludnie (na miarę możliwości) ubrana Mama W. była urodzoną perfekcjonistką. Od małego prymuska w szkole, zawsze czysto i schludnie (na miarę możliwości) ubrana, szorowała domowe kąty z zawziętością, lejąc przy tym mniej porządną Siostrę E. w łeb. Nie do końca wiadomo skąd ona się w tej rodzinie wzięła z tą swoją całą elegancją, elokwencją i odwagą w kreowaniu własnego stylu, od wieku najmniejszego. Miała to we krwi. Mama W. będąc panną była piękna. Włosy do pasa, śliczna buzia i elegancja.. Elegancja ponad wszystko. Szpilki zawsze, do tego trencze, spódnice szyte na miarę, pończochy które kosztowały majątek. Torby skórzane sprowadzone zza wód dalekich miała.Los nieznany połączył Mamę W. z Tatą R. który był raczej typem luzaka, z rozwianym lokiem z we flanelowej koszuli. Modą gardził, zawsze szedł pod wiatr (osadźcie swoje wyobrażenie o Tacie R. gdzieś w buszu Bieszczadzkim lub na szczycie Świnicy). Miłość nie wybiera ;)I z tej mieszanki powstała mała (M)Lena.Mama W. od lat najmniejszych kreowała w niej poczucie gustu, piękna.. i tą elegancję ukochaną. (M)Lena jako dziecko uczyła się pilnie. Tylko natura jej nie pomagała. Z nadwrażliwością dotykową nienawidziła wręcz rajstopek wszelakich. Czuła się w nich jak w kaktusowej zbroi. Sukienki i lakierki, gryzły i uwierały. Spódniczki zawsze się podwijały, a sweterki prowokowały ataki swędzenia/drapania.Często jednak (M)Lena zagryzała zęby i nakładała co mama przygotowała. Wyglądała naprawdę ślicznie. Taka laleczka, więc często ludzie mówili na nią Barbie (co w tamtych czasach nie miało jeszcze negatywnego odniesienia). Charakter (M)Leny w tej nierównej walce nie pomagał. Bo wnętrze krzyczało “biegnij, wspinaj się na drzewa.. znajdź żabę! zeskocz ze schodów pięciu”. Więc często po dziesięciu minutach od wyjścia (M)Lena była już brudna, dziurawa, ze zdartym butem i strużką krwi cieknącą z kolana.Mama W. załamywała ręce. W zależności od humoru i okoliczności (czy np. można był (M)Lenę przebrać) zagryzała zęby lub pokrzykiwała. Czasami się śmiała, tak z bezsilności.. Nadeszła era kompromisów. (M)Lena z mamą wybierały to co podobało się Mamie W. ale nie ‘krzywdziło’ (M)Leny. Sprawa była niełatwa, kiedy na półce wisiały dwie pary spodni i trzy koszulki. Szczęśliwie tata (M)Leny był zaopatrzeniowcem ciuchowym na cały kraj więc potrafił upolować ‘perełki’. Lambadówki niekrępujące ruchów, lub sweterki które ‘nie gryzły’.W okolicach lat nastu (M)Lena zaczęła przejmować dowodzenie nad wyborami Mamy W., żeby w wieku lat czternastu- szesnastu całkowicie opanować sztukę zakupów własnych. Przed (M)Leną, która modę kochała otworzył się .. świat eksperymentów..Wiek buntu, ówczesna moda i potrzeba kreowania swojego stylu sprawiły, że (M)Lena ścięła włosy.. a także wszystkie swoje topy, tak żeby odsłaniały (płaski jeszcze wtedy :P) brzuch.Spodnie klin gubiły co raz to niżej. Jedynymi butami właściwymi na każdą porę roku były (adidas) superstar(y). Po śniegu, po błocie, jak czołg..Styl (M)Leny był bardzo wyrazisty, uparty i naginający różne granice. Sprawiało on lekkie problemy w szkole, w otoczeniu, a także .. załamanie Mamy W. Bo ona wciąż miała nadzieję na tą elegancję, na żakiety, płaszcze, szpilki i półbuty. Na bluzki z kołnierzykiem, i spodnie na kant. Włosy długie rozpuszczone lub w ogonek związane a nie krótki tapir “na czarownicę”.W kwestii mody nie mogły być od siebie bardziej odległe.Styl (M)Leny ewoluował z wiekiem, czasem, towarzystwem, krajem zamieszkania. Bo moda to zawsze była dla niej zabawa. Bez zamykania się w sztywne ramy. Bez nakazów, zakazów i określeń. (M)Lena w żadej katogori życia nie lubi schematów i narzuceń, więc jakże tu, kiedy można było pokazać to co czujemy w danej chwili, odzwierciedlać sytuacje, zdarzenia, pory roku .. jak zamknąć się i odciąć od morza inspiracji? (M)Lena by nie potrafiła.Wciąż uważa się za szczęśliwą poszukiwaczkę.. i zamiar ma być nią na zawsze.Dlatego dzieciom swoim da kiedyś wolność. Pozwoli na eksperymenty, te które ją cieszyć będą, ale także takie przy których oczy będzie musiała zamykać. Wskaże tylko drogę, nauczy piękna, stylu, radości z poszukiwania.. tej potrzeby wyrażania siebie także tym co mamy na sobie. I kiedy mały Mak dziś przed p-kolem stanął przed szafą i zamiast koszulki polo poprosił o koszulę, bo “dzieci wszystkie zachwycać się będą” prawie łzę wzruszenia uroniła. Bo kocha patrzeć na maluszki swoje co raz to w innej odsłonie. Zastanawia się wtedy jaki styl wybiorą. Czy jej dość luźny, casualowy, od niedawna ze szczyptą elegancji (ku radości wielkiej Mamy W.) czy w pełni szykowny, na każdą okazję z muchą i butem porządnym błyszczącym. A może w ogóle nie zainteresują się tematem..Czas pokaże. Bo moda, to niekończąca się przygoda.. Maczek: Apaszka/torba- Okaidi Marynarka- Czesiociuch Spodnie- Czesiociuch Buty- Adidas Superstar  Makóweczka: Apaszka/opaska: Obaibi Marynarka: Czesiociuch Spodnie- Czesiociuch Trampki- Converse Zdjęcia wykonane aparatem SONY A65   !-- // -- 