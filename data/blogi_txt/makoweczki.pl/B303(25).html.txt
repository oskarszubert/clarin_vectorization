Wróciliśmy z Wielkiego Wyjazdu na Wielką Galę. Bawiliśmy się cudnie.. może nie na gali, ale ogólnie ;). Impreza BR dość sztywna.. coś w stylu żartów prowadzącego (kto oglądał ten zrozumie). Chyba jestem za młoda na party w stylu „postoję 3h. z drinem w ręce i kurtuazyjnie pogawędzę oblizując słomkę” W sumie to wszystko było hmmmm naciągane. Już od dojazdu „super wypasioną limuzyną Hummer” (zapomniano dodać, że ma się z niej zmieścić 26 osób NA RAZ, co sprawiło, że musiałam zdjąć obuwie a nogi i tak miałam gdzieś w okolicy sufitu), przez mega niewygodne krzesła, wiórowate żarty prowadzącego, po właśnie „after nudy”. Żeby nie Pan Tata to bym kimała na zapleczu. Ale z nim bawiłam się świetnie, mimo niesprzyjających okoliczności :). Wielka wygrana: Paulina W. http://frommovietothekitchen.blogspot.com/  (20m2) Łukasz(a).. choć ja bym zmieniła na ’50kg. Łukasza’ :P  Nie ukrywam jednak, że głównym funem wyjazdu był „shopping na pocieszenie” (chwała Panu, że nie wygrałam! :D) oraz spotkanie z Nathi. To był naprawdę cudowny dzień. Pędziłam przez Arkadię po markach wszelakich których w B-stoku nie ma. Dla dzieci- Gap, którego kocham już od czasów kiedy pomieszkiwałam w USA, a który to obecnie ma roztkliwiającą kolekcję z Piotrusiem Królikiem i Okadi do którego trafiłam przypadkiem i wyjść nie chciałam przez godzinę. Dla siebie RI, AE, TH, dla pana taty GAP, RI i jeszcze jakiś wielki, ale nie pamiętamy nazwy. Ploteczki z Natusią przy torcie Grycan (strach jeść!) na śniadanie.. a na drogę pożywny Burger King. Cóż.. wieśmak podbija miasto ;) Ale uwierzcie mi ta adrenalina i błysk w oku kiedy shoppingowaliśmy.. żadna statuetka nie jest blisko, żeby wywołać w nas takie emocje. To się już chyba powinno leczyć…                Zrobiłam sesję z naszymi zakupami (jeden outfit prezentuje Makóweczka) ale dodam w następnej notce bo biegniemy na podwórko.. wiosny szukać :) (jako, że padło już 100 pytań na fp o moje ciuchy to:) Matka Polka Makówa: Płaszczyk i legginsy- Zara Emu- hmmm Emu :) Torebka- Kappahl Sukienka- Guess Żakiet- Promod Buty których nie widać (ale pytacie o nie)- Badura Kolczyki- Mango   !-- // -- 