Sypnęło, dmuchnęło, zrobiło się zimowo. Testowaliśmy więc naszą garderobę i sprzęty zimowe. Co z tego wynikło?        Po zimowym weekendzie możemy podsumować Makóweczkową garderobę: Buty Wybory doskonałe. Sorel tak jak Moon Boot są idealnymi butami na śnieg dla aktywnych. Dobrze, trzymają ciepło, nie przeciekają, ale także nie powodują pocenia się nogi. 10/10 Kombinezony Lenki kombinezon Lassie by Reima jest nowością. Pierwszy raz kupiliśmy coś tej firmy i … jestem pod wrażeniem. Łatwo się nakłada (prosty do zapięcia zamek przez całą długość), nie przecieka i jest bardzo ciepły. To ostanie stało się niestety minusem jako, że Makóweczka dwukrotnie płakała, że jest jej ‚golącim’ (gorąco). Pisałam Wam, że Mak nie rośnie? Otóż zrobił psikusa i wystrzelił o kilka cm. Spodnie Tchibo stały się więc lekko przykrótkie. Szczęśliwie w połączeniu z dobrym obuwiem i ‚gumkami’ które zakłada się na but, wciąż dają niezłą ochronę przed śniegiem. Kurtki do tych spodni ma dwie. Na tych zdjęciach prezentuje nowość w swojej szafie, kurteczkę Mayoral. Naprawdę doskonała pozycja – ciepła, ale nie za gorąca, śliczny odcień futerka na kapturze, wewnątrz zapinana dodatkowo na napy, żeby nie wpadał śnieg. Rękawiczki Maksiowe, Gap są nieprzemakające, ciepłe i łatwo się wkładają. Zaś nie pasują absolutnie do niczego.. przynajmniej nam. No i wyglądają jak ręce ogra ;). Ale z rękawiczkami zawsze jest coś nie tak, jako, że Lenki są ładne, dobrze dobrane kolorystycznie ale.. notorycznie spadają. Uhhh. Nakrycia głowy Czapa La Millou jest hitem – lekka acz dobrze trzymająca ciepło, dokładnie otula twarz. Maczek zaś ma nauszniki z Okaidi. W ogóle tegoroczne dodatki z Okaidi są absolutnymi hitami – od rękawiczek przez nauszniki, czapy, chusty czy kominy. Wszystko delikatne i puchate – bajka (sama bym takie nosiła ;)). Osprzęt Sanki metalowe Piccolino są nie do zajeżdżenia, jednak służą głównie do ciągnięcia dziecka po śniegu. Pewnie na następną zimę odziedziczy je Buuba. Plastikowe z Biedronki wciąż żyją i mają się dobrze :). I potrzebujemy jakiś drugich na górkę. Myślę o skuterze śnieżnym dla Maka takim, takim lub takim. Może ktoś z Was ma takie cudo i może napisać mi czy warto?        Maczek: Kurtka- Mayoral Komi- Mój ;) Rękawiczki- Gap Nauszniki- Okaidi Spodnie- Tchibo Buty- Moon Boot Makóweczka: Czapka/apaszka- La Millou Kombinezon- Lassie by Reima Rękawiczki- Okaidi Buty- Sorel   !-- // -- 