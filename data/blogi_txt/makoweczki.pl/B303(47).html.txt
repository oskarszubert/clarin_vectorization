Dzieci biegną głaskać zwierzątka, podziwiają wielkie dinozaury. Lenka się boi ryków, ale Mak, sam lekko przerażony tłumaczy siostrzyczce, że ‘to sztuczne i bać się nie powinna’ Nadszedł ten okres. Ciepły. Kiedy rzeczywistość nabiera barw. Wstaję rano. Budzą mnie promienie słońca. Ot, takie plusy mieszkania wschodnio – południowego. Leniwie otwieram oczy. Wstałam pierwsza. To naprawdę dziwne. Minuta, lub pięć na dobudzenie… I czuję przypływ energii. I wiem, że to będzie dobry dzień. Nie ważne ile zajęć mam do wykonania. Czy Lenka ząbkuje, a Mak wstanie lewą nogą. Naczyń w zlewie stos i wizyta u lekarza. Nic nie jest w stanie zakłócić tej pewności. Śniadanie. Znowu w słońcu, aż Makóweczka nosek marszczyć musi, zajadając jajka na bekonie. Mak patrzy z odrazą pałaszując swój serek. Twierdzi, że jajek nie lubi, choć jeszcze ich nie próbował. A ja z uśmiechem popijam kawę, bo w głowie mej jedna myśl.. Ubieramy się. Dziarsko i skocznie, bo każdy chce już wyjść, przeczuwając przygody wielkie. Wycieczka do zoo, plac zabaw, park dinozaurów.. I las koniecznie. Przecież to nasza miłość. Dzieci biegną głaskać zwierzątka, podziwiają wielkie dinozaury. Lenka się boi ryków, ale Mak, sam lekko przerażony tłumaczy siostrzyczce, że ‘to sztuczne i bać się nie powinna’. Zrywają kwiaty, zbierają szyszki. A ja krok, za krokiem podążam za nimi z tym uśmiechem.. I przestać nie mogę zastanawiać się nad tym jak cudownie.. jak łatwo jest być mamą wiosną/latem. O czasie kiedy maluchy nasze przygód sto przeżywają każdego dnia. O chwilach kiedy nie zabawki, telewizja i nie książki nawet uczą nasze dzieci, a przyroda, natura i my. Te oczy mniejsze które chłoną każde źdźbło trawy i te większe, dumne, że wiedzą tyle. Dzięki dzieciom ten wakacyjny czas odczuwamy inaczej, mocniej, głębiej. Jakby one oczami swymi pozwalały nam po raz kolejny przeżyć pierwszy dotyk rosy na trawie, pierwszy zachwyt nad ręką całą w piasku zanurzoną. Bo te najmniejsze maluchy wszystko zachwyca. Kamień znaleziony na chodniku jest skarbem największym. Bieg za motylem, psi język na twarzy, noga zanurzona w brudnej kałuży i truskawka zjedzona prosto z krzaczka. Tyle jest do odkrycia, do poznania… My, dorośli bywamy znudzeni codziennością. Podkręcamy doznania, sięgamy, dalej, wyżej, żeby poczuć adrenalinę, zachwyt, emocje jakieś. Wycieczki na kontynenty odległe, szybsze samochody, skoki na linie, nurkowanie głębinowe.. I nie dostajemy tego co dziecko czerpie z wyjścia do lasu, na łąkę.. Nie jesteśmy nawet nigdzie blisko. Bo te maluchy nieskażone, czyste, instynktownie mądre, uczą nas jak zakochać się w tym świecie od nowa. W każdym jego centymetrze. W naturalnym, prostym pięknie. Z niecierpliwością czekam wiec na nasze przygody te większe i te najbliższe. I oddycham wraz z moimi Makóweczkami, chłonąc każdy skrawek naszej niezwykłej codzienności.          Idealnym podsumowaniem mych dzisiejszych przemyśleń jest wczorajszy dialog mojej kuzynki z dwuletnią córeczką:  - Janeczko, co będziemy robić w lesie? - Szukać sarenek i… niedźwiedzia. - A kogo bardziej chcesz spotkać?  – Niedźwiedzia! - I co powiesz niedźwiedziowi, jak go spotkamy? - Dzień dobry, niedźwiedziu. - A co niedźwiedź Ci odpowie? - Dzień dobry, Janeczko. I przytulę się jeszcze do niedźwiedzia. (…) Po kilku godzinach z przylaszczką w ręce: - Mamo, kwiatek. Dam niedźwiedziowi. Żeby sobie zjadł. Nic dodać, nic ująć. (www.vivateco.pl)         P.S. 1 Przepraszamy za lekki wygniot na sukience, ale to była druga sesja tego dnia i w podróży mieliśmy lekkie turbulencje ;) P.S. 2 Zdjęcia bez filtrów i p-shopów.. nie śmiałam poprawiać po naturze. P.S. 3 Sklep bananaz.pl z którego pochodzi sukienka Makóweczki daje wszystkim czytelnikom 10% rabatu na cały asortyment! Tajemne hasło to „Makówa” :) Makóweczka: Odsłona I: Kapelusz I- Szafa cioci Agi Kapelusz II- Mayoral Sukienka- Mini Rodini Rajstopki- Obaibi Buty- Old Navy  Odsłona II: Marynarka- Mayoral Sukienka- Mini rodini  Kalosze- Hunter Torebka- króliczek- Jellycat Zdjęcia wykonane aparatem SONY A65    !-- // -- 