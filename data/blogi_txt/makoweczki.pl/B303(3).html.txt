Zdrowy but to taki, który jest anatomicznym odbicie kształtu stopy- szeroki ‘nosek’ umożliwiający poruszanie palcami Nadeszła wiosna, lato.. Sezon na sto par obuwia na każdą okazję/pogodę. Lenka chodzi już sprawnie, więc pokazuję Wam różne modele BUTÓW a Wy.. zasypujecie mnie pytaniami. Czy dobre? Czy zdrowe, czy noga się nie poci? A ślizgają się? Lence wygodnie w nich? A nóżek nie obciera sandał jak skarpetki nie ma? Więc dziś obuwniczy post na Waszą prośbę, bo to zajmie mniej czasu niż odpisywanie na dziesiątki maili ;) Zdrowy but to taki, który jest anatomicznym odbicie kształtu stopy- szeroki ‘nosek’ umożliwiający poruszanie palcami, zwężany tył, elastyczny zapiętek, miękkie podeszwy. Ma być dobrze dopasowany, aby stabilnie trzymał małą stópkę. Miękka podeszwa.. czyli jaka? Najlepszy test jest który wykonujemy sami. Bierzemy but, próbujemy zgiąć na pół. Jeśli zgiął się bez trudu = miękka podeszwa. Jeśli stawia jakikolwiek opór.. odłóż but na półkę ;). Jeśli masz możliwość kupować but z dzieckiem nałóż mu na stopę i pozwól pobawić się w sklepie (kucnąć). Łatwo zobaczysz czy maluch zaczął chodzić ‚inaczej’ czy bawi się dziarsko jak zawsze. Zapiętek Najlepiej, żeby był lekko usztywniony, aby dziecko nie wykrzywiało pięty na boki (profilaktyka szpotawości czy koślawości stóp) . Żegnajcie ‘skarpetko- kapcie’ .. Te koszmarki ześlizgują się i nie trzymają prawidłowo stopy dziecka. Zobaczcie jak chodzi w nich większość maluchów (wystarczy spojrzeć na dzieciaki w żłobku) – koszmar. Podeszwa sobie, skarpeta sobie, a dziecko.. sobie. Wkładka vs pocenie się stopy Najlepiej skórzana.. Ale ciężko o nią w Conversach czy kaloszach ;) Niestety tu metoda prób i błędów. Jeśli dziecku naszemu pocą się nóżki bardzo mocno, odpadną wszelkie buty nieoddychające. Jeśli wyjmujemy nogę z trampka w którym dziecko biegało 2h. i stopa jest sucha tzn. że mamy nie zawracać sobie gitarry ;) Mierzenie Najlepiej jest ponoć iść z dzieckiem i mierzyć, mierzyć i jeszcze raz mierzyć.. Cóż.. jak się mieszka w B-stoku to sprawa nie jest taka prosta. 80% butów kupuję on- line. I 79% z nich to strzał w 10-tkę. Jednak moje dzieci mają ‘książkowe’ stopy, bez ‘wysokich podbić’, wielkich paluchów, zbyt nikłej masy itp. Ciężko jest się pomylić ;). Rozmiar Z Makim na początku stosowałam zasadę “długość stopy + 1 cm”, skutkowało to tym, że notorycznie potykał się o własne nogi. Więc szybko przerzuciłam się na mniej ekonomiczną wersję buta w miarę dopasowanego (góra 0,5cm więcej). Dzieci pięknie w nich chodzą (i wyglądają.. szczególnie ten +1czm w sandałach wygląda koszmarnie) i widać ten komfort poruszania się. Za kostkę czy przed? Jak traficie na ortopedę 100-letniego do powie, wam, że najlepszy but to takki z cholewką po kolano ;). To mity, nieaktualne już nigdzie, tylko w zaścianku PL. Ten luz kształtuje mięśnie prawidłowo aby stabilizowały ruchy i chroniły układ kostny. Dobry but nie może usztywniać stawu skokowego. 1 but = 1 dziecko? Stopa dziecka pracuje i formuje wkładkę. Każda stopa jest inna więc, buty powinny być przypisane do danego, jednego dziecia, a następnie spalone na stosie. To teoria… Ja zaś uważam, że trzeba podchodzić do niej z wielkim dystansem.. Boom na profilowane buty, zdrowe stopy, certyfikaty jakości jest dość młody w naszym kraju, a jak widać wokoło nie mamy za sobą pokolenia zombi z powyginanymi kończynami, mimo, że często jedna para butów chodzona była przez kilka pokoleń. Więc głębokie oddechy i szklanka wody. Jak robię to ja? Zawsze staram się kupić jedną parę butów ‘bazowych’- tych właśnie zdrowych, miękkich i skórzanych. W 90% są to buty Ecco albo Geox (choć Makunia ma obecnie także sandałki Primigi na które to wymieniłam się z czytelniczką ;)) itp. Są to buty do chodzenia na co dzień, do piaskownicy, na plac zabaw, spacery, do biegania, hasania i różnorodnej aktywności. Buty nr. 1 nie muszą być drogie, jako, że powstała masa firm- kopii oferująca obuwie skórzane i dobre, na każdą kieszeń (Antylopa, Mrugała). A obok mam całą masę butów dodatkowych. I tu już tylko od Was, Waszego ‘widzimisię’ oraz zasobności portfela zależy co kupicie dodatkowo. Do letniego zestaw ‘must have’ zaliczyłabym: - sandały miękkie i wygodne do codziennej eksploatacji - buty kryte (adidasy, półbuty) na gorszą pogodę - kalosze Opcjonalnie - buty typu Crocs czy Native do chodzenia na plaży lub do piaskownicy (płuczemy je pod prysznicem) - sandałki dodatkowe ładne (geox, ecco mają typowy, średni look, więc jak chcemy na nodze swej pociechy płci żeńskiej zobaczyć śliczną chupete, zare czy inne niszowe marki, nie zawsze spełniające warunki opisane wyżej, kupujemy je jako drugie i ubieramy okazjonalnie) - inne (dowolnie i bez ograniczeń :) … Makóweczki mają zdrowe stopy, prawidłową postawę ciała, więc póki co zasada się sprawdza. Najlepiej oczywiście poruszać się BEZ butów i tą opcję praktykujemy najczęściej na placu zabaw, spacerze czy w parku, ku oburzeniu innych rodziców (bo przecież kamyczek i szkoło, a co gorsza nóżka się pobrudzi i jak to tak.. :P). Pamiętajmy, że to co naturalne jest najzdrowsze. Popatrzcie jak pracują stopy Waszych maluchów kiedy poruszają się one na boso. Żaden but nie dorówna gołej stopie, bo to doskonałość sama w sobie :)       Makóweczka: Komplet bluzeczka   spodnie- Okaidi Buty- Geox – (w Aligoo.pl rozpoczęły się wyprzedaże!) Zdjęcia wykonane aparatem SONY A65   !-- // -- 