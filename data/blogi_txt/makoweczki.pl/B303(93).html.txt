Uwielbiam wiankowe zdjęcia Makóweczki prawie tak mocno jak te z zawilców. Najczęściej pokazuję Wam tu Makówy w ruchu, zabawie Uwielbiam wiankowe zdjęcia Makóweczki prawie tak mocno jak te z zawilców. Najczęściej pokazuję Wam tu Makówy w ruchu, zabawie. Zdjęcia są z wyjazdów, przygód, akcji. A ten outfit chciałam Wam pokazać w pełnej krasie. Spódniczkę i bluzeczkę zakupiłam ponad miesiąc temu i czekałam na dogodną chwilę. Do tego najpiękniejsze sandałki jakie można wymarzyć dla maleńkiej dziewczynki. Słoneczny dzień, babcina dyspozycja (to ona zaplotła wianek), 5 minut zdjęć pod blokiem i oto efekt. Makóweczkę ostatnio najczęściej możemy podziwiać przywdzianą w …uśmiech. Pamiętacie notkę o charakterach Maczkowatych? No więc ogłaszam jej przeterminowanie. Lenka zmieniła się bardzo. Pewnie to zasługa dni spędzanych na świeżym powietrzu, słońca ale co najważniejsze, Lenuśka zaczęła mówić! Pojedyncze słowa wypowiadała już od miesięcy wielu, ale teraz każdego dnia pojawiają się nowe, bardziej skomplikowane. Przeogromnie ułatwiło nam to życie. Mała umie powiedzieć, że chce jeść, spać, bawić się. Komenduje ‚już’, ‚jeszcze’, ‚tak’ i ‚nie’. Nazywa świat, rzeczy napotkane, co daje jej wiele radości. Kiedy przejeżdżamy wózkiem przez kałużę woła ‚wowa’, na widok kawki krzyczy ‚pta’. Baaa, moja 17-miesięczna córka liczy! :) „Ła, wa, sy!” Rozwinęła się także ruchowo. Wchodzi na drabinki, zjeżdża sama ze ślizgawki i pędzi na Wishbonie. Uwielbia godzinami grzebać się w piasku i bujać na huśtawce. Nieodmiennie pięknie je, wciąż stawiając na warzywa, owoce i mięso (chlebem gardzi). Świetnie pływa na basenie i nurkuje. Już czekam na te chwile wakacyjne, kiedy da popis swoich możliwości pływackich. No i uwielbia Mickey’go w każdej postaci. To chyba pierwsza miłość jest… :)       Makóweczka: Spódniczka/bluzeczka- Aravore Babies Sandałki- Chupeta Paris Opaska- Kati Campos  Moi drodzy.. jakby to Pawlak rzekł, nadejszla wiekopomna chwila :). Makóweczki będzie można zobaczyć LIVE. TVP2, a dokładniej „Pytanie na śniadanie” zaprosiło nas do studio. W poniedziałek 13 maja, około godziny 9-tej będziemy rozmawiać o zjawisku jakim są blogi modowe dziecięce, o zaletach blogowania a także o dylematach wynikających z udostępniania wizerunku dzieci w sieci. Bardzo się cieszę z jednej strony, z drugiej zaś obawiam, bo stres, kamery.. Nie bez powodu zostałam BLOgerką, a nie VLOgerką. Czerwona lampka odbiera mi inteligencję i pewność siebie. Zakładam więc, że mogę w wypowiedziach silnie przypominać Wam.. Czesława Mozila ;) Zdjęcia wykonane aparatem SONY A65   !-- // -- 