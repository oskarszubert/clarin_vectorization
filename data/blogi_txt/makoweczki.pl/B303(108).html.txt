Marzy matka o błogim lenistwie rok cały. O tym leżeniu w łóżku, czytaniu książek, nadrabianiem zaległości na necie Marzy matka o błogim lenistwie rok cały. O tym leżeniu w łóżku, czytaniu książek, nadrabianiem zaległości na necie.. O śniadankach do łózka i parującej herbacie z cytryną na stoliku obok. Wreszcie o spaniu bez umiaru i oglądaniu seriali przez dzień cały.. I kiedy nadarza się ta chwila w życiu okazja, ma ochotę skonać. Bo jedyna matki możliwość na stan opisany powyżej to … choroba. *** Choruję z częstotliwością 2x na rok. Ale jak już się zdecyduję polec, to zdycham na maksa. Ostatnim razem jak byłam chora to miałam zwidy, majaki, dosłownie widziałam białe myszy i dzikie węże. 40C, lekooporne i już w geście paniki i rozpaczy po 12h. w których śmierć była blisko (a ja wciąż uparcie karmiła Lenkę piersią) sama nalałam do wanny wody letniej i dygotałam tam ze 30 min. Przeszło na drugi dzień. Obecnie mam chyba anginę (choć wczoraj miałam wszystkie objawy grypy). Ale jaką! Ból gardła był tak niesamowity, że wyłam, i tynk ze ścian obgryzałam. ‚Wyłam’ to wielkie słowo, bo wydanie z siebie dźwięku jakiegokolwiek lub przełknięcie śliny to jak wbicie sobie w gardło stu żyletek. No ale dostałam już antybiotyk i Ketonal. Jak ten drugi przestaje działać to wpadam w panikę, pędzę łyknąć następną tabletkę i przerażona siedzę 30 min. nie oddychając dosłownie aż proszek zacznie działać. Kosmos. W tej chorobie i lekkim użalaniu się nad sobą wpadłam w melancholijny nastrój i zaczęłam zachwycać się swoimi dziećmi. Lenka już tak pięknie mówi… Wchodzi po pokoju i woła od progu “cześć mama!”. Ja odmachuję i uśmiecham się, bo boję się wydać dźwięk. Ona podchodzi do łóżka, pokazuje na miejsce obok mnie i mówi ‘tu’. Pomagam się jej wdrapać. Malutka mości się obok, a potem patrzy na mnie oczyskami pełnymi tej prostej, oczywistej miłości. Przytula się do mnie z całej siły i mówi “kocha”. Łzy napływają mi do oczu.. Maczunia nie wzrusza się w ogóle. Dla niej to oczywista sytuacja. Po sekundzie pokazuje na butelkę stojącą obok łóżka. “Wowa, dać”! Odmawiam jej, bo maczałam tam swojego chorego dzioba. Nie podoba się Makóweczce moja reakcja. Jęczy i schodzi z łóżka. Dwa kroki i już zapomina. Na odchodne woła “paaa mama!” i idzie się bawić do swojego pokoju. Z sypialni która jest tuż obok słyszę jak Lenka rozmawia ze sobą “lala, mis, miki, mini, tata, baba”.. jakaś wyliczanka. Potem słyszę stukot klocków “las, dwa, tsy, tsy, tsy, tsy..”. Więc z wysiłkiem największym mówię z sypialni “cztery, pięć, sześć, siedem, osiem”, ona po każdej cyfrze wkłada klocek i po mojej ‘ósemce” woła “dzięć!”. Jakaś wersja pośrednia między dziewięć, a dziesięć. Mądralka moja.. Może jakbym nie chorowała i nie wsłuchiwała się tak, to nie wiedziałabym, nie zastanowiła się nad faktem, że jak na 18-miesięczniaka to ona naprawdę nieźle gada. Kiedyś pisałam, że z Makim to prowadziłam zapiski. Każde słowo, pierwsze zdania. Edukowałam go jakoś, książki czytałam. Z Lenką jakoś marnie mi to wychodzi, a ona przyjmuje ten stan jako normalny i uczy się przez obserwację, zasłyszenie i wspólne zabawy. Maksio dojrzewa. Przechodzi jakąś dziwną fazę strachu o moje zdrowie. A dokładniej, to śmierć. Czasami bawimy się w turlanie, szaleństwa i udawanie, że Maki mnie pokonał a ja padłam jego ofiarą. I cóż się wtedy dzieje? Synek mój zalewa się łzami, łka i ‚cuci’ mnie gorączkowo, “nie umieraj, mamooo, nie umieraj!!”. Tłumaczę mu, że się bawimy, że czasami on jest pokonany, czasami ja. Nic nie pomaga. Płacz za każdym razem. Któregoś dnia szłam z mamą i Makusiem na spacerze i mocno bolały mnie nogi. Mówię do mamy “może borelioza się znowu odzywa”. Mak usłyszał, pyta się więc co to za choroba. Więc ja zgodnie z prawdą mówię, że zachorowałam 12 lat temu, że nie do końca wiadomo jak postępować z boreliozą, może być nieuleczalna. Mak w płacz. Łzy jak grochy, przytula się do mnie i łka. Boi się że umrę. Więc tłumaczę znowu, że nigdzie się nie wybieram, że choroba nie jest raczej śmiertelna. Ja nie wiem czy to normalny etap rozwoju.. Musze o tym poczytać. Może jakąś bajkę gdzieś obejrzał. Ale wcześniej przecież i ‘Króla lwa’ widział i inne tego typu wzruszenia. A teraz jakby zaczął rozumieć więcej.. Mój duży chłopiec. Oczywiście nie muszę dodawać, że teraz także jest przerażony, bo chorą widzi mnie niezwykle rzadko. Zaś jest już na tyle duży, że przychodzi i daje mi ukojenie, przytulając się i wyciszając mnie. Skakał z radości jak dziś po niego przyjechałam do p-kola. Krzyknął na cały budynek “mamusiu nie jesteś już chora!?!”. Teraz bawi się na podwórku z kolegami. Sam. Tak, mój duży synek zostaje czasami sam na podwórku. Pilnują się wtedy nawzajem z kumplami, zazwyczaj pod okiem jakiejś mamy. Ale to świetne i grzeczne dzieciaki są. Sąsiadki także najlepsze. Więc ja się nie boję. PT już prawie też nie.. *** Wyszłam dziś z domu na godzinkę. Ketonal zaczął cudownie działać, więc wyrwałam się z domu, bo … są już wyprzedaże w H M. Najwięcej ofc na starszych dziewczynkach i niemowlaczkach ale można coś upolować. Spodnie na ‘średnim chłopcu’, bluzy, koszule, buty po 30zł, koszulki, okulary po 10zł, krótkie spodenki, 2-paki majteczek, kąpielówki po 20zł. Na ‘małym dziecku’ spodenki letnie i krótkie, sweterki po 20zł, jeansowe spodenki, ogrodniczki, komplety, kurteczki, 2-paki piżamek po 30zł. Na ‘średnich dziewczynkach’ spódniczki, letnie spodenki po 30zł, bluzy grubsze, jeansowe ogrodniczki po 40zł, koszulki zdobione, trampki po 20zł. Ogólnie szału nie ma ale jest z czego wybierać. Ja przyniosłam do domu dwie reklamówki :) Maczek: Czapeczka, sznurki- H M (wyprzedaże) Tank top- nosweet Spodenki- TK Maxx Buty- Native Makóweczka: Tank top- nosweet Spodenki- sh Butki- Od Ewy J.P ;) Zdjęcia wykonane aparatem SONY A65   !-- // -- 