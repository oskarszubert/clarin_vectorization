Pomocnik mamy w walce o przespane (w swoim łóżku) noce  Dobre zwyczaje zaszczepia się maluchom od początku. Kąpiel, spanie, właściwe maniery przy jedzeniu. Najlepiej udaje się to jednak w marzeniach, lub wyobraźni ;) Choć mi całkiem nieźle wychodziło z tym spaniem i w życiu. Bo Mak był dzieciem pokornym i wybitnie łatwym w dopasowywaniu się do rytmu życia rodziny. Więc spał w tym swoim łóżeczku od początku, zaspokojony bliskością mamy, noszeniem i przytulankami, za dnia. I tak to było przez lat trzy. Po wieczornym czytaniu i czułościach młodzian zasypiał i przychodził rano. Życie było piękne i proste. A potem zaszłam w ciążę. A Mak upodobał sobie wędrówki w ciemnościach i zasypianie z nami w łóżku. Jako, że w stanie silnie ciężarnym do łóżka trafiałam po dobranocce ciężko było mi wymagać cokolwiek do małego, ale także od siebie. Więc tak oto wszystkie dobre nawyki budowane przez 3 lata, poszły się …. Przez dwa lata spaliśmy ‚na wariata’. Każdy kładł się gdzieś, wędrował w nocy, a rano budził się obolały w zupełnie innym miejscu. Dzieci w sypialni, ojciec na podłodze, a matka w trzy pierdy skulona na łóżku maluchów. Codziennie skopani, poobijani. Ostatnio zdarzyły się nawet rany cięte i szarpane (nie pytajcie). Czas był najwyższy z tym skończyć. Więc kiedy zobaczyłam na facebookowym wallu koleżanki niedorzecznie drogi budzik, ale z opisem, że działa i sprawdza się u nich, nie myślałam długo. Allegro, kup teraz i czekałam, marząc o nocach przespanych, tak po prostu  na boczku czy na plecach w jednym miejscu, więcej niż 6 godzin. Opowiedziałam Makowi o sprzęcie, więc wyczekiwanie było rodzinne. Mały podekscytowany, że własny, dorosły (!:P) zegar będzie miał w pokoju, taki z funkcją budzenia (odgłosem pociągu, lub ptaków). I lampeczka która będzie pokazywała kiedy trzeba spać a kiedy można już przyjść do rodziców. Przyszedł. Ekscytacja wielka i lekka rozpacz Lenki („a Jeni, jegaj dzie?” – są w wersji dla maluchów, ale moim zdaniem zegar zadziała u dzieci 3+). Wieczorne ustawianie, zasypianie w swoim łóżku (mama siedzi na krześle.. na facebooku ;)), po ówcześnie przeczytanej książce. Pięć minut i odlot. W nocy wizyta około 2-3. Wystarczyło, że powiedziałam „eee błe błe ke, kochanie, jest noc. popatrz na swój budzik i jak lampeczka będzie w opcji ‚zabawa’ to przyjdziesz do nas”. Zawrócił na pięcie. Bez jęknięcia. Aż się z szoku rozbudziłam! I 30 min. nasłuchiwałam czy on jakiejś traumy nie dostał, albo szoku pourazowego. Ale nie. Zasnął. Norzeszwmorde! Dwa lata zmarnowane. 139zł. Toż wydałabym 2 lata temu! Dwa lata spania w niedorzecznych konfiguracjach rozwiązał kawałek plastiku ze światełkiem i wskazówką. Ehhhh. Życie. Od tamtego czasu (a był to ok 2 tyg. temu) mały nie przyszedł w nocy ANI RAZU. Jak budzi się wcześniej niż lampeczki tryb ‚dzień’ to sobie czyta, bawi się. Dziś przeskoczył samego siebie, bo zszedł na dół i zjadł sobie serek. W dwa tygodnie z dzidziusiowatego boidudka mam chłopca.. Dzięki zegarkowi. Za 139zł. Świat się kończy. Polecam.    Cały pokoik Maksia (w wersji posprzątanej ;)) już niebawem na blogu..   !-- // -- 