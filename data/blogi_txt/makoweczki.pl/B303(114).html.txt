Co roku w o tej porze stwierdzamy, że tegoroczna zima jakoś ‘wyjątkowo długo trzyma’           Co roku w o tej porze stwierdzamy, że tegoroczna zima jakoś ‘wyjątkowo długo trzyma’. I tak jak w listopadzie na ten śnieg czekamy, marzymy, a jak pięć płatków spada to pędzimy bałwany lepić, na sankach zjeżdżać, stado orłów robić, tak pod koniec lutego jakoś nie ma już tego entuzjazmu. Wyjście na sanki traktuję obecnie jako dopust boski.. Ale idę, tłumacząc sobie, że to ‘ostatni raz’, bo już za tydzień przebiśniegów w tym lasku szukać będziemy.. Ubieram ich na sigmę i pi, zawsze zapominając o rękawiczkach dla siebie i na tej górce w lasku stukam lodowatym palcem o lodowaty palec… i odliczam długie minuty. Ale nie.. nie nudzę się za długo, bo Makóweczka chodzić po śniegu nie umie (tzn. zalicza wywrotkę co trzy kroki) więc zgięta wpół ją ‘prowadzam’. Bo w wózkiem nadal gardzi. Z sankami sprawa przedstawia się nieco lepiej. Problem jak zwykle jeden i ten sam- jedne ręce matczyne i dwóch ‘sankarzy’.. Nie, żeby było źle.. dzień jak co dzień, ale ten śnieg, ten mróz, zadrą za zamarznięty pazur mi wchodzi. I myślę o tej wiośnie, ubraniach lekkich, zieleni i kwiatach. I wszystko wydaje się takie proste. Jakby wiosną dzieci były grzeczniejsze, jakby kłótnie o sprawy błahe nagle mijały i porządek w ich pokojach sam się robił. Pomysłów więcej i możliwości.. W 3 minuty wyszykowani na spacer, place zabaw z otwartymi rękami czekają. Do parku na kocyk, wyjazdy dalekie. Ahhhhh… I marzyć sobie pozwalam, bo to już za chwilkę za moment… A póki za oknem jest .. jak jest to: a) planujemy wakacje i podziwiamy zdjęcia nadmorskie b) przeglądamy kolekcje wiosna/lato tysiąca firm dumając jak to się nosić będziemy tej wiosny/tego lata :) (moje ulubione zajęcie obecnie) c) zrzucamy kilogramy (już 6 mniej!) bo już czas najwyższy.. I uśmiechamy się do tej wiosny, wiosenki, co za rogiem stoi.. tralalalala :) Maczek: Kurtka- Kappahl Spodnie- Kids on the moon Buty- Ecco Czapka/szalik- Zara Makóweczka: Kurtka- Gap Szalik/buty- Zara Legginsy ocieplane- Little Rose   Brothers Sanki- Biedrona Śpiworek- Little Bird Zdjęcia wykonane aparatem SONY A65   !-- // -- 