To był niezwykły rok. Widzę jak się rozwinęłam, jak spełniam swoje marzenia. Duma rozpiera mnie   To był dla mnie wyjątkowy i przełomowy rok. Niby każdy może tak napisać, że zrobił krok w przód i nauczył się wiele. Ale dla mnie ten rok był jak 10 innych lat. Widzę jak się rozwinęłam, jak spełniam swoje marzenia. Duma rozpiera mnie, że z maluchami u boku osiągnęłam tak wielki sukces. Moje osobiste, (około)blogowe TOP 10, 2013 (kolejność przypadkowa): 1. Zmiana looku bloga - w końcu czuję się na makóweczkach jak u siebie. Kocham nowy wygląd za przejrzystość, minimalizm i łatwość poruszania się po nim. 2. 33 tyś unikalnych dusz. Niby to tylko liczba, ale przyszliście tu sami i zostaliście. Makóweczek nikt ‘wielki’ nie linkował, nie pojawiliśmy się na onecie ani wp. Te 33 tysiące to nie przypadkowe osoby z wyszukiwarki ani zagubieni “a gdzie ja właściwie jestę? ja tylko przepis na kotleta chciała..”. Wracacie do nas, piszecie setki komentarzy, pw, maili (wybaczcie szybkość mojego odpisywania.. nie ogarniam). I to daje mi power w dni szare i ponure, że ktoś tam gdzieś czeka na fajne zdjęcie, słowo czy inspirację, że może ułatwię jakiejś mamie przebrnięcie przez ciężki dzień lub zapewnię chwilę relaksu przy kawie. Bezcenne. 3. Prawie 2 miliony odsłon! Ok, to już tylko liczba.. ale jaka fajna, nie?! 4. Makóweczkowe zdjęcia na profilu Vouge Bambini, Milk Magazine oraz wielokrotnie na Fashion Kids. Pokoik Lenki ‘przepinowany’ tysiące razy na cały świat! To momenty które utwierdzają blogera, że jego poczucie estetyki (niejednokrotnie podważane przez hejterów) podoba się w kraju, zagranicą. Wśród ludzi, którzy modą czy wystrojem wnętrz zajmują się profesjonalnie. Dodają skrzydeł… 5. (Blog Roku oraz) After Party Bloga Roku pod hasłem “wszyscy czytają Makóweczki.pl!” ;). To raczej szok roku, że zaglądają do nas TOPowi blogerzy z całej polski.. Że znają i lubią.. Aż musiałam się ratować szampanem ;) 6. Wzmianka o Makóweczkach w książce Kominka + finally .. spotkanie w realu. Mój instynkt nie zawiódł. Tomek to rewelacyjny koleś, który świetnie bawi się swoim wizerunkiem. Lubi przeginać, owszem, ale nie można mu odmówić mądrości blogowania (“mądrość blogowania”- pomysł na trzeci tyt. książki! ;)) i chęci pomagania innym. A że robi to rózgą, a nie marchewką… 7. Wizyta w PNŚ. Długo się zastanawiałam czy uznać to za sukces czy za porażkę. Ale z perspektywy czasu nie umiem myśleć o tym wydarzeniu negatywnie. Dużo się nauczyłam w temacie dokładnego badania tematu – czy to występu, prelekcji czy też kampanii reklamowych. Zrozumiałam, że występ w TV to nie koszmar i strach wielki, a znośne, a nawet przyjemne wydarzenie. Nabrałam pewności siebie, w końcu ostatecznie nie zemdlałam, nie wywaliłam się, ogarniałam dwoje maluchów i nawet coś powiedziałam! 8. Liczne wystąpienia publiczne… których nigdy nie lubiłam. Po roku mogę powiedzieć, że już się nie boję. W tym wypadku dobre przygotowanie to 20% sukcesu.. 80% to po prostu praktyka. Będąc pierwszy raz na scenie trajkotałam lub gubiłam myśl 17x w czasie jednego wywodu. Obecnie nadal to robię, ale już świadomie, bez lęku, wykorzystując swoje słabe strony jako plus. Oratora ze mnie raczej nie będzie, ale 15 min. mojej gadki zniesie każdy. Chyba. 9. Dwie outdoorowe akcje – Playfest Londyn z Sony Playstation Team oraz otwarcie Galerii Bronowice. Pierwszy blog parentingowy który robił kampanie ‘w terenie’. Duma. 10. Akcja ‘Nie kradnij’. Moja osobista inicjatywa mająca na celu uświadomienie ludziom, że zdjęcia które znajdują w google, zazwyczaj są czyjąś własnością i staramy się ich nie podkradać. Do akcji przyłączyła się masa blogerów i napisało o niej kilka gazet. A komu mało podsumowań to zapraszam do zakładki LookBook – tam fotoopowieść :) Macie swoje ulubione stylizacje Maczusiów?  !-- // -- 