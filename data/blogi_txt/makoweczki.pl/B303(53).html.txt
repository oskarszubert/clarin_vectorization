Jest! Nawet na podlasiu. Wiosna, wiosenka, wiosnunia. I życie (matki) stało się proste           Jest! Nawet na podlasiu. Wiosna, wiosenka, wiosnunia. I życie (matki) stało się proste. Bo od miesiąca strajkowałam. “Ostatnią notkę śniegową” dodałam Wam 22 lutego (cóż za naiwność!) Niedługo później umyłam wszystkie zimowe buty, spakowałam kurtki i czekałam na wiosnę. I czekałam i czekałam.. A potem popadłam w stan Zombius Pospolitus. Wychodziłam z dziećmi tylko wtedy, kiedy było to absolutnie konieczne, najlepiej pędem przez klatkę do podziemnego garażu, a potem bieg do sklepu/lekarza/kuleczek/cioteczek. Namiętne studiowałam prognozy pogody, skreślałam cyferki w kalendarzu. A wiosny jak nie było tak .. nie było. A teraz jest. I nie wiem kiedy mija nam dzień za dniem. Dzieci słońcem owiane, z rumieńcami wczesnowiosennej opalenizny i włosy spłowiałe ku blondowi maminemu. Mogłyby od świtu do nocy zachwycać się nową rzeczywistością codziennych spacerów, biegów, jazdy na sprzętach przeróżnych i w piachu grzebania. Dodatkową butlę mydła dokupiłam, bo żur po każdej kąpieli na wannie się osadza. Oko przymykam, że brudne wiecznie, że przebieram i piorę bez umiaru. Kwiatka spróbować pozwalam, piach wetrzeć dziarsko we włosy.. pozwalam. Bo sama wyposzczona spacerowo- przygodowo wracać do czterech ścian nie mam chęci. I nagle nabrałam ochoty na wakacje. Te nasze, upragnione, wyczekane, opłacone nawet.. Więc przeglądam przewodniki, studiuję zdjęcia google, podziwiam plaże po których małe stópki po raz pierwszy biegać będą. Rozmyślam jak podróż nam minie.. bo daleko, pięć godzin lotu. Co zjedzą, zwiedzą, zobaczą. Jak spać będą i ile słonej wody wypiją. I łapię się na tym, że planuję Ich oczyma, zachwycam się dla Nich. Im pokazać chcę przyrody każdy skrawek.. i patrzeć na zachwyt w Ich oczach. Wtedy wszystko nabiera nowego wymiaru.          Makóweczki prezentują dziś Wam nowo poznaną markę 3 Pommes. Jakość najwyższa i francuski look sprawiły, że oporu nie stawialiśmy kiedy to przedstawicielka sklepu Kadimodo zaprosiła nas do współpracy. Maczek ma na sobie dwukolorowy sweter i przyznam szczerze, że tej jakości w szafie nie miał jeszcze niczego. Delikatny i hmm mięsisty zarazem. Ideał. Sukienka Makusi na zdjęciu wydawała się być lekka i zwiewna. Okazała się być pięknie wykonana, materiał jest grubszy (100% bawełna) niż to wygląda na zdjęciach. O dziwo pasuje do stylizacji eleganckich, a także sportowych (patrz po prawej- instagram). Tak przedstawicielki firmy piszą o swoim projekcie: „Sklep internetowy Kadimodo.com powstał, aby pod jego gościnnym dachem oferować ubrania i akcesoria dla najwdzięczniejszej grupy odbiorców jaką można sobie wyobrazić, a mianowicie dla dzieci w wieku 0-10 lat, pochodzące od producentów i dostawców spełniających standardy wysokiej jakości i ładnego wzornictwa.  Kadimodo.com rozpoczął swoją współpracę z francuskimi markami: 3 Pommes, czyli trzy Jabłka oraz B-karo, oferującymi ubrania ładne, kolorowe i wykonane z bardzo dobrych jakościowo materiałów. (Tego nigdy za wiele:). Ubrania, które nadążają za aktualnymi trendami, i co do których wyrażenie „francuski szyk” ma swoje uzasadnienie. Ofertę naszą będziemy oczywiście stopniowo rozszerzać również o inne marki. Ciekawostka: nazwa marki 3 Pommes  nawiązuje do francuskiego powiedzenia “wysoki na trzy jabłka”, które w sympatyczny sposób opisuje wysokość maluszka stawiającego pierwsze kroki i odbywającego swoje pierwsze wycieczki.” Jak zwykle pomyślałam i o Was :). Ogłaszam więc szybki KONKURS!!! Do wygrania TRZY BONY o wartości 80,70 i 60zł. Co należy zrobić? Wejść na stronę Kadimodo.com, wybrać sobie ciuszek i opisać dlaczego wasze oko/serce/pożądanie ;) skierowało się właśnie w jego stronę. Na komentarze (pod tą notką) czekamy do niedzieli. Wieczorem na fanpage’u ogłoszę wyniki.          Maczek: Kaszkiet/marynarka- Zara Sweterek- 3Pommes Spodnie- Okaidi Trampki- Gap Makóweczka: Opaska- Reserved Apaszka- Zara Sweterek/bolerko- Gap Sukienka- 3 Pommes Rajstopy-  Dot Buty- Old Soles Sassy Flat Zdjęcia wykonane aparatem SONY A65   !-- // -- 