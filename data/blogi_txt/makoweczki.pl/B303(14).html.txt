W związku z tym, że ogromnie cenię sobie te małe przyjemności rodzinne, moja głowa od kilku dni zajęta jest naszymi mini- wakacjami       Jestem niepoprawną optymistką. Mam to po tacie, choć on zgodnie z wiekiem i polskim zwyczajem lubi już sobie ponarzekać, ale ja mam w oczach dłuuugie lata jego uśmiechów, spontanicznych podróży, wiary w ludzi, harców i przygód. Taka jestem i ja. Wstaję rano i wyszukuję pozytywy. Wyjście na spacer, bo pogoda piękna. Potem pyszny obiad, malowanki i skakanki, a wieczorem lampka wina z mężem.. Lub mały wyjazd, duże zakupy, goście z wizytą. Siedzę i szukam z czego się tu cieszyć. Lub cieszę się bez okazji. Tak już mam. Nie umiem przestać ;) Myślę, że łączy się to z jedną negatywną cechą mej osobowości. Złe emocje wywalam z siebie jak to robią 2 latki- nie podoba im się coś- bach klockiem o ścianę. Potwierdzą to moim bliscy, przyjaciele. W złości jestem prawdziwą kobietą- tajfunem. A kiedy tylko emocje opadną zamieniam się w letnią bryzę… oczywiście jeśli ktoś ten tajfun przeżyje… Bo ofiary są. Te losu i te mych wyładowań. Bliscy wiedzą, że wystarczy włożyć sobie zatyczki w uszy i po 10 min. już jest big love. Oczywiście świadoma swego charakteru nauczyłam się a)zapowiadać tajfun b)panować nad nim na ile się da, lub wymagają tego okoliczności (np. nigdy przy dzieciach). Są też pozytywy. Nigdy nie chowam urazy dłużej niż 5 min. Nie jątrzę, nie szukam dziury w całym. Nadepniesz mi na odcisk- zapomnę w już wieczorem. Pokłócimy się? Wyciągnę rękę do zgody. Nie dumam, nie rozmyślam.. nie doszukuję się złego w ludziach. Uśmiechnę się do Ciebie na ulicy, spytam o zdrowie. Zaproszę na kawę.. Dzięki temu nie mam depresji jesiennych, letnich ani rekreacyjnych. Nie płaczę po nocach, nie siwieję z rozpaczy. Nie mam nerwicy przez niedokończone problemy. Jestem otwarta, łatwo nawiązuję przyjaźnie. I te które przetrwają są silne, na długo lub na zawsze…    W związku z tym, że ogromnie cenię sobie te małe przyjemności rodzinne, moja głowa od kilku dni zajęta jest naszymi mini- wakacjami. Dwa tygodnie temu Pan Tata zadzwonił do mnie kiedy zataczałam właśnie trzecie koło po osiedlu, już lekko podmarznięta, znudzona i zachwycił mnie swym pomysłem- jedziemy do Tropical Island w DE. Namiastka lata, woda, palmy i .. my. Szybko więc organizuję stroje kąpielowe, klapki (Lenka nic nie miała, bo jakby trochę urosła od lata ;)), pływaki, zabawki do wody, wózek mniejszy na podróż itp. Pan Tata zaś studiuje mapy.. także te pogodowe. Bo mimo mojego optymizmu przygnębia mnie lekko prognoza na ten tydzień. Ale nic to. Jedziemy!! Przywiozę Wam tu garść piachu, liść palmy, drinka w kokosie i maaaasę zdjęć… Do zobaczenia :)     Makuś: Czapa- Flawless Kurtka- Kappahl Szalik (w którego uparcie wystaje metka :/)- H M Spodnie- Zara Buty- Ecco Okulary (w drodze znalezione w aucie)- Stradivarius Makóweczka: Kurtka- Gap (sh) Spodnie i rękawiczki- H M Buty- Stride Rite Zdjęcia wykonane aparatem SONY A65   !-- // -- 