Notka podsumowująca zwana także ‘spowiedzią. Z szacunku dla moich stałych czytelników        Notka podsumowująca zwana także ‘spowiedzią’. Z szacunku dla moich stałych czytelników.. Kiedy pod koniec lata ubiegłego roku zakładałam tego bloga przez myśl by mi nie przeszło, że tak będzie wyglądał stan rzeczy obecnie.. Wtedy potrzebowałam odskoczni, chwili dla siebie, ‚swojego miejsca’ nie związanego tak silnie z matczyną codziennością. W sierpniu postanowiłam, że nie wrócę do pracy, mimo, że obiecywałam to sobie odkąd Makóweczka pojawiła się na świecie. Aktywność zawodowa, kontakt z ludźmi dorosłymi, świat który nie ogranicza się w 90% do czynności tych samych wykonywanych over   over again, do znudzenia. Za sobą miałam kilka lat aktywnych, domowych.. Pojawienie się na świecie Maka, choroba mamy, strata Aleksandra, ciężka, w większości przeleżana ciąża z Makóweczką. Potem szok związany z jej wcześniactwem, naczyniakiem o którym już Wam pisałam.. aż do spokojnego w końcu lata 2012. I wtedy zechciałam w końcu posłuchać PT i założyć bloga. Bo proponował mi on ten rodzaj aktywności już od początku roku 2012. Ale nie byłam przekonana do tego pomysłu. Nie sądziłam, że ktoś będzie chciał nas oglądać i czytać… W  ogóle sam pomysł takiego ‘pamiętnika’ był dla mnie absurdalny, jako, że nigdy nie czytałam żadnych blogów i skojarzenie było, jak wielokrotnie pisałam jedno – 13-latki na skraju załamania nerwowego. Kusił jednak pomysł pokazania czegoś nowego, bycia pierwszym. Jak się potem okazało grubo się z PT pomyliliśmy, bo kilka blogów modowych dziecięcych już istniało, ale my nie znaliśmy żadnego (pozycjonowanie tych blogów w wyszukiwarkach było marne), aż do czasu kiedy już zakładając  Makóweczki, trafiłam na fanpage miniStyl. I nagle szok, że pierwsi ani totalnie szałowo odkrywczy nie jesteśmy ;) Początki były nieśmiałe. Lekki stres, fala emocji i pierwsze stylizacje. Chciałam pokazywać tylko modę bez zbędnych opisów. Pierwsze komentarze, pierwsi fani na fanpageu, konkursy… Pomysł się przyjął, a ja zaczęłam lubić to swoje nowe miejsce. Notki pojawiały się około 2x w tygodniu, dodawane późnymi godzinami wieczornym. Zaczęłam pisać. Po trosze, nieśmiało, zaczynając historie, a potem jakby spłoszona faktem, że czytać to ma większe grono, nie kończyłam ich. Potrzeba chwili, wygadania się była silniejsza.. i cóż się okazało?! Ktoś chce to czytać! To uczucie wywoływania ludziach emocji, reakcji różnych dodawało skrzydeł. Nigdy nie twierdziłam, że pisać umiem. Zawsze zaś lubiłam taki przekaz.. Wystarczyło znaleźć chwilę i dać się jej ponieść, a palce same uderzały w klawiaturę. PT został korektorem :). I gdzieś w tym wszystkim, w miesiącu którego nie umiem łatwo określić (ale zimowym) popularność bloga potoczyła się jak kula śnieżna.. A ja ledwie łapałam oddech starając się dotrzymać jej kroku. Konkurs jeden, potem drugi który sprawił, że pojawiliście się tak licznie. Potem Blog Roku i nominacja do nagrody, tysiące nowych czytelników. Dziesiątki wiadomości, maili dziennie. Wyższe wymagania, czasu co raz mniej… A ja w szoku po środku tego wszystkiego, nie do końca wiedząc co się dzieje, cieszyłam się każdą chwilą. Każdym wyjściem z dziećmi który był przyjemnością ogromną ale także częścią mojej, hmm ‘pracy’. To połączenie wyjazdów, zabawy, frajdy z opisywaniem, zdjęciami, dawało fun podwójny. ‘Wiekopomna chwila’ i mało szczęśliwy występ w TV i maile Wasze.. zapełniające skrzynki wszelakie. Wtedy zobaczyłam ile Was jest.. ludzi którzy nam dobrze życzą. Bo liczby, statystyki mówiące o nastu tysiącach czytelników są suche, pozbawione interakcji, osobowości, pary oczu. I jestem tu. I czuję się zobowiązana, żeby podzielić się z Wami sytuacją obecną, planami na przyszłość… Bo ten rok był przełomowy. Dał mi szansę na łączenie pasji, zabawy, pracy (?) z byciem mamą, codziennością, wizytą u lekarza z dzieckiem i ugotowaniem zupy pomidorowej. Blog miał być odskocznią na rok. Znowu do września, znowu z obietnicą, że teraz to już na 100% wrócę do pracy, do ludzi.. Bo już tyle lat z dziećmi, a zegar tyka i nie będzie mi z roku na rok łatwiej wrócić na rynek pracy. A rynek w mieście moim jest silnie niełaskawy. Jeszcze dwa miesiące temu kiedy to pojawiła się możliwość ciekawego stanowiska rozważałam opcje. Wcisnąć ‘delete’ i ruszyć do ‘zwykłej pracy’ – 8 godzin + dojazdy… Kusiła mnie ta wizja. Normalność, przewidywalność, rutyna – słowa rzadko obecne w słowniku blogującej mamy. Dziękujcie PT, że wtedy mój palec nie sięgnął klawisza. To on po raz kolejny pokazał mi to co zbudowałam sama. Coś, czego wartość rozumie on, a dla mnie wciąż jest to science fiction. Choć w sumie już nie.. i to chcę właśnie Wam przekazać. Dokonałam wyboru.. będę blogować dalej (jakkolwiek głupie może się to komuś wydawać, ale dla mnie to takie emocje, że łzy mi kapią jak grochy ;). Od sierpnia postaram się uporządkować jakoś ten swój nowy światek. A to za sprawą faktów dwóch. Maczkowatego dopadł obowiązek p-kolny, więc pójdzie on już do placówki full- time. Zaś mama z tatą przez rok pomogą mi zajmować się Makunią już nie 3x w tyg. po 3 godziny, a codziennie po kilka. Tak abym mogła się tu rozwijać, bo planów głowa moja pełna. Sytuacja ta łączy się także z innym faktem – zarabiania na blogu. Pojawiły się ostatnio trzy notki z podpisem “sponsorowana”. Tak, na blogowaniu można zarabiać. Blogowanie będzie nadal moją pasją, ale także pracą, więc logicznym jest uwzględnienie wynagrodzenia. I piszę to, abyście nie popadli w panikę, że od dziś to każda notka będzie sponsorowana i nie odnajdziecie tu prawdy za grosz. Na chwilę obecną postanowiłam, że wpisów sponsorowanych będzie nie więcej niż 4 w m-cu. Czy to dużo czy mało oceńcie sami.. Może kiedyś moje wynagrodzenia będą większe i wystarczy jednak taka notka w miesiącu ;). W takich wpisach nieodmiennie pozostaję sobą i faktów nie naciągam (nie piszę nagle jak to 5 lat karmiłam piersią lub jak to energooszczędna jestem z natury, a moja cała rodzina ma alergię). To wciąż MOJE miejsce i nikt nie może mi narzucić stylu. Co z modą? To wciąż ją kocham najbardziej. Ale musicie mi pozwolić na dowolność i kierowanie się tym co czuję. Komentarze “w październiku to były lepsze stylówy” nic nie wnoszą, serio. Chcecie mi coś doradzić? Macie mail, prywatne wiadomości na FB. Wyjaśnię Wam tam, że październikowe stylizacje to były 99% sieciówki. Takie początki, odnajdywanie się w tym światku. Że “gratisy” o których piszecie to żart i niezrozumienie tematu, bo zawsze pokazuję to co mi się podoba i gdy nikt nie narzucił mi co na blogu w kontekście mody pojawić się powinno. Nawet jeśli firma przekaże nam ciuszki nieodpłatnie, to wybór należy do mnie. Jeśli wyślą mi coś bez mojej akceptacji to nie mogą wymagać, że coś tu pokażę. Więc spokojnie. A że styl się zmienia, ewoluuje. Zawsze pisałam, że nie mamy “własnego stylu”, że jak już pokazujemy sport – style to koniecznie, aż do śmierci. Moda to zabawa, szczególnie ta dziecięca. Dziś elegancja we francuskim wydaniu, jutro hand- made a pojutrze stylówki z sieciówki. Dowolność, wolność i poryw chwili… Przyszłość Tak jak pisałam, planów jest wiele. Zmieni się blogowy look, menu. Rozwijam się ja, rozwija się blog więc nowości planuję wiele. Uwzględniam zawsze Wasze prośby. Np. pewna Magdalena (jeśli dobrze zapamiętałam) poprosiła mnie o tańsze wersje naszych outfitów. Ok, mam w głowie, jest plan. Druga prośba, to więcej inspiracji sieciówkowych – przyjęłam, pokazywać będę i na Makówach i w zestawieniach zdjęć ubranek. Powrócą inspiracje – te modowe a także domowe. Rozwinę strefę khym khym ‘pisarską’, z poradami dla mam (setki zgłoszeń z tematami: foteliki, basen, buty, inhalator, szczepienia.. tysiące tematów do opisania). Mam w tyle głowy także większy prodżekt, twórczy.. ale póki co csiiii… To wszystko od sierpnia. A co obecnie? Letni chaos Dziadkowie wyjechali dziś na wakacje. Od poniedziałku nie mam żadnej pomocy, więc będę uprawiała “blogowanie z Makóweczką na kolanie”. Potem Maki wyjeżdża z babcią do prababci (także na zdjęciach będzie sama Makunia). Wracają i zaczynają się przedszkolne wakacje Maksia które potrwają do sierpnia właśnie. W tym czasie planujemy co najmniej dwa wyjazdy. Więc na blogu będzie inspirująco, wakacyjnie, modowo i przygodowo. Stawiam na więcej zdjęć, mniej pisania (ile się uda w strzępach czasu), instagram oraz dużo słońca, wody i przygody. Taki letni chaos.. z uśmiechem i pozytywną energią. Jest plan, jest lżej.       Bluzeczka- Mini Club Tutu- Pepco (14.99zł) Buty- Native Zdjęcia wykonane aparatem SONY A65   !-- // -- 