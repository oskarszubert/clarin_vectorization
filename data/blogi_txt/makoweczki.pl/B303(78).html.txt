Chcę się Wam czymś pochwalić już od jakiegoś czasu.. Ale czekałam. Bo charakter dziecka zmienia się co kilka dni, więc potem musiałabym odwoływać. Jednak teraz oficjalnie nabrałam odwagi, żeby to napisać. Lenka ‚dojrzewa’! Z małej, jęczącej, acz kochanej divy zmienia się w najsłodsze dziecko na tej planecie. Czasami siadamy z PT i z głupawym uśmieszkiem błogiej miłości, patrzymy na nią zupełnie zakochani. Jest taka rezolutna, mądra. Zaskakuje słowami i czynami. Mówi już pięknie, praktycznie wszystko, zdaniami. To na pewno sprawiło, że malutka poczuła się pewniej, nie denerwuje się już tak. Zrozumiała, że jej rodzice nie są idiotami nierozumiejącymi jej potrzeb. Po prostu komunikują się w innym języku i wystarczyło się go nauczyć, żeby życie stało się proste. Więc rozmawia, uczy się pilnie, artykułuje swoje potrzeby, śmieszy.. Do tego bawi się. Godzinami. Makuś do tej pory nie posiadł tej magicznej zdolności. Ma zabawek pełno – nudzi się. Nie ma zabawek w ogóle – nudzi się. Zaś Lenka organizuje sobie zabawy sama. Czytając jej w myślach dosłownie, kupiłam małe laleczki i lżejszy wózeczek- strzał w 10-tkę (napisze o lalach Lenki oddzielny post). Malutka bawi się nimi po kilka godzin dziennie! Do tego Lego. Makiś miał sporo zestawów. Zabawa z nim polegała na tym, że my układaliśmy, a on burzył. Zgoła odmiennie wygląda to z Lenką. Ona buduje, układa, bawi się.. To dla nas szok ogromny. Koniec końców wygląda to tak, że niespełna 2-latka wymyśla zabawy, a 5-latek do nie dołącza. Jesteśmy pod wrażeniem inności ich charakterów. Lenka jest także małą kobietką, sroczką. Buty mierzy bez końca, chodzi w nich po domu, zmienia, sama próbuje dobierać do stroju. Uwielbia biżuterię i dodatki. Gumki ze świnką Peppą (z Claries) były prezentem jej marzeń, a zegarek z księżniczkami (dość paskudny) wybrała sobie w wielkim sklepie z zabawkami. Mogła wybrać wszystko, ale jak widać marzyła o zegarku.. Chodzi z nim teraz uparcie ogłaszając co jakiś czas ‚pięć’, ‚osim’, ‚dziesieć’! Chce być jak mama. Ja mam okulary? Lenka mieć je musi (kupiliśmy celowo w Aldo ‚zerówki’ które widać na zdjęciu). Lenka ma kalosze? Mam, nakładaj swoje! Tylko kluczem do auta nie wiadomo jak się podzielić, więc póki co jest płacz. Nowe zdolności malutka posiada migiem. Je sama pięknie. Jej braciszek nie jadł tak na 3 latka. Ale on sporadycznie praktykował tą czynność (niejadek, wiadomo). Lenka jeść lubi więc przyszło jej to łatwo. Szufluje zupy, serki, jogurty. Zje jabłko czy gruszkę ze skórką. Drugie danie? Nawet pilnować nie trzeba. Zajada zaczynając od warzyw, przechodząc przez mięso i zostawiając ziemniaki :). Pięknie pływa, uwielbia wręcz chlapać się w wodzie. Ostatnio nawet zjeżdżała z mamusią na wielkiej ślizgawce (rurze!). Wrócił także temat odpieluchowania. Nie chcę mówić ‚hop’, ale tym razem jest zupełnie inaczej niż miesiąc temu. Niby chwila, niby kilkadziesiąt dni zaledwie, a komunikacja, Lenki dojrzałość, sprawiają, że temat ogarniamy z zupełnie innego levela. Malutka sama zaczęła komunikować swoje potrzeby, raz, drugi, trzeci. Słuchałam jej sygnałów, ale starałam się nie podchodzić emocjonalnie, ot tak, bez parcia. I takim oto sposobem, Makówczka sygnalizuje większość ze swoich potrzeb. Zakupiłam odpowiedni sprzęt tym razem i może spróbujemy pójść na całość. Tak czy siak, obecnie każdy dzień spędzony z nią to bajka. Jej radość, zaangażowanie, chęć do zabaw, do życia, zarażają dorosłych. Lenka wita się z każdym na swej drodze, wywołując uśmiech u ludzi starczych, przygnębionych. Ona zagaduje nawet pijaczka pod sklepem swoim słodkim „cześć”, na co pan, chwiejnym głosem odpowiada jej „no cześć, malutka..” ;). Jest słoneczkiem, promyczkiem i jasnym elementem w pochmurny dzień. Z nią nigdy nie ma jesieni…      Makóweczka: Kapelusz- Claries Okulary- Aldo Kamizelka/spodnie- Zara Sweterek- John Lewis (UK) Kalosze- Hunter Zdjęcia wykonane aparatem SONY A65 !-- // -- 