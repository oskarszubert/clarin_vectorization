Krok za krokiem poruszamy się w kierunku ‚dorosłości’ Makóweczki. Zaczęło się od zdolności ruchowych, manualnych, potem nadeszła mowa     Krok za krokiem poruszamy się w kierunku ‚dorosłości’ Makóweczki. Zaczęło się od zdolności ruchowych, manualnych, potem nadeszła mowa, a za nimi niespodziewanie szybkie odpieluchowanie. Przyszedł więc i czas na pozbycie się szczebelków w łóżeczku. Powiem Wam szczerze, że zrobiłabym to szybciej, bo Maksiowi bez problemów, w okolicy 22 miesięcy, kupiliśmy ‚dorosłe’ łóżeczko z barierką (przeprowadzaliśmy się do nowego mieszkania i tam miał urządzony nowy pokoik). W przypadku Makóweczki, opory miał PT. Lękał się, że jego ‚księżniczka tatusia’ spadnie w nocy i zrobi sobie krzywdę. Fakt, że malutka śpi w 104 pozycjach w trakcie jednej nocy. Potrafiła też nocą raczkować i chodzić po łóżeczku. Mimo wszystko czułam, że to już czas. Żeby przekonać PT do tej decyzji dobrze się przygotowałam. Wyjęłam dwie strony łóżeczka, zamówiłam u Hana, Hela i Ela wałeczek który miał przeciwdziałać wypadnięciu. Choć w sumie był to dodatek do dobrych zabezpieczeń łóżeczka Sebra (wgłębienie jest naturalną barierką). Wymieniłam także pościel na większą… i piękną (także od Hana, Hela i Ela). W końcu Lenka przestała się odkrywać minutę po zaśnięciu. Jakość pościeli, bajeczna. Łatwo się prasuje, dobrze wygląda i jest mięciutka. A właścicielki do rany przyłóż. Można wybierać, wymyślać, poprawiać. Obsługa pierwszej klasy. A odszczebelkowanie? Jak to w życiu – wielki strach i … pobudka rano. Przeszło bez echa i fajerwerków. Lenka nadal sama z łóżeczka nocą nie wychodzi. Jak się budzi to siada i woła rodzica. W dzień zaś potrafi wejść do łóżeczka po prostu sobie poleżeć. Każdy przecież potrzebuje odpoczynku :)   UWAGA UWAGA!!! Krakowianki, krakusy i mieszkańcy pobliskich miasteczek. Już w sobotę wielkie otwarcie Galerii Bronowice, na którym będziecie mogli zobaczyć… Makóweczki LIVE (a dokładnie ta mniej atrakcyjną część, czyli MM i PT ;)! W godzinach 12- 16 będę prowadziła konsultacje w zakresie mody dziecięcej. Zabieram ze sobą ciuszki maluchów, więc można będzie je pomacać, sprawdzić jakość polskich handmadeów’ów. Przygotuję ciekawe zestawy ubrań i dodatków. Więc przybywajcie! (PS- Naprawdę nie jestem kosmitą i nie gryzę, więc nie wstydźcie się podchodzić ;))   !-- // -- 