Mmmm. Zasiadam do posta taaaka objedzona i opita. Lubię takie testy            Mmmm. Zasiadam do posta taaaka objedzona i opita. Lubię takie testy :) Blender. Każdy niby ma. Każdy.. ale nie ja. Wydaje się to niemożliwe i niedorzeczne. Jak ja się uchowałam? Ale nie miałam. A wszystko dlatego, że mam beznadziejną kuchnię. Nie wiem kto ją projektował i co pił wtrakcie, ale jest fatalna. Jak się wprowadzaliśmy do mieszkania to była ‚świeżo’ zrobiona przez poprzednią lokatorkę i wyglądała naprawdę przyzwoicie. Okazała się jednak najsłabszym ogniwem naszego mieszkania. Nie dość, że wykonana z użyciem najtańszych sprzętów, to jeszcze nieprzemyślana, nieustawna i niepojemna. Koszmar młodej gospodyni. Czekamy jednak z remontem, bo dzieci małe, a ja mam ten nadmiar luzu w sobie i pozwalam im na chodzenie z jedzeniem,brudzenie, na wieszanie się na meblach, rysowanie po nich (wewnątrz). Baaa, jak nie pozwalam to efekt jest i tak podobny, więc czekamy z remontem dołu. Całego. Bo meble w salonie także kupowane z pierwszych wspólnych wypłat. Była kanapa to miesiąc na stół czekaliśmy. Nic nam z nieba nie spadało, jak twierdzą niektórzy. Ale remont dołu to sprawa nie prosta (łazienka, kuchnia, salon + schody więc obowiązkowa wyprowadzka na czas remontu) i kosztowna. A póki co nic, dosłownie nic mi się w tej kuchni nie mieści. Ani robot kuchenny, ani blender ani zastawa piękna. Jak sokowirówkę wstawię, to naczynia żaroodporne nie wchodzą. Talerzy upchnę sztuk pięć, kubki dwa, a i to potrafią wypaść i się pobić. Zagryzam zęby i czekam.. jeszcze rok.. rok góra moje nerwy będą w stanie to ogarnąć. I marzę już i projektów, zdjęć mam folder pełen. Chcę białą jasną kuchnię. Z masą szafek, mini spiżarnią. Marzy mi się kamienny blat, ale drewno bukowe wygląda ładniej. I dodatki zielone.. Jasno, przestronnie, optymistycznie. Już niedługo.. No ale o blenderze Bosch ErgoMixx pisać miałam. Bo kiedyś mieliśmy tylko taką końcówkę do miksera.. i Dualetto. A powiem Wam, że pewnie dlatego dziś byłam w szoku. Taki mały sprzęcik, a taki skubany. Wsypuję owoce, wlewam jogurt. Wciskam guzik. Trzy sekundy słownie i gotowe. Żadnych grudek, żadnych poprawek. Moc to on ma. Potem orzechy i bakalie z przepisu na praliny który podawałam Wam jakiś czas temu. Przycisk turbo, bzium i gotowe. Papka idealna, nie za miękka. Dodałam dziś herbatniki. Masa wyszła doskonale. Ale najlepsze – czyszczenie. Pamiętam jak się męczyliśmy z innymi sprzętami co to do zmywarki nie pasowały, a ręcznie cudów trzeba było dokonać aby noże wyczyścić. Tu jedna część wysuwana, spłukana i gotowe. Można ją także włożyć do zmywarki. Jedyną rzeczą którą bym ulepszyła to ciut większy pojemnik w zestawie. Załączony ma pojemności dwóch koktajli, a nam potrzeba czterech ;) I na koniec, niespodzianka! Już wkrótce będę miała taki sprzęcik dla Was :) Zaglądajcie więc na Makóweczki pilnie. Jeszcze ogłoszenie. Często dodaję konkursy, niepublikowane zdjęcia, wyprzedaże ciuszków Makówek, promocje, informacje wszelakie z poziomu fanpage.  Miesięcznie bloga czyta już prawie 20. 000 osób a fanów na FP jest 7. 000… Klikajcie więc śmiało, bo wieeele Was omija! Do zobaczenia na Facebooku :)  !-- // -- 