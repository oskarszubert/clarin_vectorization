Oficjalnie żegnamy jesień. Od dwóch dni w Białymstoku na termometrach minusy           Makóweczka: Czapa- sh Apaszka- Zara Płaszczyk- Gap Spódniczka- EFVVA Rajstopy- Calzedonia Buty- Jacardi Paris Oficjalnie żegnamy jesień. Od dwóch dni w Białymstoku na termometrach minusy. Nosy czerwone, czapy na głowach i ręce w kieszeniach.. bo rękawiczek brak. My także przygotowujemy się do zimy. Obuwie Lubię jak dzieciaki mają różne rodzaje butów na każdą pogodę. Bo polska zima codziennie jest inna. Raz mamy mróz i suchy śnieg, a potem pluchę i 0C. Nie ma szans, żeby znaleźć jedne buty doskonałe. Można kupić takie które będą prawie dobre, dostosowujące się do warunków atmosferycznych, ale bądźmy szczerzy, prawie robi różnicę. Dla Maka mamy więc Moon Bootki, Huntery ocieplane, Ugg, Emu i Timberland. Dużo? Cóż ja poradzę, że mu noga nie rośnie. Nazbierało się ;) Umu/Ugg ubieram mu w suche dni. Huntery/Moony są najbardziej dostosowujące się, więc są ok i na śnieg i na pluchę. Timberlandy na śniegowe szaleństwa. Z Makóweczką tak łatwo nie jest. Póki co doskonale sprawdzają się Emu (które ma w dwóch wersjach). Wczoraj odpaliliśmy butki Sorel (patrz zdjęcie). Myślałam, że się zabije po trzecim kroku ;), ale ‚się rozchodziła’. Dziś sama poprosiła o ich ubranie. Dla malutkiej wciąż brakuje mi jakiś zwykłych, zimowych butów typu Ecco. Ale nie jestem pewna, czy ona realnie będzie ich potrzebowała i czy buty z Gore-Tex-em sprawdzą się u 2-latki (jednak słabo one grzeją). No i problemy natury urodowej. Dlaczego 90% zimowych butków jest tak paskudna? Drogie firmy czy Wy robicie to celowo? Róże, brokaty, kwiaty, błyszczące materiały… Nic tylko płakać. Kurtki Mówiłam już, że Mak nie rośnie? Trzeci sezon  nosi tę samą kurtkę. Trzeci sezon mu dokupuję po jednej. Więc ma trzy. Nieprzemakalne, porządne – Kappahl, Zara i Mayoral. Makóweczka posiada zbieraninę bliżej nieokreślonych kurtek, które skupowałam od roku. Naprawdę wybuchowa mieszanka (sh, sieciówki i Diory ;)). Zdaniem (pilnującej Lenki) babci, najlepsze są te najcieplejsze i za pupkę. A babcia wie najlepiej… Kombinezony U Maka jw. – nie wyrósł. Więc ma te same (patrz, ubiegła zima). Bo wielkich bojach na polu walki o nazwie ‚kombinezony dziewczyńskie’ znalazłam ten jedyny. Tu sprawa wygląda jak w obuwiu zimowym, znaleźć coś ładnego to jak wygrać w totka. W tym roku 1:0 dla nas! Dodatki Tych nigdy za wiele. A miejsca na nie zawsze za mało. Kolekcja pokaźna, 5-letnia. Weszliśmy w etap wymieniania się dodatkami (wymianki jednostronne, jednak Mak gardzi Lenkowymi apaszkami z dodatkiem różu ;)). Brakuje nam ciepłych czap i szalików (szczególnie dla Makóweczki) oraz rękawic. UWAGA!!! UWAGA!!! Ciepłe, nieprzemakalne rękawiczki dla 2-latki które da się nałożyć bez zażywania Prozacu, które nie spadają zanim wyjdziesz z klatki, którymi da się cokolwiek chwycić, POSZUKIWANE! Czy takie w ogóle istnieją?   !-- // -- 