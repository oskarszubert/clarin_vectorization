Wasze przesłanie: Kochamy, uwielbiamy Makóweczkowe ciuszki i gadżety, ale zrób to wszystko TAAAANIEJ            Maczek: Czapka- Borky Kurtka- sh Spodnie/rękawiczki- Zara Kalosze- Hunter Makóweczka: Czapka- Gap Kurtka/szalik/spodenki- Zara Kalosze- Hunter Czytam uwagi do ankiety. I postanowiłam poświęcić całą notkę na dyskusję o pewnym zagadnieniu. Zacznie się ona moim monologiem, ale wszyscy których sprawa dotyczy proszeni są o wypowiedź w komentarzach. To pomoże mi lepiej zrozumieć na czym Wam zależy. Wasze przesłanie: Kochamy, uwielbiamy Makóweczkowe ciuszki i gadżety, ale zrób to wszystko TAAAANIEJ. I myślę nad tym od tygodnia (pomijając, że odkąd prowadzę bloga), ale o 5 dni bardzo intensywnie się głowię co oznacza to ‘taniej’. I czy Wy naprawdę, ale tak naprawdę tego chcecie. Piszecie, że podoba Wam się to jak patrzę na świat, jakimi bibelotami się otaczam, jak ubieram dzieci. ‘Kupujecie’ to przesłanie. Wchodzicie na bloga, podziwiacie zdjęcia, stylizacje. Przychylnym okiem patrzcie na pokoiki Maczków, na ich sprzęty i dodatki. 50% z Was w ankiecie zadeklarowało, że kupuje to co pokazujemy na blogu. 10% popadło w zakupoholizm (jestem poszukiwana przez ponad setkę mężów ;)). Z tych 40 % które nie kupiły nigdy tego co pokazuję, duża część dodała komentarz- “Chciałabym coś kupić, ale to co pokazujesz nie jest na ‘moją kieszeń’. Więc proszę Cię, postaraj się robić stylizacje, albo znajdź gadżety, dodatki, zabawki… tańsze” Life sucks Blogów o tematyce podobnej do Makóweczek jest naprawdę wiele.. Setki. Mamy pokazują na nich swój świat, piękno swoimi oczyma. Nie zawsze będzie ich wizja odpowiadała nam. Wśród nich jest wiele blogów na których znajdują się tańsze zabawki, gadżety, ubrania. Dlaczego nie zaglądacie tam? Dlaczego jeśli nawet wejdziecie, to 3 sekundy i wracacie do nas, pisząc, że tylko u nas widzicie ‘to coś’, ten klimat? Ciężka sprawa z tym pięknem ale ono uparcie chce kosztować. W idealnym świecie z wielką chęcią pokazywałabym stylizacje, dodatki gadżety na tym samym poziomie co obecnie, za małe pieniądze. Ale life sucks. W każdej dziedzinie jest podobnie – fajne auto – 200 tyś., piękny dom – milion, luksusowe wakacje- kilkanaście/kilkadziesiąt tysięcy. A mimo wszystko lubimy popatrzeć na krajobrazy Bali, Tajlandii, czy Puerto Rico – bo tam jest PIĘKNIE. Nasi mężowie wciąż chętnie oglądają auto – magazyny. To piękno może stać się naszym celem, marzeniem do którego będziemy dążyć. To piękno może być inspiracją, nawet tylko na plakacie nad łóżkiem. To w końcu piękno może być życiowym mottem. [Ale nie musi…] Tańsze stylizacje  Sieciówki  Pewna blogerka modowa postanowiła posłuchać swoich czytelników i zrobić stylizacje za kilkaset zł. w sklepie którego ceny są na średnim (lub nawet niskim) poziomie. Czy to problem? Żaden! Każda z nas potrafiłaby wejść do jakiejkolwiek sieciówki, wybrać kilka elementów ubioru (nawet z butami, huk, że dziecko nie dałoby rady w nich chodzić) i zrobić ‘stylizację’. Ale czy naprawdę o to w modzie chodzi? Czy chcecie ubrań od stóp do głów H M, C A, Zara, Re, ryneczek? Co z jakością tych ciuszków? Co z jakimkolwiek ‘polotem’ stylizacji? Co z faktem, że blogów modowych – dziecięcych jest kilkaset i 90% dzieci zaczyna chodzić od stóp do głów w Zarze/hm? Bo jeśli chodzi tylko o elementy stylizacji z ww sklepów to one są obecne u nas zawsze – czy to legginsy, czy odzież wierzchnia, dodatki.. Sieciówki to co najmniej 50% naszej garderoby. Jednak są i osoby które piszą “taniej niż Zara.. taniej niż sieciówki…” Czyli co? Second Hand  Ubrania z drugiej ręki są stałym elementem Makóweczkowych stylizacji. Czy to kupione na allegro czy w ‘lumpku’. Często pojawiają się wtedy głosy narzekania: “ok, pięknie ładnie, ale co nam z tych stylizacji jeśli nie możemy tego kupić?” Inspiracja?- zapytuję. Z drugiej zaś strony, jeśli to ma być (‘tylko’) inspiracja, to co za różnica czy dany ciuszek kupiony jest w sh za 1 zł czy w misslemoniade.pl za 200zł? Jaka, pytam? Inspirowanie ma na celu wyznaczanie trendu, edukowanie z piękna, dobierania rzeczy, zestawiania ich… To nauka ‘zabawy’ modą. Coś co kreuje nasz gust i w momencie wyboru ubrania podpowie nam “to ta rzecz, zestawię ją z tym i z tym” i nie ważne będzie, że to samo poczuje i powie w myślach mama na bazarku, w sieciówce, na zagranicznej wyprzedaży czy w ekskluzywnym butiku.  Hand made  Hand made to ‘moda’ ostatnich kilku lat. Dzięki blogom firmy niszowe rosną w siłę. Powstają cały czas nowe i nowe. Bo to co daje nam hand made jest inne, nowe, lepsze (?). Ceny tych produktów są ‘pojechane’, to fakt. Często zastanawiam się skąd się one biorą, z jakich kalkulacji? Strzelam: cena materiału + cena pracy + cena prowadzenia firmy + marża 100000%;)). . Jednak nie zawsze. Pamiętam jak kiedyś Borki zdradziło mi tajemnicę, że sam materiał na komplecik Lenki kosztował coś około 100-200zł. A gdzie praca, a gdzie zarobek? W wyrobach hand madowych często płacimy za jakość. Ofc jest to pojecie względne, bo czy jakość to fakt, że coś się nam nie przeciera, nie kurczy w praniu,  nie traci kolorów czy jakość to fakt, że produkt jest 100% eko, z organicznej bawełny? Bo powiem Wam, że często o ‘ręcznie robione’ ciuszki trzeba dbać znacznie usilniej niż o te z hm-u, jako, że a) jak się zniszczą, to żal większy  b) są one podatne na odbarwianie, kurczenie (po stokroć! szczególnie jeśli posiadasz suszarkę), przetarcia. Tańszy hand made? Pisałam o nim w notce o “szarym dresie” – brakuje tam polotu, pomysłu i koniec końców większość sprowadza się do szarej (lub wyjątkowo kolorowej) dresówki, we wzlotach z jakąś tendencyjna naszywką. Sad… Life sucks 2x Pisałam Wam na fp, że rozważam w końcu zrobienie remontu w naszym mieszkaniu. Oglądam meble, tapety, kuchnie, łazienki, dodatki i … mam te same odczucia co Wy! Dlaczego piękne rzeczy tyle kosztują? Otóż właśnie dlatego. Są piękne, są unikatowe, są dobrze wykonane. To niszowe projekty nie robione tysiącem “małych chińskich rączek” na ogromną skalę. To czyjaś pasja, czyjeś serce, jakość, i niestety… cena. Ale wciąż oglądam, wciąż się inspiruję i szukam czegoś na miarę mojego budżetu, mając w oczach to piękno które ktoś pokazał mi za ogromne pieniądze. Za takie na wydanie których nie mogę sobie pozwolić. Ale wskazał, drogę kierunek. Mam cały folder zdjęć wnętrz (teraz dumam, że to głupie, że zebrałam ich aż tyle, a nie mogę Wam pokazać bo nie mam do nich.. linków :/). Przeglądam je codziennie i dumam “co mogę kupić tanio, bo zamiennik jest np. w Ikei?”, “co chciałabym mieć najbardziej a na co mogę poczekać i np. uzbierać?”, “bez czego mogę się jednak obejść?”, “co mogę zrobić sama tańszym kosztem?”. Nie objawię Wam prawdy nieznanej, jak napiszę, że życie to sztuka wyborów, ale czy naprawdę chcecie, żebym pokazywała Wam stylizacje z sieciówek, z bazarku lub zabawki 100% plastik? Czy wchodzilibyście tak chętnie na bloga o barbie, Ben 10, Hello Kitty, pościeli z Ikea, ubraniach z H Mu i gadżetach z Biedronki? Przypominam także o facie, że swoje dzieci ubieram praktycznie za 0zł! I błagam, niech w Waszych głowach ta notka nie zajawi się jako próba pokazania swojej wyższości, dumy czy próżności. Ja naprawdę marzę o tym, żeby te piękne rzeczy które Wam pokazuję były na każdą kieszeń, lub, żeby była dla nich tańsza alternatywa. Ale nie ma jej. Albo ja jej jeszcze nie znalazłam. Ale będę się starać, obiecuję. Jeśli macie jakieś pomysły – komentarze są wręcz wskazane :)!   !-- // -- 