Kocham biżuterię. Żadna to nowość, w końcu jestem kobietą. Gdybym miała usystematyzować swoje uwielbienie dla poszczególnych jej elementów to                Kocham biżuterię. Żadna to nowość, w końcu jestem kobietą. Gdybym miała usystematyzować swoje uwielbienie dla poszczególnych jej elementów to na pierwszym miejscu stanęły by bransoletki. Lubię mieć ich dużo na co dzień w wersji casual- rzemyki, sznurki, łańcuszki lub pojedyncze, eleganckie na wyjścia. Tuż za nimi pojawiły by się kolczyki (tych mogę mieć ilości nieograniczone) a potem naszyjniki. Biżuteryjnie jestem bardzo wybredna. Nie lubię nadmiernej ilości wzorów, kolorów, kamieni itp. Do czasu w którym stałam się kobietą-żoną-matką w mej szkatułce królowało srebro. Zaś od lat kilu zakochałam się w złocie (szczególnie białym). Nic więc dziwnego, że delikatnie ozdabiam i moja córcię. Najmniej inwazyjne są bransoletki. Pierwsza nasza była od Kollali. Strasznie mi się podoba – jest elegancka i minimalistyczna acz wciąż dziecięca. I jakoś specjalnie nie dumałam nad rozbudową tej części garderoby mojego dziecka aż odezwał się do nas Apart. Wybraliśmy śliczny delikatny komplet z koniczynką: bransoletkę, łańcuszek z przewieszką i … kolczyki. I te ostatnie skłoniły mnie do przemyśleń na temat przekłucia uszu Makóweczki. Bo do tego czasu w ogóle nad tym nie rozmyślałam kupując jako własną filozofię tak modną „NIE, NIE, NIE, nie przekłuję dziecku uszu”. Jednak stanęłam przed lustrem i przeanalizowałam dogłębnie kilka faktów, aby decyzja ta była w zgodzie ze mną i tym co czuję ja Matka Makówa. NIE PRZEKONAŁY MNIE ARGUMENTY: 1. Wygląd  Małe dziewczynki z przekłutymi uszami podobają mi się bardzo. Szczególnie te o śniadej cerze i ciemnych włoskach. Uważam, że są przeurocze. Fakt, że tak jak strojem można zdeptać modę tak złym doborem biżuterii można oszpecić dziecko, ale nie uważam, że cytuję „kolczyki u małych dzieci wyglądają nieestetycznie” 2. Fanaberia matki, zaspokajanie tylko jej potrzeb Hmmm.. No niestety, tak to już jest, że do pewnego wieku narzucamy dziecku swoje zdanie. Kupujemy ubrania jakie nam się podobają, urządzamy pokoje wg. naszego gustu. Szczepimy je lub nie- nasza filozofia. Sposób odżywiania, religia (ile z Was spytało swoje niemowlę czy chce być ochrzczone?) i inne. Marny argument. 3. Ból i trauma Po pierwsze jest on krótkotrwały. Po drugie można go uniknąć stosując znieczulenie. Po trzecie dentysta, szczepienia, badanie dna oka, nauka nurkowania, oddanie do żłobka itd. Życie to jedna wielka trauma ;) 4. „Obniżenie wartości dziecka” przez uczenie, że ozdobione tak jest ładniejsze To już całkiem argument od czapy. Po co więc ubierać ładnie, modnie. Niech chodzi w rozciągniętym dresie, ale z przekonaniem, że ono samo w sobie ma wartość wielką. Trochę nie tak to jednak działa. NA TAK PRZEKONUJE MNIE: 1. Krótka pamięć malucha Makóweczka uderza się sto razy dziennie. Nie przeszkadza jej to wstać po raz sto pierwszy i skakać po kanapie, żeby znowu wylądować na głowie. Pamięć dziecka jest ulotna. Nie nabawia się ono traumy przez kilkuminutowy ból. Poza tym jest ufne i nie ma wyobraźni. Mak do 3 r.ż. na pobieranie krwi szedł jak do Fikolandu. Patrzył na wbijającą się w jego żyłę skośną igłę z uśmiechem. Na żadnym szczepieniu nie zapłakał. Obecnie na wspomnienie o pobieraniu krwi płacze do omdleń i wymiotów. Podejrzewam, że trzeba by go we dwóch trzymać, żeby się udało. Pamięć ma też dobrą i wspomina przykre zdarzenia. Więc albo robimy dziury teraz albo w wieku nastoletnim. 2. Przyzwyczajenie Babcia przekłuła mi uszy w wieku lat siedmiu. Ponoć chciałam bardzo. Niestety nijak nie mogłam się przyzwyczaić do życia z nimi. Przeszkadzały mi one na tyle mocno, że je zdjęłam, a dziurki zarosły. ARGUMENTY NA NIE, KTÓRE UZNAJĘ ZA MĄDRE: 1. Codzienność z kolczykami Sama nie umiem nosić kolczyków non stop. Nakładam gdzieś, wchodzę do domu i zdejmuję. Przenigdy nie zasnę w nawet najmniejszych sztyftach. Zakładam więc, że może to być niewygodne także dla mojego dziecka. 2. Wypadki około-kolczykowe Pamiętam jak w podstawówce był zakaz noszenia kolczyków na WF-ie. A przecież życie małego dziecka to taki całodobowy sport wyczynowy. Tu pociągnie, tam zaczepi, jeszcze gdzieś ktoś jej wyrwie. Dzieci to mało ostrożne istotki. 3. Moje dziecko jest piękne i bez kolczyków Czy to w ogóle trzeba komentować? :) Póki co, decyzję o kolczykowaniu odkładamy na nieznaną przyszłość. PT jest silnie na nie, ja (jak widać) motam się gdzieś pośrodku. Córcie mamy urodziwą, a bólu przed nią w tym roku jeszcze dość sporo (badanie dna oka, potencjalnie laserowanie naczyniaków, a także szczepienia które odroczyłam), więc ograniczymy się do biżuterii, bezbolesnej. Szczęśliwie, jest w czym wybierać :)!      Makóweczka: Sweter- Zara Bluzka/kołnierz- Od babci W. :) Spódniczka/spinka- Kollale Rajstopy0 H M Buty- Old Soles Sponsorem biżuterii Makóweczki jest firma:    !-- // -- 