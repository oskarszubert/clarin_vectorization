Najpiękniejsze miejsca na wyspie. Zostawiłam tam kawałek serca. Jest obłędnie pięknie. Nastrój psuje silnie wiejący tylko wiatr Parque Natural Dunas de Corralejo                 Playa de Sotavento             ( horyzont coś się zakrzywił, ale kocham to foto) Zdjęcia wykonane aparatem SONY A65 Najpiękniejsze miejsca na wyspie. Zostawiłam tam kawałek serca. Jest obłędnie pięknie. Nastrój psuje silnie wiejący tylko wiatr.. W tych jakże urokliwych zakątkach towarzyszyły nam ukochane Flawlesski. Z firmą czuję się związana emocjonalnie bo rosła na równi z naszym blogiem. Dziewczyny zaczynały flawlessowanie jakoś w tym samym czasie co my blogowanie. Pamiętam jak zaufały mi i do zamówienia dołożyły gratis pierwszą czapeczkę na konkurs (łezka w oku). Nie dziwi mnie fakt, że osiągnęły taki sukces, bo to świetne kobitki są, a ich produkty- doskonałe. Nie jest to notka opłacona, więc co skłoniło mnie do napisania o jakości ich ubrań? Na facebooku powstał jakiś (marny) prodżekt pt. „skrytykujemy wszystko co się da”. I pojechały spodenki flawless. Te które mamy, a które to są ukochanymi Maka, miękkimi, niezniszczalnymi ideałami. I krew we mnie zabuzowała. Bo znałam tylko kolekcję jesienną ówcześnie i ona była doskonała. Jakość dresu porównywalna tylko z dwa (lub trzy) razy droższymi z Soft Gallery. Pisałam wielokrotnie jak to Makuś wkłada w nie rączkę i mruczy „moooje ulubioooone”. Nawet pani z p-kola młodego poprosiła ostatnio, żeby je nałożył na przedstawienie (był krasnoludem), w oko jej wpadły ewidentnie. Baaa, lubi je nawet moja mama która ubiorowo jest raczej eleganckim radykałem. Nie mogłam milczeć. Jaka jest kolekcja wiosenna? Poza tym, że kolorowa, bogatsza i dres lżejszy na lato, to tak samo idealna. Mama pomagając mi prasować Flawlesski podśmiewała się, że są jak babcine barchany :P .. ale uznajmy to za plus, bo na tyłek nie nałożysz nic niewygodnego. Dresiw jest miękki, prasuje się idealnie, spodenki i sukienka nie gniotą się w ogóle, zaś bluza i koszulki trochę (inny materiał, może Matki Flawlesski coś podpowiedzą, bo znawcą materiałów to ja nie jestem ;)). Ciuszki nie krępowały Makówkowych ruchów (co chyba widać;)) a dzieciaki zdejmować ich po dobroci nie chciały. W każdym razie grzechu warte, bo na lato- idealne! A i mamusie znajdą coś dla siebie na www.flawless.pl :). Mi się marzy neonowa spódniczka i dres 3/4. A Wam?     !-- // -- 