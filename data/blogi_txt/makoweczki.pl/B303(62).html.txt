Starając się uniknąć antybiotyku łapiemy się różnych sposobów walki z katarem. Zestaw do zadań specjalnych – to sól morska, aspirator, Nasivin i nebulizacje        Kto śledzi instagram zdążył już poznać naszą ‚biedroneczkę inhalatorkę’ :). Starając się uniknąć antybiotyku łapiemy się różnych sposobów walki z katarem. Zestaw do zadań specjalnych – to sól morska, aspirator, Nasivin i nebulizacje. Najczęściej inhalujemy się tylko roztworem soli morskiej, ale okresowo dodajemy także Mucosolvan. Niestety, pisząc to jestem lekko podłamana jako, że po kilu dniach kataru, Lenka dostała dziś temperatury. Oby nie było to uszko, już raz zaatakowane i leczone właśnie nielubianym przez nas antybiotykiem. W południe się dowiemy. Sam inhalator działa bardzo sprawnie. Ogromnym plusem jest fakt, że mimo wątpliwej przyjemności zabiegu, brzęczenia, maluchy nie czują lęku widząc uroczą biedronkę :) Opis producenta:  Inhalator dla dzieci Biedronka Mr Beetle to nowoczesne urządzenie stosowane w leczeniu chorób górnych dróg oddechowych. W celu prawidłowego używania inhalatora należy bezwzględnie zapoznać się z dołączoną do niego instrukcja obsługi. Inhalator Biedronka Mr Beetle jest urządzeniem medycznym do użytku domowego. W nebulizatorze należy umieszczać jedynie leki przepisane lub zalecane przez lekarza. Należy pamiętać, że przed każdym użyciem należy wyczyścić nebulizator oraz pozostałe akcesoria, tak jak jest to opisane w instrukcji.   Urządzenie jest wyposażone w filtr powietrza, który należy wymienić, gdy jest zabrudzony lub zmienia kolor. Filtra nie należy czyścić we własnym zakresie, jest to część jednorazowa i podlega całkowitej wymianie przy zużyciu. Regularna wymiana filtra jest niezbędna do prawidłowego funkcjonowania urządzenia. Ważne jest aby każda osoba w domu korzystająca z inhalatora miała swój zestaw akcesoriów. Zapobiega to możliwości infekcji drobnoustrojowej.Opis produktu: Nowy ciekawy wygląd Niweluje strach dziecka przed inhalacją 2 tryby pracy: Standard i High Speed Nie zawiera lateksu Łatwy w użyciu Do pracy ciągłej Torba w zestawie Produkt sterylizowany Ja naszą biedronkę kupiłam w jednej z białostockich aptek, ale są one dostępne na allegro albo np. tu. ***Dodano po wizycie u lekarza: Uszka ‚czyste’! Jednak inhalacje działają. Zalecanie mamy takie- 1ml roztworu soli fizjologicznej i 1m Mucosolvanu. Moja lekarka (której ufam, a dzięki to której uciekamy od antybiotyków jak się da) jest osobą młoda i jeździ na wiele szkoleń. Po zbadaniu sprawy orzekła, że do domowego użytku inhalator może być ‚jakikolwiek’. Te specjalistyczne, kosztowne, zostawmy problemom silnie wymagającym profesjonalnego sprzętu. Bardzo ważne jest także częste odciąganie wydzieliny z noska, który trąbką słuchową jest połączony z uchem środkowym. Zalegająca wydzielina sprzyja stanom zapalnym uszka (nie, nie ma to żadnego związku z ‚nawianiem do ucha’ ani z (nie) noszeniem czapki;)) Czym ‚fluczki’ ją odciągamy my? Dowiecie się już wkrótce :)   !-- // -- 