Strach wyjść na ulicę z tą moją divą. 90% przechodniów uznaje ją za dobro narodowe – dotyka, zagaduje, głaszcze, uśmiecha się Strach wyjść na ulicę z tą moją divą. 90% przechodniów uznaje ją za dobro narodowe – dotyka, zagaduje, głaszcze, uśmiecha się. Makóweczka jak gwiazda prawdziwa, czułości tych nikomu nie odmawia. Odmacha, uśmiechnie się, ręką wyciągnie. Czasami radośnie (prawie) podskoczy, zapozuje lub zmarszczy nosek. Diva w swym żywiole. Rano wstaje i idzie ze mną do łazienki. Kremik na twarz obowiązkowo i zębów mycie. Potem kropla maminego pudru, błyszczyk. I koniecznie pacnąć ją różem trzeba. Pędzel gilgocze pulchne policzki, a Lenka się zaśmiewa. Czeszemy włosy nową szczotką. Dobrze zbiera długie już dość kędziorki, więc kucyk coraz lepiej nam wychodzi. Makóweczka siedzi nieruchomo. Prawdziwa kobieta od małego wie, ze ‚cierpieć należy jeśli chce się być piękną’. Wie, że mamie mówiła tak babcia W. i nastawić się na taką kolej rzeczy lepiej za młodu. Bo potem już tylko regulacje, depilacje, włosów prostowanie… Ubrania wybiera, mierzy przykładając do brzuszka. Biżuteria, opaski – trzy przymiarki obowiązkowe. Na koniec ‚buć!’. Ten i żaden inny. Nie ważne, że za oknem +30, i w kaloszach noga się gotuje (mama bierze drugą parę do torby). Po wyjściu skinięciem dłoni wyznacza kierunek. Potem już tańczymy jak nam zagra. Nie dlatego, że wredna jest i uparta. To znaczy jest uparta, ale taka urocza, że rozkazy jej spełniamy z największą rozkoszą. A jeśli zdenerwuje się i padnie na ziemię, to ludzie zamiast palcami wytykać nasze porażki wychowawcze, uśmiechają się, machają do nas i kiwają głowami mówiąc ‚jaka cudowna.. jaki charakterek’. Bo prawdą jest, że tyle wdzięku, uroku i słodyczy w tak malutkim ciałku to aż za wiele. Jest wyjątkowa w każdym aspekcie. Więc rozpieszczanie jej to przyjemność. A ona o dziwo dzięki temu luzowi staje się grzeczniejsza i mądrzejsza z chwili na chwilę. Mała gwiazdeczka, która rozjaśniła nasze i tak jasne niebo. Córeczka.. Inny wymiar macierzyństwa.         Makóweczka: Czapeczka/ogrodniczki – H M (wyprzedaże!) Body- Carter’s Buty- El Pomelo Okulary Lenki – Kappahl Okulary Moje – River Island Zdjęcia wykonane aparatem SONY A65   !-- // -- 