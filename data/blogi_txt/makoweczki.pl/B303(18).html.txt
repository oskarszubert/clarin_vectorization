Maksio wrócił do przedszkola, a jako, że jest już dość dużym chłopcem, zaczynamy przerabiać tematy które pominęliśmy lub przypominać sobie rozmowy które już odbyliśmy.   Maksio wrócił do przedszkola, a jako, że jest już dość dużym chłopcem (widać na każdym kroku skok rozwojowy jaki przechodzi), zaczynamy przerabiać tematy które pominęliśmy lub przypominać sobie rozmowy które już kilka razy odbyliśmy. Poruszamy kwestie bezpieczeństwa na drodze, zachowania w przedszkolu, rozmów z obcymi, intymności czy wyrażania własnych opinii. Postanowiłam poszukać lektur które pomogą mi ‚przerobić’ trudne tematy, które mogą być wstępem do rozmowy na dany temat.        ‚Maks nie rozmawia z obcymi’ to książka próbująca podjąć z pozoru błahy temat jakim jest nadmierna ufność naszych dzieci w stosunku do ludzi obcych (lub w jakimś stopniu znanych). Zaczęłam się w temat zagłębiać dopiero teraz, po przeczytaniu tej lektury. Faktem jest, że staramy się wychowywać nasze maluchy na otwartych, odważnych, kontaktowych młodych ludzi. Ale czasami wydarzenia mogą pójść w innym kierunku i ta nadmierna ufność może okazać się minusem. Warto rozmawiać o tym z dzieckiem i książeczka ta jest dobrym wstępem do dyskusji. Choć nie ma co ukrywać, temat jest ciężki, sytuacje w życiu przeróżne, a sprawa bardzo delikatna. Nie chcemy przecież także dziecka przestraszyć, lub nauczyć negatywnych reakcji w stosunku do sąsiadów, znajomych (czy to bliższych, czy dalszych) czy krewnych. Ogromy minus daję książce za tło opowieści. Mama Maksa nie popisała się zbytnio zostawiając dziecko samo na placu zabaw w ulewę. PT był na tyle zbulwersowany zachowaniem książkowej matki, że kompletnie olał temat przewodni. Więc drugie podejście będę musiała wykonać ja.. dziś wieczorem :)         ‚Igor i lalki’ to druga mądra książeczka obalająca pewne stereotypy. Swego czasu poruszyłam temat w notce ‚Tolerancja i inne zabawy’. Ale problem jest dość złożony i ciężki do przeskoczenia. Nieodmiennie, młodzi, inteligentni, wykształceni tatusiowie, zachowują swoje zaściankowe poglądy na temat przedmiotów zabaw ich synów. Chłopiec kojarzy się z aktywnościami sportowymi, agresywnymi, ruchowymi. A dziewczynki z lalkami i garami ;) Czytając książkę można zabawić się także w psychologa analizując podłoże problemu, jako, że tata Igora to wojskowy (?) maczo, dwumetrowy i umięśniony, uparcie zachęcający synka do ‚męskich’ zabaw, w podtekście dyskredytujący te ‚babskie’. Dlatego chłopiec wstydzi się przyznać, że lubi bawić się lalkami. Maki szczęśliwie ma siostrę, a Makóweczka brata, więc miks zabawek i zabaw sprawia, że moje dzieci kompletnie nie mają problemu w tej kwestii.   !-- // -- 