Dziecko w wieku przedszkolnym najwięcej czasu spędza w kapciach, średnio 6-8 godzin dziennie, dlatego to bardzo istotne, aby kapcie były odpowiednio dobrane do kształtujących się stópek dziecka        Nasz maluch dostał się do wymarzonego, lub długo wyczekiwanego p-kola. Choć może iść tam wcale nie chciał, nadszedł ten dzień. My całe w stresie, dobrze przygotowane na to co zdarzyć się może, maluch we łzach, lub uśmiechach rusza do placówki. Potencjalnie może w niej spędzać do 8-9h. Więc potrzebne mu jest dobre.. obuwie. Sprawa zdaje się banalnie prosta – pójść kupić obuwie przedszkolne, z miękką podeszwą, oddychające. Takie w którym nie poci się stopa, łatwo je zdjąć i nałożyć. No i jeszcze żeby nie było koszmarnie brzydkie lub drogie. Nic prostszego.. Błąd. Znalezienie dobrych kapci do p-kola to wyczyn! Ja zaczęłam od tego co znam i lubię – Crocsy.. niby super, mały nosił chętnie. Po tygodniu dostałam jednak info, że tego obuwia maluchy nosić nie mogą. Po pierwsze spadały ze schodów które są w placówce synka. Po drugie, biegając gubią buty. Więc dalej – miękkie skórzane, i znowu pomyłka. Dzieci boleśnie nadeptywały sobie na palce, a noga pociła się w nich strasznie. Więc za namową innych mam zaczęłam przeglądać obuwie popularnych firm produkujących przedszkolne obuwie. Królowały autka, krasnalki, Kubusie i całe stadko koszmarków. No ale skusiłam się, nie widząc rozwiązania sytuacji. Po tygodniu Maks miał palce otarte do krwi. Skończyło się tym, że mały po p-kolu chodził w sandałach Ecco. No ale buty za 300zł do p-kola to średnie rozwiązanie. Dlatego jak zobaczyłam na rynku nowość, która potencjalnie mogła rozwiązać moje (wiem, wiem, baaardzo poważne ;)) problemy, sama się do niej zgłosiłam. Bo wiem, że wiele mam ma problem podobny do mojego. Slippers Familly Uroda Bardzo podoba mi się projekt butów. Domyślam się, że nie trafi w każdy gust, ale mi się bardzo podobają.. szczególnie na stopie dziecka. Wybrałam Slippersy w jednolitym kolorze (są jeszcze zwierzęce wzory). Jedyne co bym zmieniła to podeszwę – na neutralną (szarą, czarną, brązową, nude itp.), szczególnie w przypadku butów dla dziewczynek [wiem, że właściciele firmy to mili i fajni ludzie, więc jak tu napiszemy, że podobają nam się inne podeszwy, to jest nadzieja, że pojawi się nowa kolekcja :)]. Wykonanie Kapcie są przemyślane i świetnie wykonane. Środek zrobiony jest z miękkiej skórki. Zabudowane palce chronią przed urazami. Wycięcia po bokach zapewniają idealną wentylację, więc stopa nie poci się (a uwierzcie, był to ogromny problem bardzo aktywnego Maksia). Dodatkowo nowa linia butów (gładkich) dzięki zastosowaniu odpowiednich materiałów może być noszona na zewnątrz, stając się alternatywą dla sandałków czy trampek. Kapcie Slippers Family gwarantują ochronę i prawidłowy rozwój stopy dzięki zastosowaniu sprawdzonych i polecanych przez ortopedów rozwiązań projektowych: - suwak z tyłu, umożliwia naturalne zakładanie kapcia poprzez wsuwanie stopy - twardy zapiętek, stabilizuje stopę podczas chodzenia - wyprofilowana, skórzana wkładka, zmusza podeszwę stopy do odpowiedniej pracy - kauczukowa podeszwa, zapewnia bezpieczeństwo i zapobiega ślizganiu się - obcas Thomasa, dzięki kształtowi klina stopa jest odciążona i nie opada do środka - półokrągłe wycięcie, zapewnia stopie dodatkowe, właściwe oddychanie - zabudowany – okrągły – wysoki nosek, gwarantuje bezpieczeństwo przed urazami delikatnych paluszków dziecka oraz zapewnia palcom dziecka wygodę,  pozwalając na ich właściwy rozstaw - miękka guma w podbiciu, umożliwia dopasowanie stopy do kapcia, poprzez regulację podbicia - wysokość za kostkę, chroni  przed urazami oraz zapobiega „przydeptywaniu“ kapcia. Opinia użytkownika :) Maks jest Slippersami zachwycony! Pamiętacie naszą rozmowę sprzed kilku m-cy? MM- Maks, kupiła Ci prezent! Maks- Ohhh nowe kapcie?! Zawsze o takich marzyłem.. Kupiłam mu akurat robota, ale widać, że mały czuł potrzebę zmiany obuwia ;). Po pierwszym dniu w p-kolu w którym użytkował kapcie, orzekł, że każdemu pokazywał swoje stopy. Twierdzi, że buciki są miękkie i wygodne i baaardzo je lubi. Czego chcieć więcej.   Sponsorem notki jest firma Slippers Familly   !-- // -- 