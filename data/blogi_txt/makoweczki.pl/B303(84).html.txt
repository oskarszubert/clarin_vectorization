Po wczorajszej notce na bloga zbiegło się kilku ‚wujków dobra rada’. „Ale o czym Ty gadasz, zdjęcia są słabe, nie ma kompozycji i zasady trójpodziału i w ogóle idź umrzyj”.       Po wczorajszej notce na bloga zbiegło się kilku ‚wujków dobra rada’. „Ale o czym Ty gadasz, zdjęcia są słabe, nie ma kompozycji i zasady trójpodziału i w ogóle idź umrzyj”… Więc może jeszcze raz, wytłuszczonymi literkami – nie jestem fotografem. Nie posiadam obszernej wiedzy fotograficznej. Robię zdjęcia jakie robię, a notki te są skierowane do innych mam, do pasjonatów – amatorów, dla których (w danym momencie życia) nie do przeskoczenia są obszerne księgi o przesłonach, naświetleniach, migawkach i iso. Dajcie ludziom żyć, serio… Czepiacie się do garbatego, że ma dzieci proste. Wracając do tematu. Moim głównym problemem jest ostrość. Ponoć specyfika mojego obiektywu jest taka, że człek fotografowany powinien stać i ani drgnąć, jako, ze to obiektyw portretowy. Nie wiem czy jest to prawdą, ale złapać ostrość twarzy uciekającego dziecka to sztuka tajemna. Nie wiem czy w ogóle do opanowania. Jedyna moja rada to cykać, cykać i jeszcze raz cykać. A nóż się uda. Jak patrzę na blogi koleżanek, to widzę, że te które mają małe dzieci (czyt. niepozujące) zmagają się z tym samym problemem. Pomóc można sobie trochę programami, ale nie opierajcie się na nich w 100% Kompozycja. Drugi zarzut. Mamusie już się śmieją? Kompozycja zasuwającego 100tką dziecka. Very funny ;). Zauważcie, że nawet fotografowie obierają łatwą drogę – robią zdjęcia śpiącym niemowlakom a potem już dzieciom starszym. Naprawdę niewiele jest fotografów chętnych biegać za maluchami. Pieniądze te same, a praca x5 – sport, nieograniczone umiejętności fotografowania w ruchu, masa obróbki i na koniec zderzenie z mamusiną wizją ‚to nie tak miało być’. Maczki nie pozują. Robienie im zdjęć jest jak Killer, Ewy Chodakowskiej – padnij wstań, biegnij kilometr przed, kucaj, podskakuj. Dlatego na sesje ubieram się zawsze niestosownie do pogody. Po 5 min. i tak strużka płynie mi po plecach. O przemyślanej kompozycji nie ma u nas na razie mowy. Jak w ogóle uda się jakieś w miarę sensowne zdjęcie zrobić, jest radość. A teraz ustawienia. Aparat i obiektyw wciąż te same co w notce poprzedniej. Wciąż pracujemy w opcji manualnej, czyli pokrętłem ustawiamy na ‚M’. Nauczymy się dziś ustawienia trzech parametrów: przysłona, czas naświetlenia, ISO + balans bieli. Przysłona (F). Wpływa na naświetlenie ale także głębię ostrości. Im niższa przesłona tym większa głębia. Mój obiektyw ma najniższą przysłonę czyli 1,4. Oznaczona jest ona symbolem F. Przy ustawieniach manualnych nie jest łatwo ją zmienić. Więc można by zostawić ją w spokoju. Tyle, że jak przesłonę ustawimy na 2,5 to dziwnym trafem aparat lepiej łapie ostrość. Więc warto. Skupcie się, będzie ciężko ;) (tłumaczę cały czas dla posiadaczy Sony, nie wiem jak jest w innych aparatach, więc śmiało możecie to napisać w komentarzach). Wciskacie przycisk AEL i trzymając go, pokrętełkiem z przodu zmieniacie parametr F. Ustawcie na 2,5 jeśli Wasze dzieci zwiewają. Wyższy parametr sprawi, że zdjęcie będzie ciemniejsze, a głębia ostrości mniejsza. Niższy zaś da wam jasne zdjęcie z giga głębią ostrości. Czas naświetlenia. Tego parametru nie ogarniałam najdłużej. A jest on jak woda i chleb fotografowania. W sekundę możemy zdjęcie rozjaśnić albo przyciemnić. Nie znając tego parametru dosłownie gryzłam piach czasami bo wszystko inne ustawione, a na wyświetlaczu… biała plama (za duże naświetlenie obrazu). Ogólnie jak się wkręcicie to się okaże, ze czas naświetlenia ma wiele zastosowań. Ale o tym w innej notce. Póki co, macie wiedzieć, że pokrętło jest i warto nim zakręcić ;) ISO Parametr także związany ze światłem/naświetleniem. Jeśli fotografujemy w warunkach dobrego oświetlenia ustawiamy niskie ISO, jeśli światła jest mało, podwyższamy wartości. Uwaga. Przy bardzo dużych wartościach ISO otrzymamy na zdjęciach ziarno (jak np. w sesji ‚herbatkowej’ kiedy nie znałam jeszcze wszystkich ww parametrów) W biały dzień, posiadając mój obiektyw (czyli jasny) ISO (taki przycisk z napisem ;)) ustawiamy na 100. Jeśli macie ciemniejszy obiektyw, spróbujcie na 300 (strzelam, może ktoś mnie poprawi). Balans Bieli Jak już zaczną nam wychodzić lepsze zdjęcia, możemy pokusić się o zabawę filtrami o których pisałam wczoraj, a także balansem bieli. Modeluje on temperaturę światła. Można zdjęcie ocieplić, zamrozić, czy całkiem zmienić jego kolory (np. na sephie). Gdzie tego szukać? Wciskamy nasze ‚Fn’ (czyli wchodzimy w ustawienia). Tam wybieramy ‚White Balance (czyli balans bieli). I dostosowujemy do potrzeb. To takie podstawy. Dalej zaczyna się już wyższy stopień wtajemniczenia… ;) Wciągnęłam się, jak widać w fotografowanie. Szkoda, że od razu praktykuję w tak trudnych warunkach. Ale wszystko z czasem. To nie wyścig przecież, a dobra zabawa!      Makóweczka: Komin/ bluzeczka/spodnie- Next Sweterek/buty- Zara ***UWAGA*** Autorka popitoliła kilka nazw i parametrów, więc warto przeczytać komentarze :)   !-- // -- 