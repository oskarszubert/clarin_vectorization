Dym o którym nie pamiętam idąc na rodzinny wypad jedzeniowy. Dym o którym nie dumam, nie rozważam nawet takiej opcji w głowie idąc do restauracji!               Przyjemny, słoneczny sobotni wieczór postanowiliśmy spędzić z dziećmi i dziadkami na spacerze w parku oraz zjeść coś w restauracji. Może nie nazbyt ekskluzywnej, bo Maki płakał o pizze, a reszta ‘spożywających’ miała niedoprecyzowane życzenia kulinarne. Padło więc na ogródek Pizza Hut, głównie zw względu na usytuowanie w pobliżu fontanny i deptaka. Bo patent nasz letnio – wyjściowy wygląda mniej więcej tak: Udajemy się do ogródka piwnego (zawsze jak to mówię/piszę, czuję się jak alkoholiczka która z dziećmi na piwo chadza :|.. co to za nazwa?), szukamy miejsca, zamawiamy danie i .. jeden rodzic (lub w sobotniej opcji, dziadek) wychodzi z Makówkami (lub samą Makóweczką) pospacerować. Oczekiwanie na jedzenie niestety, w sobotni wieczór do najkrótszych nie należy, a cierpliwość maluchów kończy się około 3 min. od zajęcia miejsc. Nie pomaga fakt, że na niewielkim, ogródkowym metrażu, właściciele starają się upchnąć jak najwięcej stolików i krzeseł co sprawia, że często nie można tam wykonać żadnego ruchu.. co dopiero biegać za dziećmi. Ale nasz patent jest świetny i sprawdza się doskonale. Osoba spacerująca spędza czas z zadowolonymi Maczętami, mocząc ręce w fontannie, wrzucając monety dla mima i słuchając granej przez niego muzyki. Reszta ma możliwość spokojnie porozmawiać i nacieszyć się klimatem słonecznego wieczoru w mieście. Jeśli jedzenie nie przychodzi ‘na raz’, opcję tę można wykorzystać także w trakcie spożywania posiłku. Tego wieczoru, zamówienie PT-ego się zagubiło, więc w czasie kiedy jedliśmy my, on najpierw karmił Makóweczkę, a następnie wyszedł z nią spacerować. Kiedy po 30 min. przyszła jego sałatka, ja już objedzona wyszłam z maluchami na dłuższy spacer. To był naprawdę świetny czas. Makiś jadł z zapałem swoją Margarittę na puszystym cieście. Widok Maczkowatego jedzącego tak chętnie nie należy do częstych, więc serce rosło. Wszyscy spijali letnie drinki bezalkoholowe – mohito, grejpfrut i ogórki, oraz świeżo wyciśnięte soki. Na deser pochłonęliśmy ciastko na ciepło z lodami. Sielanka i pełnia smaku.. Gdyby nie … dym. Dym o którym nie pamiętam idąc na rodzinny wypad jedzeniowy. Dym o którym nie dumam, nie rozważam nawet takiej opcji w głowie idąc do restauracji! Dym… papierosowy. I za każdym razem coś się we mnie gotuje. Dlaczego pytam?! Dlaczego wolno palić w restauracyjnych ogródkach piwnych? Czy tylko zw. na głupią nazwę? Czy znowu nieudolność zapisu paragrafów sprawiła, że niepaląca ja, niepalący rodzice i tym bardziej niepalące Maczęta, musimy wąchać dym papierosowy? Być biernymi palaczami.. Dlaczego??!! Otóż pogrzebałam i wiem. Nie sprawia to, że czuję się lepiej, ale wiem dlaczego. Zakaz palenia Obowiązująca od 15 listopada 2010 roku ustawa antynikotynowa określa, że palenie zakazane jest m.in.: 1.    na terenie zakładów opieki zdrowotnej i w pomieszczeniach innych obiektów, w których są udzielane świadczenia zdrowotne, 2.    na terenie uczelni, 3.    w pomieszczeniach obiektów kultury i wypoczynku do użytku publicznego, 4.    w lokalach gastronomiczno- rozrywkowych, 5.    w środkach pasażerskiego transportu publicznego oraz w obiektach służących obsłudze podróżnych, 6. na przystankach komunikacji publicznej, 7.    w pomieszczeniach obiektów sportowych, 8.    w ogólnodostępnych miejscach przeznaczonych do zabaw dzieci. Jak się jednak okazuje, błąd w ustawie spowodował, że niepalący są narażeni na bierne palenie w tzw. ogródkach piwnych czy kawiarnianych. Ogródek to nie pomieszczenie Zakaz palenia obowiązujący w lokalach gastronomiczno-rozrywkowych obejmuje pomieszczenia, czyli takie części lokalu, które są wydzielone np. ścianami. A ogródek kawiarniany, który znajduje się na zewnątrz kawiarni, takim pomieszczeniem nie jest, a co za tym idzie – można tam palić. Pojawiły się opinie, że osoby niepalące, w takim miejscu są dużo mniej narażone na negatywne skutki biernego palenia niż w zamkniętym pomieszczeniu. Oznacza to jednak, że osoba, która chce uniknąć kontaktu z dymem papierosowym, będzie mogła wypić kawę wyłącznie wewnątrz lokalu. Podkreśla się jednocześnie, że zakaz palenia nie powinien obowiązywać tylko w ogródkach niezadaszonych. Tam, gdzie ogródek jest częściowo zabudowany, zakaz powinien być przestrzegany. (źródło: http://prawo- karne.wieszjak.pl) W skrócie wyjaśniając, palić w restauracjach nie można. Ale ogródek nie ma dachu, ani ściany, więc jak 5 cm. ode mnie siedzi palacz to na 100% nie poczuję dymu z jego papierosa, bo on od razu ulatnia się w czasoprzestrzeń. Takie rzeczy tylko w PL. Ja się wciąż czuję dyskryminowana. Rozumiem, że ludzie mają nałogi, ale a) zawsze patologia (zbulwersowanych, proszę o doczytanie w słowniku co to słowo oznacza) powinna być uwzględniana na drugim (albo i 10tym) miejscu. Prawo zawsze powinno być po stronie ‘normalnych’ – w tym wypadku niepalących, a już tym bardziej dzieci które przyszły zjeść pizze! I jeśli mają być wyznaczane jakieś miejsca (bo zaraz usłyszę, że mogę przecież zjeść wewnątrz) to dla tych właśnie którzy odbiegają od normy, w tym wypadku, paląc. b) Dlaczego nie można było ustawić prawa tak, że lokale gastronomiczne służą jedzeniu, a puby wyjściu na piwo i papierosa. W tym wypadku skłonna bym była dać sprawie większy luz. Pub jest miejscem specyficznym i idąc tam zakładam, że mogę się natknąć na dym. Mój osobisty wybór czy chcę tam przebywać (choć i tak być nie powinno, ale załóżmy, że tu można być łaskawszym). Ale dajcie ludziom zjeść bez odruchu wymiotnego! W spokoju, bez nerwicy o dzieciaki zaciągające się dymem. Bo Tobie palaczu ten papieros jeden szkodzi sto razy mniej niż biernie palącemu maluchowi. Jak można być tak ograniczonym i samolubnym? W moich oczach Polska wciąż jest zaściankiem świata jeśli chodzi o edukację antynikotynową. W Australii nakazano wymianę opakowań z tytoniem z tych brandowych, utożsamiających kolorystycznie z marką na buro- szare ze zdjęciami ludzi umierających na raka, za wcześnie urodzonymi maluszkami czy fotkami płuc palaczy. W USA na dyskotekach palący stoją w klatkach, jak zwierzęta mokną na deszczu. Są jakby podkategorią. Nie do pomyślenia byłoby palenie w jadłodajni jakiejkolwiek i to przy dzieciach. Z tego co wiem podobne przepisy obowiązują w krajach zachodnich. Polska zmieniła prawo, bo jej nakazano. Ale i to marnie im wyszło.. A szkoda. Nam pozostaje udawanie się do ogródków z wielkim wachlarzem lub wybieranie stolika sokolim okiem- obok niepalących. Opcjonalnie zaprzestanie jedzenia w tego typu miejscach. Smutne.. Pamiętajmy, że każdy ma prawo do (szumnie cytowanej i bardzo modnej) wolności..  Ale wolność ta nie powinna ograniczać tego samego prawa innego człowieka. I tego się trzymajmy.         Makuś: Koszulka/kaszkiet- Zara (wyprzedaże) Spodenki- Flawless Trampki- H M Makóweczka: Koronkowa bluzeczka i spodenki- sh (wiem, wiem szczęściara jestem :P) Body- Carter’s Sandałki- Zara Kapelusz- Obaibi * Jeśli macie ochotę na jakieś letnie ciuszki Macząt to wybierajcie z notki i piszcie śmiało na maila. Chyba już nie będzie letniej wyprzedaży, bo wszędzie sale’e królują, więc kupicie sobie stacjonarnie. A za rok, nowe pokolenie odziedziczy po Maczkach ciuszki z tego roku ;) Matka Makowa: Sukienka- Gap Buty- El Pomelo Zdjęcia wykonane aparatem SONY A65   !-- // -- 