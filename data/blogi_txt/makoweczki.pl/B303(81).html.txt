Wiedza lekarzy o naczyniakach nie jest jeszcze porażająco wielka. Propranololem w Polsce leczy się dopiero od trzech lat, laserem od czterech.     To był jeden z tych niechcianych momentów w życiu matki. Trudniejszy od nagłej choroby, jako, że decyzję ówcześnie musiałam podjąć ja, sama. Moja córeczka miała mieć operację. Ok, przesadzam, prosty zabieg, ale w oczach matki urosło to do wiadomych rozmiarów. Z natury lubię być przygotowana do sytuacji które mają się wydarzyć, szczególnie tych traumatycznych. O naczyniakach i malformacjach czytałam wiele. Zgłębiałam wiedzę od pierwszych dni, zakładając najgorsze scenariusze. Kiedy okazało się, że los był dla malutkiej w tym nieszczęściu łaskawy skupiłam się już tylko na estetycznych aspektach posiadania takich zmian. ***** Naczyniaki znikają same do 12 r.ż., to było jasne. Malutki procent jest uparty i oporny i trzeba się z nim rozprawić inaczej. Większość jednak zniknie sama. Można się z nimi rozprawić wcześniej za pomocą zabiegów operacyjnych, kuracji z użyciem Propranololu oraz poprzez laserowanie. Dwie pierwsze opcje używane są w przypadku naczyniaków dużych, licznych, lub umiejscowionych silnie ‘niefortunnie’ (na powiece, nosie, ustach, narządach intymnych). Dla nas pozostał więc jako opcja – laser. Zabieg w przypadku tak małego naczyniaka wykonuje się w większości przypadków w znieczuleniu miejscowym. Dwa – trzy strzały lasera to ból porównywalny ze strzałem z gumki recepturki (więc nie gorzej niż np. szczepienie). Po zabiegu dziecka nie boli absolutnie nic i minutę później nie pamięta, że cokolwiek się wydarzyło. Ile takich podejść trzeba zrobić, ustala lekarz (w zależności od wielkości naczyniaka). Cena prywatnego zabiegu obecnie jest bardzo znośna – około 500zł. Malformacje (kapilarne) nie znikają nigdy. Rosną razem z człowiekiem i mogą nasycać swój kolor w zależności od wielu czynników (zewnętrznych i wewnętrznych). W większości wypadków jest to ‘tylko’ defekt urody. Wyjątkiem od reguły są naczyniaki umiejscowione w *regionie unerwionym poprzez pierwszą gałązkę nerwu trójdzielnego, lub niekiedy obejmującym również cześć twarzy zapatrzoną poprzez drugą gałązkę tego samego nerwu wraz z anomaliami naczyniowymi splotu pajęczynówkowego i opony twardej po tej samej stronie, powodujące zespół Sturge-Weber który sprawia, że maluchy mogą mieć padaczkę, jaskrę lub hypertrofię tkanek miękkich (wiem, że maluch jednej z czytelniczek jest diagnozowany w tym kierunku… nieodmiennie trzymam kciuki za wynik negatywny!). Jako, że malformacje często zajmują dużą powierzchnię ciała i strzałów lasera jest wiele (Lenka miała około 100!!!) nie ma opcji, żeby małe dziecko wytrzymało ten zabieg bez znieczulenia. Te zmiany dotyczą nas. Ale jak wiadomo naczyniaków jest wiele więcej! W szpitalu nasze serducho skradł synek współlokatorki – roczny Olaf z naczyniakiem jamistym/chłonnym/limfatycznym (nie mogłam odnaleźć jednej nazwy… poprawię jak mama O. się do mnie odezwie). Wiedza lekarzy o naczyniakach nie jest jeszcze porażająco wielka. Propranololem w Polsce leczy się dopiero od 3 lat. Laserem od 4 (pierwszy laser w PL kupił Mr Leszek Czarnecki – chwała mu za to!). I tak jak przypadki typu Lenka są proste, bo cała sprawa to kosmetyka więc “uda się, a jak nie to też ok”, tak już z Olafkiem tak prosto nie jest :( (tu znalazłam pilotażową metodę leczenia klik  ale póki co w PL wygląda to tak jak w przypadku Kubusia (znalazłam przeszukując internet) klik czyli wieloletnia walka. Szczęśliwie lekarze nie spoczywają na laurach, a ustawicznie zgłębiają wiedzę na temat zmian około – naczyniowych. I to zdania napawa otuchą także mnie. Bo póki co na więcej laserowań się nie wybieramy. Dlaczego? Po kolei… Do 3-dniowego pobytu w łódzkim szpitalu byliśmy przygotowani wręcz doskonale. Zarezerwowaliśmy pokój w hotelu na cały okres naszego pobytu, zabraliśmy ze sobą pół domu, żeby zapewnić małej rozrywkę, poczucie sielanki poprzez czas spędzony z rodzicami. Warunki szpitalne okazały się być bardzo przyzwoite. Pokoiki dwuosobowe (dwurodzinne?) z łazienką (ta była najsłabszym elementem całego szpitala.. myślę, że goście z zachodniej granicy mogli by nie uwierzyć w to, co by tam ujrzeli). Dla rodziców całkiem wygodne leżaki (ala ogrodowe, ale miękkie) i krzesełka. W szpitalu czyściutko (więc prawie, PRAWIE nie stresowałam się widząc Lenkę bawiącą się na podłodze) jako, że trafiliśmy na oddział (po)oparzeniowy. Personel miły lub znośny, lekarze sympatyczni. Mała niespodzianka nastąpiła w niedzielę kiedy to spytano nas… dlaczego w ogóle pojawiliśmy się w szpitalu, jak wszystkie zabiegi mające odbyć się w tym czasie zostały odwołane! Cóż.. ‘wszystkie’ to pojęcie bardzo względne, jako, że do nas nikt nie zadzwonił. Lekarz biorąc pod uwagę fakt, że jesteśmy silnie przyjezdni orzekł, że zabieg się odbędzie dnia następnego jako ‘dodatkowy’. W poniedziałek po nocy ‘prawie’ przespanej (dzieci jak w zegarku płakały naprzemiennie.. koncertowanie kończyło jedno i płynnie zaczynało inne jakby czuły niepisaną zasadę zagłuszania ciszy i niedopuszczenia aby rodzice zdrzemnęli się choć na chwilę) wpadłam w stan ‘stresus pospolistus’. Jako, że zabieg Lenki był ‘nieplanowany’ miał się odbyć jako ostatni co oznaczało, że do godziny 12-13-tej mała ma być na czczo. Lenka na czczo. Lenka! Na czczo! Słabo mi było na samą myśl. Przecież mój żarłok do 13-tej to już zjada pięć śniadań i trzy lunche! Obwieszczono nam także, że zw na fakt, że pewnie z tego głodu nie wytrzyma, założą jej zaraz wenflon i podłączą kroplówkę.. Ok, czy mogą być jeszcze jakieś gorsze wieści? A owszem.. W szpitalu jest zasada, że rodzic nie ma prawa wejść na blog operacyjny. Dziecko po Premedykacji (syropek lekko uspokajający, który btw całe g*wno w przypadku Lenki zadziałał..), dziecko oddaje się pielęgniarce czy komuś z personelu i… stara się nie zemdleć albo nie pobiec i wyrwać dziecka, które zaczyna płakać, krzyczeć i wić się jak to tylko dziecko, przestraszone, zabrane od rodzica umie. Kill me. I tu gdzieś zaopiekowała się nami nieznana moc wyższa… Nie wiem, czy to naprawdę zbieg okoliczności, czy ktoś z lekarzy z nowej zmiany czyta makóweczki, ale wszystko w kilka minut potoczyło się najlepszą opcją. Kiedy tacy przybici i załamani snuliśmy się korytarzem z Lenką na rękach, podeszła do nas pani pielęgniarka i niedowierzając powiedziała, że znalazło się dla nas miejsce i idziemy pierwsi! Prawie się poryczałam z radości zmieszanej z przerażeniem. Mała od razu dostała syropek po którym owszem, była lekko pijana… do momentu w którym znalazła się na bloku operacyjnym i zobaczyła stado ludzi w maskach. Lenka zaczęła płakać i wymyślać “trzymaj mnie mamo, trzymaj mnie tato, chcę leżeć, chcę siedzieć, chcę płakać.. nie wiem czego chcę”. Jednak wszyscy obecni lekarze, pielęgniarki, cały zespół był tak miły i kochany, że analizowałam czy mi czegoś do herbaty nie dodano. Pani (chyba) anastezjolog nadmuchała jednorazową rękawiczkę i udawała że to smok :D. Wszyscy malutka zabawiali, pocieszali…Nic takiego nie działo się jak szłam na (liczne) operacje z mamą, więc byłam w pozytywnym szoku. Ale to nie koniec niespodzianek. Lenka tak oczarowała wszystkich, że … pozwolono mi wejść na salę (!!!). Jako jedynej mamie. Czułam się lekko winna w stosunku do innych rodziców, ale biegiem ubrałam zielony płaszcz, czepek, maskę (którą minutę później, kiedy to zobaczyła mnie przerażona Lenka, zdjęłam) i poszłam z malutka na salę. Tam znowu zabawianie, maska dla Lenki, maska dla smoka, minutka i spała, a mnie wyproszono. Nie płakałam.. Byłam dzielna. Mimo, że mama obok zalewała się łzami. Ja po prostu nie oddychałam. Trwało to dłużej niż myśleliśmy. Około 30 min. od momentu pożegnania się z malutką do wybudzenia. Potem najgorsze czyli właśnie trauma powybudzeniowa “na agresywnie”, czyli krzyki, wicie się, spazmy. Po godzince malutka już oglądała bajeczkę. Po dwóch niczego nie pamiętała. Dostała obiadek, deserek, sok. Bawiła się, kolorowała… A MM w końcu puściły emocje więc opuściła szpital w stronę hotelu i o 18-tej, zasnęła…  Lenka w dzień zabiegu:  i dziś (czyli tydzień później)  Co dalej? Nie wiadomo… Żeby efekt laserowania malformacji był widoczny, potrzeba do dziesięciu zabiegów! Przemiły młody lekarz, który opiekował się Lenką w Łodzi, a który to sam ma malutkiego synka z malformacjami skutecznie namieszał mi w głowie. Stwierdził, że swojego dziecka nie puścił by na zabieg w znieczuleniu, jako, że są już prowadzone badania nt. przełożenia ilości zabiegów w narkozie na słabsze wyniki w nauce i niższe IQ. Ponoć znaczące różnice widać już w przypadku dwóch znieczuleń ogólnych! W mojej głowie więc dalsze zabiegi są jak wojna wygląd vs. inteligencja. Z drugiej zaś strony, jeśli mówimy o 100 strzałach laserem, to w jakim wieku malutka wytrzyma taki ból? Ile będzie miała lat, żeby być aż tak zdesperowaną? Czy nie będzie miała do mnie żalu, że nie ‚załatwiłam’ tego wcześniej (jak widać, po zabiegu obszar laserowania jest dosłownie czarny, przez tydzień – bordowy)? Te pytania będę sobie zadawała przez najbliższe lata. Nie ukrywam jednak, że trochę liczę na te nowe metody pozbywania się malformacji, lub bezbolesne laserowanie. To jednak z dziesięć lat… Zważywszy na fakt, że dekadę wstecz nikt nie zajmował się estetycznym aspektem naczyniaków, jest nadzieja, że lekarze zajdą jakieś ulepszenia w metodach które są lub zostaną wynalezione inne… *naczyniaki.com  !-- // -- 