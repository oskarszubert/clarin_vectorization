Głównym plusem książeczek kartonowych jest fakt, że .. są kartonowe :) Oto HITY i KITY Makóweczkowych ‚kartonówek’ Głównym plusem książeczek kartonowych jest fakt, że .. są kartonowe :) Nie tak łatko je porwać i zniszczyć. Choć oczywiście da się to zrobić (Maczki potrafią). Uwielbiamy ja na co dzień, ale idealnie sprawdzają się także w podróżach. Oto HITY i KITY Makóweczkowych ‚kartonówek’: 1. Ulica Czereśniowa (Wiosna, Lato, Noc) HIT Pozycja znana i lubiana. Barwne ilustracje z masą szczegółów, przyciągają małego, ale także starszego czytelnika. Każdy element jest dokładny i dopracowany. Mały paluszek wędruje na zwierzątka o których opowiadamy, większy paluch celuje w pożar i wóz strażacki. Jeśli żadnej z książek nie macie, warto nabyć przynajmniej jedną. Bo ze smutkiem stwierdzam, że tak jak w większości serii, każda następna książka jest już.. nudna. A przy ‚Nocy’ można już tylko spać, zieeeeew.            2. Od 1 do 10 KIT Książka która swego czasu pojawiła się na wielu blogach. Tu jestem skłonna zgodzić się z hejtersami – ktoś za to zapłacił. Np. ja.. za książkę. A ona jest nuuudna. I dla mamy i dla malucha i dla starszaka. Rym błyskotliwy „kupisz mysie uszka wyjdzie z tego kaczuszka”. Obrazki modne, hipsterskie,promocja dobra, zaś sama książka się nie broni.     3. Na wsi KIT Następna, jakże modna ‚pokazywanka obrazkowa’. Wszystko fajnie, pierwsza strona z zacną ilością zwierzaczków które maluchy pokażą lub nazwą lub ‚wymuczą/wypieją’.. Troszkę wsi i folkloru, ale.. im dalej w las, tym ciężej matce przebrnąć. Po scence ‚wiejsko – podwórkowej’ dostajemy.. tartak O_o. Chyba jestem mało błyskotliwa ale zacinam się i ani me ani be. Co ja mam tam pokazywać, nazywać czy tłumaczyć. Bladego pojęcia nie mam! Dalej jakaś budowa. Dla nas też kit. Bo Makóweczka jest kobietką i choćbym ją autkami zarzuciła ona marzyć będzie o księżniczkach. Zaś Mak nigdy nie szalał za ‚męskim sprzętem’. Więc jeśli nie macie w domu Mini Boba Budowniczego, nie zachwyci Was ta pozycja.     4. Mamoko HIT Mamoko jest tak słynne i tak wciągające, że nie zdziwię się jak stanie się obowiązkową lekturą przedszkolną. Niby można kupić książkę i dla malucha, ale prawdziwe jej właściwości odkryje dopiero 3-latek + . Bo to nie jest zwykła ‚pokazywanko – opowiadanka’. To wielowątkowa przygoda z masą bohaterów o przezabawnych imionach. Wielki plus za umieszczenie tych samych stworków w różnych częściach serii. Zdradzę Wam tajemnicę. W poszukiwaniu bohaterów Mamoko, Makunia jest lepsza od Maka! Bystrzak z niej zadziwiający!         A teraz kilka mniej popularnych na blogach serii/pozycji. Jakaś niema umowa zapanowała wśród koleżanek, że modne i popularne wydawnictwa robią książki które muszą się dzieciom podobać. Jak nie to wychodzisz na matkę która a)gucio wie o tym co jej dzieć powinien ‚czytać’ b)jest nieasertywna i nie umie z durnej księgi wykrzesać skocznej opowieści. Ja się troche buntuję, bo uważam, że te mniej modne pozycje są dla maluchów 100x bardziej atrakcyjne niż plama, kreska i dziurka do której trzeba dobudowywać ideologię i stawać się filozofem, żeby plamkę/kreskę/dziurkę pojąć i właściwie przekazać. Więc dla niemodnych książkowo mam: 5. Obrazki dla maluchów HIT Absolutny ‚muszemieć’ każdego rodzica. Otwieramy książeczkę, a tam proste obrazki które możemy nazwać, ‚wymuczeć’ opisać i pokazać. Krowa jest krową, pies psem. Nie trzeba pocić się i męczyć. Wystarczy sielankowa opowiastka lub wypunktowanie rzeczy z obrazka. Maluchy łapią w mig i najpierw pokazują (pokaż wiaderko), a potem zabawa się odwracaj i nazywają (co to jest?). Cena także zacna, bo książki często pojawiają się w koszach galeryjnych za grosze.      6. Little People, Fisher Price HIT To już zło i tandeta w pełnej krasie. Ale dzieci są złe i tandetne z natury. Stado kolorowych obrazków, uśmiechnięte postaci = pełnia szczęścia malucha. Dodajcie do tego otwierane otwierane klapko – obrazki, mamy … 15 min. na kawę :)      7. 10 misiów HIT Książka 2w1- do czytania i oglądania. Obrazki ciekawe przedstawiające scenki rodzajowe :) Wierszyk lekki, ale nie usypiający. Naprawdę lubię tą książeczkę.     8. Piotruś Królik NEUTRAL Książeczka jest ładnie wydana i czytamy/oglądamy ją codziennie. Jednak stosunek ceny do czasu który można przy niej spędzić jest niewspółmierny. Plus za ukochanego Piotrusia Królika, minus za resztę.     A jakie są Wasze kartonówkowe HITY i KITY?   !-- // -- 