Kiedy byłam mamą jednego dziecka,  syna mego – Maka, byłam najmądrzejszą matką na świecie        Kiedy byłam mamą jednego dziecka,  syna mego – Maka, byłam najmądrzejszą matką na świecie. Macierzyństwo szło mi jak z płatka, książki mogłam pisać o wychowaniu dzieci i żadna Hogg mi do pięt nie dorastała. Byłam wszechwiedząca, a na inne matki patrzyłam z lekką wyższością. Wtedy los dał mi.. Makóweczkę :) Pięć różnic Makóweczkowych: 1. Uroda Dzieci moje różnią się urodą. Podobieństwa doszukiwać się w nich próżno. Mak to wykapana mamusia. Jak zasypia i ma tą spokojną buźkę i delikatne rysy twarzy to widzę w nim moją mamę. Zaś jak się urodził to pierwsze słowa które wyrzekłam (a jestem przekonana, że ta osoba o tym nie wie :P) “100% Marek S.” (kuzyn mojej mamy). Maczuś jest taki mój z wyglądu. Blond włoski kręcone, jasna cera i pieprzyk na twarzy. Makóweczka jest kopią swego taty i cioci Asi (siostry PT). Urodziła się raczej mało urodziwym kaczątkiem, a obecnie każdego dnia zamienia się w łabądka tak pięknego, że sama nie wierzę, że to moje własne (ok, zakładam, że przemawia przeze mnie 50% matczynego zauroczenia). Włoski także ma kręcone, ale ‘kędziorkowe geny’ przeplatają się z dwóch stron – obydwoje dziadkowie mają loki, ja i moja mama lekkie skręty. Karnację ma śliczną, brzoskwiniową i nie opala się ‘na buraka’ jak ja i Mak. 2. Nawyki żywieniowe Mak to niejadek. Choć obecnie może powinnam już używać czasu przeszłego bo je i mięso i zupy wszystkie (“mamo, wczoraj zjadłem nawet BURAKI w buraczkowej!”), nawet owoców kilka. Zaś pierwsze trzy lata to męka, wojna, pot, krew i łzy. Przetestowałam wszystkie metody. ‘Nie chce jeść, niech nie je tydz. w końcu zgłodnieje’ – nie zgłodniał. Zaś żołądek skurczył mu się tak, że na 1/4 bułeczki 2 dni mógł żyć (a wyniki leciaaaały). ‘Karm przed TV’- działało.. póki było TV. Bo jak nie to energia słoneczna wystarczała. ‘Rozepchaj żołądek’.. i to poskutkowało. Shit food przeplatałam z przekąskami które lubił, daniami które tolerował (makaron) i pomału, pomału z miesiąca na miesiąc ruszyło. Mięso zjadł po raz pierwszy mając 3 lata. W obecnym p-kolu ‘bo tam takie pyszne kotleciki z piersi robią’ (a ja to przepraszam, jakie robię? hmmmm?!). Córeczka moja jest smakoszem. Choć początki także nie były łatwe. Jako wcześniak z porządną żółtaczką spała i spała, a ja musiałam ją wybudzać, i dokarmiać strzykawką (bardzo mi wtedy pomogło forum ‘karmienie piersią’ na gazecie.pl .. baaardzo. dziewczyny jestem Wam wdzięczna i z prawdziwą łzą w oku wspominam). Ale jak już się rozjadła to.. potroiła wagę urodzeniową (2600) w 6-tym m-cu (dla niedzieciatych- powinna to zrobić na roczek :)). Jedzenie, to jej pasja. Jest typem smakosza. Nigdy nie jadła obiadków ze słoiczka. Popróbowaliśmy z marchewką, ale kompletnie nam nie wyszło, więc padło na BLW (Bobas Lubi Wybór). Córcia jest najłatwiejszym przypadkiem jeśli chodzi o żywienie. Ma przecudowną intuicję jedzeniową. Kiedy na stole położycie kinder kanapkę czy inne brownie i paprykę, ogórka, oliwki, Makunia, bez mrugnięcia okiem wybierze warzywa. W totalnym przeciwieństwie do swojego brata, który za słodycze dałby się pokroić. I to tyle w temacie “jakie nawyki żywieniowe rodziców takie dzieci”. Ten sam dom, tak samo jemy, to samo serwujemy dzieciom. A one tak różne… 3. Zachowanie Mak to anielę. W porównaniu do innych dzieci ofc… Bo ma ‘swoje dni’. Ale problemów większych nie sprawiał. Noce zaczął przesypiać jak miał 5 m-cy. Odbutelkowany/odsmoczony bezboleśnie na roczek. Na kupkę wołał od .. 16 m-ca (ile grzebania się w *** mniej ;)), a pełne odpieluchowanie na 2 lata. Nie miał  buntu 2-latka, spał w swoim łóżku. Rozmawiał pełnymi zdaniami po 18 m-cu, w 24, siekał już dwoma językami (kolory, cyfry, słowa, frazy). Był NAJ we wszystkim.. no może poza rysowaniem. Ale uwierzcie mi- błyszczał. W sklepach, na spacerach zdobywał serce wszystkich- śliczny, wygadany, odważny. I grzeczniutki. A ja matka- paw. Leni jest kobietą- divą. Jak czegoś nie chce, to nie zrobi i możesz sobie zagwizdać. Zakrzyk ma iście operowy. Na baczność postawić potrafi pół galerii jak czegoś zapragnie. Odmówisz – zarzut ręki na czoło i mdleje :) .. Mak nigdy nie rzucił się na glebę, a Lenka robi to xx xx dziennie.. Odsmokowanie- zapomnij! A spróbuj tylko nie wziąć ‘zatyczki’ na spacer. Będziesz pędzić przez łąkę z dzieckiem na ręce i pchając wózek. Ma nocnikofobię. Boi się go panicznie, a posadzona (całe 5x w życiu) krzyczy jakbym ją dupka na kaktusie posadziła. Jest uparta, głośnia i płaczliwa. Musiałam zrezygnować z wielu dziedzin życia bo z Makóweczką po prostu się nie da. Maluje po ścianach, rwie książki, wyrzuca wszystko do śmieci, niszczy, demoluje. Anielątko moje przecudowne nr. II. Ale w tym wszystkim jest tak urocza, tak delikatna i słodka, że nie potrafię się na nią denerwować. Nie karcę jej, nie złoszczę się. Nawet głosu nie podnoszę.. Coś jest nie tak ;) 4. Zdolności. Mak jest Omo Inteliżent. Do trzeciego roku życia naprawdę się wyróżniał- mową, zainteresowaniami, uzdolnieniami. Tylko rysować bidok nie umiał. Póki co ćwiczy kolorowanie (wciąż marnie mu idzie), ale pisze już całkiem nieźle. IQ Makuni oceniać jeszcze nie mogę, ale kredkę to ona trzyma lepiej niż brat. Pewnie dlatego przedwczoraj pomalowała naszą pościel pastelami.. i szafkę na dole kredkami.. i biurko nowe maka ołówkiem… Ehhhh. 5. Mamusiowe love (przystosowanie do życia w społeczeństwie) Synek mój był otwarty i odważny. Chętnie odwiedzał dziadków, wyciągał rączki do obcych, był ufny i skory do poznawania nowych ludzi. Do Klubu Malucha poszedł około 16 m-ca życia. Ot, pomachał mi rączką i poszedł się bawić. Od tego czasu uczęszczał do placówek cały czas aż do października tego roku (ale o tym pisałam). Potrzebował stymulacji, aktywności, zabaw oraz towarzystwa innych ludzi/dzieci. Lenka kocha swoją mamusię. Bardzo kocha. Najbardziej na świecie. Mogłaby z nią spędzać całe dni. Przytulać się, czytac książeczki, przesiadywać u niej na rękach. Obcych toleruje, uśmiecha się nawet, ale łapy precz. Jeśli zostaniesz wybrany, to sama Ci to zakomunikuje, ale nic na siłę. To ona jest tu szefem. A mamusia to niech najlepiej nigdzie nie waży się wychodzić. Ma być zawsze obok- jak tlen, Elmo i jedzonko. O żłobku w jej wypadku nie ma nawet mowy. I tak oto w szybkim podsumowaniu dostrzec możemy, że gucio.. możemy. Bo 70% ‘świetnego wychowania’ to ‘materiał’ podatny mniej lub bardziej. Dlatego śmieję się obecnie z poradników które dopasowują dzieci w ramki i schematy. Przeczytajmy je przed porodem, a potem spalmy. Bo dostajemy wyjątek. I o nim tylko my księgi pisać możemy. I uwierzcie mi pokochacie tak samo małego zołza, jak anielę czy geniusza. A może i mocniej? Matczyna miłość nie wybiera, wybierz …. [Ze specjalną dedykacją dla Natalki ZP :* - Ty już wiesz, prawda?]   A dziś wiosenne pięknoty w dodatkach. Tak długo czekaliśmy, tak marzyliśmy o tej wiośnie, słońcu, skokach w kałuże i wycieczkach wielkich. I jest. [I nie odchodź, błagamy!] Dziś przedstawiam Wam na Lence cudny plecaczek, który prócz uroku, spełnia ważną funkcję- bezpieczeństwa. Zaopatrzony jest w odpinaną hmmmm (niechcem, ale muszem to napisać) smyczkę. Przy dziecku pokroju Makóweczki przydaje się już teraz (a ku lepszemu nie idzie ;)). Zdjęcia były robione tuż obok drogi szybkiego ruchu (przejście dla pieszych przez 4 pasy), także idealne miejsce do testów. I już wiem, że placaczek stanie się stałym elementem naszego życia, podróży, spacerów. Drugie LOVE moje wielkie to kalosze. O Makóweczkowe, walczyłam, walczyłam, bo z UK sprowadzić je było trzeba, a szło silnie pod górkę i jak już się poddałam z nieba spadła mi pewna Basia. Osoba której nie znam zupełnie miała po prostu ochotę mi pomóc i mimo, że także łatwo nie było, to kupiła, do PL przywiozła i za pobraniem wysłała. Cudownie jest wiedzieć, że istnieją jeszcze tacy ludzie.. którym SIĘ CHCE. Zaś Makusiowe kalosze to moje nowe odkrycie i miłość za razem. Marki Joules na którą natknęłam się zupełnie przypadkowo i w której zakochałam się po uszy. Bo choć zarzekałam się, że gumiaczki to tylko jednokolorowe i najlepiej Hunter, tak te są kolorowe i stonowane zarazem. Rozmiarowo zaczynają się od 25, więc dla Makóweczki odpadły, ale gdyby miała nóżkę ciut większą to przywdziałabym jej zielone w groszki. Mmmmm WIOSNA na nodze :) Maczek: Czapka- Flawless Apaszka- Kappahl (dział męski) Kurtka- Okaidi Spodnie- Zara Kalosze- Joules- Zalando.pl Torba- Miszkomaszko Makóweczka: Czapa- Next Kurteczka- Zara Spodenki- H M Kalosze- Hunter (Next) Plecaczek- LittleLife- Latawcedmuchawce.pl Zdjęcia wykonane aparatem SONY A65   !-- // -- 