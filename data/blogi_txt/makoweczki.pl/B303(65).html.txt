Mam dobry plan. Plan z którego mogę się na dzień, dwa, pięć, wybić, ale potem powrócić do znanego, ustalonego porządku. Do organizacji która sprawia, że nasza rodzina funkcjonuje tak dobrze    ‚Moja Ulijanko’  Jednym z częstszych pytań jakie kierujecie do mnie w komentarzach i mailach jet: “jak Ty to wszystko ogarniasz”. Dzieci, dwoje, mieszkanie niemałe. Blog jak biznes, wyjazdy, spotkania.. A i czas na wycieczkę rodzinną masz. Jak MM, jak Ty to robisz? Na co dzień ciężko mi jest odpowiedzieć na to pytanie inaczej niż “normalnie”. Wdrożyliśmy pewną poprawną rutynę i życie się toczy ustalonym torem. Wystarczyły dwa tygodnie. Nawet nie całe, może 10 dni w których moje maluchy sie pochorowały. Rutynę trafił szlag, a ja sama pytam siebie “jak ja to robię?” Plan Nic odkrywczego. Każdy to wie, że dobry plan to klucz do sukcesu. Jednak wiele ludzi wciąż zadowala się tą wiedzą i teorią. Ja mam zaplanowany każdy dzień. Wiem co kiedy nastąpi. Wiem, kiedy syn mój idzie do przedszkola, a kiedy córeczki pilnuje babcia. Kiedy jest dzień sprzątania lub zajęcia dodatkowe dzieci. Wiem ile wieczorem spędzamy czasu razem i co możemy w tych godzinach zrobić. Ile mam czasu na blogowanie i rozwijanie pasji.  I mimo, że nie zawsze wyrabiam się ze wszystkim, staram się w tym czasie zamknąć. A łatwe to nie jest. Blogowanie To taki rodzaj (przyjemności, ale też) pracy w którą możesz śmiało zainwestować 24h dziennie, każdego dnia tygodnia. Blog to przyjmie z godnością, łyknie, może nawet przyniesie wymierne korzyści (albo i nie). Jak każdy wolny zawód czy własna firma, blog ma potrzeby nieograniczone. Długo trwało zanim to zrozumiałam i ogarnęłam. Ale po 1,5 roku blogowania mogę powiedzieć, że mam plan godzinny i staram się go trzymać. Godzinny plan blogowania – brzmi źle. A gdzie pasja? Otóż piszę i robię zdjęcia kiedy mam ochotę z pasją i całym zamiłowaniem do tego co robię. Jednak dziesiątki, a czasem i setki maili, ustalanie kampanii reklamowych, odpisywanie Wam w tysiącu spraw, to już zwykły (choć przyjemny), obowiązek. Jeśli wezmę sobie dzień wolny, żeby spędzić go w całości z Maczkami, następnego mam około setki maili i wiadomości. Jak wezmę dwa dni, to już wiadomo, że zaległości nie nadgonię. Dom Mam to szczęście posiadać partnera idealnego. Mężczyznę który nie wymaga dwudaniowego obiadu, z deserem i kompocikiem, a potem kapci, piwa, pilota. Bez tej świadomości czułabym się spięta faktem, ile rzeczy pozostało mi do zrobienia. A ja mam wolność. Czasami obiad jest, czasami nie ma. Są dni, że w domu jest tak czysto, że można jeść z podłogi, ale i takie, że ukochany mój potyka się w progu. Nie składa jednak zażaleń. Jeśli nie ma obiadu, zamawiamy coś na wynos, lub ratują nas rodzice (nie ma jak obiadek mamusi :)). Jeśli jest bałagan, to mąż bierze się za sprzątanie na równi ze mną. Nie ma lepszych i gorszych, każdy pracuje ‘u siebie’ dla dobra rodziny. I to jest sukces organizacyjny naszego domu. Muszę być uczciwa i przyznać się, że raz w tygodniu przychodzi do nas zaprzyjaźniona pani i ogarnia nam mieszanie tak od początku do końca. Jest to ogromna pomoc, ale wcale nie sprawia, że na co dzień pracy mamy mniej. Z resztą jesteście mamami, więc wiecie, że jak ktoś umyje Wam łazienkę to wcale nie sprawi to, że na drugi dzień dom nie będzie zawalony zabawkami, ubraniami, talerzami i resztkami jedzenia pod stołem ;) Dzieci Mak jako 5-latek uczęszcza do przedszkola. Tam też je. Je lepiej niż w domu. Przedszkole uwielbia. Więc mam tą pewność, że i bawi się dobrze, ale też odżywia właściwie (szykuję dla Was notkę o ‚niejadkach’, bo nie wiecie jak skrajnym 3-centylowym, przypadkiem był Maks). Z Lenką pomaga mi mama. Praktycznie codziennie bierze ją do siebie na około 5-6 godzin. I znowu, ta pewność, że jest w najlepszych, kochających rękach. W tych 5-6 godzinach mam czas na blogowanie ale też porządki czy przygotowanie obiadu. Ale tak naprawdę, jako, że godziny mnie nie ograniczają to sporadycznie wychodzi to tak jak w założeniu. Często mam ochotę Maksia lub Lenkę zabrać gdzieś, wcześniej. Zajeżdżam po mamę, lub do Maksiowego p-kola i jedziemy coś zjeść, na zakupy albo do kuleczek (wiosną/latem do parku). To ja chodzę z maluchami do lekarza, dentysty czy na badania. To ja uczęszczam na przedstawienia p-kolne, robię zakupy, dbam, żeby dom był należycie zorganizowany. Ja zostaję w domu kiedy dzieci są (jak obecnie) chore. Więc tych godzin jest mi zawsze za mało. Ale mam dobry plan. Plan z którego mogę się na dzień, dwa, pięć, wybić, ale potem powrócić do znanego, ustalonego porządku. Do organizacji która sprawia, że nasza rodzina funkcjonuje tak dobrze.    Lenka: Tunika- Miętówka Legginsy- Wronek.pl Maks: Bluza- Mosquito Spodnie- Wiki   Maks ‚Ubranka’ dla krzesełka :)- Borky Zestaw do prac plastycznych- Empik Zdjęcia wykonane aparatem SONY NEX 5T   !-- // -- 