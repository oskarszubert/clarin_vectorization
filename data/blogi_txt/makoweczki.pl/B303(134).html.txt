Sen. Naturalna potrzeba większości ludzi. Odpoczynek. Celebracja momentu w którym nasze ciało i umysł odpoczywa po zmęczeniu dziennym     Sen. Naturalna potrzeba większości ludzi. Odpoczynek. Celebracja momentu w którym nasze ciało i umysł odpoczywa po zmęczeniu dziennym. Niemożliwa kiedy dzieć śpi ze mną. Ale od początku. Rodzice moi byli na swoje czasy bardzo nowocześni. Wychowanie w bliskości to dla mnie nie nurt i moda, to codzienność. Zasypiałam na kolanach taty, lub w łóżku z mamą, która czytała mi do snu. Bliskość tą niestety tak lubiłam, że chciałam spać z rodzicami.. zawsze i na zawsze. Nie powiem Wam ile lat to trwało, bo się wstydzę ;).. Ale uwierzcie mi ZA DŁUGO. Męczyłam się z tym i ja i oni. Wiedziałam więc, że chcę aby moje dzieci umiały spać same. Jak w amerykańskich filmach- lampeczka, książka, miś, buziak, sen. Dlatego od pierwszego dnia logicznym dla mnie było, że po serii karmienia, smyrania i przytulania dziecko do snu wędruje do swojego łóżeczka. Absolutnie nie popieram metod tresury pań typu T. Hogg. O wypłakiwaniu się nie chcę słyszeć. Samodzielne zasypianie ma być oczywistością, ale proces nauki odbywać się ma z szacunkiem dla dziecka. Fakt, że trafiłam na dwa łatwe przypadki. Moje dzieci kochają sen tak jak ja i ‚proszę nam nie przeszkadzać’. Moje przyjaciółki mogą potwierdzić, że usypianie moich dzieci (czy w dzień czy w nocy) to buziak, pozytywka, miś i luli. Tzn. tak jest kiedy zasypiają w (najlepiej własnym) łóżeczku. Nie ma płaczu ani awantur. Jeśli dziecko woła, ja zawsze idę, upewniając je w przekonaniu, że jestem blisko. Łączy się to także z faktem, że Makóweczki nie wybudzają się z płaczem, tylko pełnym uśmiechem wołając „mama”. Jedno ALE. Opis ten nie obowiązuje już Maka, jako, że od roku zasypia on w naszym łożu (czytanie i przytulanie), po czym zostaje oddelegowany do swojego łóżka. Czasami nas odwiedza i to są noce z koszmaru. Łoże nasze ma szerokość 160cm (większe się nie zmieści.. chyba, że kosztem szafeczek nocnych), a PT jest słusznej postury i ja nie pchła. Zaś syn nasz to nocny akrobata. Uwierzcie mi, spanie z nim BOLI. Pamiętam, że kiedyś jak byłam w ciąży z Makóweczką to tak kopnął mnie w brzuch, że mała wyskoczyła przerażona drugim bokiem. Brzuch prawie rozerwany. Sen swój cenię i szanuję. To mój czas na regenerację przed dniem pełnym wrażeń z Makóweczkami. Będę robiła więc wszystko aby skoczne me maleństwa nie nawiedzały nas za często.        Pościelowe Makóweczki prezentują Wam dziś Margoletkę oraz Dress You up. Za tą pierwszą kryje się firma szyjąca przepiękne pościele. I jak mówię piękne, to myślę piękne. Nie wiem skąd ona bierze takie materiały, ale zachwycają one i rodzica, ale także samo dziecko. Mak uwielbia swoją nową pościel „w literki” i każe ją sobie prać i suszyć non stop, bo sypiać chce tylko w niej. Jakość dosłownie powala. A piszę to ja, zakupoholiczka z nadwrażliwością dotykową. Druga zaś to firma zajmująca się „szarością”- dress pod każdą postacią, ale my przekornie wybraliśmy do pokazania Wam piracki pled. Miał być piknik, na łące pełnej kwiatów i zielonej trawy, ale niestety, ‚wiosna zaskoczyła drogowców’ więc póki co służy Makówom za.. łódź ;)   Maczek: Koszula- Fur’eMki Spodnie- Dress You Up Makóweczka: Bluzka- sh Legginsy- H M Zdjęcia wykonane aparatem SONY A65    !-- // -- 