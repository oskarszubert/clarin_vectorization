I wieczorem po ich wizycie, po palcach na każdej szybie odbitych, po pizzy pod stołem i w dywan wtartej, po bałaganie który kilka godzin sprzątać trzeba        Jako jedynaczka, zawsze chciałam mieć liczną rodzinę. Gwar przy stole, talerzy mnóstwo, hałas zabaw, masa butów przy drzwiach. W kolejności ubierane spodnie i plecaki. Jedno jeszcze nie uczesane, a inne bez skarpety. To chce pić, a tamto zęby myje… A Kevin został sam w domu. Tyle, że tak sielsko wygląda to głównie na filmach. Potem przychodzi życie i okazuje się, że po tym śniadaniu sprzątać trzeba z godzinę. Te buty czyścić, impregnować i w rządki ustawiać. Ubieranie to wojenka lub gonitwa i bieg przełajowy. Że włosy posklejane cukierkiem, a skarpetki zawsze nie do pary. A ten gwar i hałas.. On jest. I marzenie wieczorne jedno, żeby już ustał. Siąść z herbatą i słuchać ciszy.. Więc moja liczna rodzina najprawdopodobniej będzie czteroosobowa. I mam, czasami mam chęć i ochotę i wizje tych nóżek malutkich i brzucha co go dumnie prężyć można, ale potem przyjeżdżają do mnie moje przyjaciółki. I wieczorem po ich wizycie, po palcach na każdej szybie odbitych, po pizzy pod stołem i w dywan wtartej, po bałaganie który kilka godzin sprzątać trzeba, po 20 kubkach, 40 talerzykach, po hałasie bez chwili wytchnienia, kiwam się z kubkiem herbaty w koc zawinięta i powtarzam „two is enough”. Bo to nie wyścig ani konkurs „kto ma więcej”. Bo trzeba mieć mądrość i szacunek dla samej siebie, żeby nie zatracić przyjemności wynikającej z bycia mamą. Ale jeśli ‚los’ zadecyduje inaczej przyjmiemy Cię maluszku z otwartymi ramionami… Na zdjęciach: Lenka (w sukience MOI), Kinga (w sukience Zara), Patrysia i Kuba (buuba.pl)  Na spotkaniu z dziewczynami rozmawiałyśmy o matkach które porzucają swoje maluchy lub się nad nimi znęcają, a także o słabej informacji na temat miejsc w które dzieci można oddać. Wczoraj zobaczyłam na Facebooku artykuł — „Okno życia” Droga mamo (Tak mamo, jesteś nią niezależnie od podjętej decyzji). Chciałam Cię publicznie pochwalić. Tak, POCHWALIĆ. Kleszczę Ci w dłonie… Zaczynając od tego, że mogłaś go ‘usunąć’, terminować ciąże, czyli zabić malucha już na początku jego drogi.. Jednak zdecydowałaś, że jest to życie, a Ty go odebrać nie chcesz. Nosiłaś go pod sercem 9 miesięcy. Tysiące myśli, analiz sytuacji.. Łez? Czy czując jego ruchy widziałaś, że nie będzie Twój? Że nie zaśpiewasz mu pierwszej kołysanki, nie zobaczysz kroczków, nie poczujesz rączek na swojej szyi? Ile bólu musi czuć matka która decyduje się oddać swoje dziecko? Ale chwalę Cię! Mogłaś je wyrzucić do śmieci, mogłaś je ‘wypuścić z kocyka’, mogłaś też pozwolić mu na życie z Tobą (…), ale, nie.. byłaś matką. Zadecydowałaś, że jego przyszłość jest ważniejsza. I nie ważne czy po oddaniu go zalewałaś się łzami, czy poszłaś na dyskotekę, nie ważne! Bo pokazałaś, że jesteś matką. Mimo, że tylko w sercu. Wczoraj znowu było głośno o bitym 9-miesięczniaku…   !-- // -- 