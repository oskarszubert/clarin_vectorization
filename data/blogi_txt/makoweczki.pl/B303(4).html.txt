Bardzo modne, ekologiczne, naturalne. Często piękne, pomysłowe, ale także.. drogie. Zabawki drewniane. Czy warto w nie inwestować?  Bardzo modne, ekologiczne, naturalne. Często piękne, pomysłowe, ale także.. drogie. Zabawki drewniane. Czy warto w nie inwestować? Dziś drewniane HITY i KITY  z naszego domu: 1. HIT- Alfabet, puzzle Janod Niby zwykłe puzzle, literki. Niby Maks miał podobne… Jednak te są wyjątkowe. Zrobione z najwyższą starannością, piękne (uwielbiam się na nie gapić), kolorowe. Co zaskakujące, dla dziecka wcale nie są proste do ułożenia. Fakt, że są duże, przestrzenne, 3D sprawia, że maluch się głowi czy powinien literkę postawić, położyć, od lewa czy od prawa. Dosłownie widać jak mały móżdżek pracuje. Plus oczywiście za dodatkową możliwość nauki kolorów i liter. Podoba mi się fakt, że Maks który układa już sam wyrazy bawi się z Makóweczką w quizy „jaka to litera” :).   2. HIT- Nadziewanka, Wieża kształtów, Goki Rozwijająca zabawka przestrzenna. Dla dorosłego prosta, Mak ją ogarnia ale dla Lenki to wciąż czarna magia :). Mimo wszystko próbuje klocki dopasowywać. To nasza druga tego typu zabawka. Pierwsza (domek) mieszka u dziadków i cieszy się zainteresowaniem młodych (lub wcześniej młodego) od lat kilku. Planuję jeszcze do domu zamówić inny domek (klik)   3. HIT- Prosta zjeżdżalnia dla kuleczek. Kupiona w Biedronce za gorsze. Zabawka już dla najmniejszych (nie pożerających otoczenia) dzieciaków. Nie pojęte jest to ile razy można patrzeć jak kulka spada po torze.. Stosunek zabawy do ceny – doskonały.   4. KIT- ‚niewiadomoco’ do liczenia (?) Co autor miał na myśli tworząc ten sprzęt? Pewnie coś mądrego. Dla nas absolutny kit. Zabawka ma niby służyć jako pomoc do liczenia czy dodawania. Tak naprawdę to dziecko 2x strzela kulką z armatki po zabawie. Ale ładnie wygląda na półce ;)   5. NEUTRAL (dla fanów aut – HIT) – drewniana laweta Zabawka bardzo fajna, dobrze wykonana, pomysłowa. Lawetą można przewozić pasujące autka z zestawu ale także zwykłe resoraki. Niestety Mak nie jest wielkim fanem motoryzacji, więc w naszym domu lekko porasta kurzem.  6. NEUTRAL (dla fanów motoryzacji – HIT) – Garaż Plan Toys Bądźmy szczere, większość chłopięcych garaży/parkingów jest brzydka jak lalki barbie. Dominuje w nich słabej jakości plastik i siarczyście nasycone kolory. Parking Plan Toys jest ładny, przemyślany, ale mimo tego nie nudny (filmik). Nasz kupiliśmy jakiś czas temu na allegro i ma wadę – winda jest źle przycięta i nie da się lekko (a w pewnym momencie w ogóle) wciągać aut. Można było reklamować, ale każdy rodzic wie, zabranie szczęśliwemu dziecku zabawki żeby podpiłować jeden element to słaby pomysł. No ale tak jak pisała Mak psychofanem autek nie jest więc używa parkingu 3x w roku ;)   Ogólnie z zabawkami drewnianymi nie jest łatwo. W większości wypadków angażują one rodzica do zabawy, jako, że wyobraźnia dziecka XXI wieku obcującego na co dzień z nowymi technologiami gubi się w momencie kiedy do zabawy dajesz mu tak naprawdę kawał uformowanego drewna. Najcięższym studium przypadku była dla Maka drewniana kasa (Tchibo). Klawisze się nie wciskały, nie wydawały dźwięków. Szuflada w kasie się nie wysuwała. Nie było także automatycznego skanera i mikrofonu. Ogólnie porażka w oczach mego dziecka. Improwizowaliśmy z PT zabawę z 5x ale zawsze 15 min. i bez entuzjazmu maluchów. Jednak nie poddajemy się. Nie chcę się pogodzić z zalewem tandety i plastiku. Z zabawkami które muszę być ‚aj’, tech, smart i ‚mobajl’. Zabawki drewniane to takie ‚slow toy’ (analogicznie do slow food). I my rodzice musimy pomagać naszym XXI-wiecznym dzieciom z nich korzystać, rozwijając wyobraźnię i kreatywne myślenie. Czuję, że warto. !-- // -- 