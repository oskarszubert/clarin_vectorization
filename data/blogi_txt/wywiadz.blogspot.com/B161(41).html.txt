Kreatywnym Okiem to blog dla dzieci i ich mam. Blog, gdzie można się dowiedzieć, że na dobre i edukacyjne zabawki nie trzeba wydawać fortuny by świetnie się bawić i kreatywnie spędzać czas. 1.                 Skąd pomysł na stworzenie bloga?   Pomysł zrodził się już dawno. Tylko nie mogłam się zdecydować na jego założenie. Próbowałam swoich sił prowadząc portal, tam też zamieszczałam Nasze pomysły. W końcu padło na Bloggera, po kilkunastu zmianach wyglądu obrało (jak na razie) taki design. Inspiracją jest oczywiście Adaś. Mój 4 letni synek, z którym wszystko się dzieje. To już ponad 2 lata tworzymy razem. fragment bajki "Dzięciołowa rodzina"    2.                 Jaka jest tematyka bloga?    Jak sama nazwa wskazuje „Kreatywnym Okiem” staramy się pokazać kreatywność w domu, co można zrobić razem z dzieckiem nie wydając na to fortuny. Motywem przewodnim bloga jest wspólne spędzanie czasu – rodzic/opiekun – dziecko. Pokazujemy co można zrobić z gazet, kartoników, szmatek, itp. Udostępniam także kolorowanki. Są to obrazki rysowane przeze mnie oraz wymyślane  rebusy i zagadki, które można sobie ściągnąć i wydrukować, oprawić w skoroszyt i spędzać czas z dzieckiem. Materiały udostępnione przeze mnie są bezpłatne. Piszę również bajki, którymi czasem się dziele, np. na tzw. candy.   3.                 Jaka jest największa trudność w prowadzeniu tego typu bloga, a co sprawia największą przyjemność?   Początkowo artykuły pojawiały się częściej gdyż miałam już ich „zapas”. Obecnie nie zawsze dysponuję czasem. Bywają też dni kiedy nie mam pomysłu aby zrobić coś nowego. To jest właśnie ta trudność - bo wówczas nie mam czym się podzielić z czytelnikami.  Natomiast największa przyjemnością są komentarze! Każdy bloger je lubi :) Po dodaniu nowego artykułu czekam na reakcje. Czy się spodoba? Czy kogoś zainspiruje? A może lepiej usunąć? Myśli się kłębią, ale jeśli pojawiają się komentarze wiem, że mam dla kogo pisać, mam się z kim dzielić pomysłami. To jest cudowne i inspiruje do dalszej pracy. kolorowanka , kolorowanka "sowa"     4.                 Czy blog który prowadzisz to tylko hobby czy coś więcej?   Od dłuższego czasu szukam swojego miejsca w sieci. Bywałam w rożnych miejscach, ale ten blog jest chyba tym, czego szukałam. Jest to przede wszystkim hobby, jest to mój maleńki świat, w którym się spełniam. Ostatnio też dodałam box reklamowy. W ten sposób zbieramy na nowości kreatywne. Jeśli zarobimy - super, jeśli nie, tragedii nie będzie. Box nie jest tu najważniejszy.   5. W jaki sposób planujesz rozwój bloga.   Trudne pytanie ... wszystko zależy od tego jakie pomysły przyjdą do głowy :) Obecnie jestem  w trakcie planowania artykułów, które umieszczę na blogu. Jak mają wyglądać, kiedy się pojawić, by czytelnicy wiedzieli czego mogą się spodziewać  w danym dniu. Na pewno pojawią się posty o życiu prywatnym, takim codziennym. Uważam, że same pomysły na zabawę to nie wszystko. Czytelnicy chcą bliżej poznać osobę, która podsuwa im takie pomysły. Uwielbiam także czytać co piszą inni. Zostawiając ślad po sobie w formie komentarza, czy obserwując mam większe szanse, by ta osoba zajrzała również do mnie i zaczęła regularnie czytać co słychać u Nas. Współpraca, patronaty, konkursy – to kolejne części mojej działalności, które pozwalają się rozwinąć, więc i tego nie może zabraknąć. Jak blog dalej będzie się rozwijał - myślę, że czas pokaże.  6.                 Z kim w chwili obecnej współpracujesz i na jakiej zasadzie (wymiany barterowe?) Podjęłam współpracę z portalem Qlturka, Mamania, Coolinda, Edupelzakami oraz Kreatywnymi Maluchami. Na łamach bloga opisuję testowane przez Nas zabawki, które otrzymaliśmy w ramach współpracy. Inna forma współpracy to m.in. udostępnianie moich artykułów. Można je znaleźć na Qlturce oraz Edupelzakach. Mam nadzieje, że to początek współpracy z innymi.    Morze w wersji 3D   7.                 W jakich kręgach promujesz bloga? Kreatywnym Okiem skierowany jest do rodziców i dzieci w wieku wczesnoszkolnym. Udzielam się na blogach przyszłych mam, z maleńkimi i kilkuletnimi dziećmi. Znaleźć mnie można na Facebooku oraz Tweeterze. Na portalach społecznościowych jest mnóstwo mam, które poszukują ciekawych pomysłów na zabawę z dziećmi. Dzięki temu również i ja czerpię inspirację od innych, jak spędzać czas lub też np. po jaką książkę warto sięgnąć.  8. Czy planujesz zmienić swoją działalność w bardziej sformalizowaną (tzn. taką gdzie mogłabyś dzięki niej zarabiać np. stworzenie kolorowanki i jej wydaniu? ) - wiele w mediach się  słyszy o blogerach i ich internetowej działalności. Pojawiły się też i takie myśli. Jednak na razie pozostanie to w darmowej wersji. Początkowo myślałam o sprzedaży moich bajek w formie e-booka. W tych sprawach jednak jestem totalnym laikiem, więc pozostawiam to w kwestii "czekania na odpowiedni moment". W tej chwili jestem w trakcie pisania kolejnej części jednej z moich bajek, może powstanie cała "saga"? Zobaczymy. przybornik na kredki   9. Czy w kręgu Twoich zainteresowań są tylko blogi i portale związane z interakcjami rodzic/opiekun- dziecko. Czy również coś innego?  Z racji tego, że jestem mamą, moje zainteresowania są głównie związane z dziećmi. Ale podglądam też różne blogi o różnej tematyce: kulinarne, ksiazkowe, rękodzielnicze, kulturalne. Moge powiedzieć, że moje zainteresowania są wieloaspektowe. 