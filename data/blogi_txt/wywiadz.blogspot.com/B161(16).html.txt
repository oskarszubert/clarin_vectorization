źródło zdjęcia     Podobno jedzenie i picie to też sztuka. Przestrzeganie obyczajów przy stole polega na niesprawianiu brzydkiego, odpychającego widoku, niekorzystnie wpływającego na podstawowe zmysły. Nie zawsze wiemy jak posłużyć się np. strugiem do serów lub nożem do raków. Zdrowy rozsądek nakazuje zaobserwować, w jaki sposób postępują inni, ale najlepiej spojrzeć jak robi to gospodyni.     Najczęstsze uchybienia podczas "Ą Ę oficjalnych spotkań służbowych, zawodowych" i nie tylko:    Spożywając potrawy, pochylamy zbyt nisko głowę nad stołem, zbliżając ją do talerza. Powinniśmy siedzieć prosto. Posługując się sztućcami, przenosimy potrawy do ust, a nie odwrotnie. Przerywając jedzenie, odkładamy sztućce tak, że częściowo znajdują się na talerzu, a częściowo na stole. Zapominamy, że wzięte do rąk sztućce nie powinny więcej dotykać obrusa. Sztućce w przerwie jedzenia krzyżujemy na talerzu, a po zakończeniu - kładziemy równolegle na talerzu.  Kieliszki z winem trzymamy za kielich. Powinno się je ujmować za nóżkę. Głowy nie wspieramy na łokciach. Ręce trzymamy na stole oparte środkiem stawu przedłokciowego. Gorliwe zachęcanie do picia alkoholu jest brzydkim zwyczajem i świadczy o braku zainteresowania innym człowiekiem. Każdy spożywa tyle ile chce i wg własnych możliwości.  Wygłaszanie toastów w czasie, gdy na stole znajduje się gorące danie. Toasty wznosi się między daniami. Tymczasem różnie z tym bywa.  Interesowanie się zawartością kieliszków sąsiadów, co wyraża się w powiedzeniu: "jak to, nie wypiłeś zdrowia Tomka?", nie świadczy najlepiej o naszej kulturze osobistej.  Gospodyni rozpoczyna jedzenie i kończy ostatnia. Dosyć często się jednak o tym zapomina. Poprawianie włosów, pudrowanie twarzy, szminkowanie ust nie odbywa się przy stole.  Gospodarz przyjęcia stara się, by serwowane potrawy smakowały gościom. Niepotrzebne wydaje się zachęcanie zwrotem "smacznego" - może warto z tej praktyki zrezygnować?   Aktualne bardziej lub mniej, ale lepiej wiedzieć niż nie wiedzieć      Na podstawie E. Pietkiewicz  "Savoir vivre dla każdego" - Świat Książki 1987 oraz własnych przemyśleń 