Analizując oferty pracy zamieszczone to tu to tam, warto zwrócić uwagę na następujące kwestie:    1. Porównać wymagania stawiane przez pracodawcę z własnymi umiejętnościami. Nie ma sensu odpowiadać na te oferty, których wymagań nie spełniamy (np. jeśli w ofercie było zaznaczone, że kandydat powinien wykazać się 3-letnim doświadczeniem w pracy na stanowisku kierowniczym, nie ma sensu wysyłać swojej oferty podczas gdy w rzeczywistości nie pełniło się tej funkcji     2. Kolejność stawianych wymagań (zwykle jest tak, że te wymienione na początku i akcentowane w ogłoszeniu są kluczowe z punktu widzenia zadań wykonywanych na danym stanowisku)   3. Odpowiadać na te ogłoszenia, które przynajmniej w minimalnym stopniu odpowiadają naszym oczekiwaniom - w przeciwnym razie tracimy niepotrzebnie czas, który mógłby być wykorzystany efektywnie   4. Na ogłoszenia prasowe należy odpowiadać tak szybko jak to możliwe   5. Niektóre ogłoszenia, które oferują pracę mało atrakcyjną pod względem zarobków czy innych warunków, celowo są niejasne lub akcentują jedynie zalety pracy, nie wspominając nic o wymaganiach, po to, by przyciągnąć jak największą liczbę zainteresowanych. Trzeba zatem być czujnym    Teraz z drugiej strony ... jakich ofert unikać?   1. Oferta, która nie zawiera nazwy firmy ani opisu stanowiska (informacji nie możemy uzyskać również podczas rozmowy telefonicznej)  2. Ogłoszenia oferujące bardzo wysokie zarobki w krótkim czasie przy jednoczesnym braku zdefiniowanych oczekiwań wobec przyszłego pracownika  3. Ogłoszeń oferujących pracę w firmie, której adres to skrytka pocztowa  4. Ogłoszeń zawierających atrakcyjne propozycje pracy za granicą pozbawione informacji o organizatorach i wiążące się z koniecznością wpłaty wstępnej  5. Ofert atrakcyjnej pracy, na temat której można dowiedzieć się więcej, dzwoniąc pod numer telefonu (gdzie słychać wiadomość nagraną na sekretarce: " Dodatkowych informacji dowiesz się pod numerem ..... nr 0-..." - ale o tym, chyba każdy już wie...) 