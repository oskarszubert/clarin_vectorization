Niby każdy o tym wie, ale nie każdy stosuje. Dlaczego? Podobno to banał ... czy aby to prawda? Często udając się do pracodawcy idziemy na zasadzie "co będzie to będzie" - inaczej mówiąc nieprzygotowani. Nie podam Wam złotego środka w jaki sposób zapewnić sobie sukces - bo takiego środka podobno nie ma - ale mogę Wam zaproponować, by zastanowić nad następującymi kwestiami (banałami?):     1. Zbierz informacje o pracodawcy, zapoznaj się dokładnie z profilem działalności firmy, jej strukturą, celami i podstawowymi założeniami, czy kierunkami wewnętrznej polityki. Wypada przecież wiedzieć czym się firma zajmuje. Oczywiście w zależności na jakie stanowisko aplikujemy i jaka jest duża firma; czy jest to międzynarodowa korporacja, czy np. lokalny sklepik ze słodyczami.   Jak?: www firmy, wywiad środowiskowy 2. Zastanów się, jakie są wymagania pracodawcy dotyczące kwestii takich jak:   kwalifikacje zdolności zainteresowania cechy charakteru    Gdzie w tym wszystkim znajdujesz się Ty, jakimi przykładami ze swojego życia możesz przekonać pracodawcę, że spełniasz wymagania postawione przed kandydatem na to stanowisko 3. Pomyśl, co chciałbyś, aby się dowiedział o Tobie potencjalny pracodawca. Zastanów się, jakie pytania byłyby dla Ciebie najtrudniejsze i jakich udzieliłbyś na nie odpowiedzi.   Dla wielu osób najtrudniejsze jest brak doświadczenia zawodowego - bo przecież o to najczęściej pytają pracodawcy. Dlatego zawsze zachęcam wszystkich, których doświadczenie jest jeszcze niewielkie lub żadne do udziału we wszelkich charytatywnych aktywnościach. Dlaczego?   Wyobraźmy sobie następującą rozmowę kwalifikacyjną: Pracodawca: właściciel sklepu spożywczego, aplikujący: brak doświadczenia zawodowego, brał udział w kwestach na rzecz osób niepełnosprawnych w LO. Proponowane stanowisko: sprzedawca  Przebieg rozmowy:  P: Jakie ma pani doświadczenie zawodowe?  A: Jestem świeżo upieczoną absolwentką LO, w którym działał klub "Wolontariat", wielokrotnie wspieraliśmy akcję na rzecz osób niepełnosprawnych m.i. sprzedając wyroby rękodzielnicze na festynach. Dzięki temu nauczyłam się pracy w trudnych warunkach (warunki pogodowe, wymagający klient) oraz zachęcania i reklamowania produktów przeznaczonych do sprzedaży.     4. Zastanów się jakie są Twoje oczekiwania finansowe i przygotuj się do pytania o tę kwestię. Jak?: wywiad środowiskowy    5. Zastanów się o co chcesz zapytać podczas rozmowy kwalifikacyjnej i o co możesz zostać zapytany. 6. Oczywiście nie należy zapomnieć o kwestiach technicznych (odpowiedni strój, czas na dojazd, zabranie dokumentów - o ile są wymagane)    Może spróbuj odpowiedzieć na pytanie:  WARTO MNIE ZATRUDNIĆ, BO .........................................? 