Każdy stawia swój interes na pierwszym miejscu. Zasada fundamentalna jest taka, że łatwiej otrzymasz to, czego chcesz, jeśli dasz innym to, czego oni chcą. Jeśli chcesz grać z najlepszymi w firmie, dobrze byłoby nauczyć się jak kierować własnym szefem.   Wypróbowane sposoby są następujące i już nie wnikam czy to du...lizostwo czy coś innego :)     Po pierwsze na bieżąco informuj szefa o swoich sukcesach: Dzięki ostatniej wyprzedaży uzyskałem wynik przekraczający przeciętny poziom.  Po drugie popieraj szefa na naradach: Pani Y ma rację. Musimy się zastanowić, jak to wpłynie na naszych pracowników  Po trzecie wychwalaj szefa w obecności tych, którzy mogą mu przekazać Twoje słowa.   Po czwarte z szacunkiem cytuj swojego szefa.     Ale i tak najważniejsza jest znajomość z szefem szefa. Musisz zatem być widoczny.   Aby zebrać jak najwięcej pochwał dla siebie czy dla swoich podwładnych, musisz postarać się o to, by wszyscy zauważyli wasz sukces. Aby mieć pewność, że pochwała zostanie na pewno udzielona:  Należy reklamować swój sukces. Regularnie wysyłaj informacje o wszystkich ukończonych zadaniach do swojego przełożonego i rozpowszechniaj listy pochwalne, jakie zbierzesz ty lub ktoś z twojego działu.   Należy wykorzystywać znajomości. Zadzwoń do przyjaciół z innego działu i wspominaj o sukcesie. Należy również podkreślać osiągnięcia swoich pracowników, bo inaczej można wyjść na chwalipiętę.   Należy grać na skojarzeniach. Wchodzić i wychodzić z osobami, które mają coś do powiedzenia w firmie. Na zebraniach siedzieć jak najbliżej ścisłego kierownictwa firmy. Na listach podpisywać się obok nazwisk szefów - wówczas Twoje nazwisko będzie szybciej zapamiętane.     Cokolwiek byśmy nie robili wcześniej czy później można stanąć na drodze cudzych aspiracji. Co mądrzejsi zabezpieczają siebie i swoich pracowników przed taką ewentualnością.   Należy dokumentować swoje ruchy, przechowywać wszystkie dokumenty świadczące o pracy twojego działu. Sposób dokumentowania może się różnić - ale tak czy siak, są to najczęściej: prośby o potwierdzenie, raporty z działań, projekty z harmonogramami, korespondencja, notatki - np. służbowe. 