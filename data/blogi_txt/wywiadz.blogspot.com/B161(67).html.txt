W Polsce działa 125 kół terenowych Polskiego Stowarzyszenia na Rzecz Osób z Upośledzeniem Umysłowym (klik) jednym z nich jest Ośrodek Rehabilitacyjno – Edukacyjno – Wychowawczy (OREW) w Szczawnicy/woj. małopolskie, ul. Park Dolny 6 - placówka dla dzieci z upośledzeniem umysłowym i niepełnosprawnościami sprzężonymi w wieku od 3 do 25 lat.    Dzieci realizują tam obowiązek nauki, dzieci których stan zdrowia tego wymaga mają świadczoną rehabilitację usprawniającą ruchowo.   Praca odbywa się w małych: 4-6 osobowych grupach lub indywidualnie, zdarza się, że zajęcia są realizowane w domach dzieci.  W placówce zatrudnieni są: pedagodzy specjalni, logopedzi, psycholodzy, rehabilitanci. W ramach zajęć dodatkowych oferowana jest hipoterapia, dogoterapia, wyjazdy na basen, zajęcia we własnej Sali Doświadczania Świata.      zdj. archiwum prywatne Dzieci dowożone są na trasie dom – placówka – dom samochodami i Stowarzyszenia i tymi wynajętymi.    zdj. archiwum prywatne PRZYJĘCIE DO PLACÓWKI:    Podstawą przyjęcia dziecka jest orzeczenie o potrzebie kształcenia specjalnego lub zajęć rewalidacyjno -wychowawczych. Dokumenty takie wydawane są przez Poradnie Psychologiczno – Pedagogiczne.      DO OREW UCZĘSZCZAJĄ DZIECI: Z głębokim stopniem upośledzenia umysłowego na zajęcia rewalidacyjno – wychowawcze (od 3 do 25 r. ż.) Dzieci z umiarkowanym lub znacznym stopniem upośledzenia umysłowego i niepełnosprawnościami sprzężonymi. Niepełnosprawność sprzężona - dziecko obok upośledzenia umysłowego (w stopniu umiarkowanym i znacznym) posiada dodatkowo jedną z poniższych dysfunkcji: ruchową, wadę wzroku, wadę słuchu, autyzm.    Zajęcia w Ośrodku prowadzone są od poniedziałku do piątku w godzinach 8.00-15.00. Warto również wiedzieć, że dla każdego dziecka opracowywany jest Indywidualny Program Edukacyjno – Terapeutyczny.         zdj. z archiwum OREW Szczawnica      DLA MALUSZKÓW:      Placówka prowadzi także zajęcia wczesnego wspomagania rozwoju dla małych dzieci od chwili stwierdzenia u nich problemów rozwojowych do czasu rozpoczęcia nauki w szkole. Podstawą przyjęcia jest opinia o potrzebie zajęć ww wydana przez Poradnię Psychologiczno – Pedagogiczną. Wymiar zajęć to 8 godzin w miesiącu. zdj. z archiwum prywatne  o uprawnieniach dla osób niepełnosprawnych pisałam tutaj     FINANSOWANIE:    Placówka finansowana jest z dotacji Ministerstwa Edukacji Narodowej (edukacja i wczesne wspomaganie), Państwowego Funduszu Rehabilitacji Osób Niepełnosprawnych (rehabilitacja), dotacji Gmin (dowozy), dotacji Marszałka i Wojewody (imprezy kulturalne i sportowe), składek członkowskich, wpłat 1% i innych darowizn. KONTAKT:    182621518    wtz.szczawnica@psouu.org.pl 