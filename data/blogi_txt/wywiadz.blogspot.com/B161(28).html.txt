Niestety, żeby założyć działalność gospodarczą potrzebne są pieniądze ... na towar, wystrój, wypłatę dla pracowników, maszyny czy inne niezbędniki ...   Można skorzystać z kredytu bankowego, pożyczki, ale UWAGA! nie chwilówki:) albo:   dotacji (co wydaje się najkorzystniejsze, bo dotacja najczęściej - po spełnieniu pewnych warunków, jest bezzwrotna).  Dotacje można uzyskać w każdym Powiatowym Urzędzie Pracy - z tym, że trzeba posiadać status osoby bezrobotnej zarejestrowanej w PUP. Każdy, podkreślam, każdy Powiatowy Urząd Pracy udziela dotacji, ponieważ jest to urzędowa, ustawowa powinność. Niekoniecznie natomiast Urzędy posiadają wystarczającą ilość środków pieniężnych, by "obdarować" nimi wszystkich zainteresowanych. Dlatego często możemy się spotkać z sytuacją, kiedy to dowiadujemy się od pracownika PUP "środków brak".    Pamiętajmy również o tym, że pieniądze na działalność gospodarczą nie spadają z nieba, pochodzą z Funduszu Pracy - czyli ze "składek" tych, którzy pracują. Wykorzystajmy je zatem rozsądnie :) Kolejnymi "darczyńcami" dotacji są instytucje pozarządowe, które realizują projekty unijne, a jednym z działań danego projektu może być udzielanie tego typu pomocy. Często środki, a tym samym udział w projekcie jest przeznaczony dla osób które spełniają określone warunki i tak np. projekt skierowany do osób do 25 roku życia, powyżej 50 roku życia, czy niepełnosprawnych. Dlaczego do takich osób? Ano z prostego powodu, są to grupy osób, które bywają najczęściej bezrobotne i to te grupy próbuje się aktywizować. (bez komentarza)   Poniżej przedstawiam link do właśnie takiego projektu, który będzie realizowany w niektórych powiatach województwa Małopolskiego. Projekt zaczyna się od 01.06.2012 - więc to świeża sprawa i będzie miał na celu udzielanie dotacji. Warto poczytać o nim tutaj . Inny projekt - o nim można przeczytać tutaj 