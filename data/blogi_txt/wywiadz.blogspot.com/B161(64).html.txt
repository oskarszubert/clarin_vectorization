źródło zdjęcia   Ocenę pracy pracownika można przeprowadzić właściwie lub niewłaściwie - tak jak wszystko w życiu. Wielu szefów nie informuje pracowników o wynikach przeprowadzonej oceny, nie dając im żadnych wskazówek i szansy na poprawę. Z drugiej strony ocena może być tak powierzchowna, że traci swój sens.     Poniżej pięć etapów oceniania:    1. Określ cele, oczekiwania i standardy.  Zanim pracownik będzie w stanie osiągnąć założone cele lub pracować zgodnie z oczekiwaniami, należy określić stawiane przed nim zadania wg których będzie można mierzyć jego pracę. Należy zatem przekazać swoje wymagania pracownikowi - przed dokonaniem jego oceny a nie po.     2. Stale informuj pracownika o robionych przez niego postępach. Należy wskazywać pracownikowi to, co robi właściwie - codziennie, jeśli coś robi źle - również należy go informować. Wskazówki odniosą lepszy skutek, jeśli będzie się ich udzielało regularnie i często.     3. Przygotuj oficjalną, pisemną ocenę pracownika.   Każda firma ma inne zasady dotyczące przygotowania oceny pracownika. Niektóre posługują się prostymi formularzami, na których wystarczy zaznaczyć odpowiednie kratki, inne formularze oceny bywają bardziej skomplikowane. Bez względu na wszystko ocena oficjalna ocena powinna być podsumowaniem pracy danego pracownika w danym okresie i zawierać wszystkie fakty oraz wydarzenia, o których wcześniej z pracownikiem się rozmawiało.     4. Spotkaj się z ocenianymi pracownikami i przedyskutuj z nimi swoje wnioski.     5. Wyznacz nowe cele, oczekiwania i standardy.     Typowe błędy popełniane podczas oceniania:    1. Efekt echa. (pracownik jest dobry w jednej dziedzinie, a przez palce patrzy się na jego błędy w innych dziedzinach, np. sprzedawca ma wysoką sprzedaż produktu ale notorycznie się spóźnia z tzw. papierkową robotą)  2. Efekt wideł. (gdy przypadek gorszej pracy wpływa negatywnie na całość oceny. np. asystent pracował świetnie, ale w zeszłym tg nie zdążył na czas przedstawić klientowi propozycji współpracy)  3. Stereotypy. (np. uważasz, że kobiety lepiej radzą sobie ze składaniem części elektronicznych, wobec czego mężczyźni mimowolnie będą musieli udowadniać, że radzą sobie równie dobrze)  4. Porównywanie. (porównywanie dwóch pracowników jednocześnie. jeden z nich jest wybitny - wobec czego ten drugi wypada przy nim blado - i odwrotnie)  5. Efekt lustra. (zawyżanie ocen tym pracownikom, których uważasz za podobnych do siebie, tych których lubisz)    na podst. Zarządzanie, B. Nelson, P. Economy i własnych przemyśleń 