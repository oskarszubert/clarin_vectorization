Mam takie dziwne wrażenie, że jeśli w przyrodzie coś występuje podwójnie i jest małe, to będą z tym problemy. Albo okazuje się, że tylko jeden z tej pary ma jaja, a drugi jakiś taki nijaki jest.  Teoria może mało oryginalna, ale często się sprawdza.  Na temat Longera w KFC miałem do tej pory zdanie wyrobione. Spróbować i zapomnieć. Ani to dobre, ani nasycające. Ale kiedy na fan page KFC Polska przeczytałem, że Pułkownik wprowadza dwa nowe smaki Longera, postanowiłem jeszcze raz zaryzykować. Wyskoczyłem do Galerii Korona i zamówiłem oba: Marco i Polo. Każdy z nich kosztuje 3,90 zł.      Marco:   ta kanapka składa się z pikantnej polędwiczki, sałaty lodowej i sosu greckiego. "Obawiam się Greków, nawet gdy przynoszą dary" mawiał Wergiliusz.  Ja też. Oto jak wygląda Marco w środku:     Bułka - dobra, mięciutka, cieplutka. Sałata - była. Polędwiczka - spora, soczysta i pikantna. To ona dominuje w smaku. Sos ... Sosu, jak widać, było tyle co Greków kochających Angelę Merkel. Niby jeszcze na górnej połówce coś na liściach bielało, ale... Ni cholery wyczuć go w smaku się nie dało. Mam wrażenie, że klasyczny Longer jest bardziej wyrazisty.   Polo:    to zupełne przeciwieństwo Marco. To znaczy - wielkość identyczna, ilość składników również. Ale! Ta kanapka jest po prostu smaczna. Ostra, wyrazista i soczysta. W Polo znajdziemy: pikantną polędwiczkę, sos duński i ogórka konserwowego:        Teraz będę rypać: polędwiczka pokrywa połowę bułki zaledwie. Czemu w Marco była o 1/3 większa? Hę? Ogórka też mogłoby być więcej niż 2 (słownie - DWA) plasterki. Mimo tych niedoróbek zjadłem z przyjemnością, bo dobre było. Serio. Gdyby ta kanapka była wielkości Grandera, kupowałbym ją często.    Podsumowując: Longer Marco - do zapomnienia (kurczak z sałatą na sucho raczej mnie nie porywa). Longer Polo - od czasu do czasu jak najbardziej warto. Na przykład zamiast hot doga. Bo cena podobna, a w smaku naprawdę dobry. 