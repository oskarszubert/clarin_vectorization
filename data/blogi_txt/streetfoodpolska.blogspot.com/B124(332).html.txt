Przerywamy (na chwilę) relacje z Warszawy by podzielić się z Wami naszymi wrażeniami z nowej pizzy w Pizza Hut. Ja Pizza Hut lubię. Uważam, że maja najlepszą sieciową pizzę i dobre składniki. Hiszpańska z chorizo i Supreme, które poprzednio jedliśmy uwiodły nas smakiem i jakością składników. Rolsy z szynką, które serwują jako przystawkę, również mi smakowały. Byłem więc ciekaw co wyszło z połączenia pizzy i czegoś, co wg mnie wyglądało jak przystawka właśnie, czyli rzeczone Cheesy Bites.  Lokal w Galerii Echo pełny po brzegi, ale udało nam się dwuosobowy stolik złapać. Siadamy z ulgą i zamawiamy: Pizzę Cheesy Bites - idzemy na całość i bierzemy najdroższą opcję, czyli połówkę Super Supreme i połówkę Quattro Formaggi (42,90 zł), do tego dzbanek Pepsi. Rachunek: 55,80 zł. Popijamy Pepsi i czekamy na pizzę, uprzedzeni, że z powodu dużego ruchu możemy czekać nawet 30 minut. Po około 20 minutach podano nam sosy. W cenie pizzy wybrać możemy trzy dowolne, my zdecydowaliśmy się na BBQ, salsę i musztardowo - miodowy.     Kilka minut później dostajemy swoja pizzę. Wygląda dobrze:     Ale po chwili przychodzi refleksja: przez te serowe paluszki dostajemy na oko o 1/3 pizzy mniej. Coś za coś. 24 sztuki sera w cieście z 4 różnymi posypkami: ser corregio z ziołami prowansalskimi, czosnek z kolorowym serem cheddar, chili nachos i czarna czuszka czarnuszka. Brzmi świetnie, prawda? Niestety - wszystkie paluszki smakują niemal tak samo. Serio. Pierwsze trzy jeszcze cieszą, czwarty zaczyna nudzić, a piaty i szósty jem już tylko z rozpędu, starając się znaleźć w tym jakiś pozytyw. Próbuję maczać w sosach. Salsa - zbyt łagodna, za bardzo pomidorowa, za mało paprykowa. BBQ - jakiś bez wyrazu tym razem. Musztardowo - miodowy świetny i pozostajemy przy nim do końca.  Czego tym paluszkom zabrakło? Wyrazu. Posypki właściwie niczym się nie różnią. Miałem nadzieję, że czuszka lub chili zaostrzą smak, ale niestety. Sera jest w paluszkach sporo, ale jest bardzo łagodny. Gdyby posypki były wyraźniejsze albo ser ostrzejszy byłoby naprawdę dobrze, a tak ... Czegoś brakuje. Wolałbym ten ser mieć zapieczony w brzegach ciasta.      Zabraliśmy się więc do pizzy. Jako pierwszą wybraliśmy   Super Supreme    Ziołowy sos pomidorowy, ser żółty, kiełbasa pepperoni, pikantna wieprzowina, szynka, cebula, zielona i czerwona papryka, czarne oliwki. Bogato. Ale pod warunkiem, że weźmie się tę pizzę jako dużą. Na naszej połówce chyba się to wszystko nie zmieściło, albo występowało w ilościach minimalnych. No cóż - jak wspomniałem wcześniej, przez paluszki serowe placek jest sporo mniejszy niż normalnie.     Zabraliśmy się więc za druga połówkę, czyli Quattro Fromaggi    Podobnie jak w SS mamy tu ziołowy sos pomidorowy, a oprócz tego 4 sery: mozarellę, cheddar, camemberta i lazur. Serom towarzyszą pomidory i zioła prowansalskie. I znowu odnieślismy wrażenie, że chyba nie tak miała ta pizza wyglądać. Sery łagodne. W połączeniu z pomidorem nawet zbyt łagodne jak dla mnie.         Podsumowując: tym razem żałowaliśmy, że wybraliśmy najdroższą opcję. Niby można się tym najeść (w dwie osoby), ale poprzednio za 32,90 zł najedliśmy się w trzy osoby i byliśmy bardzo zadowoleni. Może to kwestia doboru pizzy, ale ... Spróbowałem raz i więcej nie zamówię. Dla kogo więc jest Cheesy Bites? Na pewno miłośnicy łagodnego sera będą zadowoleni. Dzieciom się ta pizza też spodoba. Zamówiona dla 4 osób jako jedna z dwóch lub trzech pizz sprawdzi się pewnie, jako ciekawostka. Ja osobiście wolałbym wziąć np. dużą Hiszpańską i rolsy, jako przystawkę. Cenowo wyszłoby podobnie, a byłbym bardziej zadowolony. Gdyby paluszki serowe z tej pizzy włączyć do menu jako przystawkę (np. 8 szt.) sprawdziłyby się lepiej. Cheesy Bites wygląda ciekawie, przyciąga wzrok, ale nie płaci się tylko za wygląd, ale również za smak. Inaczej mówiąc: przerost formy nad treścią. Naprawdę można w Pizza Hut zjeść kilka smaczniejszych rzeczy. 