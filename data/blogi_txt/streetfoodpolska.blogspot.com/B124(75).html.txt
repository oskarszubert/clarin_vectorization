Od zupy pho naszą wizytę w Warszawie zaczęliśmy i zupą pho skończyliśmy. Przed wyjazdem wpadliśmy jeszcze do lokalu pod szyldem Du-Za Mi-Ha.         Szybki rzut oka na menu i zamawiamy: Pho Ap Chao, czyli pho ze smażoną wołowiną (13 zł) i Van Than, czyli zupa z pierożkami won-ton (również 13 zł). Jak widać ceny niższe niż w Toan Pho. A jak ze smakiem?  Pho Ap Chao:          Porcja solidna, mięsa i makaronu dużo. Smak - hmmm... Tutaj pho była dużo słabiej doprawiona, Mniej ziół - w Toan Pho świeżych ziół było więcej, więc tam pho z wołowiną miało bardzo egzotyczny posmak. Ta zupa nasycała, mięso było mięciutkie, ale ... czegoś mi zabrakło. Dobre to było, ale powtórzę - mało wietnamskie. Czułem się, jakbym jadł rosół z wołowiną i azjatyckim makaronem.  Van Than:         Tutaj z egzotyką było lepiej, za sprawą dodatków: pierożki, jajko, grzyby, wieprzowina, kiełki, krewetki. Micha ogromna, zjedzenie tego na raz to niezłe wyzwanie! Ale znowu zabrakło mi... większej ilości ziół i przypraw. Zdecydowanie za mało (jak dla mnie) wyrazista ta zupa. Smaczna, nasycająca, ale podobnie jak Pho Ap Chao - za mało  doprawiona. Byliśmy z rana, więc może po prostu wywar nie nabrał jeszcze takiego smaku?  Podsumowując: Du-Za Mi-Ha w kategorii ilość-cena dostaje maxa, ale smakowo przegrywa z Toan Pho. Na pewno jednak wpadniemy tam jeszcze raz, tym razem spróbujemy czegoś z "drugich dań". Dobre miejsce by zacząć swoją przygodę z wietnamską zupą, ja lubię wyraziste i zdecydowane smaki, więc może dla kogoś kto lubi łagodne dania będzie to akurat atut. Na pewno warto spróbować, bo ceny bardzo przyjazne.  Jedliśmy w lokalu na ul. Widok 16.  P.S. Zgubilismy paragon i nie pamiętam, czy jedliśmy na ul. Złotej czy Jasna? Może po zdjęciach ktoś pozna? 