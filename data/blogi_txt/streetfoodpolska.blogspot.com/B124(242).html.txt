Dr Hannibal Lecter. Najlepszy psychiatra wśród kucharzy i najlepszy kucharz wśród psychiatrów. Smakosz, erudyta, geniusz i dewiant w jednej osobie. Jedna z moich ulubionych fikcyjnych postaci.      10 kwietnia na  AXN startuje nowy serial - "Hannibal". Opowie o początkach współpracy doktora Lectera i Willa Grahama, jego pacjenta i jednocześnie profilera FBI (czyli akcja dzieje się przed filmem Czerwony Smok). AXN zaprosiło do współpracy przy promocji serialu blogerów, wśród nich i mnie. Blogerzy stricte kulinarni to mają łatwo. Wystarczy, że znajdą ludzinę i przygotują kilka dań. Ja natomiast mam pod górkę - przeprowadziłem wywiad w kilku restauracjach, niestety w żadnej ludzkiego mięsa nie oferują, w dwóch nawet postraszono mnie policją, z jednej uciekłem goniony przez kucharza i menadżera, którzy za wszelką cenę chcieli mnie oddać w ręce psychiatrów. Więc pytam się Was - co ja mam zjeść, jakie dania wybrać w restauracjach? Co wybrałby dr Lecter? Od razu mówię, że ponieważ ludzkiego mięsa nie ma nigdzie, muszę zastąpić je wołowiną, wieprzowiną lub drobiem. Czekam na Wasze propozycje - piszcie w komentarzach i na naszym fan page na Facebooku.      Strona o serialu w AXN  Informacja o serialu na media2 