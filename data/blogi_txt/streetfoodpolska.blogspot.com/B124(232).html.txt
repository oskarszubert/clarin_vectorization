Dzisiaj kolejna recenzja nadesłana. Tym razem z Nowego Dworu Mazowieckiego. Leon odwiedził lokal Pasta Ale Jazda i opisał dla Was swoje wrażenia:  Jakieś dwa tygodnie temu byłem z moim wspólnikiem służbowo w podwarszawskiej miejscowości Nowy Dwór Mazowiecki. Około południa zgłodnieliśmy i postanowiliśmy poszukać czegoś szybkiego do zjedzenia. Podjeżdżaliśmy już pod kebab, bo tylko to rzucało nam się w oczy, gdy obok zauważyliśmy baner z reklamą baru z makaronem. A że kebabów i pizzy mamy po uszy, postanowiliśmy odszukać to miejsce i spróbować ich oferty. Lokal niewielki dwa stoliki, bardziej nastawiony na wynos, niż jedzenie w lokalu. Sama nazwa lokalu jest ciekawa: „Pasta ale jazda”, a menu bardzo śmieszne. Można zamówić krowę na wypasie, kurczę blade, mammałyge, kaczkę dziwaczkę , czy vege. Ja zdecydowałem się na kaczkę dziwaczkę. Zaintrygowało mnie połączenie kaczki, pomarańczy, imbiru i makaronu.    Mój kolega wziął mammałygę, mięso w sosie pomidorowym z serem coś na styl spaghetti bolognese.    Dania podawane są w pudełkach, na pozór niewielkich, ale objedliśmy się niesamowicie. Porcje są ogromne. Makaron jest grubszy - nie cienkie spaghetti, składniki świeże, żadnych konserwantów, mrożonek, mikrofali. Widać jak kucharz gotuje co wrzuca na patelnie. Po krótkiej rozmowie z nim dowiedziałem się, że dania to jego autorski- jest zawodowym kucharzem .  Smak mojej kaczki dziwaczki rewelacyjny, ogrom smaków, pomarańcza świetnie komponuje się z kaczką, dużo kaczki w kaczce. Spróbowałem też mammałygi od kolegi: ekstra, nie zwykłe spaghetti, sos pomidorowo-pomidorowy ,mięso mięciutkie wyczuwalna lekka ostrość papryczki.  Podsumowując polecam ten lokal w stu procentach. A i ceny rewelacyjne za taki kubeł jedzenia zapłaciłem 12zł!!!  Lokal znajduje się w Nowym Dworze Mazowieckim, ul. Sukienna 52  Autorem wpisu i zdjęć jest Leon. 