Wracając z melanżu zawsze mam chęć na coś ostrego. Niejednokrotnie ratował mnie w takiej sytuacji NUR Kebab na Sienkiewicza. Miałem ogromną ochotę na kebab w tureckim chlebie, niestety - okazało się, że o 1 w nocy bułki się skończyły. Hmmm... Nie chciało mi się już nigdzie łazić, więc zdecydowałem się na duży kebab z "baraniną" w cienkim cieście. Zapłaciłem 12 zł, poprosiłem żeby było ostro i po kilku chwilach odebrałem takiego ślicznego pieroga:     Nie ma co się rozpisywać - kebab był rewelacyjny, jak zwykle w Nurze. Ponieważ porcja duża, to i mięsa było dużo. Paski soczystej, doskonale doprawionej "baraniny" koegzystowały sobie w najlepszej zgodzie z surówkami i ostrym sosem. Ciasto zapieczone doskonale, na chrupko, gorące. Całość jak zwykle bardzo smaczna. Przewaga (znaczna!) mięsa nad surówkami sprawia, że ciągle jest to jeden z najlepszych kebabów w Kielcach. Porcja na duży głód, zdecydowanie warta tych 12 zł. Ostry sos palił podniebienie i gardło, sałatki nieco niwelowały jego piekielną ostrość, a mięso wybijało się na pierwszy plan. Polecam. Po prostu - dobry kebab!  PAMIĘTAJCIE O KONKURSIE! 