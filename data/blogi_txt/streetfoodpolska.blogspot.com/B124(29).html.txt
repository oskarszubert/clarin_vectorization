Ta kanapka to klasyka. Amerykańska klasyka. Sandwicz z klopsikami w Subwayu to coś, czego od dawna chciałem spróbować. Aż nadarzyła się okazja. Ponieważ byliśmy akurat w Galerii Korona, postanowiłem nadrobić zaległości i czym prędzej udałem się do stoiska Subwaya. Zamówiłem 15 cm sandwicza, zapłaciłem 8,90 zł i po około 4 minutach odebrałem zawiniątko.  Do tego sandwicza nie ma dodatków warzywnych, jedynie ser na życzenie. Dlaczego? Otóż klopsiki są w gęstym pomidorowym sosie. Oczywiście można sobie domówić warzywa, ale w tym wypadku mija się to z celem. Zobaczycie poniżej na zdjęciu. Pieczywo wybrałem jak zwykle parmezan - oregano. Poprosiłem też o dodatkowe posypanie pieprzem, bo jak się dopytałem, sos pomidorowy jest łagodny.  Na pieczywo trafiły 4 klopsiki oraz sos. Na nie jeszcze ser i pieprz i sandwicz trafił do pieca. Klopsiki w sosie były wcześniej zagrzane, ale ja lubię zapiekane pieczywo, więc zdecydowałem się na dodatkowe tostowanie. Po rozpakowaniu sandwicz wyglądał tak:        A jak smakowało? Pieczywo - wiadomo, bardzo smaczne, nie raz już o tym pisałem. Sos pomidorowy to sos pomidorowy, a nie koncentrat. Kawałki pomidorów, gęsty, kolor i aromat naturalny. Jak dobry, prawdziwy sos do spaghetti na przykład. Klopsiki - samo mięso. Soczyste i dobrze przyprawione. Pycha.  Podsumowując: Gdybym wziął 30 cm - nie jadłbym pewnie do końca dnia. Sandwicz nasyca bardzo i nic dziwnego - połączenie pieczywa z mięsem to bomba kaloryczna. Klopsiki lądują obok Ranch'o i kurczaka na ostro w pierwszej trójce moich ulubionych sandwiczy w Subwayu. Jedna uwaga na koniec: weźcie kilka serwetek, sosu jest tak dużo, że ryzyko upaćkania się wzrasta o 100% w stosunku do innych kanapek. Polecam! 