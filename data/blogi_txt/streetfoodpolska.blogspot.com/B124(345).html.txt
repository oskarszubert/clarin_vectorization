Jutro na blogu dwie nowe recenzje: hot-doga max i 2 kebabów. Miejska Partyzantka Kulinarna i Klubo Kawiarnia Cukier zapraszają na:  III Kielecki SPIK (SPontaniczną Imprezę Kulinarną). Tym razem bawimy się pod hasłem: „Cala sala śpiewa z nami”, czyli w klimatach lat 70-tych i ówczesnych dancingów. Zasady niezmiennie te same, czyli każdy uczestnik SPIKa przynosi coś samodzielnie upichconego, by w świetnym towarzystwie tańczyć i spożywać do rana (?). Alkohole dla uczestników SPIKa oczywiście tańsze! Muzyka, jaka towarzyszyć będzie biesiadzie adekwatna do tytułu imprezy: Boney M., Psychodancing, Połomski, Vondrackowa, Abba, Afric Simone, Bee Gees i dużo więcej Ale to nie wszystko! Dla uczestników SPIKa przewidziana jest MEGA NIESPODZIANKA KULINARNA!   Zachęcamy do uzewnętrznienia swoich fascynacji atmosferą dansingową poprzez zapuszczanie pekaesów, krawaty we wzory, koszule non iron itp. Afro mile widziane! Odważne Panie zachęcamy do wykonania spontanicznego strip teasu przy aplauzie publiczności. Nie bądź wapniak, nie siedź w domu, nie pij wódki po kryjomu, zabierz śledzie, galaretę i na SPIKa ruszaj biegiem!   Startujemy o 20.00 w piątek 20.05.2011. Wjazd: Freeeeee   CUKIER Klubo-kawiarnia Wesoła 9 Kielce, Poland http://www.facebook.com/MiejskaPartyzantkaKulinarna http://www.facebook.com/event.php?eid=108927869195978 Wkrótce na kieleckiej mapie street food pojawi się nowe, arcyciekawe miejsce! Bądźcie na SPIKu, a dowiecie się więcej! 