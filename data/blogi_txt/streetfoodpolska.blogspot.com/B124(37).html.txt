Big Mac to Big Mac. Najsłynniejsza kanapka w McDonald's. Ba. Nie ma co owijać w bawełnę - legenda szybkiego żarcia, bardziej rozpoznawalna niż Doda czy niejeden przywódca dużego kraju. Cena z menu - 9.10 zł.  Ale od czego są promocje? W Promocji Zimowej McDonald's oferuje Big Maca w zestawie ze średnimi frytkami za 10 zł. A jak ktoś frytek nie chce, albo nie ma tej dychy w kieszeni? Też się da, wystarczy trochę pomyśleć. Co prawda bez frytek, ale jeśli komuś zależy na dwóch kotletach... Mnie zależało.  Wszedłem na stronę Maka, zeskanowałem do telefonu kod QR (można też kupony wydrukować) i udałem się do McDonald's. Dzięki kuponom możemy za 5 zł nabyć dwa Cheeseburgery. Tak też uczyniłem. Cheeseburger to klasyka klasyki. Bułka, kotlet, ser, cebula, ogórek sosy. Wygląda to tak:     Mając dwa czisy położyłem jednego na drugim i... TADAM!      Mamy Big Maca! No prawie. Brak mu sałaty. Ale za to mamy DWA plastry sera. I więcej bułki. I co? Da się? Da się. I nasyca i tanie jest. I smaczne. Trochę dziwnie się na mnie ludzie patrzyli, nie dość że zdjęcia jedzeniu robi, to jeszcze takie coś... Ale co tam, jadło się zaskakująco wygodnie.     Mięciutka bułka, soczysty kotlet, ciągnący się ser, chrupiący ogórek i cebulka gdzieś w tle, do tego sosy: ketchup i musztarda. Pyszotka. A wszystko to podwójnie i za jedyne 5 zyla!  Jeśli mimo to nie czujecie się przekonani, to porównajcie: Big Mac: 495 kilokalorii za 9,10 zł. Cheeseburger: 300 kcal. Razy dwa = 600 kcal za 5 zł ! Korzystajcie więc, póki można. 