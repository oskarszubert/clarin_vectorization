W zeszłym tygodniu zadzwonił do mnie Michał z Weź Mnie. Drgającym ze wzruszenia głosem oznajmił, że Weź Mnie wraca na kielecki rynek gastronomiczny. Ucieszyłem się bardzo, bo jak wiecie z postów na tym blogu, jadłem tam najlepsze kanapki w Kielcach. Byłem tak zachwycony smakiem, że nawet objęliśmy jako Street Food Polska patronat nad lokalem. Niestety, na skutek różnych zawirowań lokal na Wesołej został zamknięty, a ja zostałem pozbawiony najlepszych hamburgerów, jakie jadłem. Brakowało mi również burrito oraz Ostrego Misia, które tyle razy stawiały mnie na nogi podczas nocnych powrotów z knajp, z sentymentem wspominałem czas, kiedy to "Uwiódł mnie Konkretny Henryk, żona flirtowała z Chrupką Lolą".  Więc zadzwonił Michał i zaprosił mnie na sesję zdjęciową kanapek. Oczywiście skorzystałem z okazji, bo nie dość, że będę mógł się dopytać o wszystko związane z powrotem Weź Mnie na rynek, to jeszcze będę miał okazję przypomnieć sobie smaki tych kanapek. Stawiłem się więc o określonej porze w określonym miejscu. Tak, dopiero teraz mogłem zobaczyć, jak brakowało w Kielcach tej kanapkarni!  Na początek może przypomnę menu, bo nie zmieni się ono w stosunku do tego, co pamiętacie (chodzi mi o kanapki):  Urocza Danka Marta Fit Klasyczna Zofia Uprzejmy Leszek Ostry Miś  Konkretny Henryk Fascynacja Fabiana Chrupka Lola  WeźBurger  Burrito  Ceny Kanapek: Urocza Danka mała 4,50 zł, duża 5,50 zł; Marta Fit, Klasyczna Zofia, Uprzejmy Leszek, Ostry Miś, Konkretny Henryk, Fascynacja Fabiana oraz Chrupka Lola - mała 5,50 zł, duża 7,50 zł. WeźBurger i burrito 8 zł (jeden rozmiar). W menu znajdą się również zupy-kremy, koktajle i soki ze świeżych owoców, ciastka, kawa... Michał przygotował również dania specjalne, które pojawiać się będą w weekendy, jakie to dania? Póki co to tajemnica, ale powiem Wam, że zapowiada się super! Wypytałem tez dokładnie o składniki i ich pochodzenie. Otóż całość produkowana będzie z produktów kupowanych u świętokrzyskich producentów. Bułki na przykład robione będą na zamówienie w piekarni Piekiełko, majonez i musztarda z kieleckiego Społem, warzywa od świętokrzyskich rolników (przez cały rok! W zimie również, tylko "spod folii") itd. Oczywiście kanapki będą wg uznania Klienta podawane na ciepło lub zimno, Weź Mnie uruchamia również catering - zarówno dania z menu, jak i opracowywane na indywidualne zamówienia. Ja osobiście nie mogę się doczekać otwarcia nowego lokalu - póki co obowiązuje ścisła tajemnica, ale mogę Wam zdradzić, że: lokal będzie w ścisłym Centrum, a otwarcie nastąpić ma w pierwszej połowie marca. Śledźcie fan page Weź Mnie i nasz na Facebooku, tam znajdziecie wszystkie informacje. Warto też "polubić" oba fan page, bo dla fanów wspólnie z Weź Mnie szykujemy sporo niespodzianek!  Pora więc na kilka fotek z sesji.   Na poczatek mój ukochany WeźBurger: Konkretny Henryk, czyli: Duża grillowana bułka z ciemnego pieczywa z ziarnami  napełniona sałatą, wołowym pastrami, bekonem, ogórkiem kiszonym, cebulą, sezamem i sosem musztardowo - miodowym.     A tutaj Chrupka Lola w całej krasie:  sery lazur i camembert  (w wersji na gorąco rozkosznie roztopione), mix sałat, mix kiełków, papryka i prażone nasiona.     A tę kanapkę pamiętacie? Wśród osób, które napiszą na: misza67(małpa)gmail.com i w tytule wiadomości wpiszą "Konkurs Weź Mnie" a w treści podadzą nazwę kanapki, wylosujemy TRZY OSOBY, które wygrywają tę kanapkę w wersji dużej - nagroda będzie do odebrania w lokalu (oczywiście po otwarciu). UWAGA! KONKURS ZACZYNAMY DZIŚ O 13.00, KOŃCZYMY JUTRO O 13.00 - NAZWISKA/NICKI ZWYCIĘZCÓW OPUBLIKUJEMY NA FAN PAGE'U WEŹ MNIE! ZE ZWYCIĘZCAMI SKONTAKTUJEMY SIĘ MEJLOWO! A WIĘC JAK SIĘ NAZYWA TA KANAPKA: 