Lekki czując głód szedłem sobie ulicą Paderewskiego i myślałem co by tu zjeść. Pomyślałem o piekarni "Pod Telegrafem", gdzie można zakupić sporo różnorakich zakąsek. Pisała o niektórych Marika, ja również kilkukrotnie miałem okazję tam zjeść i raczej byłem zadowolony. Wszedłem więc i rozejrzałem się po półkach. W oczy rzuciła mi się promocja na zapiekankę z tuńczykiem - jedynie 2,99 zł. Nabyłem więc i poprosiłem o podgrzanie. Zapiekanka robiona jest na solidnej bułce, grubej, długości około 35 cm. Cała pokryta rozdrobnionym tuńczykiem, serem i czarnymi oliwkami oraz kukurydzą. Dostałem ją pięknie podgrzaną, tak jak być powinno, czyli skórka chrupiąca, środek soczysty. Gorąca i smaczna.  Wydaje mi się, że zagrzano mi ją w piecu, bo nie stygła tak szybko, jak z mikrofalówki i nie zrobiła się gumowata. Polecam z czystym sumieniem, bo za 3 złote zjadłem ze smakiem i zaspokoiłem mały głód.  p.s. Przypominam o KONKURSIE !!! 