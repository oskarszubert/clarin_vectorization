Ostatnio zachwycił mnie tam hot dog z pieca. Jeden z najlepszych jakie jadłem w Kielcach. Pizzę też recenzowałem, jadłem tam hamburgera, zapiekanki i kanapki. Do pełnego obrazu brakowało mi tylko kebaba. W końcu się udało.  Ponieważ zimno było i wilgotno, nie chciało mi się za bardzo łazić po mieście. Na Rogatkę Krakowską mam blisko, więc pomyślałem, że może uda mi się wreszcie zjeść kebab w Crazy Piramid Pizza. Wchodzę, pytam - jest. Do wyboru mamy kebab w bułce (za 9 zł 100 g mięsa i za 14 zł 200 g mięsa wg menu) oraz w tortilli (za 10 zł 130 g mięsa i za 12 zł ta sama gramatura, ale z ananasem dodatkowo). Można też zamówić na talerzu z frytkami. Mnie interesował kebab w bułce. Wybrałem tego za 9 zł. Mięso jest tylko drobiowe. Po około 5 minutach odebrałem "Bułkę Seti" - bo tak się ta wersja w CPP nazywa i wyszedłem zjeść. Bułka jest inna niż dotąd przez mnie spotykane - taka bardziej "chlebowa":     Wielkość bułki jest akuratna, by wygodnie trzymać ją w dłoni:     Samo pieczywo bardzo smaczne - chrupiące, lecz nie suche, dobrze przypieczone na elektrycznym grillu.  A co w środku? Standard, czyli surówki, sosy i mięso:     Świeży pomidor, kiszony ogórek, kapusta biała i czerwona. Nie dominują w smaku, nie stanowią większości, pasują do mięsa. Kukurydzy nie stwierdziłem, więc daję duży plus :)  Sosy: wziąłem mieszane. Biały łagodny, majonezowy. Różowy pikantny, ale delikatnie. Oba bardzo kremowe, przypominają mi te, które jadłem w Prosiaczku. One również nie przeszkadzają w jedzeniu, dobrze podbijają smak całości.  I najważniejsze: mięso. Nie wiem czy było go 100 g czy więcej, ale było go dużo. Miałem szczęście dostać mięso bezpośrednio "z kija", więc było gorące i soczyste. Tak jak lubię - część kawałków lekko chrupiąca, część bardziej miękka i soczysta. Dobrze doprawione, smaczne.  Podsumowując: za 9 zł nie mam się do czego przyczepić. Porcja w sam raz na średni głód, składniki świeże i smaczne, bułka dobra. Spokojnie mogę polecić, jeśli ktoś lubi kebab z kurczaka będzie zadowolony. I tak sobie myślę, że skoro CPP to głównie pizzeria, ma dobry piec, z którego wychodzą pyszne hot dogi, to aż sie prosi, żeby samemu wypiekać pieczywo do kebaba. Skoro jest pizza w rożku, to w takim samym cieście kebab smakowałby doskonale. Może warto to przemyśleć? 