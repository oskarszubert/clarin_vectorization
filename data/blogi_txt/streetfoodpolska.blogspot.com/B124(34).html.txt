Dostało się NURowi ostatnio. Ponieważ jednak ja zawsze wychodziłem stamtąd zadowolony postanowiłem sprawdzić, czy przypadek Suchego był jednostkowy czy faktycznie jeden z najlepszych kebabów w Kielcach pikuje w dół. Noc, tuż przed zamknięciem, drzwi zamknięte, sprzedaż odbywa się już tylko z okienka. Zamawiam dawno nie jedzony "mały kebab barani w cieście". Płacę 9 zł i po kilku chwilach odbieram zamówienie. Pierwsze co konstatuję to: wielkość niezmieniona, a kebab gorący. Wgryzam się z ciekawością, by sprawdzić stosunek mięsa do surówek. I wiecie co? Albo ja mam szczęście, albo właściciele NURa wyciągnęli wnioski z recenzji Suchego. Mięsa dużo, surówek odpowiednio.        Po raz kolejny NUR mnie zadowolił. Mięsa, jak pisałem wyżej, było dużo, jak zwykle świetnie doprawione. Surówki były, ale nie dominowały w smaku, odpowiednio nawilżały danie przez całą długość. Sosy mieszane również bardzo dobre - z lekką przewagą ostrego, ale nie paliły, doskonale współgrały z całością. Ciasto gorące, podpieczone, smaczne. Reasumując: ja osobiście z cała odpowiedzialnością mogę NUR polecić, ponieważ nie zdarzyło mi się nigdy wyjść od nich niezadowolonym. Kebab był smaczny, gorący i mięso, a nie surówki, były jego głównym składnikiem. Wcześniejsze recenzje tego miejsca TUTAJ. 