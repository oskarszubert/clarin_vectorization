Ostatnimi czasy jakoś omijałam fastfoodowe miejsca,  ale raz na jakiś czas coś mnie tam wręcz przyciąga.   Tak było i tym razem, kiedy po całym dniu w pracy o kilku herbatach, przemieszczałam się w inne miejsce i akurat dopadł mnie zapach z Saraya. Weszłam, zamówiłam tortillę z baraniny (średnią) i po chwili rozkoszowałam się smakiem.   Żorż miał rację, że to najlepsze tego typu jedzenie w mieście.  Choć tortilla jest bardzo podobna do tej w Troyu, jednak zupełnie inna, smaczniejsza. Objętościowo, przy tej samej cenie (11 zł), Saray również wypada na plus. Tortilla idealnie zgrillowana, w środku mięso, nie za dużo surówek, do tego sos, który jedynie podkreślał smak, a nie nadawał go (jak to bywa w wielu miejscach).  Zapewne będę pojawiać się tam częściej.   A w najbliższym czasie kolejne recenzje - Piekarnia pod Telegrafem odsłona druga i pizza Biesiadowo. Mniam! 