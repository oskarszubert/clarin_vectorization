Dzisiaj recenzja nadesłana przez Piotra. W Bydgoszczy działa lokal o nazwie 52 City Diner specjalizujący się w kuchni amerykańskiej. Piotr i Asia udali się tam na trwający właśnie Festiwal Hot Doga. Co zjedli i czy warto było przeczytacie poniżej. Zapraszam do czytania:   Często jeżdżę do Bydgoszczy - moja dziewczyna aktualnie  tam studiuje. Oboje lubimy dobrze zjeść coś szybkiego na mieście, więc zachęcony wpisem na fan page SFP zaproponowałem  wspólny wypad  na spacer połączony z degustacją hot dogów.      Z racji tego, że ciekawe miejsca z jedzeniem nie są w stanie umknąć mojej uwadze, od razu wiedzieliśmy jak zaplanować  spacer, aby metą była restauracja 52 City Diner      Dotarliśmy do celu z lekkim głodem. Miejsce od razu zaskoczyło nas fajnym amerykańskim wystrojem oraz miłą obsługą. Po obejrzeniu Menu zgodnie stwierdziliśmy, że chcemy Hot Doga o nazwie Boston Dog. Ja wziąłem zestaw z frytkami (9,90 zł), natomiast moja druga połówka wzięła samego hot doga. Po około 10 minutach hot dogi były już na stole. Za nim pomyślałem, żeby zrobić zdjęcie, spróbowałem go i dlatego hot dog, którego oglądacie jest nadgryziony :P.          Pierwsze wrażenie było naprawdę bardzo dobre. Peperonata w połączeniu z grillowaną cebulą i bekonem idealnie wkomponowała się w mój gust. Zawartość Hot Doga smakowała słodko, a ja  pierwszy raz spotkałem się z takim smakiem. Równie dobre wrażenie zrobiła na mnie bułka, która  była mięciutka i bardzo dobrze się ją gryzło. Podobne odczucia miała również moja dziewczyna. Dodatkowym plusem były wyjątkowo dobre frytki w kształcie łódeczek, które były miękkie i soczyste.      Podsumowując, ja po zjedzeniu hot doga i większej ilości frytek byłem najedzony. Moja dziewczyna natomiast z racji tego, że nie jest fanką frytek stwierdziła, że jedynie zaspokoiła swój pierwszy głód, ale hot dog  bardzo jej smakował i z chęcią się jeszcze odwiedzi to miejsce, ponieważ restauracja serwuje bardzo ciekawe dania w przystępnej cenie, a wystrój bardzo się jej podoba. Miejsce te na pewno wkomponuje się w punkt naszych street foodów. Polecamy - Asia i Piotr. Autorem zdjęcia i recenzji jest Piotr. 