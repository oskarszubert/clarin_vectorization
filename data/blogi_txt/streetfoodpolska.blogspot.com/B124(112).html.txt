Dzisiaj kolejna recenzja Aszki. Tym razem w swoim ukochanym Krakowie zajadała się gruzińskimi przysmakami w restauracji Chaczapuri. Zapraszam do czytania:    Przyznam szczerze, że jestem wielką wielbicielką Gruzji w każdym wymiarze. Niestety tylko w teorii, bo nie miałam nigdy przyjemności być w tym pięknym kraju, za to kuchnia gruzińska nie jest mi tak całkiem obca, podobnie jak muzyka czy kultura, a nawet sytuacja polityczna Gruzji.    Co do sieci restauracji  gruzińskich Chaczapuri, z której będą pochodzić opisywane dziś dania, miałam zdanie wyrobione i było ono raczej kiepski. Cztery wizyty i każda w jakiś sposób rozczarowująca, być może zamawiałam po prostu zbyt ‘’mało gruzińskie rzeczy’’...bo ostatnie potrawy były naprawdę smaczne.    W każdym razie tęsknota z smakiem zbliżonym choć trochę do gruzińskiego była silniejsza i będąc w Krakowie znowu wylądowałam w Chaczapuri.    Zamówiłam Chaczapuri z adżapsandałem oraz serem gruzińskim. Do tego  w zestawie były dwie sałatki – które z Gruzją za dużo wspólnego nie miały – klasyczny colesław i czerwona kapusta. Nie mam pojęcia kto je robił, ale chyba był niezłe zakręcony – parodia dobrego jedzenia w każdy wymiarze!!  Jako przystawka – chlebek – gorący, świeży słowem – pyszny i trzy sosy. Zdecydowanie nie torebkowe. Najlepszy czosnkowy z koperkiem.           Samo danie główne – duża porcja, warzywa bardzo dobre (adżapsandał - duszone warzywa, których bazą jest bakłażan), świetnie doprawione, ser niepożałowany. Tylko placka za dużo. Odkroiłam i zostawiłam połowę, chociaż mi smakował. Cena 21 zł. Druga potrawa jaką zamówiliśmy była mięsna. Lawasz z mięsem wieprzowym i serem gruzińskim. Cienki chlebek, twardy, strasznie smaczny, łamiący się jak kruchy wafel. Nie jestem w stanie porównać tego do niczego innego – ale z czystym sercem polecam. Mięso smaczne i dobrze doprawione (tylko jeden kawałek tłusty!). W nadzieniu dużo sera i…sałaty, która w smaku sprawia wrażenie jakby była połączona z orzechami, co w Gruzji jest dość często spotykane – nie każdemu to będzie pasować. Dla mnie jest okej. Do tego te sałatki z horroru.  Cena ok. 21 zł. Podsumowując – jeśli znajdziecie się już w Restauracji Chaczapuri, zamawiajcie koniecznie potrawy typowo gruzińskie, przynajmniej z nazwy.    Wszelkie shormy i inne podobne twory odradzam z całego serca. Jadłam poprzednio – i tak ohydnego kurczaka jeszcze w ustach nie miałam! Wyobraźcie sobie górę tłustego mięsa, która kiedyś mogła być kurczakiem – ale wcale nie musiała – w całej masie przypraw i do tego te nieszczęsne sałatki oraz ociekające olejem frytki. Dziękuję postoje!    To mówiłam ja Aszka.  Ps. Zdjęcia niestety nie oddają uroku tych pysznego chlebka i placka. Nie oddają  też należycie ohydy niejadalnych sałatek.    Autorką tekstu i zdjęć jest Aszka. Restauracje Chaczapurii w Krakowie znajdziecie na ulicach: Floriańskiej, Grodzkiej, Siennej i Świętej Anny. 