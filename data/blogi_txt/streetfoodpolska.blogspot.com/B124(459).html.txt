Kebabów ciąg dalszy. Dzisiaj wpis nadesłany przez Krzyśka Wilczka. Zapraszam do lektury:    Zaintrygował mnie wpis Żorża jako, że jedząc tradycyjne niemieckie danie (czyt. kebab), zawsze biorę baraninę lub „baraninę” wychodząc z założenia, że kurczaka lepiej samemu zamarynować i grillować w domu. To postanowiłem sprawdzić yufkę z kurczakiem.    Rzeczywiście wzrokowo mięso opiekające się na ruszcie nie wygląda za rewelacyjnie, a kurczaka nie ma wcale. Ale spokojnie kurczak czeka już po porcjowany w lodówce na zapleczu i w mgnieniu oka wylądował na grillu. A staranność z jakaś przyrządzana jest yufka budzi mój podziw. W dalszym ciągu (a od wizyty Żorża minęło już kilka miesięcy) warzywa są świeże, a sos wyborny. Właśnie sos! Inny niż wszędzie nie jest wściekle czosnkowy i pikantny na bazie nie-wiadomo-czego. Tu jest jeden sos – jogurtowy – pyszny! A pikantny staje się przez posypanie drobno zmielonej ostrej papryki, której ilość (mniej/więcej) możemy wybrać sami. Sos jest bardzo oryginalny, pyszny i przez to, że do tortilli nie są lane dwa sosy to tortilla po prostu nie przecieka     z każdym yufki kęsem  w brzuszku lądowały warzywa z mięsem  pysznym sos dopełniał całości  nie pojawiły się mdłości    Dobra, koniec głupot. Yufka z kurczakiem na Rogatce pierwsza klasa. A jeśli ktoś ocenia lokal po wyglądzie to niech lepiej nie wyjeżdża za granicę, bo w opinii wielu najlepsze jedzenie jest w budach, które polski Sanepid by zamknął od razu. Jeśli ważne dla Was jest jedzenie to natychmiast marsz na yufkę z kurczakiem!    Jeszcze jedna kwestia, jeśli jesteśmy już przy Rogatce. Żółta budka po drugiej stronie ulicy, obok przystanku przy Jana Pawła II. Tortilla z kurczakiem. Kurczak opiekany na ruszcie = suchy, oczywiście mocno doprawiony (za mocno). Do tego pikle. Całość ląduje w tortilli, a pani do zawiniętego już „placka” z góry dokłada ogórki i leje morze sosów, przez co nie idzie tego ugryźć i należy uważać, żeby się nie ubrudzić. A smak? Porażka na całej linii! Smak mięsa niewyczuwalny (uaktywnia się 2 godziny po konsumpcji i trwa i trwa i trwa, dlatego lepiej z nikim nie rozmawiać przez dwa dni) Sos? Jest w nadmiarze, a smak podobny jak w przypadku mięsa. Jedyne co jest wyczuwalne to pikle z zalewy mocno octowej. Nie polecam. Autorem wpisu jest Krzysztof Wilczek 