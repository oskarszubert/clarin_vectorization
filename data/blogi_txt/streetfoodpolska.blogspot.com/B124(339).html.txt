Bardzo nam w Kielcach brakuje Burger Kinga. Na tyle, że postanowiliśmy raz jeszcze ich doznać. Najbliżej mieliśmy do Radomia. No to... pojechaliśmy. Przy okazji zjedliśmy też w innych miejscach, dzięki czemu powstała trzyczęściowa relacja. Dziś Burger King:  Po sezonowym Mistrzowskim Chrzanowym i moim ulubionym Double Whopperze postanowiliśmy spróbować czegoś innego. Podobnie jak w Redzie zdecydowaliśmy, że bierzemy coś z menu sezonowego i coś ze stałego. Nasz wybór padł na nowość w ofercie Kinga, czyli kanapkę Becon Ceasar Steakhouse i zadomowionego w ofercie Big Kinga XXL.  Becon Caesar Steakhouse (11,90 zł). Wybór padł na niego bo: jest bekon, jest ćwierćfunciak i jest dużo prażonej cebuli, którą uwielbiam. Bułka, jak to w sezonowcu, inna niż w klasycznych burgerach: Kryła w sobie mięso, bekon, cebulkę, pomidora, sałatę i ser. I sos.     Wgryzłem się w bułkę i przyjemność rozlała się po kubkach smakowych i stoliku. To znaczy sos kapnął i pomidor się wyśliznął. Nic to. Zamykam oczy i mruczę z ukontentowania. Bułka pyszna - mięciutka, gorąca, nie rozpadała się w trakcie jedzenia. Mięso soczyste, o tym jedynym, niepowtarzalnym smaku, jaki oferuje tylko Burger King. Cebulka chrupie miło, warzywa trzaskają soczyście, sosik plumka w tle i aż się chce by chwila ta trwała i trwała i.... Stop. Kanapka pyszna, ale ... bekon moim zdaniem słabo wyczuwalny. No kurde, nie tak się umawialiśmy ???  No to przeskakujemy na Big Kinga XXL (12,40 zł). Pamiętam, że kiedy BK miał jeszcze w Kielcach lokal, Big Kinga (w wersji normalnej) zamawiałem na zmianę z Whopperem. Ale to było tak dawno (połowa lat 90-ych XX wieku), że nie pamiętam smaku. Bułka duża, klasyczna, sezamowa, gorąca, nie rozpadająca się w trakcie jedzenia. A w środku dwa duże burgery przekładane serem, z cebulą surową, sałatą i piklami. Sos ostry (ale tak "normalnie"), świetnie podbijający smak. Jest soczyście - mięso, pikle i warzywa tworzą doskonałą mieszankę w moich ustach. Świetna, nasycająca kanapka! Jednak w połowie dochodzę do wniosku, że Becon Caesar Steakhouse chyba jednak lepszy ?! Podsumowując: obie kanapki bardzo dobre, warte swej ceny, ale ... Co Whopper to Whopper. A Double Whopper to już w ogóle król! Jedliśmy w Galerii Słonecznej w Radomiu, ul. Bolesława Chrobrego 1.  W następnej części opiszemy Wam rewelacyjną minirestaurację Matrioszka, serwującą domową kuchnię rosyjską. 