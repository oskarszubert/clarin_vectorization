Na krakowskim  Kazimierzu, zjawiskowym miejscu, który aktualnie przyciąga turystów nie tylko swą magią, klimatem i specyfiką , ale także ogromem kawiarenek, klubów, knajpeczek,  gdzie wydawałoby się dwa odbrębne  światy,  przeplatają się ze sobą i żyją zgodnie w symbiozie - znalazłam smak zapamiętany z lat wczesnego szczenięctwa i młodości. Jestem przekonana, ze każdy ma w  swej głowie zapach i to uczucie na podniebieniu jakie zostawiła tam....zapiekanka z pieczarkami i szczypiorkiem. Prawda, nie jest  to zbyt wyrafinowany posiłek, ale wspomnienie owego wypieku  pozostaje  w pamięci na długo. Ta legendarna chrupkość,  zapach  pieczarek zapieczonych z serem,  świeży szczypiorek  -  w trakcie wieczornej wędrówki z jednego przesympatyczngo  miejsca na Kazimierzu w drugie, kiedy po kilku godzinach zabawy, melanżu, rozmów z przyjaciółmi  zaczyna doskwierać głód , to dla mnie obowiązkowy punkt programu. Aleksandra 