Skuszona szlachetnością idei Żorża, postanowiłam mu pomóc w tym podniosłym przedsięwzięciu, jakim jest polecanie (i odradzanie) Street-foodowych miejsc w mieście.Na pierwszy ogień pójdzie opis nie do końca zgodny z ideą Street Food, jednak w pewnym sensie pasuje (spacer, miasto, spożycie, itp.)Każdemu, kto znajduje się w okolicy ul. Wesołej, a ma ochotę coś przegryźć - polecam zajrzeć do Cukru na tosty. Dwie podwójne kromki chleba tostowego, przekrojone w zgrabny trójkąt, z zewnątrz są nasmarowane masłem z mieszanką ziół prowansalskich. Między pieczywem wędlina i ser żółty oraz pieczarki, wszystko podane z keczupem i ogórkiem kiszonym. Świeże, gorące... niebo, naprawdę niebo w gębie. Idealne na przekąskę do piwa, jak i zaspokojenie uporczywego głodu. Gorące i chrupiące. Naprawdę żadne inne tosty (a sporo ich w życiu zjadłam) nie smakowały mi tak, jak te Cukrowe.W wersji bezmięsnej wędlina zamieniana jest na tuńczyka, a ogórek i pieczarki na oliwki. Któregoś razu zostałam też uraczona tostami w wersji "mieszanka serów", bez wędliny, za to bogato wypełnione serami (żółtym i pleśniowym), jednak nie mam pewności czy ta wersja jest dostępna na codzień. 