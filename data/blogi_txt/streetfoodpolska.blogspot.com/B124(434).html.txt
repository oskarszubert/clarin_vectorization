Zbierałem się dość długo do napisania tej recenzji, ale w końcu jest. Po kolei: na ulicy Wesołej 39 w Kielcach, tuż obok Komendy Policji, a na wprost dawnego Urzędu Skarbowego, mieściły się wcześniej: świetna pizzeria i najlepszy kebab w Kielcach. Teraz otworzono tam bar kanapkowy, właściwie to fast casual restaurant, Weź Mnie! Miejsce zupełnie niezwykłe, jak  na Kielce, z kilku powodów. Po pierwsze można tam nie tylko zjeść ale i  poczytać książki. Po drugie właściwie wszystkie produkty pochodzą od świętokrzyskich wytwórców (np. kapitalne pieczywo od Paci). Po trzecie, pomimo iż kanapki już w Kielcach sprzedawano, ręczę głową, że tak dobrych jeszcze nie jedliście. Miałem okazję spróbować tam: grzanek czosnkowych aromatyzowanych oliwą z pieczonym czosnkiem podanych z jakimś zielonym sosem typu pesto (re-we-la-cja!!!), piłem niesamowite koktajle: truskawkowy i jabłko-mięta, oczywiście ze świeżych owoców, doprawiane korzeniami i ziołami, gęste jak sosy i nieludzko smaczne, oraz na dużego głoda - najlepsze burrito w Kielcach. Zanim napiszę o burrito, powiem Wam jeszcze co tam można zjeść, więc: dwa rodzaje zup-kremów, sałatki, słodkie wypieki do kawy, kapitalne czekadełka i przede wszystkim kanapki. Kanapki dzielą się na dwa rodzaje: duże (7,50 zł) i małe (5,50 zł). Można skomponować sobie własną kanapkę lub wybrać spośród okołóo 10 gotowych (jak byłem w sobotę, to menu było dopiero w druku), przy czym duża może być w bułce lub tortilli.  Można zamawiać zestawy za 10 zł typu kanapka + kawa/herbata + owocek ;) Widziałem kanapkę zamówioną przez kogoś, małą, wyglądała bosko, bułka grillowana z serem pleśniowym, napakowana pomidorem, kiełkami i czymś jeszcze, widziałem sałatki, po które ktoś przyjechał po północy!!! A teraz do rzeczy, czyli burrito: jest ono droższe niż kanapka, jako danie dnia kosztowało 8 zł, ale:  zewnętrzna warstwa to rewelacyjny chrupki podpłomyk środek napełniony przesmacznym kapitalnie doprawionym chili con carne, dodatkowo wzbogaconym o świeżą paprykę i kiełki całość gorąca, arcysmaczna i bardzo, bardzo sycąca.  Ja sam robię chili con carne w domu, więc mam skalę porównawczą i z cała odpowiedzialnością stwierdzam, że burrito z Weź Mnie! jest na chwilę obecną moim number 1 street fooda w Kielcach. Zdjęcie wyszło bardzo słabo, więc teraz nie wrzucę. Na koniec powiem krótko - Weź Mnie! to najlepszy fast casual restaurant w Kielcach, świetny wystrój, obsługa i rewelacyjne jedzenie. Polecam gorąco, bo warto. Tak mi się tam spodobało, że Street Food Polska obiera patronat nad lokalem :) Czekam teraz na Wasze wrażenia i recenzje, idźcie bo warto! Acha, mają też catering, więc można zamawiać np. do biura, a wiem, że będą spore promocje dla zamówień grupowych. Tutaj kilka zdjęć z lokalu na fan page'u Weź Mnie na Facebooku: Weź Mnie! na facebooku 