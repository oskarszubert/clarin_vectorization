Pytajnik w tytule wziął się stąd, że piszę dziś o dwóch smakołykach, jednym stricte warszawskim, drugim ogólnopolskim, ale przez warszawską ulicę rozsławionym. Zacznijmy od tego drugiego, czyli od pyz.Ktoś może lubić befsztyki,Ktoś inny de volajKaczki, kurczaki, indykiDrób dla jednych to raj,Jak kto mi fondnie to proszęNie płacę, ale owszem zjem.Choć ja tych łakoci, no nie znoszęCo lubię odpowiem, bo wiem!Dla mnie nie ma jak pyzy z bazaruPyzy ala Różycki to cudA, że zna się na kuchni nasz naródWszyscy mówią te pyzy sam miódDla mnie bomba te pyzy z bazaruNa stojaka je wtrajać nie wstydDo nich piwko z warszawskiego browaruI już w dechę i dobra i git!Ileż par butów i spodni!Różności tysiąc sto!Łapciuch stąd wyjdzie jak modniś,Ale nie bawi mnie to.Nie patrzę w te kramy jak gapaI nikt nie mówi mi nicAż w pobliżu nagle ten zapachCo nawet po nocach się śni!I już czuję te pyzy z bazaruWięc kupuję a w gębie sam miódJuż kolejka i młodzik i staruchBo na kuchni to zna się nasz ludNa te pyzy nie szkoda gotówki  Jak cudownie parują no spójrzDo nich dodaj dwa łyki z piersiówkiI cała Praga jest twoja i już!Więc spróbujcie te pyzy z bazaruNiech handlarka w słoiku wam daA na deser walczyka z gitarąI jest gites, jest wszystko jak trza!Pyzy... Proste i smaczne danie sprzedawane na polskich ulicach od średniowiecza. Powyższa piosenka śpiewana przez Jaremę Stępowskiego i Kapelę Warszawską Stanisława Wielanka, wychwala pyzy z Bazaru Różyckiego, bazary bowiem są ostatnim miejscem, gdzie pyzy można nabyć i zjeść na świeżym powietrzu. Podaje się pyzy w restauracjach i jadłodajniach, ale tylko na bazarach można je zjeść idąc. Cóż w nich takiego jest, że nawet piosenki o nich śpiewają? Co to jest pyza właściwie, co ma takiego w sobie, że stała się bohaterką popularnej kiedyś bajki dla dzieci „Pyza na polskich dróżkach”? Zacznijmy od defnicji. Jak podaje Wikipedia: Pyzy – słowo używane najczęściej w liczbie mnogiej oznacza jeden z elementów potrawy, zwykle obiadowej. Sporządzane są w sposób charakterystyczny dla rejonu Polski. Według słowników i przepisów kuchni polskiej, składają się z tartych ziemniaków z dodatkiem mąki. Pyzy są nadziewane najczęściej farszem mięsnym lub grzybowym, ale można podawać je także bez farszu, kraszone smażoną słoniną, ewentualnie z dodatkiem cebuli.W Wielkopolsce pyzami są nazywane pampuchy – kule z ciasta drożdżowego gotowane na parze.Smaczna ta potrawa znana jest w Polsce od dawna, ale prawdziwą sławę zdobyła właśnie na bazarach. Łatwo było ją podać na gorąco, prosto z kotła, do jedzenia nie trzeba było używać dwóch sztućców, więc idealnie sprawdzała się jako danie jedzone „w biegu”. Znane w całej Polsce, rozsławione zostały przez w/w piosenkę i magiczne miejsce, jakim jest popularny Różyc, czyli Bazar Różyckiego. Można tu ciągle spotkać panie zawodzące „Pyyyyzy, gorące pyyyyzyyyyyy...”. Jeżeli spotkacie  się z taką panią i skosztujecie pyz, zachęcam do podzielenia się wrażeniami, jeżeli to możliwe, również fotografią. Poniżej zamieszczam link do artykułu w Kurierze Lubelskim, gdzie podany jest też przepis na pyzy polskowolskie ;)P.S. A podobno pyzami to Poznań słynie?Pyzy polskowolskie    Acha, miało być jeszcze o „pańskiej skórce”. Pańska skórka − tradycyjny biało-różowy cukierek domowej roboty, zawijany w papierek i sprzedawany głównie w Warszawie m.in. przy cmentarzach podczas święta Wszystkich Świętych albo odpustów. W Krakowie podobną rolę spełnia miodek turecki.Pańska skórka w tzw. Słowniku warszawskim z początku XX wieku figuruje jako panieńska skórka. Nazwa ta być może wywodzi się ze skojarzenia gładkości tego wyrobu z delikatnością skóry młodych kobiet.Pańska skórka zbliżona jest formą do tureckich słodyczy rachatłukum i prawdopodobnie jest z nimi spokrewniona. W latach trzydziestych XX w. była  jednym z najpopularniejszych dziecięcych przysmaków, sprzedawana wprost z koszy wszędzie - na rogach większych ulic, w parkach, na bazarach, przed kinami. Jak czytamy na portalu miastodzieci.pl, „dziś znajdziemy ten przysmak jedynie przy cmentarnych bramach lub na okolicznościowych jarmarkach - czasem, z rzadka, mignie na bazarze przy hali Mirowskiej lub na Starówce. Dawniej sprzedawcy przywozili smakołyk w dużych blokach i zależnie od życzenia klienta, odrąbywali odpowiedni kawałek siekierką. Niektórzy twierdzą, że pańska skórka wywodzi się z Pragi.”Przyznam szczerze, że nigdy nie miałem okazji popróbować tego smakołyku, ale przy najbliższej bytności w stolicy na pewno poszukam i zrecenzuję. A może ktoś z Was miał okazję to jeść? Jakie są Wasze wrażenia? Czekam na Wasze maile z opiniami, zdjęciami, recenzjami i przepisami: misza67@gmail.com. 