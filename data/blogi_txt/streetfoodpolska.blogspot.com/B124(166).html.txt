Nosiłem się ze spróbowaniem tej kanapki od dawna. Ale ciągle coś wypadało i sandwicza z kurczakiem teriyaki nie dane mi było zaznać. Aż do wczoraj. Powiedziałem sobie - jak nie teraz to kiedy? Rusz swoje wygodnickie dupsko i zjedz wreszcie tego sandwicza! Tym bardziej, że miałem kupony rabatowe, więc grzech byłoby nie skorzystać. Wziąłem więc kupon upoważniający do zakupy dowolnego sub15 + coca cola 0,33 w puszce za jedyne 10 zł.  Pieczywo wybrałem swoje ulubione, czyli parmezan - oregano. Do kurczaka i sera dorzuciłem: ostre papryczki, czerwona cebulę, świeżą paprykę, pomidora i ogórka kiszonego. Sos wybrałem dedykowany, czyli Słodka Cebulka.  Zapieczony w piecyku sandwicz prezentował się pięknie zarówno z zewnątrz...     ... jak i w środku:     A smak? Smak rewelacyjny. Kurczak soczysty, lekko słodkawy, ale i leciutko ostry jednocześnie. Dzięki dodatkom, które wybrałem sandwicz był soczysty i ostro - słodki w smaku. Sos również słodkawy, ale z wyczuwalną nutą cebulki. W połączeniu z ostrymi papryczkami dało to bardzo ciekawy smak. Ogórek słony, pomidor, cebula i papryka łagodne - wszystko się pięknie zakomponowało. Kurcze, naprawdę świetne to było! Obok Kurczaka Fajita i Chicken Bacon Ranch Melt, Kurczak Teriyaki jest teraz moim ulubionym sandwiczem w Subwayu. Zdecydowanie polecam, szczególnie z dedykowanym mu sosem. 