To, co mnie ostatnio spotkało, to już nawet nie jest cykl Strzeż się tych miejsc, a doskonała komedia. Jakiś czas temu niedaleko mojego miejsca zamieszkania otworzono budkę z fast foodem. Kilkakrotnie tamtędy przechodziłam z zamiarem przetestowania, jednak zawsze cośmnie powstrzymywało. Teraz wiem już co to było - moja podświadomość. Ostatnio, jakoś wieczorem przełamałam się jednak i zajrzałam. Rzut oka na cennik, wybieram hamburgera max. Pierwszy zonk: maxa nie ma, jest standard, za to z dużym mięsem, bo małe się skończyło. Ok, jedziemy dalej. Płacę 4 złote i czekam. Po chwili dostaję bułkę rozmiarów kajzerki, z mięsem o średnicy dwa razy większej niż bułka. Do tego liść sałaty, minimalnailość surówki z kapusty pekińskiej i sosy. Hmmm, jakoś nie tego się spodziewałam.W smaku to było zupełnie nijakie, ale co mi tam. Ważne, że nie dostałam później sensacji żołądkowych.Jednak w całej swej wspaniałości kilka dni później wróciłam do tego przybytku, tym razem hamburger max był.Za 6zł. Wyglądał tak samo jak poprzednik, jedynie bułka miała trochę większą średnicę. I więcej było pekińskiej. W sumie w tym miejscu hamburger max jest rozmiaru standardu gdzie indziej, a standard ma rozmiar mini. Ot, co.Nie bardzo miałam wybór, bo było już późno, a ja dosyć zmęczona wracałam do domu, musiałam cokolwiek zjeść. Jakoś już przeszła mi ochota na przetestowanie innych pozycji z menu, a szczerze mówiąc myślałam o tym.W każdym razie wiem, że to była druga i ostatnia moja wizyta w tamtym miejscu.Gdyby ktoś chciał spróbować innych specjałów, bądź ominąć to miejsce jak najszerszym łukiem - Kebab Pocieszkaznajduje się w pawilonach, przy skrzyżowaniu ul. Pocieszka z Warszawską. Między Delikatesami społemowskimi Maciek, a pocztą. 