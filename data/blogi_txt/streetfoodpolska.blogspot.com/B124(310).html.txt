Plum. Czasem trzeba odpocząć od fast foodów w ogóle (co uczyniłam, przez kilkanaście dni), a czasem trzeba odpocząć od kebabów, tortilli, pity, itp. (co też uczyniłam).  Będąc jakiś czas temu na Czarnowie u mamy, postanowiłam również odwiedzić mojego przyjaciela, który mieszka praktycznie po drugiej stronie ulicy.   A, że ów przyjaciel zawsze wódkę posiada i zdarza się, że wypijemy drinka, dwa lub trzy (ewentualnie siedem), to stwierdziłam, że warto by coś zjeść.   Ponieważ z reguły jadam u mamy, a tym razem obiad wyszedł był wcześniej i nie posiadała już nic dla mnie, postanowiłam odwiedzić stację Bp, znajdującą się po drugiej stronie ulicy.   A ponieważ hot dogi stamtąd już jadłam, zapiekanki testował Żorż, zdecydowałam się na kubełek Chicken Nuggets.   Jak się okazało nie był to zły wybór. Czekałam kilka minut, dostałam mały (wzrokowo) kubełek z nuggetsami w środku, sos do wyboru, więc zdecydowałam się na sos BBQ.   Przejść przez światła, kilka minut i jestem już u owego kumpla.   Zasiadam, robię drinki, otwieram moje pożywienie... ciągle ciepłe, mimo kilkuminutowego spaceru, sos choć malutki, wystarczy na każdy kawałek. Mięso kruche, dobrze odgrzane, panierka pyszna... te nuggetsy chodziły za mną od kiedy wiozłam siostrę na lotnisko, udało mi się spróbować dopiero kilka dni temu.   Nie dość, że dobre, to jeszcze zapychające tak, że dopiero następnego dnia przed obiadem stwierdziłam, że można coś zjeść...  Stacje z szyldem Wild Bean Cafe naprawdę robią pyszne żacie, nie tylko dla kierowców.   A każdemu, kto ma ochotę na coś innego niż kebab lub jest w okolicy stacji BP polecam Chicken Nuggets lub Chicken Wings (skrzydełka z kurczaka).   A następna recka będzie dotyczyła Subway, sieciówki, która od niedawana działa w Galerii Echo.  EDIT: Zapomniałam dodać, że cena za tę przyjemność to 11zł. W zestawie z frytkami i colą bodajże 5 zł więcej. 