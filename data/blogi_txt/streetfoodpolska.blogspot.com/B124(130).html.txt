Długi weekend w Kielcach zapowiada się nader interesująco. Nie wiem jeszcze do końca co planuje Cukier, ale dwie imprezy już teraz polecam Waszej uwadze. A więc:      Street Food Polska, Wielki Wspaniały Kościół Gastrofariański - Oddział Świętokrzyski oraz Klub Tapas zapraszają 28.04.2012 o godzinie 18.00 do ogródka Klubu Tapas na ulicy Wesołej 10 w Kielcach, na II Kielecką Gastrofariadę, czyli Wielkie Żarcie dla członków i sympatyków WWKG. Wstęp wolny! Uczestnicy Gastrofariady mogą liczyć na atrakcyjne zniżki w barze - np. duży Lech za 4 zł, 0,5 l wódki + sok/napój za 55 zł. Jedzenie przynosimy swoje - do dyspozycji mamy grill i wędzarkę, można więc zabrać coś pod tym kątem, ale generalnie macie pełną dowolność co do przynoszonych potraw. Zapraszamy serdecznie - niech Gar będzie z Wami! P.S. Właściciele tapas szykują jakąś kulinarna niespodziankę !!! „Bankiet jak za dawnych lat" inauguruje sezon grillów i biesiad letnich 2012.Pooder Club przypomni dawnych bankietów i prywatek czar, przy najlepszych alkoholach i znakomitych, tradycyjnych zakąskach (nóżki w galarecie, śledzik po japońsku, schabik, strogonow itp.) przy znanych i lubianych piosenkach dwudziestolecia międzywojennego w nowych aranżacjach, których autorem jest kielecki aranżer Krzysztof Kisiała. Widowisko oddające atmosferę tamtych, wspaniałych lat z pewnością podbije niecodziennych, wykwintnych klientów i przysporzy starym przebojom kolejnych wielbicieli.Wstęp 15 zł., w cenie tradycyjne polskie pyszności, wodzirej oraz dla przebranych gości - DRINK GRATIS! (W dniu imprezy wstęp 20 zł.)Ada, to nie wypada, Każdemu wolno kochać, Seksapil… Mimo upływu lat szlagiery dwudziestolecia międzywojennego są ciągle popularne, mają swoich wiernych słuchaczy i miłośników, i to nie tylko wśród starszego pokolenia!   ZAPRASZAMY ! 