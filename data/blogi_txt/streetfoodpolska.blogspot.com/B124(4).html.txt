Do wykonania tego arcypolskiego streetfooda potrzebujemy: bułka do hot-doga lub swojski "paluch" - 1 szt kaszanka cienka (długość nie może przekraczać długości bułki) - 1 szt (lub 2 mniejsze) jogurt naturalny - 1 kubeczek czosnek - 5 ząbków koperek zielony - pół pęczka cebula - 1 szt ogórek zielony - 1 szt, sól, pieprz - do smaku   Bułkę i kaszankę grillujemy. W międzyczasie robimy sos: do jogurtu wyciskamy czosnek, startego ogórka i posiekany koperek, doprawiamy solą i pieprzem do smaku. Cebulę kroimy w półtalarki. Zgrillowaną bułkę nacinamy wzdłuż, wykładamy cebulą, wkładamy ostrożnie kaszankę i polewamy sosem. Zdjęć nie posiadam, ponieważ ilekroć zrobię sobie tego hot-doga, zjadam go tak szybko, że dopiero po fakcie przypominam sobie o fotce :)  A tak przy okazji, parę słów o kaszance: Kaszanka (kiszka, śl. krupniok) - wyrób wędliniarski z kaszy i krwi oraz podrobów: wątroba, płuca, skórki wieprzowe, tłuszcz. Podstawowe przyprawy to: cebula, pieprz, majeranek. Kaszankę w warunkach domowych wytwarza się głównie przy okazji świniobicia, kiedy jest dostępna świeża krew. Podroby te są koloru czarnofioletowego (od krwi i kaszy), mają najczęściej osłonkę z jelita. W zależności od regionu i producenta są grubsze lub cieńsze. Krupniok zazwyczaj ma kształt typowej kiełbasy grubości do 5 cm. Do wyrobu kaszanki używa się kaszy gryczanej lub jęczmiennej. Rozróżnia się też kaszankę pieczoną, jak i parzoną (gotowaną po napełnieniu). Wyrobem przypominającym kaszankę jest bułczanka (śl. żymlok), gdzie kasza zastąpiona jest miękiszem bułki. Kaszankę przypomina również kadrel, który składa się przede wszystkim z krwi i kawałków słoniny. Potrawą przypominającą kaszankę jest szewska kasza, zapiekana mieszanka mielonej śledziony i kaszy gryczanej (źródło: WIKIPEDIA). 