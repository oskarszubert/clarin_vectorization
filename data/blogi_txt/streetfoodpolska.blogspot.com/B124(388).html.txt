Subway Polska zaprosił nas do testowania sandwiczy w ofercie Sub of the Day. Codziennie przez 7 dni mieliśmy możliwość testowania innego, 15 cm sandwicza. A ponieważ lubię się dzielić, postanowiłem zaprosić 7 osób, żeby testowały tę ofertę ze mną. We wpisie znajdziecie zarówno moje opinie, jak i krótkie recenzje napisane przez osoby, które ze mną były. My oczywiście za sandwicze nie płaciliśmy (fajnie być blogerem ;) ), natomiast wg cennika każdy 15 cm sub of the day kosztuje 7,77 zł.  To jednak nie koniec niespodzianek - stąd tytuł wpisu. W podsumowaniu znajdziecie pytanie konkursowe. A teraz zapraszam do recenzji:  Poniedziałek - Szynka - Indyk.      Żorż: Pieczywo wybrałem swoje ulubione, czyli ser-oregano. Bazą sandwicza jest ser oraz plastry wędliny: szynki i indyka. Moje dodatki to ostre papryczki, świeża papryka, ogórek konserwowy i świeży. Sos - chipotle. Sandwicz bardzo smaczny, dzięki dodatkom był pikantno - świeży. Poprosiłem o stostowanie, więc bułka nie namiękła, pozostała do końca w jednym kawałku, warzywka chrupały w ustach, a sos i papryczki szczypały w język. Bardzo dobry sandwicz. Krzysiek: jadłem sandwicza z szynką-indykiem – wyszedłem z zachwytu krzykiem.    Postanowiłem skorzystać z zaproszenia Żorża, by ocenić Sub of the day w poniedziałek, czyli szynkę z indykiem. Tym bardziej, że nigdy nie miałem przyjemności! (to jest odpowiednie słowo) spróbować/szamać/delektować/pochłaniać (*niepotrzebne skreślić) subwayowych sandwiczy.    Jedz świeżo! Tak właśnie postanowiłem czyli, czyli do pieczywa ser-oregano dobrałem świeże dodatki: pomidora, ogórka, paprykę, sałatę i nie mogłem sobie odmówić do tego pieczywa czarnych oliwek. Sandwicza zamykał sos chipotle.        Jak widać na zdjęciu wykonanym Żorżofonem dodatków tych było dużo. A teraz do sedna, pieczywo było rewelacyjne. Szynka, indyk w dobrej ilości plasterków. A świeże dodatki były oczywiście świeże. Sandwicza dobrze się trzymało w ręce i pochłaniało, składniki nie wypadały. A smak? Bardzo dobry (cytując Żorża: naprawdę miło było patrzeć, jak brwi unoszą mu się ze zdziwienia i miło było usłyszeć: kurde, ale to dobre!). Całości dopełniał wyborny sos chipotle, który moim zdaniem idealnie łamie smak świeżych warzyw. Oczywiście jeśli ktoś lubi rzeczy trochę ostrzejsze. W zasadzie miałem tylko jeden dylemat, jaki sos wybrać. Kusiło mnie by spróbować bbq, ale uznałem, że wypróbuję go do kurczaka fajita. Co wiąże się z tym, że do Subway jeszcze wrócę.    Wtorek - Spicy Italian Żorż: Pieczywo ser-oregano, w środku 4 plasterki salami, 4 plasterki pepperoni i ser jako baza. Dobrałem paprykę - świeżą i ostrą, ogórka - świeżego i konserwowego oraz sosy - BBQ i chipotle. Wędliny soczyste i wysokiej jakości. Warzywa chrupiące, doskonale komponowały się z kiełbasami. Sosy - chipotle ostry, BBQ łagodzący ostrość chipotle, nadający fajnego, lekko słodkawego posmaku. Kolejny raz kciuk w górę. Daniel:  Ja rozpocząłem konstrukcje swojej bułki od wybrania jasnego pieczywa, które okazało się bardzo dobre w smaku i rozpływające się w ustach. Dwa rodzaje salami też oceniam na plus. Jako dodatki wziąłem sobie ogórka kiszonego i pomidora. Sosy BBQ i majonez. Co do BBQ bez zarzutów, no ale jako rodowity kielczanin rozsmakuję się tylko w majonezie Kieleckim :) . Podsumowując całą przekąskę: oceniam ją na plus i już myślę kiedy następnym razem iść do Subwaya ;)            Środa - Szynka.           Żorż: Pieczywo ser-oregano, jako baza ser i 3 duże plastry szynki wieprzowej. Dodatki wybrane przez mnie to cebula czerwona, świeża papryka, świeży pomidor, ogórek konserwowy, ogórek świeży i papryczki ostre. Dodatkowo poprosiłem o posolenie i popieprzenie, a także posypanie tartym parmezanem. Sandwicz oczywiście zapieczony. Porcja solidna, dzięki dużej ilości dodatków nasyca. Sos sweet onion nadawał całości lekko słodkawego posmaku, ale ostre papryczki walczyły w tle, więc sandwicz smakował pikantno-słodko-świeżo. Dla mnie bomba.        Big Boy: Na początku lekki dystans do szynki, ale po dodaniu warzywek (pomidor ogórek pikle papryka), oblaniu tego sosem bbq i posypaniu przyprawami rewelacja. Chrupka ciepła bułeczka z serkiem i takim zestawieniem środka jak wyżej pisałem zagości na bardzo długo w moim menu. PALCE LIZAĆ. Czwartek - Klopsiki.          Żorż: Budzący chyba największe emocje sandwicz w ofercie Subwaya. A jednocześnie najbardziej nasycający. Mój sposób na niego? Po dodaniu klopsików z sosem dobrałem jeszcze ser i poprosiłem o zapieczenie. W ten sposób bułka nie namięka zbyt szybko od sosu i chociaż leje się on po palcach, to ser i przypieczona bułka trzymają klopsiki w miejscu, dzięki czemu je się to w miarę wygodnie. Pieczywo tym razem ciemne. Oprócz sera żadnych dodatków. Jak pisałem wyżej - sandwicz bardzo nasycający - bułka plus 4 klopsiki z mielonego mięsa bez problemu potrafią zaspokoić średni głód. Sos marinara dobrze doprawiony, wyraźnie czuć pomidory i zioła. Jedyny sandwicz, gdzie podczas jedzenia żałuję, że Subway nie ma w ofercie frytek - byłyby doskonałym uzupełnieniem. Dla mnie smaczne i od czasu do czasu chętnie do tego sandwicza wracam. Michał: To była moja pierwsza wizyta w Subway, także zawsze, jak każdemu pierwszemu razowi towarzyszyła ciekawość i pytania czy to nie będzie ostatnia wizyta. Gdy sandwicz pojawił się na stoliku, zacząłem się zastanawiać czy w ogóle da się tym najeść. Bułeczka jest niepozorna - 15cm długości to nie tak w sumie dużo.  Pierwsze na co zwróciłem uwagę to sos - dobry bardzo pomidorowy - może taki bym nawet zjadł do naszych tradycyjnych gołąbków? I właśnie idąc dalej mamy klopsiki - mięso dobre doprawione, ale bez przesady. W miarę kolejnych gryzów odczuwałem coraz większe nasycenie. Po wytarciu się z sosu, którego jest dużo i odejściu od stolika stwierdziłem, że wielkość sandwicza to nie wszystko. Składniki naprawdę w stanie są wypełnić brzuch na dobrych kilka godzin. Ogólnie sandwicz może mało praktyczny w jedzeniu, ale smak wszystko wynagradza. Piątek - Indyk.    Żorż: u mnie klasyka. Pieczywo ser-oregano, sos chipotle - no lubię na ostro, nie poradzę. Ale wziąłem gryza od Oli i... następnym razem zrobię tak, jak ona. Trzy solidne plastry wędzonego indyka zapieczone z serem stanowiły bazę. Do tego dobrałem sałatę, czerwoną cebulę, pomidora, świeżego ogórka, świeżą paprykę, papryczki ostre oraz czarne oliwki. Dodatkowo sól i tarty parmezan. Całość pyszna i sycąca, ostra i wyrazista. Polecam.        Ola: przy tej okazji miałam trzy debiuty - pierwszy raz jadłam w Subwayu indyka, pierwszy raz wzięłam sos honey mustard i pierwszy raz wzięłam pieczywo "miodowa posypka". Sandwicz oczywiście tostowany. Dodatki: nie lubię ostrych, nie przepadam za piklami, więc odpuściłam sobie papryczki, oliwki i cebulę. Sałata, pomidor, świeży ogórek i świeża papryka w zupełności mi wystarczyły. Dodatkowo tylko tarty parmezan bo uwielbiam.  Indyk soczysty, serek doskonale zapieczony, warzywa chrupiące, tak jak lubię. Pieczywo rewelacyjne - będę częściej wybierać. Miodowa musztarda to sos doskonały - mój ukochany majonez będzie miał teraz rywala :) Lekko słodkawy doskonale komponował się z resztą składników. Sandwicz - mega. Polecam gorąco!           Sobota - Kurczak Fajita.    Żorż: pieczywo ser-oregano wypełnione doprawionym na ostro kurczakiem i serem trafiło do pieca. Potem dobrałem sobie ostre papryczki, świeżego ogórka, cebulę i sos chipotle. Było ostro i soczyście, było smacznie. Mięso i bułka to dobre połączenie - nasyca. Doskonały sandwicz, jeśli chcesz zaspokoić głód.           Bartek: pieczywo ser-oregano. Kawałki kurczaka pokryto serem i zapieczono. Jeśli chodzi o dodatki to wziąłem świeżego ogórka, czarne oliwki, ostre papryczki i dodatkowe oregano. Ponieważ i kurczak i papryczki są dla mnie dość pikantne, złagodziłem całość majonezem. Sandwicz bardzo dobry i nasycający, ale następnym razem dobiorę więcej warzyw. Z dodatkową sałatą i pomidorem smakowałby na pewno jeszcze lepiej. Niedziela - Italian B.M.T.        Żorż: co prawda pieczywo wziąłem takie jak zawsze, czyli ser-oregano, ale cała reszta odbiegała od mojego standardu. Bazę sandwicza stanowią trzy wędliny: szynka, kiełbasa pepperoni i salami. Do tego zapieczony ser. Pomyślałem, żeby skomponować tego sandwicza inaczej niż zwykle, więc wypchałem go pomidorem, ogórkiem świeżym, papryką i cebulą. Całość dodatkowo posypana obficie tartym parmezanem. A sos? Wybrałem Ceasar. Tak, tak - tym razem żadnej ostrości :) Sandwicz okazał się bardzo sycący i ... łagodny. Sos cesarki ma lekki posmak czosnku, jednak niezbyt nachalny. Jest łagodny i smaczny. Całość bardzo mi smakowała, ale następnym razem dołożę jednak kilka ostrych papryczek ;)        Iza: pieczywo miodowa posypka, 2 solidne plastry szynki wieprzowej, po 2 plastry salami i pepperoni, do tego ser. Całość tostowana. Miałam ochotę na łagodnego sandwicza, więc dobrałam pomidora, cebulę, świeżą paprykę i czarne oliwki, poprosiłam też o parmezan. Jako sos wybrałam majonez light, który bardzo dobrze komponował się z oliwkami i wędlinami. Wyrazistość wędlin przełamywał łagodny majonez, a warzywa nadawały soczystości. Nie ma co się rozwodzić - sandwicz bardzo smaczny i wart polecenia. Podsumowując: ofertę Sub of the Day z czystym sumieniem mogę polecić każdemu, kto lubi dobre sandwicze. Za 7,77 zł dostajemy bardzo dobre jedzonko, a  dzięki możliwości samodzielnego dobrania dodatków - dokładnie takie, jak lubimy.   Dodatkowo muszę bardzo pochwalić obsługę w Subwayu w Koronie - za każdym razem byliśmy obsłużeni fachowo i z uśmiechem, sandwicze zrobione perfekcyjnie, aż chce się tam wracać :)    A teraz obiecany konkurs. Zadanie jest banalnie proste, wystarczy odpowiedź na pytanie: Który sandwicz z oferty Sub of the Day jest Twoim ulubionym i dlaczego? Odpowiedzi ślijcie na adres kontakt@streetfoodpolska.pl w tytule wpisując "Konkurs Subway". Spośród osób, które odpowiedzą na pytanie,  Subway wybierze 7 szczęśliwców - te osoby przez 7 dni będą mogły ZA DARMO testować ofertę Sub of the Day :) Czas nadsyłania mejli upływa w niedzielę 17.03.2013 o północy z niedzieli na poniedziałek. Czas start i ... powodzenia! 