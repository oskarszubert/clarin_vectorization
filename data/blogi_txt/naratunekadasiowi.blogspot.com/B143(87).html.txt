ŚWIĘTA, ŚWIĘTA  I PO...      Upłynęło sporo czasu od mojego ostatniego wpisu, ale też i dużo się u Nas działo, a niestety doba dla Mnie trocha za krótko trwa. Coś mi się wydaje, że wraz z końcem roku to i ona się kurczy. Już parę razy zasiadałam do laptopa, by popełnić jakiego posta, ale nim zebrałam myśli, to zawsze coś się takiego wydarzyło, co przerwało wątek i wpisu nie zrobiłam. Przeważnie Adaś coś 'wymodził" - albo się denerwował, albo atak padaczki, albo bezdech, albo wymioty - i już potem traciłam wątek, albo już byłam tak zmęczona, że nie miałam ani sił, ani chęci do czegokolwiek. Święta upłynęły w atmosferze dziękczynnej i mimo problemów zdrowotnych naszej Gromadki, wręcz radosnym nastroju. Ja jestem szczęśliwa, że jest jakaś stabilizacja, że czuć u nas magię tych Świąt, dzięki dobroci Naszych Aniołów, mało, że nie fruwałam pod sufitem, czyli dość wysoko nad ziemią, bo mieszkania nasze mają 4 m wysokości, jak to na Dworcu PKP. Było ciepło, przytulnie i radośnie, mimo, że Adaś wymiotował, że na zastrzykach, kroplówkach, ale jednak z poczuciem bezpieczeństwa i słodkiej błogości. Nie pamiętam, aby kiedykolwiek od wielu, wielu lat, przynajmniej od śmierci mojego męża, było u Nas tak cudownie, tak naprawdę ŚWIĄTECZNIE.  W czwartek po świętach odebrałam wyniki badań Adasia i mojej mamy i znowu miłe zaskoczenie, bo zarówno u mamy, jak i u Młodego, wszystko w jak najlepszym porządku, i hemoglobina, i elektrolity, i próby wątrobowe, i cała biochemia w granicach normy. W piątek była lekarka z Hospicjum, wynikami była zachwycona, strasznie mnie chwaliła, za moje starania w tej materii, aby te moje domowe Choruszki, były w dobrej formie, natomiast dostało mi się "pater noster", że nie dbam o siebie, że zapominam o sobie, że też jestem chora itd. itp..., ale co tam... ja zaraz się lepiej poczułam, że wyniki badań moich Podopiecznych w miarę o.k.! I to jest balsam na wszystkie moje dolegliwości. Jest w miarę o.k., mimo, że jest 4-ta nad ranem, a ja jeszcze nie zmrużyłam oka, bo Adaś jest po ataku i noc spędzam na czuwaniu przy Nim. Miłej i wspaniałej niedzieli  - ostatniej w tym 2012 roku - życzę wszystkim Naszym Aniołom i odwiedzającym Nasz blog. POZDRAWIAM SERDECZNIE.     Autor: Danuta Wodzyńska-Czuchta     o  03:58            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 