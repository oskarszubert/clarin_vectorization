....MIMO WSZYSTKO I NA PRZEKÓR LOSOWI...      Dzień za dniem biegnie za szybko, wskazówki zegara poganiają nas i chcąc nie chcąc musimy za nimi podążać. Choroba rozkłada mnie na dobre, Adaś też jakiś osowiały, lewe oczko strasznie ropieje. Gronkowiec szaleje, mam nadzieję, że miód Manuka da mu radę, ale to jeszcze potrwa. Jak już wczoraj pisałam, zawsze jak mnie choróbsko dopada, nachodzą mnie jakieś refleksje nad życiem. Dzisiaj też chodzą mi po głowie myśli "nieuczesane" i może podzielę się nimi z Wami, tak trochę w skondensowanej formie. Zaprosiło mnie do stołu   szare   zwykłe życie   postawiło bladą filiżankę   z herbatą bez smaku   Pij... - powiada   podsuwając gorzki cukier   Pij... bo nie masz wyboru.   Czyżby...? Pomyślałam   i wstałam od stołu.   Wróciłam po chwili   swój dzbanek przyniosłam   Pij... - powiadam - życie   To Ja dokonuję wyboru!!!  Tak Moi Kochani, mimo, że czasem upadam, to zawsze próbuję skutecznie odbijać się od dna psychicznego i wyciągam SWÓJ dzbanek ze SWOIM życiem, bo to JA DOKONUJĘ WYBORU!!! ...mimo wszystko i na przekór wszystkiemu..... Autor:    Danuta Wodzyńska-Czuchta     o  13:06 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 