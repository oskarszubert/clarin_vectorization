CZŁOWIEK JEDNAK NIE JEST SAMOTNĄ WYSPĄ...      Nie pisałam na blogu już dość długo i nawet zastanawiałam się, czy nie pożegnać się z Wami drodzy czytelnicy i obserwatorzy tego bloga. Wydawało mi się, że przegrywam ze swoją niemocą, bezsilnością...., że przegrywam w tej nierównej walce o godne życie Adasia, moje, mojej splątanej chorobą mamy.Nie umiem żyć dniem dzisiejszym, więc przerażała mnie myśl co będzie jutro,za tydzień, za miesiąc, jak przeżyć nieuchronnie zbliżającą się zimę, kiedy w piwnicy resztki węgla i drzewa na ogrzanie wysokich na 4 metry pomieszczeń dworcowych, gdzie mieszkam.Skąd wezmę pieniądze na zakup opału, leków, jedzonka dla Adasia, zapłatę czynszu, energii...itd, jak portfel pusty .Nie umiałam tego wszystkiego "ogarnąć" i popadałam w psychicznego doła.Wydawało mi się, że nie dam rady się już podnieść z tego mega doła. Wczoraj weszłam na swój profil na Naszej Klasie i pierwsze co "rzuciło mi się w oczy"to komentarz znajomej z NK Małgosi Nawrockiej: "CZASAMI TRZEBA UKRYĆ SIĘ SAMOTNIE PRZED ŚWIATEM,ABY MÓC ZROZUMIEĆ,ŻE POTRZEBUJE SIĘ WSPARCIA...." No i wtedy zrozumiałam "w cziom dieło". Zrozumiałam, że przecież nie jestem sama, że są obok mnie najcudowniejsi ludzie na świecie, te moje kochane Ziemskie Anioły, i te realne na co dzień, jak Beatka, Adasiowa nauczycielka, Grażynka - pielęgniarka z długoterminówki, Agatka - pielęgniarka z Hospicjum, burmistrz, który organizuje jakieś drzewo na opał, ksiądz proboszcz z Parafii  MB Fatimskiej w Kłobucku, który chce w listopadzie zrobić zbiórkę w kościele na pomoc Adasiowi, i jesteście Wy, moje  wirtualne Anioły z NK, LS, i Wy czytelnicy mojego bloga, którzy czekacie na wieści o Adasiu i moich zmaganiach z moim "inwentarzem" jak to humorystycznie nazwałam.Jest  ze mną Ola , Ania, Jola , które dzwonią do mnie i pytają "co u Nas", pomagają postawić mnie do pionu jak upadam, próbują pomóc uwierzyć, że życie piękne jest i warto walczyć o każdy następny dzień. Dzisiaj na pocztę na Naszej Klasie dostałam  list od poety z Gdyni ,kochanego Czesława Aleksaka  i cudowne słowa  Jego wiersza napisane dla mnie.Wybacz Czesławie,że przytaczam w całości Twój list ,ale bardzo mnie poruszyły Twoje słowa, dały mi dużo do myślenia i do napisania tego posta na blogu.  "Pozdrowienie niedzielne Witam serdecznie w  niedzielę. Przeczytałem Danusiu Twój wpis na NK który mnie poruszył -  nie wiem jak mógłbym Ci pomóc abyś odnalazła się w rzeczywistości bardzo  oczywiście trudnej. Ale napisałem wiersz z myślą o Tobie... i jeżeli  pozwolisz go sobie zaprezentować tutaj i po przeczytaniu zgodzisz się to  umieszczę go na Twoim profilu. Wybacz jeżeli w jakiś sposób niechcący  tym Cię dotknąłem lub bardzo uraziłem... Na krzyża unosNie wiem czy będzie ci lżej na pewno  jeśli tu wiersz napiszę żeby wypełnił ciszę albo czym prędzej osłonił przed nią lecz uwierz w to przesłanie niczym w obraz na ścianie co od choroby czasem uchroni lub łaską szczęścia dotknie łuną zaświeci w oknie wczesnej urody dnia co wprzód goni o nic cię nie pytając gdy ty wątpliwość mając już się nie dziwisz obojętniejesz na to co obok ciebie się dzieje aż nie wiesz że są szczęśliwi nie czarodzieje lecz ci co pragną mało tyle by wystarczało na krzyża unos by z Nim nie runąćCz.A.10.11.2013 r.  Niech Wam Boże błogosławieństwo sprzyja - życzę błogosławionej niedzieli. "  Dziękuję Czesławie...Dziękuję Wam moje Ziemskie Anioły        ' Autor:    Danuta Wodzyńska-Czuchta     o  16:11 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 