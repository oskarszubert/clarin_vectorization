...DZIĘKUJĘ....      Minęło sporo czasu od mojego ostatniego wpisu na blogu. Było to spowodowane brakiem "okna na świat", jak to określiła Ola - mój Dobry Duszek. Jakiś czas temu mój laptopik odmówił  posłuszeństwa i nie było funduszy ani na naprawę, ani na kupno nowego. Trochę mi brakowało kontaktu z Wami, ale Ola, jak zwykle zresztą, zaczęła intensywnie działać, dała wpis na LS, który przeczytała kochana Jola - następny Dobry Duszek. Jola też intensywnie zaczęła działać i tak dzięki pomocy Kochanym Ziemskim Aniołom, czyli Agnieszce Kaluga  i Przemkowi Kowalikowi, wolontariuszom hospicyjnym, mam podarowanego laptopa i jestem z Wami, więc częściej będę mogła napisać co u nas. Chcę bardzo, bardzo serdecznie podziękować Oli, Joli, Agnieszce, Przemkowi i wszystkim, którzy przyczynili się abym ten laptop szybko otrzymała. Zostałam zgłoszona do programu ZWYKŁY BOHATER. Znowu jest to sprawka Oli, ale bardzo dziękuję wszystkim,którzy popierają Oli pomysł i lajkują oraz rozpowszechniają tę wiadomość na FB.  Zwykły Bohater mówicie.... Czy ja wiem... Czy bohaterstwem nazwać można przeżyć zwykły, szary dzień... życia poczuć gorzki smak codziennie trudnych wyborów dokonywać co pierwsze wybrać, gdy portfel chudy jest oszukać naturę, by pozwoliła kilka nocy nie spać Czy bohaterstwem jest cieszyć się okruchami szczęścia błyskiem ulgi w bólu cierpiącego iskierką nadziei zaufać Bogu być wdzięcznym Ziemskim Aniołom i cieszyć się, że przy Tobie są... ...... Pozdrawiam Wszystkich i DZIĘKUJĘ, ŻE JESTEŚCIE.     Autor:    Danuta Wodzyńska-Czuchta o  18:49            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 