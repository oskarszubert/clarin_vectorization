CZAS REFLEKSJI... ŚWIĄTECZNIE I IMIENINOWO        Na zdjęciu vice burmistrz p.Marian Szyiński i p.Katarzyna Janicka Dyrektor Opieki Społecznej.   Święta już za progiem, choinki pięknie przystrojone, gdzie nie spojrzysz migocą lampki i ozdoby, a i u nas w tym roku, mimo problemów zdrowotnych całej naszej gromadki, te Święta nareszcie będą radosne. Zawdzięczam to Wam kochane Anioły, Waszym Cudownym Wielkim Serduchom. Dzięki Wam zasiądziemy do Wigilijnej Kolacji z uśmiechem i radością, będziemy śpiewać kolędy i łamiąc się opłatkiem wspominać Naszych kochanych Aniołów, dzięki którym ten Świąteczny Czas jest dla Nas pełen magii i cudów, bo cudem jest to, co się u nas wydarzyło przez miniony tydzień. Nawet w najśmielszych marzeniach nie przypuszczałam, że tylu wspaniałych Ludzi Dobrej Woli jest wokół Nas... Jeszcze tydzień temu zadręczałam się, że nie mam czym napalić, a do końca miesiąca daleko, bo pieniądze z ZUS-u dostaję w ostatnim dniu miesiąca, za ostatnie pieniądze zamiast opału kupiłam Miód Manuka dla Adasia i nagle, ni stąd ni zowąd, w najmniej oczekiwanym momencie z pomocą przyszli Księża i Proboszcz naszej Parafii przywożąc nam tonę węgla, potem przyszła paczka od Marzycielskiej Poczty z żywnością i nie tylko, potem następna z Miodem Manuka i jeszcze jedna MEGA PACZKA od Anioła, który pragnie pozostać anonimowy, z Fundacji Adasia telefon, że są wpływy na subkonto, wielu Dobrych Serduszek wsparło nas w potrzebie,p.Karolina przysłała Adasiowi prezenty i piękną kartkę świąteczną z życzeniami , od kochanej Irenki też dostaliśmy prezent i życzenia, wczoraj kurier przywiózł paczkę od p. Ani z Karpacza z Nutrisonem, Nutridrinkami i specjalnymi zupkami z Nutricji dla Adasia i od anonimowego Anioła z L.A. z miodem Manuka i eukaliptusowym oraz prezentami pod choinkę. Nasi Przyjaciele znani i nieznani, otoczyli Nas SWOJĄ DOBROCIĄ i jesteśmy szczęśliwi, nareszcie starczy na potrzeby Adasia, na rachunki, na to, żeby na Stole Wigilijnym pojawiły się tradycyjne potrawy i ciasto Karolina upiekła... Także nasze lokalne Władze, w osobach: Burmistrza Kłobucka p. Krzysztofa Nowaka i vice Burmistrza p. Mariana Szyińskiego oraz  Pani Dyrektor Ośrodka Pomocy Społecznej - Katarzyna Janicka , przyszli, jak co roku zresztą, z prezentem dla Adasia. Burmistrz co roku odwiedza Adasia ze Światełkiem Betlejemskim i Urwis dostaje od Władz Miasta i Gminy Kłobuck oraz GOPS-u  Prezent Imieninowy, bo w Wigilię ma Adaś imieniny. W tym roku dostał SUPER PREZENT - KEYBORD i teraz codziennie namiętnie słucha muzyki w swoim wykonaniu, tzn. paluszkami naciska klawisze i  jak potrafi, tak gra, a ile ma w tym uciechy, to nie sposób tu opisać.Oprócz instrumentu dostał jeszcze Swoje jedzonko, czyli Ensure i Nutridrinki. Trochę się rozpisałam, ale człowiek sam nie może być szczęśliwy, potrzebuje dzielić się szczęściem z innym, więc i ja chciałam, byście poczuli choć cząstkę tego, co czuję ja. :D  Na koniec chcę jeszcze złożyć Wam serdeczne życzenia Świąteczne.  W tym Dniu radosnym, oczekiwanym, gdzie gasną spory, goją się rany, Niech mały Jezus w sercach zagości. Życzę Wam zdrowia, życzę miłości, szczerości duszy, zapachu ciasta, przyjaźni, która jak miłość wzrasta, kochanej twarzy, co rano budzi i wokół samych życzliwych Ludzi.  WIADOMOŚĆ Z OSTATNIEJ CHWILI Dziś o 18.30 zawitał do nas Mikołaj z Norwegii i dzięki pomocy Dobrych Aniołów nawiózł pod choinkę cudownych prezentów co nie miara... Mam prawdziwego karpia i łososia!!! ...i nie tylko... jestem w szoku!!! Dziękuję Mikołajom, Aniołom i Elfom i wszystkim Ludziom o Wielkich Sercach. JESTEŚCIE CUDOWNI !!!! Czym ja sobie zasłużyłam na tyle dobroci? Bardzo Was wszystkich kocham!!! :D SERDECZNE BÓG ZAPŁAĆ!!!!      Autor:    Danuta Wodzyńska-Czuchta o  01:19            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 