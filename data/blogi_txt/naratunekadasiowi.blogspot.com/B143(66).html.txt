NADPOBUDLIWOŚĆ      Nie pisałam, bo ostatnio Adaś jest bardzo absorbujący. Rano dopóki wszyscy są przy nim, ja, nauczycielka, rehabilitantka, Karolina, jest wszystko ok., jest uchachany, śpiewa, gada. Kiedy wszyscy się rozejdą, a ja muszę odejść do innych obowiązków, rzuca się na łóżku, uderza rękami o barierki, obraża się na mnie, nie odzywa się, dostaje napadów padaczki, bezdechów. Adaś ubzdurał sobie normalnie, że jest pępkiem świata. ;) Poza tym szyja nadal pogrubiona, równa z brodą, Adaś jakoś tak dziwnie się poci i wypryszczyło Go jak nastolatka. Chyba trza porobić kompleksówkę z tarczycą włącznie.  Kochani, byłoby mi bardzo miło, gdybyście zechcieli komentować, podjąć dialog ze mną. Jakoś tak łatwiej pisać mi do Ludzi z krwi i kości, niż pisząc, wierzyć, że może ktoś czyta, więc jeszcze raz pięknie proszę... :* A tym, którzy popełniają komentarze, serdeczne dzięki. Nawet nie wiecie, jak bardzo podnoszą mnie na duchu, dodają sił...       Autor:    Danuta Wodzyńska-Czuchta o  21:43            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 