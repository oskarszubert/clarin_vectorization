ZBUNTOWANY ADAŚ      Rozpoczęły się ferie zimowe. Wszystkie dzieci  na tę okoliczność krzyczą: Hura!!! Wolne!!! Laba!!! Wszystkie, ale nie Adaś... Mój wyjątkowy uczeń wcale nie był zadowolony jak Mu pani Beatka oznajmiła, że spotkają się dopiero za 2 tygodnie. Najpierw była cisza... później szeroko otwarte oczy zwrócone w stronę p. Beatki, na ustach znikający powoli uśmiech, niedowierzanie, a później to już bunt. Bunt, który trwa do tej pory. Adaś się obraził na wszystkich i na wszystko. Nie pomagają tłumaczenia, że Jego "Bata" przyjdzie, że ferie szybko miną, że ja Mu będę Jego bajki czytać... nic nie dociera do Niego. Leży obrażony, patrzy w sufit, nie pomaga moje czytanie, podtykanie Mu Jego ulubionych instrumentów... zero reakcji. Dopiero teraz wieczorem jak dałam Mu do rączki książeczkę dźwiękową - Magiczne dźwięki  "Królewna Śnieżka", Adaś zaczął wołać żałośnie "Bata... Bata" i  "uchuuu... uchuuu" żal patrzeć. Jak ja mam tak te 2 tygodnie przeżyć z  rozżalonym Adasiem? Nie wiem... Mam nadzieję, że Mu za parę dni  przejdzie i zaakceptuje fakt, że codziennie nie Jego Beatka, a ja będę z  Nim uskuteczniać lekcje.  WSZYSTKIM , KTÓRZY WŁAŚNIE ROZPOCZYNAJĄ FERIE ZIMOWE ŻYCZĘ MIŁEGO WYPOCZYNKU.     Autor:    Danuta Wodzyńska-Czuchta     o  23:28            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 