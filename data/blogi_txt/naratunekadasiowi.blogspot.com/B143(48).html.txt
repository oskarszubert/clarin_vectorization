ISKIERKA NADZIEI....      Witajcie Kochani. Dość długo nie pisałam na blogu i wiem, że zastanawiacie się co się u Nas dzieje... Fakt, ostatnie zawirowania w moim życiu, nieoczekiwane zwroty mojej sytuacji zdrowotnej wytrąciły mnie trochę z równowagi.Trochę zamknęłam się w swoich czterech ścianach , w swoim świecie, ze swoimi myślami ,nawarstwiającymi się problemami i straciłam chęć do otwarcia się na ludzi.Na dodatek Adasia stan zmienia się jak w kalejdoskopie...przed świętami wymiotował i jak już doszedł do siebie, to znowu gronkowiec zaatakował oczko,(tym razem lewe).  Jak się udało uporać z ropiejącym i czerwonym oczkiem i dzięki zwiększonej dawce miodu Manuka i Gentamycynie uśpiliśmy zmorę , to wczoraj wieczorem znowu Adaś zaaplikował mi wymioty...no i tak mi się już druga noc nieprzespana szykuje... Ale ten dzisiejszy dzień przyniósł Mi też ...iskierkę nadziei,która, mam nadzieję, zapłonie jasnym płomieniem w moim życiu.Sprawcą tej iskierki  jest Kochany Anioł Nadziei,czytelniczka tego bloga i dzięki rozmowie z Nią wstąpiła we mnie chęć dalszej walki ...tak jak do tej pory. Czyli wraca dawna Ja, myślę,że dam radę...mimo wszystko i na przekór wszystkiemu...Muszę  jednak nabrać pewności siebie i przypomnieć sobie moje mocne postanowienie ze stycznia tego roku,które tutaj jeszcze raz przytoczę: Zaprosiło mnie do stołu   szare   zwykłe życie   postawiło bladą filiżankę   z herbatą bez smaku   Pij... powiada   podsuwając gorzki cukier   Pij... bo nie masz wyboru. Czyżby...?   Pomyślałam   i wstałam od stołu.   Wróciłam po chwili   swój dzbanek przyniosłam   Pij Życie ... powiadam  To Ja   dokonuję wyboru!!!  Więc znowu nadeszła pora wyciągnąć z zakamarka SWÓJ DZBANEK, ZE SWOIM ŻYCIEM i dokonać SWOJEGO WYBORU DZIĘKUJĘ ANIU!!!     Autor:    Danuta Wodzyńska-Czuchta     o 18:43            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 