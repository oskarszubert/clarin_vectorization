13-TEGO... NAWET W GRUDNIU JEST WIOSNA...      U nas  toczy się walka o zdrowie Adasia. Dzięki Dobrym Mikołajom zakupiłam 2 słoiczki miodu Manuka i widać poprawę. Adaś już tak nie cierpi, tylko trochę leniwy się zrobił i nie chce za bardzo rozmawiać, ani rozrabiać jak przedtem. Jednak mam nadzieję, że powoli wróci mu dobry humorek . Oby tylko udało się zgromadzić pieniążki na miód i zapewnić Adasiowi ciągłość kuracji chociaż przez pół roku, co mnie przeraża z racji kosztów. Ale są i dobre chwile... Spotkała nas wspaniała niespodzianka, a jej sprawcą jest ks. Proboszcz Parafii p.w. św. Marcina w Kłobucku. Otóż wczoraj ks. Grzegorz z tej parafii wpadł do nas z wizytą i z wiadomością, że ks. Proboszcz zakupił dla nas tonę węgla no i dzisiaj pan ze składu  ten węgiel nam przywiózł.  Nawet nie macie pojęcia, jak jestem wdzięczna Bogu za tych ziemskich Aniołów, którzy w największej potrzebie są z Nami i wspierają nas czynem, słowem i swoją obecnością.  Proszę udostępniajcie swoim znajomym apel o pomoc dla Adasia. Może ktoś będzie w stanie wspomóc zakup miodu i specjalne odżywianie Adasia. Pozdrawiam serdecznie i dziękuję Ludziom Dobrej Woli o Wielkich Sercach, wrażliwych na cierpienie.     Autor:    Danuta Wodzyńska-Czuchta     o  23:52            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 