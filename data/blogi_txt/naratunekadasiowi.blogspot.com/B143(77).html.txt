SŁABIZNA      To nadal ja, Ola. Dana pewnie wkrótce coś skrobnie, bo ogólnie rzecz biorąc jest lepiej. Szczegółowo natomiast Danka nadal w nie najlepszej kondycji, chociaż przedwczoraj (pewnie po ciężkich pertraktacjach) powróciła do swoich Szkodników. Chora, bo obcy klimat jej zdecydowanie nie służy. Twierdzi uparcie, że w szpitalu by umarła... z tęsknoty za Adasiem i ciężką pracą pewnie. Aktualnie jest troszkę lepiej, ale Dana nadal ledwo się na nogach trzyma, kiedy nie ma Karoliny, bo jak Karolina jest, to nawet nie ma szansy ruszyć się z łóżka. I skoro Adaśko ma się całkiem całkiem, to wg Karoliny (i wszystkich życzliwych wokół), Danka powinna odsypiać i odpoczywać. No ale wiadomo, jak to z Danką jest, więc Karolina zażartowała, że będzie Ją lać (nawet Dana dostała dziś prztyczka w ucho). Szczerze pisząc uwielbiam klimat rozmów między Danką, a Karoliną. Oto dzisiejszy dialog, który wywołał mój nieopanowany rechot:: D.: Andzia nie podnoś na matkę ręki, bo Ci uschnie!!! K.: Nie szkodzi, mam drugą!!!  Dana twierdzi, że Karolina to hetera. ;) I tak jest między nimi zawsze. Za sobą w ogień by wskoczyły, mają przeogromne poczucie humoru, podobne złośliwe charakterki i traktują się zdecydowanie po partnersku. Pewnie to dodaje im siły w trudach codzienności. Pozdrowienia dziewczyny z Adasiowego poletka. :*     Autor:    Danuta Wodzyńska-Czuchta o  13:03            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 