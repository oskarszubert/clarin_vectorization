ADAŚ ROZRABIAKA...      U nas nareszcie trochę wytchnienia. Rano jeszcze trochę ostrożnie Adaś dawkował swoje emocje, był zaborczy, chciał żeby do niego mówić, śpiewać z nim i nawet podczas karmienia chichotał i coś tam mruczał pod nosem, a minkę miał tak słodką, że aż miło było patrzeć na Niego. Podczas wieczornej toalety Adaś "rozkręcił" się na dobre i to do tego stopnia, że umycie mu ząbków to było nie lada wyzwanie, po prostu śmiał się "do rozpuku" i do tej pory buzia Mu się nie zamyka. Jak nie odpowiadam na Jego zaczepki to głośno woła "mamo! mamo!..." i to tak krzyczy ,że moja mama jest obrażona, bo nie może zasnąć. Tłumaczę Mojemu Gadule, że zaraz północ i czas na sen, ale im bardziej Mu tłumaczę to tym bardziej to moje tłumaczenie Go rozbawia i chichocze jeszcze głośniej. Nie mam pojęcia kiedy Mu się to znudzi, ale podejrzewam, znając Jego możliwości, że może to jeszcze troszkę potrwać, więc życzę dobrej nocy wszystkim czytelnikom naszego bloga. Pozdrawiam serdecznie.     Autor:    Danuta Wodzyńska-Czuchta     o  23:25 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 