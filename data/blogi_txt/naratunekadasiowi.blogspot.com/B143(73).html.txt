POTRZEBA MATKĄ WYNALAZKU      Czasami życie zaskakuje nas nieoczekiwanymi zwrotami sytuacji i wymusza na nas działania, o których w normalnych warunkach nawet byśmy nie pomyśleli. Taka sytuacja zdarzyła się nieoczekiwanie i mi. Otóż wczoraj wieczorem zabrakło u mnie w domu wody w związku z jakąś awarią sieci wodociągowej. Najpierw ogarnęła mnie panika... no bo jak sobie bez wody poradzić? Niby do picia można iść do sklepu i kupić parę butelek i przeczekać awarię, ale jak ogrzać mieszkanie i to o dość dużej powierzchni kiedy potrzebny obieg wody w kaloryferach i w piecu? Bo mój piec działa na zasadzie podkowy, czy czegoś w tym rodzaju i ogrzewając wodę daje ciepło w kaloryferach. Ale i  brak ogrzewania jakoś można przecierpieć, bo na szczęście w Adasia pokoju mam piec kaflowy i jakoś sobie radzimy, bo jednak trochę ciepła daje i na inne pokoje. Najgorzej jak sobie poradzić z "zachciankami" fizjologicznymi, czyli potrzebami w łazience. Kupować wodę i spłukiwać kibelek? Trochę za drogo. Więc wymyśliłam... "potrzeba matką wynalazku" no i wynalazłam wyjście z sytuacji. Na szczęście pomogła mi w tym przedsięwzięciu natura czyli śnieg. Zbieram więc w garnki, garnuszki, wiadra, wiadereczka puszysty biały śnieżek i podgrzewam go na kuchence gazowej, no i mam wodę do spłukiwania kibelka i spokojnie czekam na usunięcie awarii. Proste prawda? Autor:    Danuta Wodzyńska-Czuchta     o  23:57 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 