WIELKA NIEDZIELA      Święta Wielkanocne w tym roku jakoś bardziej Bożonarodzeniowe nam przypominają,bo zamiast słoneczka i oznak budzącej się do życia natury, mamy zaspy śniegu i można się pokusić o lepienie bałwana...albo raczej zajączka... Siedzę w domu przy łóżku Adasia, bo coś znowu od paru dni zdrówko Mu nie dopisuje, i jakoś tak naszła mnie refleksja na temat polskiej tradycji Świąt Wielkanocnych. WIELKA NIEDZIELA- rozpoczyna się Mszą rezurekcyjną, tzw.prymarią,czyli pierwszą mszą po Zmartwychwstaniu Pana.Jedną z największych atrakcji Świat Wielkanocnych było wielkie obżarstwo,po czterdziestodniowym Wielkim Poście. Wielkanoc - zawsze było to w Polsce święto rodzinne poświęcone jedzeniu a ponieważ następowało po tak długim poście,wiele było recept na uchronienie od zgagi.W/g najstarszych porad należało zjeść na czczo święconego chrzanu i chuchnąć trzy razy do komina albo zjeść przed śniadaniem usmażone na maśle pokrzywy i już można było przystąpić do gargantuistycznej wprost uczty, o której rozmiarach niewielkie pojęcie dają nam opisy staropolskiego święconego.Chrzan musiał być zawsze w czasie wielkanocnego śniadania,bo: "Na ostatku baszczu, krzan w nim nadrobiony, bo Jezus na krzyżu żółciom beł pojony, Krzan i żółć jeden smak równy ma To na te pamiotkę jeść go nam kazajo.... pisał w połowie XIX wieku chłopski poeta Walski.  Głęboko wierzono,że ze święconego nic nie może się zmarnować.Okruszyny ciast rozsiewano więc po ogrodzie, skorupki ja wynoszono na grządki,ze święconego chrzanu robiono krzyżyki i wkładano pod węgły domu, aby się go węże nie trzymały.Pilnowano tylko, aby żadnych święconych okruszyn nie zjadły kury "boby piały jak koguty".Kawałki chleba, sera i kiełbasy dawano krowom i koniom, bądź zakopywano w ziemi na znak "że wszystko z niej pracą rąk wydostaje (...)kości z mięsa rozrzucano w polu,by szczury i chomiki szkody nie robiły"... Pierwszy dzień świąt - Wielka Niedziela- upływał na ogół w ścisłym gronie rodzinnym, dopiero poniedziałek wielkanocny był dniem składania wizyt sąsiadom i znajomym. Życzymy wszystkim wielu błogosławieństw Bożych Zmartwychwstałego Chrystusa.    Po Niedzieli spędzonej w gronie rodzinnym, przeważnie na jedzeniu życzymy wszystkim wspaniałego nadchodzącego Poniedziałku Wielkanocnego ,pełnego harców i swawoli - poniedziałku, słynącego z oblewaniem się wodą, czyli Mokrego Dyngusu.... no i jeszcze bogatego Zajączka. Adaś z mamą. Autor:    Danuta Wodzyńska-Czuchta     o  16:13    13 komentarzy:               Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 