1% DLA ADASIA      Kochani, jak wiecie, Danka zaniemogła. Dziś więc ja napiszę za Nią - ja, czyli Ola. Nie wiadomo, jak szybko Adasiowa Mama zasiądzie przed ekranem komputera... no, nie będziemy czekać, chociaż jak Ją znam, nie da się za długo trzymać w szpitalu. Chciałam Was w imieniu Adama (który przecież sam nie poprosi) i Danki prosić o1% Waszego podatku dla Adasia. Danusia wielokrotnie pisała, że chorobą Adulki wiążą się ogromne koszta, pisała jakie, nie będę Jej dublować. Prawda jest taka, że także Ona wymaga leczenia. Nie może go sobie odmawiać, żeby utrzymać przy życiu Adasia. Nie może, bo kto zajmie się Synem, jeśli Jej stan nadal będzie się pogarszał? Kto zna Adasia lepiej od Niej? Kto wie, jak szybko, nie czekając na pogotowie, zareagować na bezdech? Kto wreszcie będzie wykonywał przy Adasiu czynności niezbędne, a dla większości ludzi niewyobrażalne, jak opróżnianie Jego jelit z zawartości (tak tak, Adaś nie ma perystaltyki jelit i trzeba je opróżniać), bo to właśnie robi Danka. I robi to z ogromną miłością, bez obrzydzenia i w taki sposób, żeby zadać swojemu Synkowi jak najmniej bólu w trakcie tych nieprzyjemnych zabiegów. Danka nie może w tej całej sytuacji nie myśleć o sobie, a o sobie przestaje myśleć, gdy po zakupie tego, co najpotrzebniejsze dla Adasia, nie zostaje nic. Potrafi nie jeść z tego powodu. Teraz, dzięki ogromnej pomocy, którą otrzymała w okolicy Świąt Bożego Narodzenia, czuje się bezpiecznie. Ma zapas jedzenia, miodu Manuka dla Adasia i nie tylko. Musimy sobie jednak zdawać sprawę, że to na długo nie wystarczy i za jakiś czas, jeśli zapomnicie o tej Rodzinie, sytuacja się może powtórzyć. Pamiętajcie więc o Adasiu szczególnie przy wypełnianiu zeznania podatkowego. Środki w ten sposób pozyskane zostaną przeznaczone na zakup najpotrzebniejszych Adasiowi leków, zapewnienie mu specjalnego żywienia, środków higienicznych oraz zaspokojenie potrzeb bytowych. Instrukcję wypełniania rubryki "wniosek o przekazanie 1% podatku należnego na rzecz organizacji pożytku publicznego" znajdziecie na apelach:           Za każdą pomoc, pamięć, dobre słowo, czy przekazanie informacji dalej serdeczne dzięki!!! Dzwoniła Danka. Wczoraj tachykardia przekraczała 150, do tego częstoskurcz  komorowy i bardzo wysokie ciśnienie. Był stan przedzawałowy i  jednoczesne zagrożenie wylewem. Gdyby nie szybka reakcja byłoby po Niej. Do tego ma przemieszczenie kręgu w odcinku piersiowym, które uciska okolice serducha. Danusię dziś może wypuszczą z OIOM-u i obiecali, że postarają się  ją doprowadzić do stanu używalności do soboty, co by mogła w domu dochodzić do siebie. Ma mieć przydzieloną pielęgniarkę środowiskową,  która będzie przychodzić codziennie. Nadal jest słaba, ale mówi, że  nie może już wyleżeć i to zwilża usta pacjentom na OIOM-ie, to skręca  kroplówki i zbiera baty od personelu. Cała Danka. ;)     Autor:    Danuta Wodzyńska-Czuchta o  13:12            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest 