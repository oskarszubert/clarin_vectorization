Policja w Oakland użyła gazu i granatów błyskowo-hukowych do rozpędzenia demonstracji oburzonych biednych. - Jak to możliwe, że 10%  mieszkańców świata posiada aż, 90% światowego majątku? - krzyczeli  demonstranci. O zdanie w tej sprawie zapytaliśmy naszych specjalistów,  którzy także nie mogli tego zrozumieć - Zgadzam się, że to skandal. Moim  zdaniem tylko 1% populacji powinien  posiadać 100% albo przynajmniej 99% majątku całego świata - mówił Prezes  Business Center Club Marek Goliszewski. Poparł go ekspert z PKPP  Lewiatan - Znamy problem i mamy już kilka propozycji zmian tej  patologicznej sytuacji. Po pierwsze należy, znieść podatki dla  najbogatszych takie rozwiązanie najszybciej przyczyni się do zmiany tej  chorej statystyki - komentuje  Jeremi Mordasewicz. Nasz amerykański  korespondent donosi, że Prezydent Obama już przygotował stosowne  przepisy uwalniające bogatych od uciążliwego obowiązku płacenia podatków. Z nieoficjalnych źródeł także wiemy, że rząd Donalda Tuska  również ma w planach dostosowanie polskich przepisów do wymogów USA. 