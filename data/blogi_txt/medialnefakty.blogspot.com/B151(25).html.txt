Powołana przez Jarosław Kaczyńskiego specjalna komisja śledcza opublikowała raport z którego wynika, że za pobicie meksykańskich marynarzy odpowiedzialna jest niemiecka Antifa w przebraniach polskich patriotów. Akcję nazwano Prowokacją Gdyńską.      Niemieccy faszyści z Antify w przebraniach polskich patriotów  prowokują międzynarodowy incydent Członkiem komisji był znany polski poszukiwacz ukrytej prawdy Antoni Macierewicz. – Za pobicie opowiada niemiecka Antifa. Użyła ona przebrań polskich patriotów, aby wywołać międzynarodowy incydent – mówił na konferencji prasowej przewodniczący Kaczyński. W raporcie czytamy, że to nie pierwszy przypadek w historii, kiedy Niemcy stosują podobną metodę. Przywołano tu przykład ataku na radiostację 31 sierpnia 1945 roku tzw. Prowokacji Gliwickiej. Była ona pretekstem do dokonania ataku Rzeszy na Polskę. – Jedną z głównych poszlak w sprawie było nader częste używania przez atakujących słowa „Kurve”, co po niemiecku oznacza zakręt – tłumaczył Macierewicz. Zebrani na konferencji dziennikarze z mediów polskojęzycznych pytali komisję, jak to możliwe, żeby antyfaszyści bili osoby o odmiennym kolorze skóry. – Każdy wie, że antyfaszyści to prawdziwi faszyści, a każdy Niemiec to nazista – tłumaczył Kaczyński. Komisja apelowała o natychmiastowe zerwanie stosunków dyplomatycznych z Republiką Federalną Niemiec. Polski MSZ nie ustosunkował się jeszcze do apelu. 