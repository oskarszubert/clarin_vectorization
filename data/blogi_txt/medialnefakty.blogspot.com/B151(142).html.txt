Przyszłość finansowa Polski rysuje się znakomicie. Dzięki odważnej polityce rządu uda nam się uniknąć również drugiej fali kryzysu - powiedział podczas dzisiejszej konferencji prasowej minister Jacek Rostowski. - Możemy być niemal pewni, że Polska nadal pozostanie ''zieloną wyspą''. Ponieważ, jednak starania w tym względzie nie spotykają się z takim uznaniem na świecie, jak na to zasługują, rząd postanowił zaakcentować nasze sukcesy w specjalny sposób. Cała Polska zostanie pomalowana na zielono. Już niedługo tak będzie wyglądała cała Polska   Na początek pomalujemy trawę i drzewa, później przyjdzie czas na domy, zwłaszcza dachy. Dzięki temu nasz kraj będzie widoczny jako zielona wyspa nawet z kosmosu. Planujemy również sukcesywne wpuszczanie zielonego barwnika do rzek i jezior.    Na pytania o środki finansowe potrzebne na realizację przedsięwzięcia, minister odpowiedział, iż w tak znakomitej sytuacji ekonomicznej, w jakiej obecnie znajduje się państwo koszty nie grają roli. - Jestem pewien, że Polacy zdołają przeżyć jeszcze kilka lat bez tych paru kilometrów autostrad, skoro do tej pory tak dobrze im się to udawało. Ponadto mam prawie pewność otrzymania na ten projekt znacznego dofinansowania z Unii Europejskiej.  Kiedy jeden z dziennikarzy zwrócił uwagę, że z powodu zimy obecnie trawa została przykryta pokrywą śnieżną, minister nieco się zdziwił. - Naprawdę? W takim razie pomalujemy śnieg 