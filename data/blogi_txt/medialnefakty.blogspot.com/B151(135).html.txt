Znamy już sens życia. Wszystko dzięki badaniom przeprowadzonym przez Amerykańskich naukowców. Zagadnienie, którego rozwiązania ludzkość szukała od zarania dziejów, nie kryje już przed nami żadnych tajemnic.  Okazało się, że wszelkie przemyślenia antycznych filozofów oraz ich późniejszych kolegów po fachu można wyrzucić dziś na śmietnik historii.         Każdy powinien mieć w domu sejf z ukrytym sensem życia.   Z odpowiedzią na pytanie przyszły badania statystyczne. Przeprowadzono je wśród populacji Stanów Zjednoczonych Ameryki Północnej. Wyniki te są o tyle ważne, że wskazują spójny trend dla całego świata. Jak wiadomo, postępowa kultura USA jest bardzo chętnie akceptowana na całym globie. Ostatnio święci coraz większe triumfy m.in. na Bliskim Wschodzie, gdzie jest entuzjastycznie przyjmowana nawet przez społeczności arabskie.      Poniżej prezentujemy wyniki: Ogólnie rzecz biorąc, sens życia pojmowany jest przez wszystkich Amerykanów w miarę spójnie. Istnieją jednak pewne różnice pomiędzy dwiema kategoriami wiekowymi, na które podzielono ankietowanych.    Pytania miały zawierały możliwość wielokrotnego wyboru. Istniała możliwość dopisania własnych odpowiedzi.        Wśród badanych w wieku 15-40 lat następujące grupy uznała za sens życia:      100% pieniądze    98% nowy iPhone    97% jak największa ilość stosunków płciowych z przygodnie poznanymi partnerkami/ partnerami    96% ogromny telewizor    95,5% luksusowy samochód    95% gigantyczna willa z basenem    94% duża ilość gier na x-boxa oraz PS3    93% możliwość imprezowania bez przerwy        Wśród badanych w wieku 40+ następujące grupy uznała za sens życia:      100% pieniądze 98% władza      97% jak największa ilość stosunków płciowych z przygodnie poznanymi partnerkami/ partnerami    96% luskusowy samochód    95,5% gigantyczna willa z basenem    95% ogromny telwizor    94% możliwość imprezowania bez przerwy    93% duża ilość znajomych z koneksjami         Wyniki pokazują, że najbliższy odpowiedzi dotyczącej sensu życia był niemiecki filozof Fryderyk Nietzsche, który podkreślał wagę dużej ilości partnerów seksualnych. Jednak dopiero dzięki amerykańskim naukowcom udało się wreszcie sprecyzować prawdziwy sens życia, którym są pieniądze i wszystkie korzyści płynące z ich posiadania.        Odpowiedzi typu: zwalczenie problemu głodu na świecie, zapewnienie pokoju na całym świecie, miłość czy wynalezienie uniwersalnego leku na wszystkie choroby, pojawiały się jedynie na granicy błędu statystycznego. 