Jeszcze wczoraj walczyli z klimatem, od dziś zmierzą się także z faszyzmem. Polscy ekolodzy postanowili przyłączyć się do koalicji antyfaszystowskiej. Jak się okazało faszyści są zagrożeniem dla polskiego ekosystemu.      Prawdopodobnie tak będą wyglądać polskie   lasy po przejęciu władzy przez faszystów - Od pewnego czasu przyglądałem się ruchowi faszystowskiemu. W końcu stwierdziłem, że jako ekolog nie mogę postąpić inaczej niż poprzeć koalicję antyfaszystowską, gdyż tendencje faszystowskie mogą zagrozić naszemu całemu ekosystemowi - wyjaśnia Ryszard Wyrzykowski, autor i prowadzący program telewizyjny Klub Pana Rysia.    Ekosystem jest delikatną strukturą, układem powiązań fauny i flory. W jaki sposób faszyzm zagraża naszej polskiej przyrodzie, ekolodzy wyjaśnili w swoim oświadczeniu. "Szalę goryczy przelało przewijające się wciąż na ich demonstracjach hasło: "A na drzewach zamiast liści będą wisieć komuniści." Zastąpienie liści truchłami powieszonych komunistów doprowadzi do totalnej zagłady. Liście nie tylko pomagają przy zamianie CO2 w tlen ale również są pożywieniem dla wielu zwierząt. Nie możemy pozwolić na tak niebezpieczny eksperyment." czytamy w oświadczeniu nowopowstałego ruchu Green Skinów im. Teda Kaczyńskiego. Ekologom nie spodobała się także idea supremacji białej rasy, którą nazwali antyewolucyjną. Po konferencji prasowej zebrani wznosili hasła: "Cała Polska rezerwatem!" oraz "Za las, za park - sieg heil, sieg heil!". Czy nowy ruch przyjmie metody walki politycznej swojego imiennika? Jeżeli tak, to już niedługo może być o nich głośno.     Poniżej prezentujemy fragmenty wypowiedzi ekologów:    Ryszard Wyrzykowski wyjaśnia jakie organizmy w ekosystemie potrzebują liści http://www.youtube.com/watch?v=n3WYLovk4eI?t=2m14s      Inne zagrożone gatunki: 