Jeszcze przed świętami wejdzie w życie nowelizacja Kodeksu Karnego, która zniesie sankcje za stosunki seksualne pomiędzy dorosłymi osobami tej samej płci. W stosunku do nieletnich nadal obowiązywać będzie kara chłosty.        To odważny krok w naszym kraju. Krok, który jednak musieliśmy zrobić. Wiezienia są przepełnione. Wybór był prosty: geje i lesbijki albo pijani rowerzyści. Co by Pani wybrała? - mówił premier Donald Tusk w programie Moniki Olejnik. Z tego co wiem nikt w Europie nie stosował takiego rozwiązania. Jesteśmy w awangardzie. - kontynuował.    Przeciwko zmianom głosowali posłowie klubu Solidarna Polska. Liberalizacja prawa nie jest sposobem na rozwiązanie problemów więziennictwa. Jako katolik nie mogę zaakceptować, że oprócz kary więzienia, zniesiono także kary cielesne a zwłaszcza karę śmierci dla wyjątkowych zwyrodnialców. – uzasadniał lider, Zbigniew Ziobro.    Problem zalewu więzień przez osoby skazane za stosunki jednopłciowe wiązał się z tym, że Narodowy Fundusz Zdrowia nie chciał refundować przymusowego leczenia, argumentując,  iż homoseksualizm został skreślony z lisy chorób przez Światową Organizację Zdrowia. W związku z tym, zgodnie z ustawą każda osoba, która nie poddała się leczeniu podlegała karze pozbawienia wolności.    Adam – 33-letni student Zarządzania i Marketingu w Wyższej Szkole Innowacji i Zarządzania w Radomiu – miał 1 stycznia stawić się w zakładzie karnym we Wronkach. Pisałem odwołanie do sądu, że nie mogę odbyć leczenia, bo NFZ go nie refunduje. Odpisano mi, że kwestia finansowania przez NFZ nie leży w gestii Ministerstwa Sprawiedliwości. W Ministerstwie Zdrowia dowiedziałem się, że nie mogę zostać poddany leczeniu, bo to już nie choroba, więc nie ma podstaw do refundacji prowadzenia terapii. Gdyby nie zmiana w ustawie, prawdopodobnie poszedłbym siedzieć. Zapytany przez MF Minister Sprawiedliwości Jarosław Gowin mówił – Jest taka rzymska sentencja: Dura lex, sed lex. Sądy mają egzekwować prawo i to właśnie by robiły. Jednak, ponieważ NFZ odmawiał wydawania zaświadczeń o heteroseksualności, mogłoby się skończyć tak, że trzeba byłoby zamknąć w więzieniach 40 mln Polaków, a takiemu zadaniu pewnie byśmy nie podołali, dlatego przyjąłem nowelizację z dużą ulgą.    Janusz, przewodniczący Ruchu Palikota, wyraził wielkie zadowolenie z wprowadzonych zmian, podobnie jak jego partyjny kolega Robert Biedroń, którego przed wyrokiem chronił jedynie immunitet. Cieszę się, że nie będę pierwszym więźniem politycznym w wolnej Polsce. - mówił Biedroń na konferencji prasowej.    Już od piątku można bez skrępowania uprawiać w Polsce homoseksualizm. Rzecznik ONR Marian Kowalski, pytany przez dziennikarzy Gazety Wyborczej, czy możemy spodziewać się samosądów, odpowiedział, że on jako rzecznik nie rozmawia z dziennikarzami. 