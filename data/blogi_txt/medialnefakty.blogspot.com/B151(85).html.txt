Wiemy, już kto naprawdę stoi za użyciem broni chemicznej w Syrii. Dzięki najnowszym informacjom wywiadowczym okazało się, że rozkazu użycia sarinu nie wydał ani sam Assad, ani żaden z członków jego rządu czy syryjskich wyższych dowódców wojskowych - oświadczył Barack Obama podczas zwołanej dzisiaj specjalnej konferencji prasowej.    Nie dajcie się oczipować! Śmierć jaszczurom!   Działania naszych agencji nadzoru po raz kolejny przyniosły skutek. Inwigilacja prywatnej korespondencji elektronicznej i telefonów tzw. zwykłych obywateli Sri Lanki, Nepalu, Belize, Malty i Fidzi przyniosła wreszcie pozytywne rezultaty. Dzięki niej dowiedzieliśmy się, że za atakiem stoją reptilianie - jaszczurza rasa z kosmosu, której agenci ukrywają się pod powłoką ludzkich ciał. Jej celem jest szerzenie zła na Ziemi i oczipowanie całej ludzkości, tak aby za pomocą elektronicznych implantów zmusić ją do całkowitego posłuszeństwa. Natomiast bezpośredni rozkaz do ataku wyszedł z Korei Północnej. Dysponujemy pełną wiedzą operacyjna, która wskazuje jednoznacznie, że władze tego państwa, jako centrum osi zła, zostały w całości zinfiltrowane przez reptilian. W tym momencie jasne stało się unikanie przez przywódcę Korei Północnej rozstrzygnięcia konfliktu między obu państwami w bezpośrednim spotkaniu ze mną (ZOBACZ TUTAJ).  Po prostu bał się, żebym nie zobaczył jego gadzich cech, u wszystkich reptilian wyzierających spod ludzkiej skóry.   Nie będziemy się przyglądać bezczynnie jak wroga rasa sieje zamęt na Ziemi. Wydałem już rozkaz uderzenia na ich najwierniejszych sojuszników - ziemskie gady. Nasze lotnictwo wykona precyzyjny, chirurgiczny atak na każde terrarium na świecie, dlatego wszystkie osoby trzymające w domu gady prosimy o niepodchodzenie do terrariów na odległość bliższą niż 200 m, a najlepiej wystawienie terrariów przed dom. Rakiety zostały skierowane również na wyspę Komodo, siedzibę największych ziemskich jaszczurów - waranów. W ten sposób odetniemy reptilian do ich jaszczurczego zaplecza. Ponieważ nie wiemy, jak głęboko reptilianie zinfiltrowali Syrię, nie odwołujemy ataku na ten kraj. Jednak nie jesteśmy pewni, kto jest ich agentem w tym kraju, więc prewencyjne uderzenie zostanie skierowane zarówno przeciw rządowi, jak i opozycji - ogłosił Obama. 