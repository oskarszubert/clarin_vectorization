Pisania listów otwartych przez polskich intelektualistów ciąg dalszy. W odpowiedzi na apel 365 przedstawicieli środowisk naukowych i twórczych, warszawscy radni przemianowali wszystkie stołeczne ulice na nazwy dni miesięcy.        Czy tak wkrótce będą wyglądały wszystkie polskie miasta?    List otwarty do władz Warszawy, pod nagłówkiem "Warszawa - Manhattan Wschodu", podpisało 365 uczonych, ludzi kultury, noblistów, mężów stanu i duchownych. - W Nowym Jorku ulice są ponumerowane. 60 lat po wojnie Warszawę stać na to, aby jej siatka ulic była uporządkowana - rekomendowała rajcom uchwałę prezydent miasta Hanna Gronkiewicz-Waltz. Przeprowadzono również kampanię społeczną wśród mieszkańców stolicy pod hasłem: „Na każdą ulicę znajdzie się rocznicę”, mającą przybliżyć obywatelom decyzję Rady Miasta.      W projekcie następujące po sobie nazwy ulic będą biegły w sposób ciągły po spirali, poczynając od Pałacu Kultury i Nauki (przy pl. 1 Stycznia), zgodnie z ruchem wskazówek zegara tak, że np. ul. 1 Listopada będzie wpadać w ul. 2 Listopada itd. (listę 366 rocznic, które będą patronować stołecznym ulicom, znajdą Państwo na stronie: http://ulicarocznica.waw.gov.pl). 16 miast wojewódzkich oraz Radom już zapowiedziały, że pójdą śladem Warszawy. 