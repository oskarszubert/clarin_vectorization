Wskutek protestów lokalnych przedsiębiorców wreszcie zatwierdzono nowy  projekt rewitalizacji zabytkowej wieży ciśnień kolejki wąskotorowej w  Białej Podlaskiej.     Zabytkowa wieża obecnie oraz wizualizacja wyglądu po rewitalizacji.     Do tej pory wieża z roku na rok popadał w coraz większą ruinę. Nie było  sensownego pomysłu na wykorzystanie nieruchomości przez miasto. Również  kolej nie była zainteresowana tym obiektem. Zabytek stanowił więc  jedynie kolejny zbędny balast dla konserwatora. - Nie mogliśmy więcej patrzeć jak marnuje się taki budynek. Musieliśmy  coś z tym zrobić. Postanowiliśmy działać i wywrzeć na władzach miasta  presję. Odrestaurowanie było potrzebne jak najszybciej. - mówi Jarosław  Halimoniuk, biznesmen z Białej Podlaskiej. Przedsiębiorcy przekonali  władze miejskie chęcią zainwestowania w zabytek i wykorzystania jego walorów do rozwoju lokalnego biznesu. Od nich miasto otrzyma także  styropian do ocieplenia całego budynku. Wieża zostanie przemalowana na radosne kolory tak aby więcej nie straszyć przechodzących tamtędy mieszkańców oraz przyjezdnych. Dzięki rewitalizacji znacznie podniesie się estetyka okolic bialskiego dworca  PKP.   . 