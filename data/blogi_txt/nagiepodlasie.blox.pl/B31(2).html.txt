Znalazłem ten opis na pewnym blogu, od dawna nieaktualizowanym. Przeklejam to tutaj i dodaję kilka zdjęć od siebie, aby uplastycznić opowieść.  Gdy wstałam rano, przywitała mnie ponura jesienna pogoda. Zabrałam się  za zaległe pranie, jakieś porządki w szafkach, ścieranie kurzy w kuchni.. Zdjęłam firankę w pokoju - na razie, by ją wyprać ;-P Chociaż - kto wie - może nie powieszę jej z powrotem. Kiedy przez okno zagląda do mojego pokoju słońce, świat wokół nabiera barw, a mi znowu chce się żyć. W pewnej chwili, przez pochmurne niebo wyjrzało słoneczko, zalewając swym ciepłem mój pokój i ponury nastrój. Wyszłam na balkon rozkoszowa się jago promieniami. Powiewał lekki, chłodny wiaterek. Jego podmuchy delikatnie pieściły moje nogi. Chciałam poczuć go na całym ciele - nie zastanawiając się za bardzo nad tym, co na to sąsiedzi - zdjęłam bluzkę. Dłuższą chwilę stałam rozkoszując się delikatnymi pieszczotami słońca i wiatru. Lecz wkrótce słońce schowało się za chmury. Znowu zrobiło się zimno i ponuro. Wróciłam więc do przerwanych porządków. Za to wczorajszy dzień był fantastyczny. Pogoda była cudowna, w radio zapowiadali, że będzie nawet do 25 stopni ciepła, więc już z samego rana zaplanowałam sobie wyprawę na rolki. Ale tym razem postanowiłam wyciągnąć też przyjaciółkę, która akurat ma 3 dni wolnego po pracującym (po 16 godzin dziennie...) weekendzie. Ewuni nie trzeba było długo namawiać, więc zanim wybiła jedenasta, byłyśmy na miejscu. Słoneczko zaczynało przypiekać całą swoją mocą. Miałam ogromną ochotę zrzucić ubranie, gdy tylko skręciłyśmy w drogę biegnącą do lasu. Powstrzymał mnie jednak odgłos zbliżającego się motoroweru. No i Ewa nic nie wiedziała o moich zamiarach - nie bardzo wiedziełam, jak zareaguje. Postanowiłam więc wstrzymać się dopóki nie wjedziemy w głąb opuszczonego poligonu. Skręciłyśmy w jedną z tych dróg, na którą wjazdu bronił zardzewiały szlaban i głęboki, wykopany w poprzek asfaltu, rów. Po kilkudziesięciu metrach zaproponowałam, byśmy się rozebrały i jeździły nago. Ewunię zatkało :-) Nie czekając na jej odpowiedź, zaczęłam się rozbierać. Ty.. No coś ty.. Tutaj?! Nie odważyła się. Wkrótce ubrania znalazły się w plecaku i pojechałyśmy dalej. Ewa nic nie mówiła. Lecz widać było, że z każdym kolejnym metrem, ma coraz większą ochotę spróbować. W pewnym momencie zatrzymała się. Bez słowa zdjęła bluzkę, przez chwilę wahała się, zanim  rozpieła stanik. Zapakowała ubrania  do plecaka  i uśmiechając  się pojechała dalej. Wkrótce zaczęła się czuć całkiem swobodnie. Kilkaset metrów dalej zatrzymała się ponownie. Do plecaka powędrowała reszta ciuchów, które Ewa miała na sobie.  Jeździłyśmy przez parę godzin, rozkoszując się ciepłymi promieniami słońca, odgłosami i zapachami otaczającej nas przyrody, zrytego pociskami lasu, rozjeżdżonych gąsienicami łąk i zarośli.. Było cudownie.Słońce zaczęło zniżać się powoli do horyzontu, ustępując coraz silniejszym i chłodniejszym podmuchom wiatru. Czas było wracać. Pojechałyśmy w stronę szosy, trochę na wyczucie, bo nie bardzo wiedziałyśmy, gdzie dokładnie jesteśmy. Czułyśmy się tak swobodnie, że nie ubrałyśmy się, gdy minęłyśmy zamknięty szlaban (wracałyśmy zupełnie inną drogą). Jakież było nasze zdziwienie, gdy kilkadziesiąt metrów dalej, zza zakrętu wyjechałyśmy wprost na szosę. Na szczęście obejrzałyśmy się w porę i zdążyłyśmy zawrócić, by się ubrać. Choć - prawdę mówiąc - nie miałyśmy większych oporów, by pojechać dalej ;-)  I co dziewczęta, można? 