Kiedyś z moją dziewczyną nam odbiło i poszliśmy wykąpać się nad pewne jezioro w pewnym mieście. Jako że mieliśmy kaprys popływania nago, poszliśmy dalej od głównej plaży, godzina mniej więcej 14:00. Kąpaliśmy się tak z 15 minut, ale nagle w tym miejscu pojawiło się 3 chłopaków i 3 dziewczyny, raczej nie pary, tylko dobrzy przyjaciele. No cóż, trzeba było w końcu z wody wyjść. Zdziwienie na ich twarzach, ale może też bardziej zaciekawienie, było wyraźnie widoczne. Tyle że moje było jeszcze większe, gdy zobaczyłem, że moja dziewczyna przeszła koło nich jakieś 10 metrów obok, zupełnie się nie zasłaniając. Nawet jeszcze chwilę się opalała, ale nie miałem jej tego za złe. Ja na dziewczyny nawet nie zwracałem uwagi... Z premedytacją poszliśmy zrobić powtórkę na następny dzień. Znowu ich spotkaliśmy, tym razem to ja byłem perfidny...     W zeszłe wakacje wybraliśmy się z kumplem i jego siostrą do Krynicy Morskiej. Nie mając kasy na pole namiotowe, postanowiliśmy rozbić sie gdzieś na dziko. Dłuższy czas usiłowaliśmy złapać stopa w kierunku Piasek, lecz nikt nie chciał się zatrzymać. Przeszliśmy na piechotę kilka kilometrów, byliśmy potwornie zmęczeni i powoli zaczynało zmierzchać. Skręciliśmy z asfaltu w stronę morza, by rozbić namiot na wydmach. Po kilkunastu minutach drogi przez las dotarliśmy do pustej plaży. Rozbiliśmy namiot i wkrótce, zmęczeni całodzienną podróżą, zasnęliśmy kamiennym snem. Gdy się obudziliśmy na plaży pojawili się już pierwsi plażowicze. Lecz dopiero po jakimś czasie zorientowaliśmy się, że jesteśmy na plaży nudystów. Początkowo nas to bawiło, że dookoła jest coraz więcej golasów, ale po jakimś czasie zaczęliśmy czuć się w tym otoczeniu nieco nieswojo. Widok zupełnie nagich ludzi zupełnie przestał nas podniecać, wręcz coraz bardziej zaczynało nas to krępować i większość czasu spędzaliśmy w namiocie. Około południa, postanowiłem pójść się wykąpać. Maciek i Anka woleli spać w namiocie, więc poszedłem sam. Po drodze pomyślałem, że skoro wokół są same golasy, to i ja spróbuję tak samo. Odszedłem kilkadziesiąt metrów od namiotu, rozłożyłem ręcznik i z bijącym sercem ściągnąłem slipki, po czym pognałem wprost do morza. To było niesamowite uczucie. Po kilkunastu minutach wyszedłem z wody i już zupełnie bez żadnego skrępowania ułożyłem się na ręczniku. Nawet nie wiem, kiedy przysnąłem. Gdy po jakimś czasie przebudziłem się, kątem oka zobaczyłem idącą kilka metrów ode mnie nagą dziewczynę, szukającą w piasku muszelek bądź kamyczków. Zapominając zupełnie o swej nagości, pomachałem do niej ręką. Dziewczyna najwyraźniej zauważyła to i odwróciła się w moim kierunku. Momentalnie zamurowało mnie z przerażenia - to była Ania. Ona, nie kryjąc zakłopotania, pobiegła w stronę namiotu. Gdy po kilku minutach, założywszy gatki, odważyłem sie pójść za nią, wyraźnie zawstydzona, siedziała na kocu przed namiotem odziana w strój kąpielowy. Maciek w tym czasie kąpał się w morzu. Bez słowa zdjąłem kąpielówki i pobiegłem do wody wołając - "kto ostatni, ten zmywa gary!". Wkrótce Anka też znalazła się w wodzie, zostawiając kostium na brzegu. Po chwili zobaczyłem Maćka, który, ku mojemu zdziwieniu, też pluskał sie bez gaci. Wieczorem dowiedziałem się od Anki, że to nie była ich pierwsza wizyta na plaży naturystycznej. Już kilka razy bywali na takich plażach będąc u wujka w Niemczech, gdzie jest to coś zupełnie normalnego i tym razem jedynie mnie się krępowali. Gdy już wszystko sobie wyjaśniliśmy, kolejne dwa dni spędziliśmy bez żadnego skrępowania, zupełnie nago na plaży, a także zapuszczając się na golasa popołudniami do pobliskiego lasu. Jak podzielić się jednym bikini. 