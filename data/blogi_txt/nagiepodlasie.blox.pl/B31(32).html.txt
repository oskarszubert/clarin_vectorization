Co to znaczy mieć motyle w brzuchu? Czasem zdarza się tak, że widzimy jakąś osobę po raz pierwszy i od razu czujemy do niej lub niego pociąg. Może się to zdarzyć w momencie, gdy mijamy się na ulicy i nasze spojrzenia spotkają się na krótką chwilę. Pojawia się wtedy dziwne odczucie ściskania w żołądku, które nazwano motylami w brzuchu. Co jeszcze można wtedy zaobserwować? Serce przyśpiesza, wzrasta ciśnienie krwi i powiększają się źrenice. Motyle odczuwa się nie tylko w stosunku do osób nieznanych, które nagle nas zauroczą, ale także w stosunku do osób, które dobrze znamy np. naszych partnerów, kolegów czy koleżanki ze szkoły, uczelni czy pracy. Kiedy jeszcze mogą dopaść nas te motyle? A na przykład wtedy, gdy spotykamy się z nową dziewczyną czy chłopakiem i podczas rozmowy panuje między nami napięcie, w którym za chwilę może dojść do pocałunku. To oczekiwanie na pierwszy pocałunek bardzo często wywołuje opisywane "sensacje" żołądkowe. Jeśli o takie motyle za każdym razem przyprawia nas nasz partner czy partnerka, gdy ją czy jego widzimy to możemy tu mówić o uczuciu miłości. Jeśli motyle w brzuchu powoduje ktoś, z kim nie jesteśmy jeszcze w intymnych stosunkach, to warto spróbować nawiązać nić kontaktu. Dlaczego warto? Z własnego doświadczenia wiem, że to uczucie w żołądku nie zdarza się często (uwaga: ja jestem wybredny, może w Twoim przypadku zdarza się to często). Aby później nie żałować, że być może straciło się jedyną okazję poznania osoby, która autentycznie nas poruszyła do głębi, trzeba zacząć od razu działać. Do ilustracji tego wpisu wybrałem zdjęcia, na których dziewczyny patrzą się w stronę obiektywu. Dlaczego takie? O motyle w brzuchu najłatwiej wtedy, gdy nasze oczy spotykają się przypadkowo lub umyślnie z oczami płci przeciwnej. 