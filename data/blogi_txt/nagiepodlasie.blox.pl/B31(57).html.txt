Nie będzie na razie zdjęć Szwedek, Polek, Niemek, Rosjanek i Norweżek jak ktoś proponował w komentarzu do poprzedniego wpisu. Będzie za to krótko o zupełnie innym temacie i tylko z jedną fotką.  Otóż widziałem kiedyś w telewizji, w jakimś programie informacyjnym wzmiankę o wystawie obrazów jakiegoś malarza. Wystawa ta miała miejsce w muzeum albo w galerii, gdzieś za granicą, bo raczej nie u nas. Otóż ten malarz, którego obrazy prezentowano tworzył głównie akty, czyli tematyka, która może interesować osoby odwiedzające blogi i strony takie jak ta. Nie to jednak było najciekawsze. Wstęp darmowy na wystawę miały osoby, które pozostawią w szatni cały ubiór, czyli inaczej mówiąc wejdą nago. W tymże materiale filmowym widać było, że niektóre osoby zdecydowały się na tę opcję darmową. Głównie jednak starsze panie i panowie przemykali przed obiektywem kamery. Wyglądało jakby zebrało się tam całe towarzystwo nudystów i naturystów z okolicy. I może tak było faktycznie, bo słysząc o takiej możliwości nie mogli sobie odmówić przyjemności wykonania na golasa czynności, której raczej nie wypada robić inaczej niż w ubraniu. Zastanawia mnie czy przyczyniło się to znacząco do oglądalności wystawy, bo przecież nie łudźmy się, w muzeach dziś nie ma tłumów. A nawet jeśli tłumy bywają to zwykle nie składają się one z ludzi młodych. Zastanawia mnie jeszcze jedno. Czy tak rzadko spotykana możliwość praktykowania nagości w miejscu publicznym skłoniłaby mnie do odwiedzenia jakiegoś muzeum? Jestem też ciekaw Waszych opinii w tym temacie. Mielibyście jaja (faceci) i jajniki (kobiety), by pospacerować po muzeum na golasa? Dla panów byłoby to jednak zdecydowanie większe wyzwanie, zwłaszcza gdyby na wystawie prezentowane byłyby akty ukazujące nagie kobiece ciała. 