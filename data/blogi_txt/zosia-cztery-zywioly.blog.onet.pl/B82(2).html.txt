W czasie zeszłorocznych wakacji wybraliśmy się w podróż po Rumunii, błędnie określanej ‚biednym krajem’. Ludzie tam są wyjątkowo mili i nawet obcym ludziom mówią dobranoc lub dzień dobry. Rumunii wcale Romów nie chwalą i mają z nimi problem. W Rumunii dogadać się można w wielu językach: po węgiersku (północno-zachodnia część Rumunii) , niemiecku ( w hotelach ), francusku (starsi ludzie), angielsku (wykształceni) , włosku (młodzi ludzie pracujący we Włoszech i dzieci) i oczywiście rumuńsku. „Przejażdżkę” po tym kraju można sobie samemu zorganizować lub pojechać autokarem z wycieczką (my wybraliśmy samochód). Zaczęliśmy o regionu Maramuresz,  gdzie pachnie Bieszczadami i starsze panie są typowo ubrane. Ludzie żyją z hodowli owiec, krów i kur. W sklepie trudno o mleko, bo każdy ma własne gospodarstwo i nabiał zapewnia sobie sam. My mieszkaliśmy 2 dni w domku w miejscowości Rozavlea (czyt.: Rozawlia). Właściciele mieli bardzo dużo kur a ich sąsiedzi z naprzeciwka świnie. Byłam świadkiem gdy jedną z nich zabił starszy pan (świniobicie).  Odwiedziliśmy ‚CIMINTARUL VESEL’ czyli Wesoły Cmentarz w Sapancji. Na grobach rosły kwiaty a pomniki były zdobione płaskorzeźbami przedstawiającymi zmarłych ludzi i ich zawody, przeważał kolor niebieski i czerwony. Na każdym z nich był napisany był krótki, zabawny w wierszyk o zmarłym, np.: Tu ja spoczywam, Pop Teodor się nazywam. Drogie mi były owce. Ich mleko i wiosny z nimi. Z pełnych wiader mleka wyrabiałem ser. Jedli wszyscy, kto miał życzenie. Drogie mi były owce liczne. Wyruszyłbym z nimi w góry lecz życie opuściło  mnie w 75 roku życia. albo Tu ja spoczywam Ion Stan się nazywam. Byłem policjantem tu i w Braszowie. Byłem dobrym policjantem. Teraz was pozdrawiam i salutuję, bo więcej się nie zobaczymy. Świat opuściłem w 68 roku życia. W Maramuresz, w górach Rodniańskich jest wiele szlaków, po których warto pochodzić, ponieważ nie są w ogóle trudne. My wybraliśmy się na taki kilku godzinny spacer do wodospadu Orłowicza (Polaka). Do dziś nie jestem pewna czy to był właśnie ten wodospad, ale do jakiegoś doszliśmy… ;)  Drugi region , który zwiedzaliśmy to Siedmiogród czyli Transylvania. Zatrzymaliśmy się w moteliku 15 min. drogi do centrum zwiedzania (Sigishoara) To miasto najlepiej zwiedza się nocą. Gdy my je zwiedzaliśmy nie było prądu i nic nie było widać, więc zwiedzanie powtórzyliśmy następnej nocy. Stoi tam wieża zegarowa, z której widać całe miasto. Jest też dom ojca Wlada Draculi (Drakul-Smok). Drakula nie był wampirem a księciem. Ludzie mylą go z wampirem, ponieważ nabijał ludzi na pal i był okrutny ( stąd wziął się przydomek palownik) Można też zobaczyć muzeum i dom rodzinny niemieckiego fizyka i inżyniera rakietowego -Hermana Obetha. Transylwania ogólnie ma wiele ciekawych do zobaczenia zabytków. Następnym, wartym zobaczenia miastem jest Braszów (Brasow), gdzie znajduje się ”Czarny kościół” , wieża ratuszowa na pięknym rynku i kolejka górska na szczyt góry osłaniającej miasto z wielkim napisem „BRASOV”. Po drugiej stronie góry jest miasto Rasnov, również z napisem na wzgórzu, jak w Hollywood. Tam warto zobaczyć zamek chłopski o pięknej lokalizacji. Jest on na wysokim wzgórzu, skąd jest piękny widok na miasto i góry. Blisko jest też do pałacu Peles w Sinai, który ma ok 150 lat i jest pięknie zdobiony. Warto odwiedzić prywatne apartamenty tego pałacu, gdyż każdy kryje cudowne meble, obrazy itp. Z Braszowa pojechaliśmy do Sybinu ale tylko na jedną noc.  Spaliśmy tam w dwugwiazdkowym motelu o nazwie Poiana Bradului. Powiem, że był specyficzny. Chociaż jedzenie nie było złe, to warunki w pokoju tak. W Sybinie jest muzeum farmacji.  Znajduje się w piwnicy domu Niemca, który wymyślił homeopatię. Można też stanąć na Moście Kłamców. Według legendy most powinien się zawalić gdy stanie na nim kłamca. Polecam też wejść na wieżę ratuszową, z której jest świetny widok na Sybin i góry Fogarskie w tle. Wracając do granicy zatrzymaliśmy się na dwa dni w Sarmizegetuzie, z której blisko do zamku w Hunedoarze. Jest bardzo ciekawy i straszny. Robi na prawdę wielkie wrażenie. Jest niesamowicie duży, otoczony fosą. Kręcono tam film Transylmania. Można też zwiedzać ruiny ‚miasta rzymskiego’. Jest tam mały amfiteatr i kolumny z czasów starożytności. W pensjonacie  (jednym blisko drogi i ładnym) można za darmo popływać w basenie lub zagrać w ping-ponga. Sarmizegetuza jest położona wysoko w górach. Następnym przystankiem na drodze do celu jest Cluj-Napoca (czyt. Kluż Napoka). Po długich poszukiwaniach znaleźliśmy miły pensjonat blisko gór i szlaków w miejscowości Magyarfenes. Polecam ten pensjonat, bo inne są w tym mieście wyjątkowo drogie ( 120-150 lei za noc). W Klużu jest wiele kościołów i cerkwi do zobaczenia. Przede wszystkim trzeba zobaczyć kościół Św. Michała z konnym pomnikiem Macieja Korwina tuż przed nim. Dojeżdżając do miasta granicznego, zatrzymujemy się w małym pensjonaciku „Vila Tirentului”, gdzie gra głośna muzyka całą noc…W Satu-Mare można zobaczyć dwa cmentarze innych religii obok siebie oraz wspaniały plac zabaw w wielkim parku. Rumunia to wspaniały kraj i nie spodziewaliście się ile tam można zobaczyć!!! _______________________________________________________________ Tekst: Zosia Goleń na podstawie przeżyć związanych z podróżą po Rumunii oraz z pomocą przewodnika Bezdroży „Rumunia. Mozaika w żywych kolorach„. Zdjęcia z podróży w albumie Rumunia w Galerii. Polecana bibliografia o Rumunii:  Jadąc do Babadag, Andrzej Stasiuk. Wydawnictwo Czarne.  Rumunia. Mozaika w żywych kolorach…oraz Mołdowa. Wydawnictwo Bezdroża.  Powiązane wpisy: Brak powiązanych notek. 