I jak Wam minął Sylwester? Ktoś spędził go w podróży? Ja tylko siedziałam w domu i miałam wiele refleksji na temat minionego roku. Był to jeden z lepszych w moim życiu. Bardzo wiele się wydarzyło, poznałam nowych ludzi, nauczyłam się wielu nowych rzeczy, dużo też osiągnęłam. Dlatego postanowiłam podsumować ten rok tu – na blogu. Moje podsumowanie 2013 roku:  Wzięłam udział w konkursie Blog Roku i zwyciężyłam w kategorii Teen. Odwiedziłam 6 nowych państw: -Holandię -Belgię -Wielką Brytanię -Macedonię -Albanię -Maroko Gościłam trzech obcokrajowców w ramach projektów szkolnych: -Mirjam z Rumunii -Corinne z Włoch -Adityę z Indonezji Zwiedziłam 3 nowe stolice europejskie: -Londyn -Berlin -Skopje Rozpoczęłam naukę kolejnego języka: włoskiego. Chodziłam na wakacyjny kurs języka rosyjskiego. Odwiedziłam nowy kontynent: Afrykę. Spełniło się jedno z moich podróżniczych marzeń: odwiedziłam suk w Marrakeszu i zjadłam w ulicznej restauracji na placu Jamaa El-Fna. Po raz pierwszy byłam w Warszawie! Byłam na dwóch fantastycznych koncertach: Riverside’u i Anathemy i zdobyłam autografy genialnych muzyków: Vincenta Cavanagha i Stevena Wilsona. Moja kolekcja cukru przekroczyła 1000 saszetek! Ugotowałam nasi goreng – jedną z moich ulubionych potraw. Zdobyłam szczyt Rysianka (1290 m n.p.m.).  Poznałam i zaprzyjaźniłam się z ludźmi każdej rasy i wyznającymi wiele religii. Przeczytałam kilka bardzo ciekawych książek podróżniczych: -”Sen pod baobabem” Tadeusza Biedzkiego -”Kirgiz schodzi z konia” Ryszarda Kapuścińskiego -”Rowerem do Afganistanu” Adama Chałupskiego -”Tomek na Czarnym Lądzie” Alfreda Szklarskiego  Moje plany na 2014 rok:  Uzyskać tytuł laureata w konkursach przedmiotowych z geografii i francuskiego (lub chociaż finalisty). Zdobyć Rysy, bądź jakiś inny szczyt w Tatrach. Spędzić kilka dni w Terchovej na Słowacji, latem. Popływać w jeziorze Sevan w Armenii. Przekonać się do gruzińskich chaczapuri. Spędzić jeden dzień w Tbilisi z moimi przyjaciółmi: Giorgim i Eko. Podszkolić jazdę na łyżwach. Przyjąć kolejną osobę z zagranicy w ramach projektu Enter Your Future. Zapisać się na wakacyjny kurs języka włoskiego. Zrobić sushi. Sumiennie prowadzić Dziennik Przygód. Nauczyć się alfabetu gruzińskiego i ormiańskiego. Popracować gdzieś, aby zarobić na podróż do Indonezji. Podszkolić rosyjski, na tyle, aby móc się swobodnie dogadać na Zakaukaziu. Przeczytać te książki: -”Żagle nad pustynią” Anny Grebieniow -”Podróże do Armenii i innych krajów” Krzysztofa Środy -”Może morze wróci” Bartka Sabeli -”Za Chiny ludowe” Katarzyny Pawlak  Mam nadzieję, że zrealizuję moje plany w całości.  Wam również życzę, aby Wasze wszystkie marzenia na rok 2014 zostały spełnione. Szczęśliwgo Nowego Roku!  Powiązane wpisy: Brak powiązanych notek. 