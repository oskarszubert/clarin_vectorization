Po tytule może nie do końca wiadomo, o czym będzie ten wpis, a więc już wyjaśniam. Tytuł tego postu jest jednocześnie tytułem jednej z piosenek mojego ulubionego muzyka country – Vana Morrisona i oznacza „jasną stronę drogi”, co wiąże się z tym, o czym chciałabym dziś napisać – o muzyce w podróży. Bo dla mnie jasną stroną każdej trasy, jest słuchanie muzyki. W domu muzyki słuchało się od zawsze. I nie jednego, a wielu, niezwykle wielu gatunków. Od country i bluesa, przez muzykę klasyczną po rock i hardrock. Muzyka była i jest nieodłączną częścią każdego wyjazdu. Na trasie gra nieprzerwanie. Najpierw w radiu – oczywiście Trójce, a gdy już Trójki nie łapie, to przerzucamy się na płyty. Z każdym wyjazdem kojarzy mi się inna płyta czy wykonawca. Jeśli myślę o Rumunii, to wspominam Johnego Casha i Joe Bonamassę. Tradycją jest też słuchanie Genesis z Rayem Wilsonem w drodze do i w samej Terchowej na feriach. Przed każdym wyjazdem tata przygotowuje płyty, przegrywa je na format mp3. Ja robię to samo z iPodem. Pamięć w nim jest już całkowicie zapełniona, a wielu albumów wciąż mi brakuje. Nie wszystkie albumy mogę sobie przegrać, bo czasem nie ma ich w naszym zbiorze. Wtedy najlepszym rozwiązaniem są serwisy streamingowe, które pozwalają słuchać dowolną ilość albumów za miesięczną opłatą. Świetne jest też to, że mogę pobrać te albumy do trybu offline i słuchać ich w każdym miejscu, bez Internetu. Kiedyś używałam Deezera, którego wszyscy znają, ale gdy skończył mi się limit zrezygnowałam. Teraz używam serwisu WIMP, który jest według mnie o wiele lepszy, prostszy w użyciu i oferuje o wiele więcej muzyki! Instalacja na telefonie i komputerze Żeby zainstalować WIMPA, należy wejść na Sklep Google Play, App Store lub inny tego typu sklep z aplikacjami i pobrać go zupełnie za darmo. Następnie wysłać SMS aktywacyjny. Ja wysłałam SMS o treści „START” na numer 19467, a chwilę później otrzymałam wiadomość zwrotną z loginem (moim numerem telefonu) i hasłem. Wtedy usługa stała się aktywna i mogłam z niej korzystać. Pierwszy miesiąc korzystania z niej jest za darmo, potem każdy kolejny kosztuje 19,99 w wersji Premium (wersja Standard tylko 9,99). WIMP można pobrać także na komputer, przez tę stronę. Logowanie wygląda tak samo, jak w telefonie: wystarczy podać login i hasło zawarte w SMS-ie. Automatycznie na komputerze miałam to samo, co w telefonie. Nie musiałam rozładowywać telefonu, a miałam wszystkie piosenki, które lubię, nawet bez Internetu. Pisząc ten post też mam włączonego WIMPA ;-) Co oferuje WIMP?  Jeśli chodzi o muzykę, którą oferuje WIMP, to jest jej naprawdę duży wybór. Nie było może 3 płyt, które chciałam, ale zamiast tego jest wiele innych, które ciężko znaleźć w sklepach czy na innych serwisach muzycznych. WIMP daje nieograniczony dostęp do 20 milionów utworów i 1,7 miliona płyt, a te ilości wciąż się zwiększają. Wszystkie dostępne piosenki można pobrać do trybu offline i słychać ich bez dostępu do Internetu, co jest największą zaletą tego programu. Trybu offline używam zawsze, gdy jestem w drodze. Drugą największą zaletą WIMPa jest tworzenie playlist. Ulubione piosenki wrzucamy do jednej playlisty, pobieramy do trybu offline i słuchamy ich kiedy tylko chcemy. Można także przeglądać playlisty innych osób, także sławnych, jak na przykład Czesława Mozila. Ja również stworzyłam swoją playlistę. Dodałam do niej moje ulubione piosenki z podróży. Te, które z podróżami mi się kojarzą i te, których nie może zabraknąć na żadnym wyjeździe. Oto ona: „Piosenki w podróży”  [Kliknij w obrazek, aby powiększyć] Wy też możecie stworzyć swoją playlistę i wygrać smartfona HTC One. Więcej informacji tutaj .  Powiązane wpisy: Brak powiązanych notek. 