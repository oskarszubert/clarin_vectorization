Witam wszystkich serdecznie, po tym, jak już ochłonęłam. W czwartek, 28 lutego miała miejsce bardzo emocjonująca gala wręczenia nagród za konkurs Blog Roku 2012. No i co tu będę dużo mówić- wygrałam! Wygrałam w kategorii TEEN, czego w ogóle się nie spodziewałam. W pierwszej dziesiątce była duża konkurencja, dlatego nie przypuszczałam, że Jurorka-Honorata Skarbek wybierze mnie, a jednak. A o nagrodzie nawet nie marzyłam, bo wiedziałam, że to jest wręcz niemożliwe, żeby ją zdobyć. I tu moje kolejne zaskoczenie! Gala była fantastycznym przeżyciem. Poznałam wielu ludzi: blogerów i celebrytów. Już wchodząc do Studia Tęcza, gdzie odbywała się impreza, czułam się jak gwiazda, choć wtedy JESZCZE nią nie byłam. ;) Na początku zaproszono wszystkich na zdjęcia, a potem było to długo oczekiwane wręczenie nagród. Moja kategoria była ostatnia. Gdy pan prowadzący powiedział „kategoria TEEN” zaczęłam się troszkę stresować, a kiedy Honey wyczytała „Cztery żywioły” to niezwykle mnie to zaskoczyło. Nie mogłam uwierzyć w jej słowa! Musiałam wejść na tą scenę, odebrać 6-cio kilogramową statuetkę i przemówić do wielkiej sali pełnej ludzi. Był to chyba największy stres w moim życiu. Na szczęście, przemawiając nie wypadłam tak źle. Mowy w ogóle sobie nie przygotowałam, bo stwierdziłam, że na pewno nie wygram. Po zejściu ze sceny zaczęło się moje chwilowe gwiazdorstwo: „Zosiu, przejdziesz na wywiad”, „Zosiu, zrobimy ci zdjęcie”, „Zosiu, mamy dla ciebie propozycję” itd…  Ale największą przyjemność tego wieczoru sprawił mi pan Marcin Meller; sam podszedł do mnie, zaczął gratulować, mówił, że czytał mój blog, dziękował za wspomnienie o jego książce tutaj i napisał mi w niej długą dedykację. Następnie zagadał do mnie Patryk z bloga „Paragon z podróży”, który zdobył nagrodę główną rok temu. Jego słowa także były dla mnie bardzo ważne. Te chwile najmilej wspominam z całego wieczoru zaraz po wyczytaniu decyzji Honoraty Skarbek. Bardzo miło wspominam ten wieczór. Cieszę się, że poznałam Patrycję- autorkę bloga „Książki widziane oczami Patiopei”.  No i jestem bardzo zadowolona, bo wreszcie tak naprawdę byłam w Warszawie i mogłam zobaczyć przynajmniej jej część, bo nowe miejsca zawsze sprawiają mi największą radość.    Dziękuję Wam wszystkim bardzo serdecznie za wszystkie głosy wysyłane na Cztery Żywioły i za to, że czytacie ten blog. Jestem Wam wszystkim bardzo wdzięczna, że mogłam otrzymać tytuł „Najlepszego bloga 2012 w kategorii TEEN”.   A! No i zapomniałabym. Oto zwycięzcy w pozostałych kategoriach. Serdecznie Wam gratuluję!  Firmowe i profesjonalne – www.kotarbinski.wordpress.com Pasje i zainteresowania – www.kobietybiegaja.blogspot.com Ja i moje życie - www.wprost.pl/blogi/joanna_gorzelinska Lifestyle - www.paczkiwpodrozy.pl Zdrowie i kulinaria – www.smakolykialergika.pl Literackie i kulturalne – www.tylkospokojnie.wordpress.com Polityka i społeczeństwo – www.margineszycia.blogspot.com Artblogi – www.zuchrysuje.pl Vlogi – www.youtube.com/user/kolorowyvlog   Blog blogerów – www.zpopk.blox.pl   Blog roku 2012 – www.frommovietothekitchen.blogspot.com   Wyróżnienia główne – www.paczkiwpodrozy.pl i www.zuchrysuje.pl  Chciałabym oprócz przechwałek zamieścić tu także kilka zdjęć z Warszawy. ______________________________________________________ Zosia Powiązane wpisy:   GŁOSOWANIE NA BLOG ROKU 2012  Konkurs Blog Roku 2010. Głosujcie na Cztery Żywioły! 