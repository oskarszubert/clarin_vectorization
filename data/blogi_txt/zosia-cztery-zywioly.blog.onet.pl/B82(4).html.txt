W maju odwiedziłam dwa duże, polskie miasta-Poznań i Kraków. Gdyby nie tata, który koniecznie musiał być na koncercie Transatlantic, może bym nie odwiedziła Cioci M. i nie zwiedziła miasta. Bardzo mi się tam podobało. Poznań jest wyjątkowo ładnym miastem, te stare kamienice i rynek nie są w ogóle zniszczone. Widziałam miejsce gdzie został pochowany m.in. Mieszko I. Jadłam rogale marcińskie i przechodziłam obok Starego Browaru. Dwa tygodnie później wybrałam się z mamą do mojego ulubionego miasta Polski-Krakowa. Pojechałyśmy pociągiem i zatrzymałyśmy się w spokojnym hostelu niedaleko Kazimierza. Jak zawsze byłam na rynku. Zwiedzałam prywatne apartamenty na Wawelu i Kościół Mariacki. Odwiedziłyśmy także dzielnicę Kazimierz, niegdyś bardzo licznie zamieszkaną przez Żydów. Obecnie znajduje się tam wiele synagog. Oprócz tego, jest tam stary cmentarz rabinów, gdzie ludzie zostawiają kartki z prośbami do nich. Wczesnym popołudniem jest on zupełnie opuszczony. Panuje tam bardzo przyjemna atmosfera, można by tam przesiadywać godzinami! Kraków to na prawdę wspaniałe miejsce w Polsce i uwielbiam tam jeździć. Już nie mogę się doczekać kolejnej wizyty w starej stolicy… :-)  ________________________________________________________________ ___________ Tekst: Zosia Goleń Polecana bibliografia:  Kraków. Przewodnik – Celownik. Wydawnictwo Bezdroża. Krakowski Kazimierz i Podgórze. Wydawnictwo Bezdroża.  Powiązane wpisy: Brak powiązanych notek. 