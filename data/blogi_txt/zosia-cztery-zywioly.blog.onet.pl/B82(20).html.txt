Cześć, dziś ani nie o mnie, ani nie o moich podróżach, ale o dbaniu o środowisko. Kilka lat temu „chciałam pomagać” i zapisałam się do klubu WWF. Od tego czasu staram się regularnie wpłacać pieniądze na zagrożone gatunki, jak na przykład rysie. Oprócz tego biorę udział w akcji organizowanej przez WWF – „Godzina dla Ziemi„. Akcja ta jest organizowana od 2007 i z każdym rokiem coraz więcej osób włącza się do niej. „Godzina dla Ziemi” odbywa się w ostatnią sobotę marca. Ma ona na celu nakłonienie  jak największej ilości osób, a także korporacji do wyłączenia światła i urządzeń elektrycznych w domach i biurach. Takie zgaszenie światła może nie daje dużo naszej planecie, ale skłania do refleksji na temat dbania o środowisko. Obecnie ludność wykorzystuje o połowę więcej zasobów naturalnych, niż Ziemia może nam dać! Akcja Godzina dla Ziemi powstała w nadziei na zmiany. Zachęcam Was bardzo serdecznie do włączenia się. Udział w akcji jest przecież tak banalny – wystarczy zgasić wszystkie światła w domu, a także telewizory i komputery na godzinę. W tym roku Godzina dla Ziemi odbędzie się 23 marca o godzinie 20:30. Możecie zgłosić swój udział na stronie www.godzinadlaziemi.pl/?scroll_form=1 . Aby nie było Wam całkiem ciemno w domu, możecie zakupić w drogeriach Rossmann świeczki wykonane specjalnie na tę okazję. Pieniądze uzbierane ze sprzedaży świeczek zostaną przekazane na pomoc niedźwiedziom. Taka świeczka kosztuje 5 zł i może zdziałać wiele. [To moja zeszłoroczna świeczka. W tym roku JESZCZE takiej nie zakupiłam.] Mam nadzieję, że przyłączycie się do akcji, a może nawet do WWF-u. Zosia  Powiązane wpisy: Brak powiązanych notek. 