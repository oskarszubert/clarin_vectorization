Cześć, Właśnie wróciłam z ferii zimowych w Anglii, notka o wyjeździe jest w przygotowaniu. Ale zdradzę Wam najpierw pewną rzecz która miała miejsce podczas mojego pobytu tam. Mianowicie, ostatniego dnia w Zjednoczonym Królestwie  wypadał też dzień przedstawienia nominacji do nagrody głównej w konkursie Blog Roku 2012 przez Jury. Siedziałam akurat w KFC na Oxford Street, gdy moja koleżanka (która do samego końca we mnie wierzyła :D) oświadczyła mi, iż na stronie konkursu, przy moim blogu widnieje JAKAŚ KOPERTA. Stwierdziłam, że albo kłamie, żeby się ze mnie pośmiać, albo przy każdym blogu jest taka koperta. W pełnym spokoju wzięłam jej telefon do ręki, aby sprawdzić o czym mówi. Zerknęłam na ekran, przeczytałam co oznaczają koperty i podskoczyłam z wrażenia! To był już fakt: zostałam nominowana do nagrody główniej w kategorii TEEN! Wszystkie koleżanki gratulowały mi, cieszyły się razem ze mną, a w szczególności ta JEDNA, która wygrała ze mną zakład. O zegarek… Chwilę później wybiegłam na Oxford Street aby powiadomić resztę grupy. Biegłam tak pod Marble Arch ciesząc się niezmiernie. niby nic nie wygrałam, a już czułam się zwycięzcą. Było to niesamowite zaskoczenie. W życiu bym nie powiedziała, że będę w trójce „najlepszych” na 643 blogi! Miałam swoje typy i tylko jeden z nich się zgadzał- blog Sebastiana Rutkowskiego. Nawet moi rodzice nie przypuszczali, że Jurorka Honorata Skarbek wybierze właśnie ten, nieidealny, opuszczony blog Cztery Żywioły.  A jednak to się stało i już 28 lutego jadę na Galę do Warszawy. I w końcu zobaczę trochę tego miasta ;) Teraz w ogóle nie wierzę, że zwyciężę w mojej kategorii. Ale ja już zwyciężyłam : )  Jeśli mi nie wierzycie -dowód ;-) Znajduje się on na stronie www.blogroku.pl Trzymajcie kciuki! Pozdrawiam, Zosia  Powiązane wpisy: Brak powiązanych notek. 