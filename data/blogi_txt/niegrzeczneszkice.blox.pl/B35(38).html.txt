Z pamiętnika ﻿Rachilde﻿ Cuckold po omacku. Nie wybierałam się na imprezę będącą nieoficjalnym zakończeniem szkolenia. Nie miałam na to ochoty. Obawiałam się, że umizgi Mateusza będą jeszcze bardziej nachalne. A może bałam się, iż w ogóle ich nie będzie? Robert Po ostatnich zajęciach nie potrafiłam się oprzeć chęci podejścia do wykładowcy i zapytania, czy w przeszłości nie był moim kolegą od zdobywania kolejnych płotów. Lekko zarumieniona podeszłam pytając, czy mogę zająć mu chwileczkę. - Co prawda zaraz wyjeżdżam, ale oczywiście chętnie odpowiem na pani pytanie – odpowiedział. - Bo ja…- jeszcze bardziej się zarumieniłam i wzięłam głęboki wdech – To trochę prywatne pytanie. - Słucham – wykładowca bacznie mi się przyglądał. - Nie wiem, czy to zbieżność nazwisk – prędzej, wyrzuć to z siebie, ponaglałam się w myślach – Miałam w dzieciństwie przyjaciela o takim samym nazwisku i imieniu. Mieszkaliśmy wtedy w B… - Ja też stamtąd pochodzę- napięcie rozmówcy zamieniło się w delikatny uśmiech – Pani nazywa się … - Tak, ale to nazwisko po mężu. Moje panieńskie to T… -  Aga to naprawdę Ty?I dopiero teraz z tym do mnie przychodzisz? Entuzjastyczna reakcja sprawiła, że i ja się nieco rozluźniłam. - Tak jakoś było mi głupio wcześniej o to zapytać, ale ciekawość wzięła nade mną górę. - Szkoda, wiesz muszę za chwilę wyjeżdżać, bo mam umówione spotkanie w … - Ja też tam jadę. Teraz tam mieszkam. - Przyjechałaś samochodem?  - Nie. Tym razem wybrałam pociąg. - Ale Ty pewnie jeszcze zostajesz na imprezie kończącej szkolenie, prawda? - Nie, nie zostaję. Już jestem spakowana. - Hmmm, może…Nie wiem, czy to dobry pomysł… Nie zrozum mnie źle, ale może pojechałabyś ze mną. Wprawdzie urosłem nieco i zmężniałem, ale ze względu na stare czasy, chyba nie musisz się mnie obawiać. Pojedź ze mną, proszę…Moglibyśmy trochę pogadać, o tym co było. Akcja toczyła się szybko, za szybko. Pojawiły się wątpliwości. To niby „mój” Robert, ale tak od razu pakować się do jego samochodu i skazywać się na wspólną podróż… - No nie daj się prosić – ponaglał wykładowca. Gdy wrzucając nasze bagaże do samochodu Robert nie przestawał mówić, ja zrobiłam się milcząca. Jakoś tak dziwnie się czułam. Możenie powinnam? A co by na to powiedział mój mąż? I wtedy jakiś diabeł we mnie wstąpił. Pewnie powiedziałby: „No prześpij się z nim, zrób to dla mnie”. Niepewność zniknęła, jak za pociągnięciem magicznej różdżki.  Podróż mijała nadspodziewanie miło. Dorosły Robert był równie zabawny i otwarty, jak ten, którego znałam wcześniej. Jakby czas zatrzymał się w miejscu. Opowiadał o tym, co robił, gdy nasze drogi się rozeszły, trochę o obecnym życiu.  Przerwał na chwilę kolejny wywód spoglądając na zegarek. - Wiesz, mamy niezły czas. Może zatrzymamy się na kawę? Chętnie przystałam na tę propozycję. Za oknem pomału zaczynał zapadać zmierzch, a mnie zaczęła ogarniać senność.  Zajazd wyglądał całkiem przyjaźnie. Przytłumione światło przyjemnie otulało wnętrze. Zapach gorącej kawy wdzierał się do nozdrzy zapraszając do wstąpienia na filiżankę. - Wiesz, jakoś tak mało opowiadasz, o swoim aktualnym życiu– zagaił rozmowę Robert.  Z początku naszej dzisiejszej rozmowy domyśliłem się, że jesteś szczęśliwą posiadaczką męża? - Tak, mam męża – spochmurniałam nieco, przypominając sobie o jego istnieniu. - Przepraszam, powiedziałem coś nie tak? – zreflektował się Robert. - Nie, oczywiście, że nie.  - Zróbmy, więc tak, jeśli będziesz sama chciała poruszyć ten wątek to chętnie posłucham. Rozumiem, że po tylu latach przerwy możesz nie mieć do mnie zaufania. - Nie o to chodzi, ale…Może porozmawiajmy o tobie. A ty jesteś żonaty? - Byłem, ale nam się nie układało. Jestem po rozwodzie. A teraz, hmmm…Chyba właśnie kończy się mój ostatni związek. - Przepraszam, nie chciałam być wścibska. - Nie jesteś, ale wiesz ten temat też może zostawmy sobie na inne spotkanie. Mam nadzieję, że nastąpi szybciej niż tym razem? - Ja też mam taką nadzieję – ucięłam szybko. W samochodzie panował już półmrok. Głos Roberta przypominał ciepły szept, jego zapach atakował mnie zewsząd. Coraz trudniej mi było wsłuchiwać się w treść jego słów. Zdałam sobie sprawę, że siedzę obok bardzo przystojnego mężczyzny. Kogoś wartego grzechu. Ciało zareagowało nadspodziewanie szybko.  ﻿﻿Autor tekstu:﻿ Rachilde﻿﻿﻿ 