Z pamiętnika ﻿Rachilde﻿ Cuckold po omacku.﻿﻿ No właśnie, z czego? Obawiam się, że oficjalny tytuł kursu doszkalającego miał niewielki związek z wiedzą praktyczną zdobytą przeze mnie w tym okresie. Zresztą, tak naprawdę nie pamiętam, czego szkolenie dotyczyło. Za to zapamiętałam coś zupełnie innego, ale o tym za chwilę.Po raz pierwszy od kilku dni uśmiechałam się. Opcja wyjazdu i uwolnienia się od milczącego towarzystwa męża, dodała mi skrzydeł. Chciałam zapomnieć… Na chwilę poczuć się znowu jak osoba, która nie otrzymała niemoralnej propozycji od swojego towarzysza życia. Tylko moim milionem dolarów miał być milion partnerów seksualnych . Wiem, przesadziłam z tym ostatnim. Musiałabym pewnie codziennie próbować pobić seksualny rekord świata i tak do końca życia, aby dorobić się miliona partnerów na koncie. A ponieważ  nie miałam i nie mam ciągot takich, jakie podobno miała  Messalina, to nie dla mnie takie zabawy. Ale dość tych dygresji.Szkolenie, podobnie jak wszystkie tego typu „imprezy” zapowiadało się na dość nudne. Chociaż zdążyło mi się obić o uszy, że jeden z mężczyzn prowadzących je, nie tylko posiadł dar oratorski, ale jest przy tym zabójczo przystojny. W końcu, pogapić się na obcego przystojniaka nawet wiernym mężatkom wolno. Jego wejście spowodowało liczne szmery zarówno wśród kobiet, jak i mężczyzn. Rzeczywiście, pogłoski o tym, że wart jest grzechu nie były przesadzone. Był połączeniem chłopaka z sąsiedztwa z playboyem. A gdy się odezwał…Jego głos powalił mnie na łopatki. Drugi raz zostałam znokautowana, gdy się przedstawił. Jedyne, co mi przyszło do głowy to stwierdzenie, iż mam do czynienia ze zwykłą zbieżnością nazwisk. To przecież nie mógł być „mój” chłopak z sąsiedztwa, mój Robert…Wróciły wspomnienia o pulpeciku w okularach, który był najlepszym towarzyszem moich szczenięcych lat. Uśmiechnęłam się do nich, czując nutkę żalu za tamtym beztroskim okresem życia. Popłynęłam na fali głosu wykładowcy, jednak w ogóle nie mogłam skupić się na treści, którą miał do przekazania. ” Nie, to nie on” – próbowałam sobie racjonalnie to wytłumaczyć. Przecież, gdyby to był on, próbowałby chociaż zerknąć w moim kierunku.Z letargu wybudziła mnie przerwa. Nieznajomy, siedzący obok, wykorzystując moje chwilowe zaćmienie umysłu, zabrał mnie na kawę. Nic wielkiego, ot wspólnie spędzona przerwa w wykładach. Mateusz okazał się świetnym towarzyszem. Dowcipny, uprzejmy, wygadany. Nie sprawiał wrażenia konferencyjnego Casanovy. Profilaktycznie starałam się jednak wyeksponować swoją obrączkę, aby już na początku wytyczyć granice naszej znajomości.  O naiwności… Musiało minąć jeszcze sporo czasu, zanim ktoś uświadomił mi, że na takich szkoleniach, mężatki stoją dużo wyżej w rankingu zwierzyny na jedną noc niż singielki. ﻿Autor tekstu:﻿ Rachilde﻿﻿ 