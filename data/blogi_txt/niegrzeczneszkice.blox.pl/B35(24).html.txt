Z pamiętnika ﻿Rachilde﻿ Cuckold po omacku.   Sceneria:  intymne światło lampy nocnej,  duże  łóżko, dym kadzidełek  pomieszany z zapachem eksplozji szalonego seksu i my, pijani orgazmem. Moja twarz z pewnością była ubrana w głupawe, bezmyślne ubranko z miny. Niestety, Piotr postanowił mnie szybko rozebrać z tego beztroskiego wdzianka. Powiedział, że jest mu ze mną tak dobrze, że aż nie chce mu się w to wierzyć. I lepiej mogłoby być tylko… Jego zawieszenie głosu w tym momencie nie pozostawiało wątpliwości, co do tego, iż czeka na pociągnięcie tego wątku przeze mnie. Gdybym wtedy była w stanie przewidzieć, co odpowie na moje pytanie, o tym, dzięki czemu mogłoby być lepiej…Po prostu nie zapytałabym. Odpowiedź sprawiła, że resztę nocy spędziłam zamknięta w łazience. Bolało, cholernie bolało. Z kim ja się związałam? Za kogo on mnie ma? Nie byłam gotowa przyjąć do wiadomości, że mój własny mąż marzy o tym, by zobaczyć mnie w intymnych objęciach innego mężczyzny.  Ba, żeby to jednego mężczyzny…A przecież dla mnie był tym pierwszym i miał pozostać jedynym. Okazało się, że nasze oczekiwania są tak różne, że zbudowały przepaść nie do przeskoczenia. Tak mi się wtedy wydawało. Gdy wspominam to, co działo się we mnie wtedy i jak diametralnie zmienił się sposób postrzegania pewnych spraw przeze mnie, mam wrażenie, że stałam się zupełnie inną osobą. Staram się nie rozpatrywać tego w kategoriach gorszą, czy lepszą po prostu inną. Wracając jednak do tamtej nocy. Z moich ust padło trochę ciężkich słów. Oskarżyłam Piotra o to, że chce zburzyć nasze małżeństwo, że z pewnością szuka pretekstu, aby to samo robić z innymi kobietami. Posunęłam się nawet do stwierdzenia, że jest gorszy od alfonsa, bo chce mnie oddawać za darmo. Piotr zachował spokój, próbował tłumaczyć, przepraszał. Nie wiem, czy spodziewał się tak gwałtownej i histerycznej reakcji z mojej strony. Rano spakowałam najpotrzebniejsze rzeczy i pojechałam do siostry. Przed wyjściem z mieszkania poprosiłam Piotra, aby nie dzwonił. Potrzebowałam czasu do namysłu, musiałam to sobie wszystko uporządkować. Nie zastanawiałam się wtedy nad tym, czy pomóc mężowi zrealizować jego fantazje. Na szali postawiłam: zostać i starać się zapomnieć lub po prostu odejść﻿﻿. ﻿Autor tekstu:﻿ Rachilde﻿﻿ 