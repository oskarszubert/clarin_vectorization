Z pamiętnika ﻿Rachilde﻿ Cuckold po omacku.﻿   Poranna kawa i śniadanie do łóżka przygotowane nazajutrz przez Piotra miało być drugim wstępem do pojednania. Tylko, jakoś pachniało mi próbą przekupstwa, a przewinienie było zbyt duże, by taki drobny akcent miał sprawić, iż pójdzie w zapomnienie. Piotr próbował wprowadzić rozmowę na tor swoich pragnień, ale wyłgałam się tym, że muszę iść wcześniej do pracy i zaproponowałam odłożenie tej sprawy na później. Chyba wiedział, że skłamałam, ale nie byłam gotowa na rozpoczęcie nowego tygodnia od roztrząsania zdrady, którą mi proponował.  Nie mogłam się skupić na powierzonych zadaniach. Najchętniej wyszłabym szybciej z pracy, ale na myśl, iż w domu czeka mnie rozmowa z mężem, nie zdecydowałam się na ten krok. Dopiero wezwanie do biura szefa sprowadziło mnie na ziemię. Na szczęście, chciał on omówić ze mną propozycję wyjazdu na tygodniowe szkolenie. Zgodziłam się bez zastanowienia. Tydzień bez Piotra, bez problemu, który zaprzątał od kilku dni myśli. Po raz kolejny chciałam uciec. Uciec od męża, od jego niedorzecznych propozycji. Wiedziałam, że to nie rozwiąże problemu, ale wtedy jeszcze chciałam się choć trochę oszukiwać. - Chciałbym porozmawiać, o tym, co cię tak przeraziło – Piotr nie dawał za wygraną. Na jednym wydechu wyrzuciłam z siebie, że to, co mi zaproponował nie jest normalne. Tłumaczyłam, iż w sytuacji, gdy ludzie naprawdę się kochają to takie rozwiązania nawet nie przychodzą im do głowy. Mój mąż oponował tłumacząc, iż taka propozycja jest największym z dowodów miłości i zaufania. Roztaczał mi wizję tego, jak zyska na tym nasze życie erotyczne. Reszta jego argumentów była utrzymana w podobnym tonie. Nie chciałam tego słuchać. Powiedziałam tylko, że jeśli traktuje to wszystko jak jakiś rodzaj sprawdzianu dla naszego małżeństwa to będzie mocno rozczarowany wynikiem, bo ja nigdy nie zdecyduję się na taką obrzydliwość. Podobno podstawą dobrego związku jest szczera rozmowa. W tym przypadku po raz kolejny zasiała we mnie ziarno zwątpienia, co do sensu utrzymywania takiego związku. Potem nadszedł okres cichych dni. Piotr próbował to zmienić, ale ja nie chciałam. Uznałam, że powinien sobie jeszcze raz przemyśleć wszystko, zdać sprawę z absurdalności własnych pragnień. Moim wybawieniem od kłopotów osobistych miał był wyjazd służbowy. Tak mi się przynajmniej wtedy wydawało. W praktyce okazało się, że wprowadził sporo zamętu w moje dotąd dość klarowne poglądy. ﻿Autor tekstu:﻿ Rachilde﻿﻿ ﻿ 