Drodzy Mieszkańcy, Wychowankowie i Uczniowie; moi absolwenci! Zwracam się do Was w bardzo ważnym dla nas wszystkich okresie. 21 listopada 2010 roku będziemy wybierać nowe władze samorządowe; są to najważniejsze wybory, do których musimy pójść. To My decydujemy, kto będzie zarządzał naszą gminą przez najbliższe 4 lata i decydował przede wszystkim o poprawie jakości naszego życia. Jest to dla nas wszystkich bardzo ważna lekcja; lekcja demokracji, zaliczmy ją na ocenę celującą. Namówmy swoich rodziców, babcie i dziadków, koleżanki i kolegów, znajomych i sąsiadów, esemesujcie i wysyłajcie e-maile, pójdźmy do urn wyborczych. To My wszyscy tworzymy samorząd lokalny. To My i nasze głosy zadecydują o naszej przyszłości i jakości życia w naszej Małej Ojczyźnie. Oddajcie swój głos na mnie i moich kandydatów na radnych z  KWW Porozumienie Wyborcze W.Jankowskiej Wygrajmy razem :) 