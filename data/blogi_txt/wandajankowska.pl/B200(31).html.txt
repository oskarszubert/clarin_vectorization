W końcu wybrałam się na film, polecam wszystkim, a zwłaszcza tym, którzy nie mają nic wspólnego z wymiarem sprawiedliwości i organami władzy. Czy to coś zmieni,  osobiście nie mam złudzeń…po dwóch latach batalii w sądach mam prawo twierdzić, że na zmiany nie ma szans na kilka najbliższych pokoleń. Nadal nie mogę pojąć jak można tak się zeszmacić … Niestety, wcześniej pisałam o małych ludziach na wielkich stołkach, a  film tylko mnie w tym utwierdził. Pozytywem jest przynajmniej to, że trafiają się wciąż ludzie, którzy z uporem maniaka dążą do prawdy…  ona zwycięża, niestety trwa to o wiele za długo. Tragedia jednostek i nie tylko (mam na myśli finanse),  dotyka bezpośrednio ofiary i ich najbliższych … decydenci nadal mają się dobrze, nie ma na nich mocnych…układ to układ…dalej są tylko awanse… Niestety dochodzenie do prawdy nadal trwa  latami, a Ci o słabej psychice nie są w stanie tego udźwignąć… są to ofiary „układu zamkniętego”. Aż ciśnie się na usta stara maksyma z XVI w. wypowiedziana przez Andrzeja Frycza – Modrzewskiego, a jakże aktualna do dzisiaj:  „Sprawiedliwość w Rzeczypospolitej jak pajęczyna, bąk się prześliźnie, ugrzęźnie muszyna.” Obejrzenie tego filmu polecam gorąco. 