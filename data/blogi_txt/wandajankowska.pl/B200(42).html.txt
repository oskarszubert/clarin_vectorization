Mieszkańcy 20 lat po wolnych wyborach samorządowych nadal nie mają chodników i nadal jeżdżą po kocich łbach, tylko że te się trochę bardziej pozapadały- w końcu po tylu latach miały prawo. Ale mają za to wyremontowaną świetlicę (szkoda tylko, że zamkniętą dla młodzieży – taką informację uzyskałam w trakcie spotkania). I mają jeszcze jedną atrakcję „wieżę widokową”, o której niestety nie wszyscy wiedzą. Problem tkwi tylko w tym, że nie można do niej ani dojść, ani niestety dojechać – a miała to być atrakcja turystyczna. 