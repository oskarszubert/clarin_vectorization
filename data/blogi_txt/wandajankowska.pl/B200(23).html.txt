Ostatnio zrobiło się głośno w lokalnych mediach na temat akcji strażaków ze Złotorii. Cytując za Gazetą w Choroszczy: „Podczas XIII sesji Rady Miejskiej VI kadencji gminy Choroszczy strażacy z OSP w Złotorii ponowili prośbę o dofinansowanie zakupu nowego wozu gaśniczego dla jednostki … Radny Ireneusz Jabłoński apelował do Rady Miejskiej o odnalezienie oszczędności i uchwalenie na rok 2013 budżetu ze 150 tys. zł przeznaczonymi na dofinansowanie zakupu wozu…” Panie Jabłoński: Gdzie Pan był, kiedy burmistrz lekką ręką wypłacał trzem nieprawnie powołanym dyrektorom Mikołajowi B., Beacie G. i Danucie M. znaczne kwoty w postaci dodatków funkcyjnych , motywacyjnych oraz nagrody – chyba za lojalkę wobec siebie i zmienianie się na stołkach, bo z pewnością nie zdążyli się jeszcze napracować. Z uwagą wysłuchałam Pana opinii o mnie wygłaszanej na jednej z sesji (oczywiście z nagrania) tego jak Pan wtórował burmistrzowi, gdy on i jego radca prawny wciskał Wam ciemnotę, że postępuje zgodnie z prawem. Rozbawiło mnie również  „biadolenie” Pana o kobietach idących w szpilkach na cmentarz w Złotorii? A inna kwestia to powalone drzewo na ul.Piaskowej i problem bociana, który i tak nie przyleciał – i tym się zajmujecie Panowie Radni? Najlepiej jak dotychczas  wychodzi Wam podnoszenie rączek – wypadałoby wiedzieć za czym się głosuje. Uchwały przegłosowywane przez Was poprzez rozstrzygnięcia nadzorcze Wojewody Podlaskiego jako niezgodne z prawem wciąż trafiają do kosza. Wystarczy wejść na stronę BIP Urzędu Wojewódzkiego by się zorientować w Waszych działaniach.  Wiele dotyczyło oświaty,a właściwie wszystkie podjęte po 1 marca 2011 powinny ulec kasacji, ale to odrębna sprawa. A czy ktoś z Was zastanawia się nad tematem podpisywania świadectw przez osoby nieuprawnione, wszystkie są w świetle prawa nieważne. Ilu uczniów zostało skrzywdzonych poprzez podejmowanie  błędnych decyzji – czy któryś z Was zareagował?- a co na to powie Przewodniczący Komisji Oświaty Pan Józef Waczyński?. Jaką sprawę nie ruszycie, czy tą dotyczącą psów, czy zachowania pochówku na cmentarzach to wszystko są buble prawne. Czy tak powinien być sprawowany mandat radnego? Może właśnie przyszedł czas na weryfikację swoich poglądów wobec mojej osoby, przeciwnika politycznego burmistrza, a tym samym i Pana obecnej opcji. Z pewnością jako nie jedyny dał Pan się wciągnąć w tę grę. A suto opłacani za nasze pieniądze wynajmowani radcy prawni tak zagmatwali sprawę, że nawet Sąd Rejonowy nie zdążył się połapać w tych ich sztuczkach. Na szczęście NSA kieruje się innymi zasadami prawa i trzy prawomocne wyroki potwierdziły nieudolność burmistrza i jego „pomagierów” w wydawaniu kiepskich zarządzeń – bo jak inaczej można określić urzędników nie umiejących literalnie stosować prawa. Skoro przez ok. 20 lat taki mechanizm jest stosowany w naszej gminie  – nie dziwi fakt, że zostaliśmy w tyle w stosunku do innych nawet z mniejszym budżetem gmin…pewnie długo jeszcze będziemy jeździć po tych naszych ulicach przypominających ser szwajcarski, smutne, niestety prawdziwe. A  gdzie obiecana rewitalizacja rynku i głosowanie mieszkańców nad projektem, budowa zalewu, rozbudowa szkoły podstawowej – o innych nie wspomnę … A tu na domiar wszystkiego burmistrz ponownie obiecuje: „…Burmistrz Choroszczy Jerzy Ułanowicz nie ukrywał, że znalezienie środków nie będzie łatwe … Na dzień dzisiejszy tych środków nie ma … Trzeba ciąć wydatki w oświacie, pomocy społecznej.” Może czas, by  „odważni” radni zapytali w interpelacji: Ile środków publicznych wydał burmistrz Jerzy Ułanowicz na bezprawnie powoływanych dyrektorów? Ile wydał na radców prawnych prowadzących sprawy w sądach? Ile dotychczas musiał zapłacić dla mnie, jako osobie prawnie będącej dyrektorem? Pewnie uzbierałaby się kwota, której brakuje w budżecie m.in. na Wasz wóz strażacki. Kto go za to ma rozliczyć jak nie Rada Miejska? Po to zostaliście wybrani przez wyborców by pilnować m.in. finansów publicznych. Skoro tego nie potrafiliście zrobić Szanowni Radni, to może w końcu nadszedł czas by teraz to uczynić? Żeby nie być gołosłowną, odsyłam Was do prześledzenia podanych  poniżej linków. Po ściągnięciu plików PDF w oświadczeniach majątkowych na stronie 4 w pkt. VIII widnieją kwoty uzyskane z tytułu zatrudnienia w Zespole Szkól w Choroszczy. Tam można zobaczyć ile zapłacono bezprawnie pełniącym funkcje trzem  dyrektorom. Może nadszedł czas rozliczenia winnych za popełnione błędy – takie właśnie uprawnienia ma m.in. Rada Miejska. Inaczej rozliczą Was wyborcy. Należy nadmienić, że w tych całościowych kwotach zawarte są należne nauczycielowi pobory, ale nic nie stoi na przeszkodzie by w interpelacji zapytać o rozgraniczenie kwot dodatków funkcyjnych, motywacyjnych i wypłacanych nieprawnie nagród. Zainteresowanych zapraszam do lektury. Mikołaj B.  –  http://um- choroszcz.pbip.pl/?event=informacja id=4709 http://um- choroszcz.pbip.pl/?event=informacja id=4662  Beata G. –  http ://um-choroszcz.pbip.pl/?event=informacja id=5089 http://um- choroszcz.pbip.pl/?event=informacja id=4893 http://um- choroszcz.pbip.pl/?event=informacja id=4728 http://um- choroszcz.pbip.pl/?event=informacja id=5137 Danuta M.  – http ://um-choroszcz.pbip.pl/?event=informacja id=5078 http://um- choroszcz.pbip.pl/?event=informacja id=4914 http://um- choroszcz.pbip.pl/?event=informacja id=5138 