Zaskoczył mnie wpis na stronie szkoły, ale tym razem  w znaczeniu pozytywnym. Dzieło, które rozpoczynałam 2 lata temu z psycholog B. Nowakowską jest kontynuowane. Należy zaznaczyć, że wówczas spotkało się z wielkim sprzeciwem   pedagoga i niektórych nauczycieli . Pani pedagog  i  kilkoro nauczycieli twierdziło wówczas, że sami potrafią poradzić z problemami nastolatków. Czyżby nareszcie dotarło do niektórych, że wymogiem czasu jest  sięganie po specjalistów ? – „ lepiej późno niż wcale” jak mówi stare powiedzenie. Gratuluję kontynuacji przedsięwzięcia,  pomysłu nie mogę pogratulować, gdyż jest mój. Zarówno rodzice uczestniczący w zajęciach  jak i uczniowie, którzy z warsztatów skorzystali pozytywnie wypowiadali się na temat formy zajęć, jak i samej osoby prowadzącej. Psycholog z zewnątrz dawała im większy komfort rozmowy o trudnych dla nich sprawach. Po zajęciach mieli okazję uzyskania wsparcia specjalisty – praktyka, który z takimi problemami spotyka się w codziennej  pracy. Rodzice i uczniowie cenili sobie anonimowość (co wykazały ankiety), bo o trudnych tematach nie każdy ma odwagę mówić,  zwłaszcza w tak małym środowisku jakim jest Choroszcz. A to potwierdzenie kontynuacji programu, tak wygląda wpis na stronie szkoły: Drodzy Rodzice! Serdecznie zapraszamy na konsultacje, które odbędą się 1 marca 2012 roku w godzinach 16.30-18.00 w Zespole Szkół w Choroszczy. Oprócz indywidualnych spotkań z nauczycielami zapraszamy Państwa na warsztaty profilaktyczne „Akademia Rodzica Nastolatka” dotyczące problemu uzależnień i dopalaczy. Warsztaty będą prowadzone przez specjalistę p. Beatę Nowakowską. Spotkanie warsztatowe dla rodziców z problematyki uzależnień odbędzie się w sali 203. Serdecznie zapraszam, M. Czulewicz – pedagog 