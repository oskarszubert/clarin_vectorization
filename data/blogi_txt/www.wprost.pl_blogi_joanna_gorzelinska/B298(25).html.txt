To brat Marcela - powiedział mój Jasiek (11).  Dokładnie cztery lata temu zawoziłam go na nocowanie do kolegi. Pomyślałam wtedy, że wcale nie boję się nastolatków, zamknęłam oczy i wyobraziłam sobie moją czwórkę za kilka lat. Z gitarą. Na balkonie.  Maksym (15) otworzył nam drzwi. Jego oczy były takie uśmiechnięte. Ten głos, ta uroda. Kompletne szaleństwo! Wstyd się przyznać ale przez chwilę poczułam się jak licealistka!   - Fajnie mieć w domu nastolatka! - wydusiłam później do Edyty (jego mamy). - Gdybyś zobaczyła go na scenie w teatrze. Jak gra! - dodała. Złapałam haczyk. Myślałam, że pokolenie dzisiejszych nastolatków potrafi grać tylko na komputerze. Ale w teatrze?!  Zaczęłam drążyć temat. Edyta przez kwadrans opowiadała o pani Julii Kotarskiej-Rekosz, niezwykłej reżyserce, która w Warszawie prowadzi teatry dla młodzieży. Wszystkie sztuki sama pisze i odnosi ogromne sukcesy.  Po powrocie do domu nie mogłam przestać myśleć o teatrze i pani Julii. Zaczęłam o niej czytać w internecie. Dorobek miała imponujący!  Zamarzyłam o podobnym teatrze w naszej szkole! Czułam, że jesteśmy z panią Julią ulepione z podobnej gliny. Jeden rocznik. Natychmiast zadzwoniłam, pogratulowałam sukcesów. Powiedziałam o Maksymie na balkonie i o naszej szkole, która jej potrzebuje: - Pani Joanno prowadzę teatry ze starszymi dziećmi. Z gimnazjalistami - usłyszałam.  - Może już czas na pierwszy teatr w podstawówce?! - rzuciłam pomysł.  Potem pobiegłam do pani Ani Dziamy, dyrektorki naszej szkoły. Zobaczyła mój entuzjazm i natychmiast dała się wciągnąć.  Tak powstał Teatr Makadamia. Pani Julia natychmiast ogłosiła nabór:  - Będę grał w teatrze! - powiedział Stasiek (13). I natychmiast zakochał się w życiu na scenie. Zamiast grać po lekcjach w piłkę albo w Minecrafta pędził na próby.   W zeszłym roku Teatr Makadamia wygrał wszystkie festiwale teatralne w Polsce, w których wystartował: "Wigraszka", "Melpomenę w Szkolnej Ławce", "Telegrafa" i "Asteriadę Teatralną".  Wczoraj ich niezwykła sztuka: "Kiedy będę dorosły" zdobyła I nagrodę na ogólnopolskim festiwalu "Maska" w Chełmie!!!!  Jestem z nich taka dumna!!!! Pani Julio - kocham Panią! :-)  Maksymie - nawet nie wiesz ile dobrego zrobiłeś grając wiele lat temu Nirvanę na balkonie!!!! :-) 