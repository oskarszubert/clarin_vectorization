Pamiętał, chociaż uciekł z kolegami na koniec świata.   Nasza pierwsza rocznica ślubu na odległość.   14 długich zwariowanych lat. Cztery wspólne porody, setki niezwykłych momentów.   Tylko naszych. Niepowtarzalnych. Wyjątkowych. Trudnych. Nie do podrobienia!  Robi wrażenie. Jestem dumna jak paw. Wybaczam mu, że je teraz świeżo złowione lobstery beze mnie.   Wiem, że marzy, żebym wyskoczyła zza palmy z okrzykiem niespodzianka! A potem gadała całą noc jak najęta! :-)  To cudowne, że wciąż nie możemy się sobą nacieszyć. Po tylu latach!  Boże, jak ja Go dobrze znam:  - Do jutra. Idę udawać wilka morskiego :-) - dobija się kolejny jego sms.  - Auuuuuuu! - wyję ze śmiechu! :-) 