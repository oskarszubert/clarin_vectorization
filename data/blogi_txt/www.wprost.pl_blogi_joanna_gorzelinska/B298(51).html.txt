Nie mam! Co miałabym w nim trzymać? Dzieci się nie zmieszczą! - żartowałam.  - Ja trzymam zabawki erotyczne! - wyznała mama dwóch chłopców.  Zamurowało mnie. Żaden mięsień jej przy tym nie drgnął. Mówiła jak gdyby nigdy nic.  Myślałam, że zapadnę się pod ziemię! Pomyślałam: blefuje! Jest mistrzynią ironii. Bawi się ze mną w kotka i myszkę! Z drugiej strony znam ją od tylu lat. Seks nigdy nie był dla niej tematem tabu.  Kiedyś zaproponowała mi nawet nietypową pomoc: - Mogę pogadać z twoimi chłopcami o seksie, jak chcesz. Bo jak znam życie nigdy tego nie zrobisz!  Miała rację. Nikt nie nauczył mnie takich rozmów. Moja mama prędzej spadłaby z krzesła niż wymówiła TO słowo.  Teściowa jest o wiele mniej pruderyjna ale to za mało, żeby uciąć sobie z nią miłą pogawędkę na ten temat!   Z Małgosią (nianiogosposią), lat pięćdziesiąt radzę sobie w TYM temacie jako tako.  Jedyną osobą, z którą mogę pogadać otwarcie o seksie jest Magda (jedyna przyjaciółka na śmierć i życie).  Od lat jest moim nauczycielem Wychowania do Życia w Rodzinie. Ma trójkę dzieci, jednego męża i bardzo ekscytujące przeżycia!  Mam wrażenie, że to ona wyedukowała mnie najbardziej w TEJ kwestii.  Oczywiście do dziś stosuję sztuczki z herbatą, kiedy na ekranie telewizora pojawiają się namiętni kochankowie i dzieci nie wiedzą, co ze sobą zrobić!  Albo muszę natychmiast gdzieś zadzwonić! :-)  Moi chłopcy rozmawiają o seksie głównie z tatą. Przynajmniej taką mam nadzieję!  Kiedyś podzieliliśmy się obowiązkami (o ile dobrze pamiętam! :-) Nie jestem ekspertem od chłopców w TYM temacie.  Nie wiem, co czuje dojrzewający nastolatek, dlatego nie byłabym dobrym partnerem do rozmów.   Starsi chłopcy mogą już sporo wiedzieć. Ostatnio wychowawczyni Jaśka (11) opowiadała mi, że w jego klasie jest istna eksplozja hormonów: - Jasiek się pochwalił, że przeczytał już XIII Księgę Pana Tadeusza! - rumieniła się pani Basia. Byłam zaskoczona. W domu się nie pochwalił! Zresztą nie ma czym, tyle tam wulgaryzmów! Grey przy XIII księdze to prawie poezja! :-)  Wróćmy do sejfu Dorotki. Nadal nie daje mi spokoju! Chciałabym się do niego włamać, żeby rozwiązać zagadkę!  Dzięki jej słodkiej tajemnicy miałam boskie wakacje. Lecieliśmy samolotem na bezludną wyspę (czytaj: bez dzieci! :-) Powiedziałam Maćkowi o sejfie Dorotki. Dużo mnie to kosztowało! Myślałam, że padnie ze śmiechu: - Zażartowała z ciebie! - śmiał się. - Zresztą jej sprawa. Jedni lubią skóry inni pióropusze! - dodał z nad książki.  Pióropusze?! Nie mogłam wyobrazić sobie pióropusza w sejfie! Pióropusz to ostatnia rzecz kojarząca się z seksem! Lot trwał prawie dziesięć godzin. Za każdym razem, kiedy Maciek na mnie patrzył wyobrażałam go sobie w pióropuszu! Ok, głównie to ja się śmiałam.  Sąsiedzi chcieli spać, a ja nie mogłam przestać się śmiać! :-) 