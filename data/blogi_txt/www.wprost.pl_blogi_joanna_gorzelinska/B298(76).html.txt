Kto odbierze do 17.00 Maćka z przedszkola, a o 17.30 Staśka z zajęć teatralnych?!   O 18.00 muszę zdążyć na wywiadówkę... Nie ma czasu na dramatyzowanie! Telefon do przyjaciółki też odpada. Na płocie reklama: wulkanizacja i komórka. Pstrykam zdjęcie iphonem.   - Jestem głodny - mówi Antek.   - Co się stało z kołem? - pyta.   - Nie ważne - mówię. Kątem oka dostrzegam Rafała już wiem, jak wrócimy do domu. Dzwonię do wulkanizacji z reklamy.   - Będę w Wesołej po 18.00. Pomogę - słyszę. I wydech.   Teraz Maciek. Biegnę do garażu po rower. Pada. Trudno, nie jesteśmy z cukru. W przedszkolu cicho. Jestem przedostatnia ale jeszcze nie ma 17.00. Maciek zachwycony przejażdżką w deszczu. Próbuje mnie namówić na jeszcze jedną do sklepu.   Teraz Stasiek. Dzwonię do sąsiada taksówkarza.   - Nie ma sprawy podjadę pod szkołę - ratuje 70-letni kierowca. Szybki sms do Staśka: "Wsiądź do taksówki z napisem "Wesoła Taxi".   Dzwonię do ubezpieczyciela:   - Ile kilometrów od domu jest samochód - pyta facet.   - A jakie to ma znaczenie?! - pytam.   - Ma pani opcję pomocy powyżej 30 kilometrów. Chyba, że pani zapłaci to wyślę pomoc drogową. Ma pani zapas? - słyszę. - Nie wiem - odpowiadam i rozłączam się. Zabiję ubezpieczyciela! Złoty Wariant w Warcie.   Dzwonię do serwisu:   - Czy w moim samochodzie jest koło zapasowe?   - Tak, pod podwoziem ale tylko dojazdowe.   - Czy jak dojadę do 19.00 zmienicie mi na zimowe? - Tak.   Dzwonię z reklamacją do agenta ubezpieczeniowego.   - Przepraszam, byłam przekonana, że sprzedałam wariant: Złoty plus? Zaraz wyślę męża, zmieni koło.   Ufff. Domofon. Taksówkarz. Już wiem, jak dotrę na wywiadówkę! :-)   Mąż agentki:   - Nie ma koła zapasowego!   Przeszukuję podwozie, nadwozie. Szukam między licznymi fotelami moich dzieci :-) Leje coraz bardziej. Wywiadówka się zaczęła. Wyglądamy jak Pat i Mat (z bajki "Sąsiedzi").  - Wezwę hol. Odstawimy samochód do serwisu - mówi mąż (agentki). Proszę iść na wywiadówkę. Zostawiam kluczyki. Wbiegam do szkoły. za 10 minut SMS: "Jestem przy samochodzie. Zmienić koło?".   Pan z reklamy.   "Nie mam koła zapasowego. Wezwałam holowanie" - odpisuję.   Za 5 minut kolejny sms: "Zdjąłem koło. Hol odwołany. Zaraz skleję oponę". - Czy są państwo zainteresowani kontami SKO dla dzieci? - pyta nauczycielka.   Koleżanka podrzuca mnie po wywiadówce. Samochód będzie gotowy za godzinę. Umieram z głodu.   - Nie możesz do mnie dzwonić z KOŁEM podczas ważnego spotkania! Udało się? - pyta Maciek.   - Mogłeś chociaż powiedzieć, że nie mam koła zapasowego! - wrzeszczę.   - Skąd ja mam wiedzieć, to twój samochód!   Jestem wściekła na serwis - wprowadził mnie w błąd. Dostaje Maciek.   Wszystko jasne. Mój samochód nie jest normalny przecież mam dodatkowy (trzeci) rząd siedzeń. Albo duża rodzina albo koło!   O 22.00 odbieram samochód.   Cała operacja kosztowała (nie wierzę!) 30 zł! Plus kilka (albo kilkanaście) moich siwych włosów :-)   Maciek pada po ciężkim dniu :-)   p.s. co będzie jak znów złapię gumę i nie będzie reklamy na płocie?! :-)  p.s.2 złote pakiety są... trzeba czytać umowy... 