Siedziałam u pedicurzystki. Uciekłam w Wielką Sobotę zrobić sobie pazurki z jajem. Jak zwykle gadałam jak najęta. O swoim pędzącym życiu, dzieciach i nowych przygodach. Trochę ponarzekałam na męża. Kiedy mówiłam tak na głos, sporo nowych rzeczy usłyszałam! W sumie bardzo mnie zaskoczyły. Nagle to, co siedziało w mojej głowie, wypowiedziane na głos brzmiało zupełnie inaczej!   Pani Monika (kosmetyczka) przerwała mi nagle z rozmarzoną miną:  - Pani to ma życie z takim fajnym mężem. Myślałam, że się przesłyszałam!   Wcale nie jest taki idealny!: 1. nie lubi moich zimowych kilogramów,   2. codziennie marudzi, że daję zły przykład chłopcom, bo rzucam buty gdzie popadnie. 3. nie pomaga, jak zabłądzę i dzwonię po pomoc. Zamiast powiedzieć, jak mam dalej jechać, mówi: przecież sto razy tamtędy jechałaś?!   4. nie przepada za imprezami.   5. nie tańczy   6. nie kupuje kwiatów tak często jakbym chciała  7. nie próbuje rzucić palenia  8. mówi, że siedzę w "norze", kiedy tworzę :-)  ...  Ale w sumie to bzdury! (oprócz papierosów i tańca :-)  Od 15 lat przeżywamy ze sobą cudne życie!   Mam szczęście!   Fajnego męża sobie znalazłam!   Więc pod wpływem tych wszystkich odkryć wysłałam tego szokującego sms-a:  Jesteś wspaniały  Odpowiedź Maćka wcale mnie nie zaskoczyła. Zdaję sobie sprawę, że wyznanie było bardzo nie w moim stylu: - ???  - Tak mi się przypomniało :-) - napisałam (zgodnie z prawdą)  - Bo wygląda jakbyś pomyliła numery... - przeczytałam  - Rzadko się mylę :-) - odpowiedziałam  - Ale to mógł być ten "rzadki" raz :-) 