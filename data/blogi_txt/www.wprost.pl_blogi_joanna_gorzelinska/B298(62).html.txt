Cała masa boskiego śniegu za oknem zapraszała do zabawy. Niespodzianka po nocy! Widok bajkowy! Taką zimę lubię!   - Bałwana, przy minus 7 stopniach?! - wtrącił się Maciek (senior). Najstarszy domownik szybko potrafi sprowadzić człowieka na ziemię!   Czar prysł! Fizyka, matematyka!   A gdzie romantyzm?! - Mamo, śnieg się nie zlepi! - tłumaczył Jasiek (11).   - Szkoda! A może jest jakiś magiczny klej do śniegu?! - marzyłam. - Mamo! - usłyszałam mój chłopięcy chórek.   - Czyli znowu nici z bałwana?! - byłam rozczarowana jak dziecko!   Od wielu dni, tygodni otacza nas cała masa boskiego śniegu, a bałwana jak nie było tak nie ma!   - Chciałam w tym roku ulepić innego! Postawionego na głowie! - zdradziłam moją szaloną wizję (podpatrzoną w internecie!).   Od świąt uśmiechnięty bałwan robiący stójkę zaprząta moją głowę!   Jeszcze raz rzuciłam okiem na kuszący śnieg.   - To jak lizanie lizaka przez szybę - pomyślałam.   Zdjęłam śniegowce. Poczekam. Do wiosny szalony bałwan zamieszka w naszym ogrodzie!   - A co powiesz na orły?! - rzucił Jasiek.   Po minucie cała nasza piątka latała na plecach w białym puchu! :-) 