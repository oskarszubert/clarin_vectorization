Alek to najbliższy przyjaciel Antka. Poznali się w przedszkolu, teraz chodzą razem do klasy.   Babcia Ala (teściowa), która wpadła właśnie w odwiedziny do Warszawy zaniemówiła. Spojrzała na mnie dziwnym wzrokiem, w stylu: „Co to za szkoła, co to za koledzy?!”  - Tak, a kto to jest gej? - zapytałam Antka.  Babcia nasłuchiwała w skupieniu.  - To facet, który nie ma żony, tylko mieszka z chłopakiem - odpowiedział spokojnie Antek.  - A ja chcę mieszkać z Alkiem! - dodał.  - To ja też chcę być gejem! - krzyknął z drugiego pokoju podekscytowany Maciuś (5). 