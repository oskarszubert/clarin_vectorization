Stałam bezradna, było mi wstyd, za każde słowo! Pani Bożenka (logopeda) była zahartowana. To nie pierwszy taki incydent przed lekcją.   - Maciuś wyjdź spod stołu. Kto pierwszy na górze?! - próbowałam podstępem. - Nigdzie nie idę! Sama ćwicz! Chcę z panem! - upierał się. - Czy widział ktoś kiedyś pana logopedę?! Ja nie! Zresztą w przedszkolu też same przedszkolanki!   W szkole nauczycieli (męskich) jak na lekarstwo! Kobiety mają monopol na wychowywanie! Jaka szkoda! O ile byłoby nam łatwiej! - myślałam.  - Pani Bożenka spieszy się do swoich dzieci, przyjeżdża tu specjalnie, żebyś pięknie mówił! - byłam bezradna! - Nie chcę pięknie mówić!   Traciłam cierpliwość. Schyliłam się pod stół i ... sama nie wiedziałam, co powinnam zrobić. Starsi chłopcy włączyli się do negocjacji!  - Maciuś, ja też kiedyś ćwiczyłem z logopedą. Strasznie sepleniłem, nikt mnie nie rozumiał - próbował Jasiek (11) - A ja nie będę ćwiczyć! - buntował się jeszcze bardziej. - W takim razie muszę Cię zanieść na górę na plecach! - chciałam złapać Maćka ale był szybszy. Uciekł do piwnicy. Istny cyrk. Przecież nie będę się z nim szarpać!  - Nie będziesz za karę grał w sobotę na komputerze! - powiedziałam stanowczo. - I co z tego! - usłyszałam. Wiedziałam, że przegrałam.   - Pani Joasiu może zrobimy do końca roku przerwę z zajęciami? Spróbujemy od stycznia? - włączyła się do gry logopedka. - Co to to nie! - pomyślałam.  Jak mu teraz odpuszczę, zawsze będzie tak samo! Nigdy nie poddaję się tak łatwo! - Ostatnia próba - poprosiłam.  I nagle oświeciło mnie!: - Maciuś jak ładnie poćwiczysz z panią będziesz mógł przez całą godzinę pograć na komputerze! - zarzuciłam przynętę. - W poniedziałek?! - dopytał Maciuś. - Tak zaraz po lekcji! Możemy zawrzeć układ: zawsze w poniedziałki po ćwiczeniach masz ekstra prezent: godzinę grania!  - A Antek (7) będzie mógł ze mną pograć? - był niezły.   Próbował jeszcze ugrać coś dla dla brata!  - Umowa stoi. Pod warunkiem, że jak policzę do pięciu ty będziesz na górze! To był przełom! Lekcja nie była idealna, bo Maciuś myślami był już w Minecrafcie. Ale to był dobry początek! Tydzień później (pierwszy raz w poniedziałek) spieszył się do domu: - Dzisiaj przychodzi logopeda! - cieszył się jak dziecko! :-) 