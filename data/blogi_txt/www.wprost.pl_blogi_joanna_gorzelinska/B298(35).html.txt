Byliśmy w sklepie. Chciałam (jak zwykle) kupić coś na zapas. Zawahałam się: - Po co?! Przecież jutro jest koniec Świata! - zażartowałam i włożyłam do koszyka (kolejne) lampki na choinkę. Chciałam mieć zapasowe. W zeszłym roku, w pierwszy dzień świąt nagle przestały świecić i smutno się zrobiło choince. - Kometa Halleya pojawi się dopiero za 50 lat i nie wiadomo, czy dojdzie do jakiejkolwiek kolizji?! - błysnął Stasiek. - A słońce zamieni się w czerwonego olbrzyma albo niebieskiego karła i spali Ziemię za miliardy lat! - dodał Jasiek. - Ani globalne ocieplenie ani epoka lodowcowa nie nastąpią z dnia na dzień! - pouczał Stasiek. Kometa, karzeł, olbrzym. - A co z kalendarzem Majów? Nie boicie się jego końca?! - wtrąciłam. - Mamo, świat może się skończyć tylko z powodu wybuchu wojny nuklearnej - zaczął Stasiek. - Albo ataku istot pozaziemskich - dokończył Jasiek. Wyobraziłam sobie stwory z filmów science fiction. Po chwili Jasiek dodał: - Jest jeszcze jedna możliwość, pod warunkiem, że ktoś wierzy w Boga! - Jaka?! - zapytałam. - Że się wkurzy i zniszczy świat. Tak jak go stworzył. 