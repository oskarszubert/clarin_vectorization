Ananasy nie rosną na drzewach? - śmiał się Maciek (senior). - Jak to? - byłam zaskoczona. Fakt nigdy nie widziałam jak rośnie ananas. Za komuny znałam tylko z puszki - żółte krążki w słodkim syropie.  - Ananasy rosną jak kalafiory! - tłumaczył Maciek. - Niemożliwe! - upierałam się przy swoim. - Zakład? - zaproponował Maciek. Nie miałam ochoty na wyścig. Miałam ich dzisiaj kilka. W 30 minut musiałam pokonać drogę z centrum do Wesołej i z powrotem i po drodze zatankować. Zaliczyłam jeszcze przydrożny bar z kanapkami (dla Staśka). Potem kolejny: w 30 minut zrobiłam wielkie zakupy na weekend i pojechałam na zebranie w sprawie nowego statutu szkoły. Po drodze załadowałam w straży pożarnej gazetki lokalne (jutro je rozwiozę w ramach pracy społecznej :-) - Ananasy nie rosną jak kalafiory! - upierałam się. Po chwili spoglądałam na ekran komputera. Maciek święcił triumfy! Wygrał Pierwszy raz widziałam plantację ananasów. Niemożliwe! Jak kalafiory! :-) 