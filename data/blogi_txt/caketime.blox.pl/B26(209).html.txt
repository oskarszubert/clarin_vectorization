Sernik trochę nietypowy, bo z dodatkiem ugotowanego budyniu. Wilgotny, aksamitny środek połączony z dojrzałymi czereśniami. Smakuje naprawdę rewelacyjnie, nawet nie powiedziałabym, że w składzie jest budyń. Bardzo mi przypomina jeden z serników z mojego dzieciństwa. Nie jest specjalnie słodki, dlatego zamiast owoców można również polać go czekoladowym ganache lub tradycyjnym lukrem. Polecam i zapraszam na kawałek:)Przepis podpatrzony na świetnym blogu Śladami Słodkiej Babeczki:)  ﻿ Składniki( na tortownicę 26cm)*: Ciasteczkowy spód: 300g ciastek zbożowych( użyłam pełnoziarnistych)100g masła Wykonanie: Masło roztopić. Ciastka dokładnie rozkruszyć w blenderze, dodać do nich roztopione masło i wymieszać, aby powstał "mokry piasek".Dno tortownicy wyłożyć papierem do pieczenia a boki wysmarować tłuszczem( ja z rozpędu papierem wyłożyłam również boki blaszki:) Ciasteczkowy piasek wcisnąć w dno i boki( dość wysoko)tortownicy i wstawić do lodówki. W tym czasie przygotować masę serową. Masa serowa: 1kg twarogu przynajmniej dwukrotnie zmielonego lub wiaderkowego1 budyń waniliowy bez cukru( proszek)łyżka mąki ziemniaczanej15g cukru waniliowego lub łyżeczka ekstraktu waniliowego albo pasty waniliowej4 jajka pół szklanki cukru pudru 600ml mleka2 budynie waniliowe bez cukru4 łyżki cukru Dodatkowo: 400g czereśni lub innych owoców, np. szklanka jagód + garść do posypania po upieczeniu Wykonanie: 2 budynie waniliowe przygotować według instrukcji na opakowaniu, używając jedynie 600ml mleka i dodając 4 łyżki cukru. Odstawić do ostudzenia.Czereśnie wydrylować. Połowę pokroić na ćwiartki i odstawić do lodówki. Pozostałą część pokroić w drobniejsze kawałki.Piekarnik nagrzać do 1800C. Do dużej miski wrzucić twaróg, ostudzony budyń oraz pozostałe składniki, poza jajkami. Całość zmiksować na gładką masę a następnie dodać jajka i jeszcze raz zmiksować, do połączenia się składników. Masę przelać do przygotowanej wcześniej tortownicy. Następnie wysypać na nią owoce( tę połowę drobniej pokrojoną) i lekko przycisnąć. Wstawić do piekarnika i natychmiast zmniejszyć temperaturę do 1500C. Piec 1godzinę 45minut do 2godzin**. Po tym czasie wyłączyć piekarnik, uchylić drzwiczki i lekko ostudzić. Następnie wyjąć z piekarnika, całkowicie ostudzić i wstawić do lodówki, najlepiej na całą noc. Przed podaniem udekorować odłożonymi owocami.Smacznego:) * piekłam w tortownicy o średnicy 18cm z połowy składników**ponieważ mój sernik był mniejszy piekłam go około 1h15 minut  ﻿  ﻿ 