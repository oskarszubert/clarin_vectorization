Co zrobić z nadmiarem popcornu? Popcornowe batoniki:) To szybka, słodka przekąska bez pieczenia. Świetna, gdy najdzie nas ochota na podjadanie czegoś, ale do końca nie wiemy czego;) Słonawe, uprażone ziarenka kukurydzy połączone z aromatycznym miodem, brązowym cukrem oraz orzeszkami, rodzynkami i suszonymi żurawinami. Eksperymentować z dodatkami można dowolnie, poczynając od pokruszonej czekolady na paluszkach kończąc, warto również spróbować z cynamonem lub imbirem. Zastanawiałam się już nad bardziej chrupiącą wersją, ale to już może innym razem. Przepis pochodzi z tej strony    ﻿ Składniki: 8 szklanek popcornu*! 2 szklanki płatków owsianych1 szklanka dowolnych orzechów lub mieszanki orzechów( dodałam również ziarenka słonecznika)1 szklanka rodzynek (użyłam pół na pół z suszonymi żurawinami)3/4 szklanki miodu3/4 szklanki brązowego cukru1/4 łyżeczki soli Wykonanie: Naczynie lub foremkę wielkości około 22x 30cm (może być mniejsze- batoniki będą wyższe) wysmarować odrobinę olejem.Popcorn, płatki owsiane, rodzynki, orzechy i sól dobrze wymieszać w dużej misce. W garnuszku połączyć miód z cukrem i podgrzewać, aż do rozpuszczenia się cukru. Powstały syrop wlać do popcornu z dodatkami i dokładnie wymieszać, aby wszystkie składniki dobrze pokryte zostały miodem. Całość rozłożyć równo w przygotowanym naczyniu i dość mocno ugniatać rękoma lub szpatułką, aby wszystko dobrze się zbiło ze sobą. Przed pokrojeniem schłodzić minimum 2 godziny w lodówce. Przechowywać w zamkniętym pojemniku, najlepiej w lodówce, chociaż nie jest to konieczne. Smacznego:) *radzę dobrze sprawdzić, czy nie ma jakiś nieuprażonych ziarenek, żeby nie było przykrych niespodzianek z zębami;) ﻿ ﻿ 