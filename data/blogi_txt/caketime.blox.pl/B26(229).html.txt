Sugarpaste, w Polsce znana jako lukier plastyczny,  to cukrowa masa plastyczna stosowana między innymi do zdobienia ciast i tortów w tzw. stylu angielskim. Wykorzystywana jest zarówno do pokrycia całego ciasta, jak i do modelowania drobniejszych dekoracji, figurek czy kwiatów. W Polsce jest bez problemu dostępna w wielu sklepach internetowych. Ponieważ jednak ja miewam problemy z zaopatrywaniem się w sugarpaste, ostatnio podjęłam próbę samodzielnego wykonania masy.  Oto pierwsze przepisy jakie testowałam( ale zapewne nie ostatnie:). Postanowiłam zastosować system gwiazdek w ocenianiu przydatności przepisu: minimum to * a maximum***** :) 1. Szybka i prosta sugerpaste (przepis z książki "The international school of Sugarcraft" cześć1, Nicholas Lodge): 1 białko*30ml (2 łyżki) płynnej glukozy500g cukru pudru *można użyć białko w proszku przygotowane w/g wskazówek na opakowaniu W misce łączymy glukozę i białko, następnie stopniowo dodajemy cukier puder (przesiewając przez sitko- nie moze być bryłek cukru) i mieszamy. Kontynuujemy, aż do uzyskania zwartej masy. Następnie przekładamy ją na lekko posypany cukrem pudrem blat i wyrabiamy, aż stanie się zupełnie jednolita i gładka. Jeśli nadal będzie sie bardzo kleić można dodać jeszcze trochę cukru pudru, nie należy jednak przesadzić bowiem za sucha suarpaste będzie się łatwo przerywać i kruszyć. Natychmiast po przygotowaniu szczelnie zawinąć w folię. Składniki na 625g masy.  Masa z tego przepisu wyszła dość wilgotna i miękka. Całkiem dobrze nadawała się do pokrycia całego ciasta (dość grubo), jednak po rozwałkowaniu na cienką warstwę ciężko było z niej wycinać drobne elementy przy pomocy wykrawaczek (np. kwiaty). Powinna dobrze sprawdzać się w modelowaniu większych brył i przedmiotów. W mojej ocenie *** 2. "Żelatynowa" sugarpaste (przepis z książki "The home guide to cake decorating" Jane Price) 5 łyżeczek żelatyny125 ml płynnej glukozy1 łyżka gliceryny (spożywczej)1 kg cukru pudru Cukier przesiać przez sitko do dużej miski, odsypać szklankę i pozostawić na boku. Żelatynę w małej miseczce zalać 3 łyżkami wody, odczekać aż spęcznieje, następnie miseczkę umieścić w kąpieli wodnej i poczekać aż się rozpuści, dodać glukozę i glicerynę, zamieszać do połączenia i ostudzić (nie za długo- żeby całość się nie zaczęła tężeć).Miksturę wlać do miski z cukrem pudrem. Całość wymieszać łyżką a gdy zacznie się zbrylać, wyrabiać rekami, dodając w razie konieczności cukier puder, który odsypaliśmy wcześniej do szklanki. Kiedy konsystencją będzie przypominać ciasto, przenieść na wysypany cukrem pudrem blat i wyrabiać, aż masa będzie zupełnie gładka. Natychmiast po przygotowaniu szczelnie zawinąć w folię spożywczą. Składniki na 1kg masy. Otrzymana z tego przepisu sugarpaste była bardzo podobna do gotowej masy, sprzedawanej w sklepach, może odrobinę mniej elastyczna. Bez problemu można ją wykorzystać do pokrycia całego ciasta jak i wykonania drobnych elementów i kwiatów. Ocena ****  Lukier plastyczny należy cały czas przechowywać w chłodnym miejscu (raczej nie w lodówce, ponieważ po wyjęciu, ze względu na różnice temperatur, będzie wilgotny i klejący się), szczelnie owinięty folią i odrywać jedynie kawałek jaki jest nam w danej chwili potrzebny. Jeśli przypadkiem zostawimy sugarpaste bez przykrycia i stwardnieje na powierzchni, możemy spróbować wyrobić ją wilgotnymi rękoma, posmarować odrobiną tłuszczu (masła, smalcu)i wyrobić albo obciąć powstałą 'skórkę'.  Oznaczenia na zdjęcu:nr.1 sugarpaste z przepisu 1nr.2 sugarpaste z przepisu 2nr.3 sugerpaste kupione w sklepie  Z ciekawości sprawdziłam również alternatywną masę do sugarpaste: 3. Masa plastyczna z marshmallow (przepis z tej strony ) 400 g pianki marshmallow1 kg cukru pudru3 łyżki wody Pianki z wodą stopić w kąpieli wodnej, dodać połowę cukru pudru i wymieszać. Następnie zdjąć z kąpieli wodnej i mieszając stopniowo dodawać pozostały cukier, aż do uzyskania konsystencji. Przyznaję, że masę dość długo trzeba wyrabiać, zanim przestanie się irytująco kleić;) Muszę powiedzieć, że byłam pozytywnie zaskoczona tą masą. Ma dobrą konsystencję, jest trochę bardziej sucha i ciągnąca od oryginalnej sugarpaste. Nadaje się doskonale do pokrycia całego tortu, może nawet jest to trochę łatwiejsze, bo nie ma takiej tendencji do pękania jak lukier plastyczny. Można z niej zrobić proste kwiaty, nie próbowałam jednak bardzo drobnych elementów i bardziej skomplikowanych kwiatów, obawiam się bowiem, że ze względu na trochę większą 'gumowatość' może nie trzymać pierwotnego kształtu. Ocena *** i pół* :) 