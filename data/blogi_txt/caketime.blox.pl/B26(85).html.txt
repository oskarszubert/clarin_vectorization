Obłędne ciasto pomarańczowo- migdałowe. W Internecie spotkałam je również pod nazwą Hiszpańskie Ciasto Pomarańczowe.  Każdy kęs to eksplozja smaku pomarańczy w ustach.  Jest niespotykanie wilgotne a do tego dość lekkie. Tajemnicą tak charakterystycznego smaku jest dodanie całej, gotowanej pomarańczy, dosłownie całej- łącznie ze skórką. Dlatego najlepiej wybrać owoce cienkiej skórce a jeszcze lepiej jeśli są do tego organiczne lub" bio".  Poza ugotowaniem pomarańczy samo przygotowanie ciasta jest ekspresowe i bardzo proste. Koniecznie spróbujcie, ciężko poprzestać na jednym kawałku, u nas całe ciasto zniknęło w jeden dzień!:) Żałuję tylko, ze nie odkryłam go w grudniu, byłby to rewelacyjny świąteczny wypiek:)﻿   ﻿ Składniki( na tortownicę 18cm) 1 duża pomarańcza o cienkiej skórce( lub 2 małe, ja użyłam 1 i 1/2 średniej pomarańczy;)3 jajka, oddzielić białka i żółtkaszczypta soli120g cukru plus dodatkowe 2 płaskie łyżki150g mielonych migdałów1/2 łyżeczki proszku do pieczenia Przygotowanie: W niedużym garnku umieścić wyszorowaną pomarańczę i zalać ją całkowicie wodą. Gotować*, aż będzie miękka, od 1h 15 minut do 2 godzin w zależności od wielkości( ja gotowałam 1h i 25 minut). Ugotowany owoc wyjąć z wody, pokroić na mniejsze części, usunąć pestki i pozostawić do ostygnięcia. Zimną pomarańczę zmiksować na papkę blenderem. Piekarnik nagrzać do 1700C. Dno i boki tortownicy wysmarować odrobiną tłuszczu. Dno wyłożyć papierem do pieczenia, boki obsypać zmielonymi migdałami. Białka ubić ze szczyptą soli na sztywną pianę, pod koniec dodawać po łyżce cukru( 120g), aż masa będzie bardzo gęsta i lśniąca. W oddzielnym naczyniu miksować 2-3 minuty żółtka z dodatkowymi 2 łyżkami cukru. Następnie dodać pomarańczową papkę, zmiksować. Mielone migdały wymieszać z proszkiem do pieczenia, wsypać do żółtek i połączyć łyżką. Do masy dodać 2 łyżki ubitych białek i wymieszać, następnie dodać resztę piany w 2 partiach i delikatnie, ale dokładnie połączyć. Ciasto przełożyć do przygotowanej tortownicy i wyrównać. Piec 1 godzinę do 1h 15 minut, do momentu, aż po sprawdzeniu ciasta patyczkiem nie pozostaje na nim surowe ciasto. Wyjąć z piekarnika i ostudzić. Ciasto dowolnie udekorować pomarańczami, cukrem pudrem, kremem z mascarpone albo ricotty lub Nutellą( ja wybrałam Nutellę;) Smacznego! * w trakcie gotowania można wymienić 1-2 razy wodę, ja jednak tego nie robiłam﻿   Przepis, z malymi zmianami, pochodzi z książki: Zapraszam do stołu. Kuchnia Jerzego Knappe.﻿ 