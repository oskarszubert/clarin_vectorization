Niezwykle delikatny w smaku, pięknie zielony przekładaniec, o lekkim aromacie sproszkowanej zielonej herbaty Matcha i migdałów. Sama warstwa biszkoptowa jest rewelacyjna- dzięki mielonym migdałom ma bardziej wilgotną i sprężystą strukturę. Natomiast co do masy, to radziłabym usztywnić ją żelatyną lub chociaż serkiem mascarpone, ponieważ jest tak delikatna, że znacznie utrudnia krojenie ciasta. A! I przede wszystkim muszę uprzedzić, że wyszły mi dosłownie 4 kawałki ciasta... Podsumowując, zielony biszkopt jest zdecydowanie do wykorzystania w innych ciastach( zrobiłam z niego już nawet roladę i świetnie się sprawdził), ale całości w takiej formie chyba nie powtórzę, no chyba, że z podwójnej ilości składników;)Przepis z książki: :SprinkleBakes: Dessert Recipes to Inspire Your Inner Artist" Heather Baird  ﻿ English version( click here) Składniki: Biszkopt( Genoise) 2 jajka( w temperaturze pokojowej)1/2 szklanki cukru pudru1/2 szklanki mielonych migdałów1 i 1/2 łyżeczki herbaty Matcha1/8 szklanki mąki 2 białka( w temperaturze pokojowej)1/8 łyżeczki cream of tartar*2 łyżki białego cukru * w razie braku cream of tartar pominęłabym go lub zastąpiła szczyptą proszku do pieczenia﻿ Piekarnik nagrzać do 2000C. Blaszkę wielkości 25x36 cm( w oryginale 28x39) wysmarować odrobiną margaryny i wyłożyć papierem do pieczenia. W misce zmiksować 2 całe jajka, cukier puder i mielone migdały, aż masa zrobi się jasna i lekka. Dodać herbatę Matcha  i dobrze zmiksować na niskich obrotach. Wsypać przesianą mąkę i odstawić na bok. W osobnym naczyniu zacząć ubijać białka, dodać do nich cream of tartar i ubić na sztywno. Wsypać 2 łyżki białego cukru i jeszcze chwilę miksować do połączenia. 1/3 białek dodać do masy jajeczno- migdałowej, wymieszać . Następnie dodać pozostałą część piany i delikatnie połączyć szpatułką.Gotową masę rozprowadzić równo na przygotowanej blaszce. Piec 5-8 minut- najlepiej cały czas obserwować  piekarnik, ponieważ bardzo łatwo można zbyt mocno przypiec biszkopt. Odstawić do ostudzenia a następnie bardzo ostrożnie zdjąć papier i podzielić ciasto na 4 równe części. Masa do przełożenia 250 ml śmietany kremówki( 36%)4 łyżki cukru pudru opcjonalnie: usztywniacz do śmietany lub 1-1,5 łyżeczki żelatyny rozpuszczonej w niewielkiej ilości śmietany lub 1/4 szklanki serka mascarpone Śmietanę bardzo dobrze ubić z cukrem pudrem( ew. dodać jeden z usztywniających dodatków).Przygotowane płaty biszkoptowe przełożyć ubitą śmietaną. Przed pokrojeniem dobrze schłodzić w lodówce( minimum1-2 godziny). Sos z białej czekolady i herbaty Matcha około  60-70g białej czekolady1/4 łyżeczki herbaty matcha1 łyżka śmietany kremówki dodatkowo- 2-3 łyżeczki płatków migdałowych, herbata Matcha do oprószenia﻿ Białą czekoladę razem ze śmietaną rozpuścić nad kąpielą wodną. Na koniec dodać zieloną herbatę i dokładnie połączyć. Na pokrojonych kawałkach rozprowadzić równo zielony sos z białej czekolady. Udekorować migdałami i oprószyć herbatą Matcha. Smacznego:)   ﻿﻿ 