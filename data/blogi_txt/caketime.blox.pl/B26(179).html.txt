To już ostatni dzwonek na nastawienie piernika staropolskiego, dojrzewającego.  W zeszłym roku robiłam go po raz pierwszy i byłam zachwycona. Mimo, że z podanego przepisu wychodzi naprawdę olbrzymia porcja, to  piernik zniknął bardzo szybko. Jeśli obawiacie się jednak, że ciasta będzie za dużo, gotowy piernik, pięknie ozdobiony będzie świetnym prezentem dla rodziny czy znajomych. Przepis można wykorzystać również do przygotowania pierniczków. Plusem tego piernika jest również to, że piecze się go kilka dni przed świętami- dzięki temu mamy jedno ciasto mniej do przygotowywania tuż przez Bożym Narodzeniem.  Polecam i zachęcam! ﻿ Składniki na 3 duże blaty: 500g miodu2 szklanki cukru 250g masła1kg mąki pszennej3 jajka3 płaskie łyżeczki sody oczyszczonejpół szklanki mlekapół łyżeczki soli2 – 3torebki dobrej przyprawy do piernika ( dałam razem 60g) Przygotowanie: Miód, cukier i masło podgrzewać  na średnim ogniu, aż mieszanka będzie gorąca( ale nie doprowadzić do zagotowania). Co jakiś czas mieszać. Odstawić do przestygnięcia. Mąkę wymieszać z przyprawami i solą w bardzo dużej misce. Do mąki wlać letni miód( lub odwrotnie do miodu wsypać mąkę, nie powinno to robić różnicy), wbić jajka i wlać sodę rozpuszczoną w mleku. Całość dokładnie wymieszać, najlepiej dużą drewnianą łyżką( można poprosić o pomoc silniejszą rękę, bo porcja jest duża;) Wyrobione ciasto przełożyć do miski lub garnka*. Przykryć ściereczką lub folią spożywczą i odstawić w chłodne miejsce( u mnie lodówka) na 5-6 tygodni. Ciasto podczas leżakowania bardzo zgęstnieje i będzie nadawało się do wałkowania. *moja rada- garnek lub miskę dobrze jest wyłożyć folią spożywczą, znacznie ułatwi to wyjęcie ciasta do wałkowania﻿ Pieczenie ciasta: Piernik  należy upiec 3-4 dni przed świętami, aby zmiękł. Piekarnik nagrzać do 1700C. Blaszkę 30x 40 cm posmarować odrobiną margaryny i wyłożyć papierem do pieczenia.Ciasto podzielić na 3 części*. Każdą część rozwałkować na grubość około 0,5 cm w razie konieczności podsypując mąką. Każdy blat piec przez około 20 minut. Wystudzone blaty przełożyć np. powidłami śliwkowymi, marcepanem, masą czekoladową lub nugatem. Gotowy piernik przykryć papierem do pieczenia, równomiernie obciążyć i odstawić w chłodne miejsce do skruszenia. Przed podaniem ciasto można polukrować, oblać czekoladą lub udekorować marcepanem. Smacznego! Przepis podpatrzony u Słodkiej Babeczki. Pochodzi z książki" W staropolskiej kuchni i przy polskim stole" M. Lemnis i H. Vitry  *można również upiec 3 blaty w mniejszej blaszce a z pozostałej części zrobić pierniczki:) 