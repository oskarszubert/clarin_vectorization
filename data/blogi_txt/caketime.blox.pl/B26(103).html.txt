Równo rok temu, 9 stycznia 2011 pojawił się pierwszy wpis w CakeTime:) Z tej okazji i w podziękowaniu za wszystkie Wasze komentarze i odwiedziny postanowiłam zorganizować mały konkurs, w którym nagrodą jest bardzo praktyczna, wilelorozmiarowa forma do pieczenia firmy Betty Bossi. Dzięki wyjmowanym ściankom formę można dostosować do potrzebnych nam wymiarów a nawet kształtów. Zasady konkursu są bardzo proste: wystarczy odgadnąć ile komentarzy zostało do tej pory zamieszczonych na całym blogu- mam namyśli komentarze opublikowane do 8/01/2012. Nagroda powędruje do osoby, która poda dokładną liczbę lub będzie najbliżej prawidłowego wyniku. Jeśli uczestników, którzy podadzą taką samą odpowiedź będzie więcej, nagroda zostanie wylosowana między nimi. Na komentarze czekam do niedzieli( 15 stycznia), do godziny 23.00. Wyniki podam w poniedziałek i poproszę zwycięzcę o kontakt mailowy. Udział brać mogą osoby zamieszkałe w Polsce lub posiadające adres korespondencyjny w Polsce. Jeśli zwycięzca nie skontaktuje się mailowo w ciągu 24 godzin( od ogłoszenia wyników) nagrodę otrzyma kolejna osoba, która była najbliżej poprawnej liczby komentarzy. Zapraszam wszystkich do zabawy i dalszych odwiedzin na blogu, mam nadzieję, że w kolejnym roku pojawi się wiele nowych wypieków i drinków:)  ﻿ ﻿ ﻿ 