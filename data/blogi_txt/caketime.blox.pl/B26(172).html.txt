Tradycyjna włoska baba drożdżowa wywodząca sie z Mediolanu, niezwykle popularna szczególnie w okresie świątecznym. W sklepach, piekarniach można spotkać Panettone najróżniejszej wielkości, od miniaturek po kilkukilowe baby, z wieloma dodatkami, a nawet w wersji czekoladowej. W zeszłym roku miałam okazję próbować pierwszy raz autentycznego Panettone, z niewielkiej, tradycyjnej piekarni w Mediolanie i muszę powiedzieć, że była to najlepsza drożdżowa baba jaką jadłam:) Domowa wersja nie dorównuje może jeszcze tej z piekarni, ale jest również bardzo puszysta i pełna bakalii. Swoją niezwykłą lekkość zawdzięcza długiemu procesowi przygotowania i specjalnej metodzie studzenia. Chociaż przyznam szczerze, że nie wiem czy odważyłabym się robić ją, gdybym nie miała miksera orbitalnego(wolnostojącego)- ciasto samo w sobie nie jest ciężkie do wyrabiania, ale jest dość kleiste i trzeba je długo miksować. Mimo to polecam:) ﻿   ﻿ Składniki( na dwie 13 cm formy do Panettone lub jedną dużą) Ciasto początkowe: 80g mąki Manitoba*15g świeżych drożdży lub 5g suchych( użyłam 7 bo przypadkiem wsypałam całe opakowanie;)40g letniej wody Drożdże rozpuścić w wodzie, dodać połowę mąki i zmiksować. Dosypywać po trochu resztę mąki i dokładnie zmiksować( lub wyrobić ). Włożyć do średniej miseczki i całość przykryć folią spożywczą( tak, aby nie dotykała ciasta). Odstawić w ciepłe miejsce( np. to piekarnika z włączoną lampką) na 4-8 godzin, aż podwoi objętość( u mnie było to około 2 godzin) * Manitoba to specjalna mąka o bardzo wysokiej zawartości glutenu, jeśli nie chcecie jej specjalnie kupować można ją zastąpić mąką 00 Ciasto 1 90g ciasta początkowego( dodałam całe)260g mąki: 60% Manitoba 40% mąki pszennej70g masła w temperaturze pokojowej, pokrojonego w małe kostki70g cukru2 żółtka170g wody Ciasto początkowe zmiksować( końcówką z hakiem do wyrabiania)z wodą w temperaturze pokojowej. Powoli wsypywać mąkę. Gdy mąka zostanie całkowicie wmieszana, dodać żółtka. Wyrabiać do momentu, aż ciasto zacznie odchodzić od ścianek, wsypać wówczas cukier. Miksować do całkowitego połączenia a następnie dodawać masło, po kilka kawałków na raz. Wyrabiać około 30 minut. Gdy ciasto będzie gładkie i wręcz półprzezroczyste przy rozciąganiu, miskę przykryć folią aluminiową i ponownie odstawić w ciepłe miejsce( proponuję, jak poprzednio, w piekarniku) na 4-8 godzin, aż potroi swoją wielkość( mojemu ciastu zajęło to około 3,5 godziny) Ciasto 2 Całe ciasto 160g mąki:  60% Manitoba 40% mąka pszenna20g rozpuszczonego masła20g cukru10g miodu2 żółtka3g soli170g rodzynek( użyłam 200g)85g kandyzowanej skórki pomarańczowej85g kandyzowanej skórki cytrynowej( pominęłam)2 łyżeczki ekstraktu waniliowego Pierwsze ciasto wyrobić mikserem( z hakiem) razem z mąką i miodem. Dodać sól. Gdy ciasto będzie odchodzić od ścianek, wsypać cukier i dokładnie zmiksować. Następnie dodawać pojedynczo żółtka. Na końcu wlać ekstrakt waniliowy. Kiedy Panettone ponownie zacznie odchodzić od ścianek, wlać ostudzone masło. Wyrabiać mikserem około 20-30 minut. Gotowe ciasto powinno być gładkie i półprzezroczyste przy rozciąganiu. Do tak przygotowanego Panettone wsypać rodzynki, skórkę kandyzowaną lub inne dodatki. Krótko zmiksować a następnie przełożyć na stolnicę( dobrze podsypaną mąką, ciasto może się kleić)i kilka razy zagnieść, uformować w dużą kulkę. Przykryć folią i odczekać około 45 minut. Następnie jeszcze kilka razy zagnieść ciasto i w zależności od tego w jak dużej formie pieczemy, podzielić na części lub całość uformować w kulę. Przełożyć do formy do Panettone, lub blachy wyłożonej papierem do pieczenia( z wysokim kołnierzem, bo ciasto mocno rośnie). Ciasto powinno sięgać około 1/3 blaszki. Przygotowane Panettone wstawić do piekarnika z włączonym światłem oraz naczyniem żaroodpornym z  wrzącą wodą. Pozostawić do wyrastania na 6-8 godzin, aż ciasto wyrośnie prawie po brzegi formy( u mnie zajęło to około 3 godzin). Panettone wyjąć delikatnie z piekarnika. W wersji dla odważnych ciasto należy naciąć np. żyletką na krzyż a następnie podcinać delikatnie ciasto pod wyciętymi kawałkami, tworząc jakby rozchylone płatki kwiatka. Rozcięto ciasto rozłożyć poza foremkę. Środek posmarować łyżką stopionego, ostudzonego masła. Płaty ciasta ponownie złożyć do środka a ciasto z góry posmarować odrobiną masła. W wersji dla mniej odważnych Panettone nie rozcinać, posmarować jedynie masłem. W tym czasie nagrzać piekarnik na 1900C.( w czasie pieczenia zmniejszyłam do 1800C)Uchylić na moment drzwi piekarnika a następnie wstawić przygotowane ciasto( piekłam na przedostatniej półce piekarnika). Piec około 25-40 minut( w zależności od wielkości). Jeśli zacznie za szybko ciemnieć- przykryć z góry folią aluminiową. Panettone powinno mieć intensywnie złoto-brązowy kolor. Studzenie: Zaraz po wyjęciu ciasta przebić je u dołu dwoma lub trzema długimi patyczkami bambusowymi lub metalowymi do szaszłyków( jeśli pieczemy w metalowej formie, należy wyjąć ciasto z formy). Następnie umieścić miedzy dwoma krzesłami lub garnkami, aby zwisało do góry nogi. Gdy całkowicie ostygnie babę zawinąć lub zamknąć w puszce na Panettone, aby nie wysychała. Ciasto można polukrować i obłożyć migdałami i perłowym cukrem. Smacznego:) Gorąco polecam skorzystanie z FILMU, który pokazuje krok po kroku przygotowanie Panettone Filmik, jak i cały przepis pochodzi z rewelacyjnej strony z włoskimi przepisami: vivalafocaccia.com Na Facebooku i Instagramie, możecie zobaczyć moje zdjęcia z pieczenia krok po kroku:)﻿ ﻿ ﻿ 