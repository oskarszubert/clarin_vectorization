Pumpkin pie- placek dyniowy lub tarta dyniowa- kolejny amerykański, jesienny klasyk, popularny szczególnie podczas Dnia Dziękczynienia. Przyznaję, że zawsze byłam ciekawa jak smakuje...i... smakuje bardzo specyficznie:) Chyba nie jadłam do tej pory ciasta, które przypomina pumpkin pie. Mi bardzo przypadło do gustu, nadzienie jest wilgotne, delikatne i kremowe o wyraźnym dyniowym i imbirowym aromacie( jeśli nie przepadacie za imbirem, proponuję zmniejszyć ilość przyprawy).  Dość słodkie wypełnienie świetnie łączy się z niezbyt słodkim spodem a jeśli podamy to tego jeszcze łyżeczkę naturalnego jogurtu greckiego- to już w ogóle będzie niebo w gębie:)  ﻿﻿  ﻿ Składniki( na blaszkę 23 cm-ja użyłam klasycznej formy do tart, można użyć też tortownicy): Spód: 200g mąkiszczypta soli1 łyżeczka cynamonu( opcjonalnie)2 łyżki cukru pudru100g zimnego masła, pokrojonego w kostki1 jajko1 łyżeczka soku z cytryny1 łyżka zimnej wody Jeśli chcemy ozdobić brzegi tarty*, będziemy dodatkowo potrzebować połowę porcji ciasta. Foremkę do tarty wysmarować margaryną lub masłem i lekko obsypać mąką.Mąkę wymieszać z solą, cynamonem i cukrem pudrem. Dodać masło i rozcierać je palcami z mąką, aż do uzyskania kruszonki( lub umieścić składniki w food procesorze i pulsacyjnie zmiksować). Następnie dodać jajko, sok z cytryny. Szybko zagnieść na jednolitą pasę( w razie konieczności dodać łyżkę wody). Rozwałkować i delikatnie przełożyć do foremki( najlepiej ciasto przenieść owinięte na wałku). Lekko docisnąć do boków, odciąć nadmiar ciasta, dno ponakłuwać widelcem i wstawić do lodówki na około 15-20 minut. Piekarnik nagrzać do 1800C. Schłodzone ciasto przykryć papierem do pieczenia i obciążyć, np. fasolą do pieczenia lub specjalnymi kulkami i piec około 7-8 minut. Po tym czasie usunąć obciążenie i piec kolejne 6-7minut, lub do lekkiego zrumienienia** Nadzienie dyniowe: 425g puree z dyni( najlepiej z małą zawartością wody)1/2 szklanki(100g) cukru1/4 szklanki(40g) brązowego cukru1 łyżeczka cynamonu1 łyżeczka mielonego imbiru1/4 łyżeczki soli2 jajka180g mleka skondensowanego niesłodzonego W naczyniu wymieszać oba rodzaje cukru, przyprawy i sól. Dodać puree z dyni i połączyć. Następnie wbić dwa jajka, wymieszać. Na końcu wlać mleko skondensowane niesłodzone. Całą masę dokładnie połączyć. Przygotowanie: Nadzienie wylać na przygotowany  spód. Jeśli chcemy ozdobić brzegi, smarujemy je roztrzepanym białkiem i umieszczamy wycięta kształty na krańcach ciasta, lekko je dociskając. Piec w 2000C około 6-10 minut, następnie obniżyć temperaturę do 1800C 50-55minut( do ścięcia nadzienia). Jeśli ozdobione brzegi zaczną się za bardzo przypiekać ciasto przykryć folią aluminiową, uważając aby nie dotknąć nią do nadzienia. Wyjąć z piekarnika, ostudzić a następnie schłodzić w lodówce. Podawać z bitą śmietaną, lodami waniliowymi lub jogurtem greckim. Smacznego:) *Chcę jednak uprzedzić, że zbyt gruba warstwa ozdób na brzegach( tak jak u mnie), chociaż ładnie wygląda to bardzo utrudnia krojenie, ciężko ukroić kawałek nie krusząc przy tym całego brzegu.**teoretycznie ciasta pod pumpkin pie się nie podpieka, ale moim zdaniem jest to dość ryzykowne. Nadzienie jest bardzo płynne i spód mógłby się nie przepiec.    Przepis na nadzienie pochodzi z TEJ strony﻿ 