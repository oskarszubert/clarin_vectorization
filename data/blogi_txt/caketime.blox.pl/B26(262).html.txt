Wspaniały marcepanowy torcik. Bardzo delikatny, puszysty a do tego wilgotny z wyraźną cytrusowo- marcepanową nutą. Idealny na święta, szczególnie jeśli ktoś nie przepada za tradycyjnymi tortami z ciężkimi maślanymi masami.  Przepis podpatrzyłam na Kwestii Smaku, jednak biszkopt z tamtego przepisu zupełnie mi nie wyszedł i zastąpiłam go biszkoptem z Ciasta Kubusiowego, który idealnie wyrósł i nie opadł.      ﻿ Składniki na tortownicę 18cm: 1. Biszkopt: 3 jajka3/4 szklanki cukru1 i 1/2 łyżeczki octu 1 i 1/2 łyżeczki proszku do pieczenia1/3 szklanki mąki pszennej1/3 szklanki mąki ziemniaczanej Przygotowanie: Tortownicę wysmarować jedynie na dnie odrobiną tłuszczu i wyłożyć papierem. Boki zostawić nieposmarowane. Piekarnik nagrzać do 1800C.Mąkę pszenną, ziemniaczaną oraz proszek do pieczenia dobrze wymieszać i odstawić na bok. Żółtka oddzielić od białek. Białka ubić na sztywną pianę, pod koniec dodawać powoli cukier, miksować, aż całość będzie bardzo sztywna i lśniąca.  W osobnym naczyniu wymieszać żółtka z octem a następnie wlać je do białek i dokładnie wymieszać. Przygotowaną mąkę wsypywać stopniowo do masy i miksować na niskich obrotach, do połączenia składników. Ciasto przelać do foremki, wyrównać i piec około 30-40 minut, aż nabierze brązowo-złotego koloru. Następnie wyjąć z piekarnika, odwrócić do góry nogami i ustawić na kratce do studzenia. Pozostawić w tej pozycji, aż biszkopt będzie zupełnie zimny. Ostudzone ciasto oddzielić od  boków blaszki jak najcieńszym nożem i wyjąć z tortownicy. Podzielić na 3 równe części( ja zrobiłam to przy pomocy nici) 2. Poncz: sok z 1/2 cytrynysok z 2 większych pomarańczy1-2 łyżki cukru50-60ml rumu Wszystkie składniki dokładnie wymieszać. 3. Nadzienie marcepanowe 250g- 300g marcepanu25-50 ml rumu( w zależności od tego jak wilgotny będzie marcepan i od upodobań;)cukier puder do podsypywania Marcepan rozwałkować na grubość 3-4 milimetrów, podsypując niedużą ilością cukru pudru. Wyciąć koło średnicy naszego biszkoptu( czyli 18cm). Płat marcepanu przenieść na oprószony cukrem pudrem talerz i przykryć szczelnie folią spożywczą, aby nie wysychał. Pozostałą część marcepanu( minimum powinno pozostać  80g, może być więcej) połączyć z rumem. Najpierw można rozgnieść widelcem a następnie rozdrobnić na papkę blenderem. Pierwszy płat ciasta( ten górny) położyć "skórką" do dołu na paterze. Nasączyć go 1/3 ponczu. Następnie rozprowadzić delikatnie nadzienie marcepanowe. Może być dość ciężko, nadzienie może ślizgać się na biszkopcie. Należy nakładać małe porcje obok siebie i delikatnie je rozsmarowywać.Pierwszą warstwę przykryć kolejnym blatem biszkoptu( środkowym) i również nasączyć 1/3 ponczu. 4. Nadzienie pomarańczowe: 2 łyżki konfitury pomarańczowej Konfiturę rozsmarować równomiernie na drugim biszkopcie. Następnie położyć ostatnią cześć ciasta( dno) "skórką " do góry. Nasączyć resztą ponczu. 5. Dodatkowo na górę i boki tortu: 100-120g konfitury morelowej( jak najbardziej gładkiej)40-50g płatków migdałowych( podpieczonych na suchej patelni) Konfiturę rozsmarować na górze ciasta, pozostawić 2-3 łyżki( można je lekko podgrzać, aby marmolada zrobiłą się  bardziej płynna) i posmarować nimi równomiernie boki tortu. Górę przykryć odłożonym kołem z marcepanu. Boki natomiast udekorować płatkami( powinny przykleić się do marmolady). 6. Lukier do dekoracji: biały: 80g cukru pudru2-3 łyżki rumu Wymieszać do powstania gładkiego, gęstego, ale cały czas płynnego lukru. czekoladowy: 3 łyżki cukru pudru1 łyżeczka kakao2-3 łyżeczki rumu Wymieszać do powstania gładkiego, gęstego, ale cały czas płynnego lukru. Przełożyć do woreczka foliowego do mrożenia i odciąć róg, aby powstała mała dziurka lub do małego worka cukierniczego z niedużą końcówką( tyłka nr 2- 3) Biały lukier rozsmarować równomiernie na kole z marcepanu umieszczonej na górze ciasta. Następnie ciemnym lukrem rysować kółka jak na zdjęciu, lub inny wzór. Tort schłodzić 1- 1 i 1/2 godzin w lodówce. Smacznego:) ﻿ ﻿ 