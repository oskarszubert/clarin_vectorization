Zastanawiałam się, czy brownies to faktycznie dobre określenie dla tego ciasta, jednak z każdym kolejnym kawałkiem bardziej przekonywałam się do słuszności tej nazwy:) Nie jest ono może tak bardzo 'gliniaste', jak potrafią być zwykłe brownies, ale jak dla mnie jest wystarczająco ciężkie i wilgotne... i te kawałki czekolady zatopione w środku... mniam! Dodatek cynamonu i kardamonu sprawia, że  ciasto nabiera odrobinę korzennego aromatu. Robi się je ekspresowo  a do tego nie zawiera tłuszczu, dzięki czemu, jest znacznie zdrowsze od tradycyjnego brownies :) Polecam! Przepis pochodzi  z tej strony. ﻿ Składniki: 2 jajka1 łyżeczka ekstraktu z wanilii1 szklanka cukru1/4 łyżeczki soli1/4 szklanki sosu jabłkowego*( gotowy lub domowej roboty)1 szklanka mąki pszennej razowej1/2 szklanki kakao1 i 1/2 łyżeczki sody oczyszczonej1 łyżeczka cynamonu1/4 łyżeczki kardamonu ( lub 1/4 łyżeczki  gałki muszkatołowej wymieszanej ze sproszkowanym imbirem, w równych proporcjach)2 szklanki ( 300- 320g ) drobno startej cukinii1 i 1/2 szklanki czekoladowych drobinek czekoladowych lub ulubionej ciemnej  czekolady drobno posiekanej *sos jabłkowy: użyłam 1, 5 jabłka startego na drobnych oczkach i duszonego na małym ogniu z niedużą ilością wody (od 1/4 do 1/2 szklanki wody w zależności od jabłek), aż do uzyskania gładkiego, wilgotnego puree. Wykonanie: Piekarnik nagrzać do 1750C. Blaszkę o wymiarach około 20x 20 cm, wyłożyć papierem do pieczenia, posmarować odrobiną tłuszczu i obsypać mąką.W misce wymieszać: jajka, wanilię, cukier, sól i sos jabłkowy. W innym naczyniu przesiać razem mąkę i kakao, dodać sodę cynamon i kardamon, dobrze wymieszać.Do suchych składników dodać miksturę z jajkami i mieszać, aż do całkowitego połączenia się składników. Następnie dodać lekko odciśniętą cukinię i połamaną czekoladę.Przełożyć do foremki. Piec około 30- 40 minut, aż do momentu, gdy na wbitym w brownies patyczku, po wyjęciu, nie będzie surowego ciasta.Wyjąć z formy dopiero po całkowitym wystudzeniu.Można polać ganache czekoladowym takim jak w tym przepisie (klik), lecz  ze składnikami zmniejszonymi o połowę. ﻿ ﻿ 