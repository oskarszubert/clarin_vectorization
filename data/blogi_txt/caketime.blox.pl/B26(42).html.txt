Kolejny przepis, który dostałam od Babci. Szybkie, proste i niesamowicie smaczne ciasto. Zostało skonsumowanie w ekspresowym tempie a największa ilość zniknęła,  gdy było jeszcze ciepłe ze szklanką zimnego mleka. Mmniam....      Składniki: 4 żółtka1 szklanka* cukru2,5 szklanki maki3/4 kostki margaryny (u mnie 180g)2 łyżki kwaśnej śmietany1 łyżeczka proszku do pieczenia400g czereśni ( można zastąpić innymi owocami )plus 3 łyżki mąki oraz cukru do kruszonki Przygotowanie: Czereśnie wydrylować (można posypać je cukrem jeśli są za mało słodkie). Formę o wymiarach około 22x22cm natłuścić margaryną lub wyłożyć papierem do pieczenia (i natłuścić). Piekarnik nagrzać do 1900C.Żółtka utrzeć z cukrem. W oddzielnym naczyniu wymieszać mąkę i proszek do pieczenia, następnie dodać margarynę i drobno posiekać, albo rozdrobnić w rękach. Dodać śmietanę  i dobrze wymieszać. Połączyć zawartość obu naczyń i dość szybko zagnieść jednolite ciasto, jeśli będzie się bardzo mocno kleiło można dodać 2 łyżki mąki. Oderwać około 1/3 części ciasta na kruszonkę, resztę rozłożyć równo na blaszce. Wysypać na nie czereśnie. Do pozostałej części ciasta dodać 3 łyżki mąki oraz 3 łyżki cukru, wyrobić, aż będzie bardziej ścisłe i kruche. Rozdrobnić w palcach lub zetrzeć na tarce i posypać czereśnie tworząc kruszonkę. Piec około 50 minut. Smacznego:) *szklanka w tym przepisie ma 250ml 