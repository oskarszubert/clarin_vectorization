Amerykańskie Pecan Pie- jedno z najwspanialszych jesiennych ciast. U nas w domu uwielbiane do granic możliwości. Kruche ciasto wypełnione słodkim, kleistym- jak miękki karmel nadzieniem o aromacie syropu klonowego, w którym zatopione są chrupiące orzeszki pecan. Ciasto ma tylko jedną wadę, jest silnie uzależniające i po jednym kawałku rozglądam się już za kolejnym:) Pecan pie warto wypróbować chociaż raz w życiu! Zapraszam na kawałek:) ﻿﻿  ﻿ Składniki( na okrągłą foremkę o średnicy 22cm): Spód: 200g mąki( plus ekstra do podsypywania w razie konieczności)szczypta soli1 łyżka cukru120g schłodzonego masła1 żółtko1 i 1/2 łyżki lodowatej wody Przygotowanie: Blaszkę do tarty wysmarować niedużą ilością margaryny i obsypać odrobiną mąki( opcjonalnie)﻿ Mąkę wymieszać z solą i cukrem, dodać pokrojone w kostki masło i rozdrobnić w dłoniach, rozcierając je z mąką, do powstania kruszonki. Żółtko wymieszać z wodą i wlać do mąki i dość szybko wyrobić na gładkie ciasto. Jeśli masa będzie za sucha i za twarda dodać trochę więcej wody( wlałam dodatkowo 1i 1/2 łyżki), jeśli za luźna dosypać odrobinę mąki. Ciasto można również przygotować w malakserze/ food procesorze. Masę ukształtować w kulkę i rozwałkować na grubość około 3 milimetrów( jeśli ciaso będzie za miękkie- włożyć owinięte w folię na 10-15 minut do lodówki). Ostrożnie przełożyć do foremki i delikatnie docisnąć do wszelkich załamań w blaszce. Nadmiar ciasta odciąć ostrym nożem i wstawić do lodówki na około 5-7 minut. Piekarnik nagrzać do 1900C.   Przygotowane dno tarty przykryć folią aluminiową lub papierem do pieczenia i wypełnić fasolą do pieczenia lub ceramicznymi kuleczkami. Piec około 12-15 minut. Następnie zredukować temperaturę do 1800C i wyjąć folię/ papier razem z wypełnieniem. Piec kolejne 7-10 minut, aż ciasto nabierze delikatnie złotego  koloru. W czasie pieczenia spodu, przygotować nadzienie. Nadzienie: 100g masła125g ciemnego cukru muscovado( można ew. zastąpić brązowym)85g syropu klonowego85g złotego syropu( golden syrup)*3 jajka1 łyżeczka ekstraktu z wanilii300g orzechów pecan Przygotowanie: Wybrać kilkanaście najładniejszych orzechów do dekoracji, pozostałe posiekać na średniej wielkości kawałki.W garnuszku umieścić masło, cukier, syrop klonowy i złocisty. Roztopić na niedużym ogniu a następnie doprowadzić do wrzenia i gotować minutę, bez przerwy mieszając! Odstawić, aby nadzienie przestygło. Jajka roztrzepać z wanilią i wlać do ciepłej masy( ale nie gorącej bo wyjdzie jajecznica;). Dokładnie połączyć. Dodać pokrojone orzechy i wymieszać. Nadzienie przelać na podpieczony spód. Udekorować odłożonymi orzechami.  Piec około 30- 40 minut, do momentu, aż nadzienie się zetnie( ciasto "dopiecze" się jeszcze po wyjęciu z piekarnika, jak sernik). Wyjąć z piekarnika. Przełożyć z blachy dopiero, gdy ciasto przestygnie. Pecan pie doskonale również smakuje podane z lodami!:) Smacznego! *trafiłam na bardzo ciemny golden syrup, dlatego moje nadzienie wyszło dość ciemne.   Przepis z książki: "The Great British Bake Off "(edycja 2012) 