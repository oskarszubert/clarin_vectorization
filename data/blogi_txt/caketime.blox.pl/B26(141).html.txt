Dla odmiany dzisiaj, poza przepisem zapraszam, na krótką recenzję książki Doroty Świątkowskiej, którą zapewne wszyscy znają z popularnej strony Moje Wypieki. "Moje Wypieki i Desery" to druga książka autorki. Przyznam, że pierwszą miałam w ręku i nie zrobiła na mnie zbyt dużego wrażenia, natomiast najnowsze "dziecko" Doroty to już zupełnie inna bajka:)Pod względem estetycznym: książka jest pięknie wydana, w twardej oprawie, ze wspaniałymi zdjęciami do każdego przepisu, wykonanymi przez samą autorkę. Podzielona została na 9 rozdziałów, w każdym znajdziemy inny rodzaj słodkości: od babeczek przez tarty, bezy, serniki czy torty, aż po lody  i sorbety. Jedyne do czego mogę się w tym miejscu przyczepić to wycentrowanie tekstów, nie przepadam za drukowanymi w ten sposób przepisami, źle mi się je czyta, ale to tylko taka moja fanaberia. Przepisy zawarte pochodzą w większości z bloga, zostały więc wielokrotnie sprawdzone i przetestowane. I tu troszkę szkoda, że w książce nie znalazło się jednak więcej nowych receptur, ale wiadomo przy takim nakładzie pracy i czasu jaki wymaga sama strona oraz przygotowanie książki, ciężko oczekiwać, że nagle pojawi się 50 nowych ciast. Wśród całego zbioru brakowało mi również chociaż kilku przepisów trochę bardziej skomplikowanych tortów. Ja miałam ogromne szczęście wygrać "Moje Wypieki i Desery" i to wersję szczególną, bo z autografem a czy sama bym ją kupiła? Hmmmm... przyznam się bez bicia, że nie jestem pewna. Głównie ze względu na to, że te same przepisy znajdę na stronie, dodatkowo z komentarzami i wskazówkami czytelników.  Niemniej jednak książkę bardzo polecam, szczególnie osobom, które wolą pracować w kuchni z papierowymi wydaniami, będzie również świetnym prezentem zarówno dla początkujących jak i bardziej zaawansowanych adeptów sztuki cukierniczej:) Z książki już kilkukrotnie korzystałam i zapewnie jeszcze wiele razy " popełnię" z niej jakiś przepis. Dziś prezentuję szybkie i bardzo proste a do tego pyszne, kruche ciasteczka marcepanowe. Nawet lekko już zeschnięty, domowy marcepan świetnie się tu sprawdzi! ﻿ ﻿﻿ ﻿﻿  ﻿ Składniki( na około 40 sztuk) 130g masy marcepanowej (np. z takiego przepisu)60g drobnego cukru90g miękkiego masła1 szklanka mąki pszennej1/4 szklanki mąki ziemniaczanej2 żółtkakilka kropli olejku migdałowego lub 1 łyżeczka ekstraktu z migdałów Przygotowanie: Piekarnik nagrzać do 1900C. dużą blachę wyłożyć mata silikonową lub papierem do pieczenia. Wszystkie składniki umieścić w misie miksera i zmiksować na gładkie, miękkie ciasto. Jeśli marcepan jest  twardawy, można go najpierw zetrzeć na tarce lub rozgnieść widelcem. Ciasto formować w kulki wielkości małego orzecha włoskiego, kłaść na blaszce w zachowując odstępy ( ciastka trochę się rozpływają) . Ciastka lekko spłaszczyć i widelcem zrobić wzorek w kratkę( ja na części odbiłam kratkę do studzenia:) Piec 12-14 minut, aż nabiorą złotawego koloru. Wystudzić na kratce. Przechowywać  w szczelnie zamkniętym pudełku.   ﻿ 