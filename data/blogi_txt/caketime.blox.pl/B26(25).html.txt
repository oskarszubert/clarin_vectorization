Doskonałe rozwiązanie dla osób, które nie maja czasu na robienie śniadania: wieczorem  wszystkie składniki wrzucamy np. do słoiczka, mieszamy i wstawiamy na noc do lodówki, a rano mamy gotową pyszną, gęstą, kremową owsiankę. Jeśli nie będzie czasu na śniadanie w domu, zawsze możemy zakręcić słoiczek i zabrać go ze sobą do pracy:) Dodatki i połączenia smakowe są właściwie nieograniczone, wszystko zależy od tego co lubimy lub na co mamy ochotę, a teraz kiedy jest do dyspozycji tyle owoców, można stworzyć naprawdę niesamowicie zdrowy i smaczny posiłek lub przekąskę. To w ostatnich tygodniach  hit w moim domu i to nie tylko na śniadania. Polecam! Przepis pochodzi z tej strony(EN). ﻿ Składniki: 1/2 szklanki płatków owsianych( zwykłych)1/2 szklanki jogurtu greckiego lub zwykłego naturalnego1/2- 2/3 szklanki mleka*łyżeczka miodu lub syropu klonowego( opcjonalnie) dodatkowo: dowolne owoce, rodzynki, orzeszki, nasiona, dżem, nutella, masło orzechowe, kawałki czekolady, kakao, cynamon lub co tylko innego przyjdzie nam do głowy *jeśli dodajemy zwykły jogurt można dodać mniej mleka Wykonanie: Do słoiczka, kubka lub miseczki wsypać płatki, wlać jogurt i mleko, dosłodzić do smaku miodem. Całość dobrze zamieszać. Dodać rodzynki (jeśli używamy) i nasionka. Można dorzucić również owoce i dżem, ale równie dobrze można dodać je dopiero rano.  Wstawić do lodówki, najlepiej na kilka godzin( chociaż płatki powinny zmięknąć już po około 45 minutach). Rano wymieszać, ewentualnie dodać owoce lub inne dodatki.Smacznego:) ﻿ 