Jak tylko zobaczyłam ten tort w jednym z moich ulubionych programów kulinarnych "Good Eats" Altona Browna, wiedziałam, że muszę go kiedyś wypróbować. Kiedy opanowałam już otwieranie kokosów i uzyskiwanie śmietanki kokosowej, przyszła pora na upieczenie ciasta. W oryginalnym przepisie Altona użyty jest tzw. siedmiominutowy krem, ale ponieważ nie mam dostępu do cream of tartar, który jest do tej masy niezbędny, musiałam zastąpić go innym kremem. Wybór padł na krem na bazie szwajcarskiej bezy, chyba trochę łatwiejszy od kremu na bazie włoskiej bezy. Chociaż nie jestem fanką maślanych kremów, ten mnie mile zaskoczył, jest znacznie lżejszy od tradycyjnej masy maślanej, idealnie gładki i błyszczący, świetnie nadawałby się do dekoracji muffinek. Całe ciasto natomiast troszkę mnie rozczarowało, spodziewałam się bowiem eksplozji kokosowego smaku w ustach a okazało się, że tort smakuje bardzo delikatnie, kokosowy aromat nie dominuje nad całością. Może gdyby ciasto nasączyć likierem kokosowym albo dodać go również do kremu doznania kokosowe byłyby bardziej intensywne. Mimo to uważam, że warto było go wypróbować. Prezentuje się natomiast przepięknie, jak biała, włochata chmurka:) ﻿ Ciasto: Składniki (na 2 tortownice o średnicy 22cm*) 3 szklanki mąki pszennej1 i 1/2 łyżeczki proszku do pieczenia1/4 łyżeczki soli1/2 szklanki mleczka kokosowego1/2 szklanki śmietanki koksowej**225g masła w pokojowej temperaturze2 i 1/4 szklanki białego cukru4 białkaekstrakt lub aromat kokosowy (opcjonalnie) dodatkowo: 1/3 szklanki wody kokosowej*** *piekłam na dwa razy w formie o średnicy 20cm** jak uzyskać mleczko i śmietankę kokosową zamieściłam we wpisie o o"rozbrajaniu" kokosów *** niestety jak dla mnie woda kokosowa nie dodawała aromatu do ciasta, jedynie go nawilżała, następnym razem spróbowałabym dodać np. rozcieńczone Malibu zamiast niej. Wykonanie: Przygotować formy wykładając je papierem do pieczenia i natłuszczając i podsypując mąką.Piekarnik nagrzać do 175c- 180C.Mąkę, proszek do pieczenia oraz sól wymieszać razem. W osobnym naczyniu połączyć mleczko i śmietankę kokosową. Masło zmiksować na puszystą masę a następnie stopniowo dodawać do niego cukier, aż całość zrobi sie znacznie jaśniejsza. Dodać ekstrakt kokosowy (o ile używamy). Miksując na niskich obrotach dodawać do masy na przemian mąkę z mieszanką mleka i śmietany (najlepiej w 3 porcjach) tak, aby zakończyć na mokrych składnikach. Uważać, aby nie miksować za długo.W osobnej misce ubić białka na sztywno, następnie dość szybko, ale delikatnie połączyć je masą ciasta. Rozdzielić na 2 równe części i wlać do przygotowanych foremek. Piec do jasnozłotego koloru. około 35-40 minut, do tzw. suchego patyczka. Po całkowitym wystudzeniu rozciąć każdy z płatów na pół i nasączyć wszystkie wodą kokosową. Szwajcarski krem maślany (lub krem maślany na bazie szwajcarskiej bezy):  Składniki: 1 część białek2 części cukru3 części masła (nie powinno być zbyt miękkie) U mnie było to: 100g białek- 200g cukru- 300g masła oraz drobno starte, świeże wiórki z jednego kokosa (około 225-280g, w zależności od wielkości kokosa) dodatkowo: waga do zważenia składników, mikser, najlepiej stojący, metalowa miska, garnek do kąpieli wodnej Wykonanie: W garnku zagotować wodę, zmniejszyć 'ogień'. Miskę z białkami umieścić nad garnkiem tak, aby nie dotykała bezpośrednio wody, zacząć ręcznie roztrzepywać białka (można dodać odrobinę soli), stopniowo dodając cukier. Cały czas ubijać, aż do momentu, gdy masa osiągnie temperaturę 60C lub jeśli ktoś nie ma termometru cukierniczego, kiedy kryształki cukru zupełnie się rozpuszczą ( mamy wówczas pewność, że nastąpiła pasteryzacja białek). Następnie miskę zdjąć z kąpieli wodnej i miksować mikserem z końcówką do ubijania białek, aż miska i masa całkiem wystygnie, napowietrzy sie i stanie się sztywna i lśniąca (u mnie koło 8-10 minut). W tym czasie masło pokroić w drobną kostkę. Kiedy masa zupełnie ostygnie zmienić końcówkę miksera na "wiosło" miksować dalej na średnich obrotach dodając powoli pojedyncze(!) kosteczki masła. W pewnym momencie masa będzie wyglądać jakby się zważyła, jednak po kilku minutach ponownie zrobi się gładka i kremowa. Krem jest gotowy, gdy masa zacznie charakterystycznie "plaskać".Doskonały filmik o wykonaniu tej masy (z którego również ja korzystałam) można zobaczyć na tej stronie . Kiedy krem uzyska już właściwą konsystencję dodać świeże wiórki kokosowe (około połowy, reszta zostaje do dekoracji).Nasączone blaty ciasta przełożyć kremem, udekorować nim również górę i boki tortu( podzieliłam na  4 równe części- 3 do przełożenia  i  1 do posmarowania z zewnątrz), następnie obsypać pozostałymi wiórkami. Schłodzić przed podaniem minimum 2 godziny.Smacznego:)  ﻿ 