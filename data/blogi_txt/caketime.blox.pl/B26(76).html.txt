Domowa truskawkowa frużelina. Coś pomiędzy galaretką a kisielem, z dużą ilością owoców- idealny dodatek do lodów, gofrów, wszelakich innych deserów oraz wyjadania prosto ze słoiczka;) W tym roku zrobiłam ją po raz pierwszy, ale już nie mogę się doczekać wersji frużeliny z innymi owocami:)   ﻿ Składniki: 500g truskawek3/4* szklanki cukru3 łyżeczki żelatyny plus 2 łyżki gorącej wody2 łyżeczki mąki ziemniaczanej( lub skrobi kukurydzianej) plus 2-3 łyżki zimnej wodyłyżeczka soku z cytryny Przygotowanie: Połowę truskawek pokroić w średniej wielkości kawałki. Drugą część pokroić na większe kawałki i odstawić na bok. Mąkę ziemniaczaną rozrobić z wodą. Żelatynę rozpuścić w gorącej wodzie. Drobniej pokrojone truskawki wsypać do garnka razem z cukrem, sokiem z cytryny i podgrzewać do rozpuszczenia cukru. Owoce powinny puścić sok i lekko się "rozchlapać". Następnie dodać przygotowaną mąkę ziemniaczaną, dokładnie wymieszać i kilka sekund gotować, aż masa zgęstnieje. Wsypać drugą część truskawek, wymieszać i podgrzewać jeszcze około pół minuty. Następnie zdjąć całość z palnika, odczekać 2- 3 minuty i dodać płynną żelatynę. Całość dokładnie wymieszać i odstawić, aby frużelina ostygła i zgęstniała. Smacznego:) *cukru można dodać według uznania, w zależności jak słodki są owoce  Przepis znaleziony Tutaj.﻿ 