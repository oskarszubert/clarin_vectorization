Oj będzie się w tym tygodniu działo...będzie bardzo bałwankowo i świątecznie:) Pojawi się oczywiście również wcześniej zapowiadany przepis na pierniczki, z którego upiekłam miniaturowe domki z poprzedniego wpisu razem z małą niespodzianką:) Dziś pierwsza bałwankowa odsłona: bałwankowe ciasteczka w 3D. Ja wykorzystałam przepis na czekoladowe ciacha, ale można zastąpić je pierniczkami. Biała masa to lukier plastyczny (sugar paste). Jeśli nie macie go pod ręką, można wykorzystać lukier królewski lub zwykły, bardzo gęsty albo rozpuszczoną białą czekoladę. Oczka, noski i guziczki pomalowałam barwnikami spożywczymi. Przepis na ciastka pochodzi z tej oraz  tej strony    A!!! Jutro zapraszam na mały przedświąteczny konkurs. Do wygrania będzie bardzo fajna foremka do odciskania pierniczków lub ciasteczek z dość niespotykanymi wzorkami. Konkurs będzie krótki tak, aby nagroda mogła być wysłana jeszcze w tym tygodniu do zwycięzcy:) Serdecznie zapraszam i dodam tylko jeszcze, że taką foremkę można również zakupić na Allegro( kliknij, aby zobaczyć) ﻿ English version (click here) Składniki na ciasteczka*: 750g mąki137g kakao do pieczenia2 szczypty soli454g miękkiego masła400g białego cukru228 brązowego cukru3 jajka2 łyżeczki ekstraktu z wanilii Wykonanie: Do miski przesiać razem: mąkę, kakao i sól. W oddzielnym naczyniu zmiksować razem oba rodzaje cukru i masło do uzyskania puszystej masy. Wbijać pojedynczo jajka. Stopniowo dodawać przygotowaną mąkę oraz wanilię. Miksować( lub mieszać) do uzyskania jednolitej masy. Ciasto podzielić na dwie części, każdą z nich zawinąć w folię spożywczą i wstawić do lodówki na około 45 minut. Po tym czasie rozwałkować ciasto**( najlepiej między dwoma arkuszami papieru do pieczenia lub foli) na około 3-5 mm. Rozwałkowane ciasto wstawić ponownie do lodówki na około 15 minut (pominęłam ten krok). Piekarnik nagrzać do 1700C, dużą, gładką blachę wyłożyć mat silikonową lub papierem do pieczenia. Po ponownym schłodzeniu ciasta wykrawać wybrane kształty. Gotowe pierniczki ponownie wstawić do lodówki na około 15 minut( wystawiłam na balkon). Piec około 14-16 minut( w zależności od wielkości ciastek). Po ostudzeniu ciastka można przechowywać w zamkniętym pojemniku do 2 tygodni, można również je mrozić. Smacznego:) *proponuję zrobić z 1/2 lub 1/4 składników chyba, że potrzebujemy olbrzymią ilość ciastek:)**na tym etapie dodałam trochę więcej mąki, bo ciasto było za miękkie dla mnie  ﻿ 