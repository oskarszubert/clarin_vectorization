Żółciutkie, zwijane bułeczki, pachnące cynamonem o delikatnym posmaku dyni. Nie za slodkie, o miękkim wnętrzu z chrupiacymi orzeszkami i pestkami dyni. Doskonałe o każdej porze dnia; do kawy, herbaty, gorącej czekolady czy zimnego mleka. Ot takie jesienne, sympatyczne zwijaski:) Przepis pochodzi z tej strony. Składniki: 3 szklanki*** mąki1 łyżeczka cynamonu1 łyżeczka soli1 opakowanie suchych drożdży (7 g)3 łyżki cukru1 szklanka puree z dyni (u mnie 250g)-z puszki lub domowego wyrobu jak tutaj(klik)2 jajka1/4* szklanki mleka4 łyżki miękkiego masła Nadzienie: 4 łyżki miękkiego masła4 łyżki brązowego cukru1/2 łyżeczki cynamonu1/2 szklanki pestek dyni1/2 szklanki orzechów laskowych ( opcjonalnie)**   * ilość dodanego mleka zależy od tego jak bardzo wilgotne jest puree** zdecydowanie proponuję podwoić ilość orzechów:)*** szklanka ma w tym przepisie 250ml Wykonanie: Puree z dyni odsączyć z nadmiaru wody na gęstej ściereczce lub kilku warstwach kuchennego ręcznika.Wymieszać razem suche składniki: mąkę, cynamon, sól, cukier i drożdże. W oddzielnym naczyniu połączyć puree z dyni z jajkami, dodać do suchych składników i wyrabiać ręcznie ( na początku łyżką) lub mikserem z hakiem do ciasta drożdżowego, powoli dodawać mleko ( w zależności od tego ile wody pozostało w puree możemy nie potrzebować całego mleka lub potrzebować go odrobinę więcej) na przemian z masłem. Wyrabiać około 10 minut. Ciasto powinno ładnie odchodzić od ścianek naczynia i nie powinno sie zbytnio kleić do rak ( jeśli za bardzo się klei, podsypać odrobiną mąki). Uformować kulkę, obsypać ją mąką i odstawić w misce w ciepłe miejsce na około godzinę, lub do podwojenia objętości.W tym czasie podpiec orzechy laskowe w piekarniku (1000C- 1200C przez 8-10minut, uwaga: nie przypiec za mocno- wyjąć, gdy zacznie się unosić słodkawy, orzechowy zapach i nabiorą lekko złotego koloru), następnie je posiekać. Cukier wymieszać z cynamonem. Wysmarować masłem tortownice o średnicy 20-22 lub 24 cm ( ja wybrałam 18cm i okazała sie trochę za mała:) Tortownica może być gładka, wówczas środek można wypełnić ciastem lub z kominkiem. Gdy ciasto zwiększy swoją objętość, klepnąć je kilka razy, żeby opadło. Następnie rozwałkować prostokąt o wielkości około 38x 29cm, grubości 1,5- 2cm. Cały płat ciasta posmarować miękkim masłem, posypać równo cukrem z cynamonem oraz orzechami i pestkami dyni( pozostawić około łyżki do dekoracji). Nadzienie docisnąć delikatnie suchymi rękoma a następnie zwijać (dłuższy bok). Zacisnąć oba konce ciasta. Drożdżową roladkę pokroić na 8 części. Odwrócone rozciętą stroną kawałki ułożyć w natłuszczonej blaszce ( powinny się dotykać, ale jednocześnie mieć jeszcze miejsce do wyrośnięcia) posypać z góry pozostałymi pestkami dyni i odstawić ponownie w ciepłe miejsce do wyrośnięcia, na około 30-45 minut. Bułeczki można również przygotować wieczorem, przykryć i odstawić w chłodne miejsce lub do lodówki a rano tylko je upiec:)Po tym czasie wstawić do nagrzanego do 1750C piekarnika i piec 25-35 minut ( moje ciasto bardzo wysoko wyrosło, ze względu na za małą formę, dlatego piekłam je 40 minut) Smacznego:) 