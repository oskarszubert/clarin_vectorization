Zakochałam się:) W świeżych figach:) Nie wiem, czemu wcześniej ich nie odkryłam. Oczarowały mnie swoim subtelnym smakiem. Oczywiście postanowiłam więc coś z nimi upiec:) Na pierwszy ogień poszły mini tarty z figami i mielonymi migdałami. Niestety po przygotowaniu samego ciasta byłam trochę rozczarowana, zupełnie nie pasowało mi smakowo a poza tym tak wyrosło, że musiałam wydłubać trochę środka, żeby zmieścić nadzienie. Postanowiłam więc zrobić drugie ciasto, tym razem klasyczne do tart. Takie połączenie okazało się znacznie lepsze.  Tartaletki są delikatne, nie za słodkie, z wyraźną nutą kardamonu. Podaję przepis na oba spody do tartaletek- do wyboru, chociaż bardziej polecam ciasto2.      Ciasto 1 (przepis z tej strony , na 6 mini tart) 1 i 1/2 szklanki mąki1 łyżeczka proszku do pieczenia100g zimnego masła1/2 łyżeczki ekstraktu z wanilii lub cukru waniliowego6 łyżek cukru1 żółtko2 łyżki zimnej wody dodatkowo: 6 indywidualnych foremek to tart ( najlepiej z wyjmowanym dnem) o średnicy około 9- 10 cm Wykonanie: Mąkę połączyć z proszkiem, dodać masło i drobno posiekać ( jeśli korzystamy z food procesora miksować pulsacyjnie, aż do powstania drobinek podobnych do okruszków chleba). Dodać cukier, wanilię, żółtko oraz wodę i szybko zagnieść na jednolite ciasto, jeśli będzie się zbyt mocno kleić dodać odrobinę (!) mąki ( w food procesorze zmiksować wszystko do momentu ukształtowania się jednolitej kulki). Zawinąć w folię i spłaszczyć na placek. Wstawić do lodówki na około 30 minut.Foremki wysmarować niedużą ilością masła lub margaryny i obsypać odrobiną mąki. Po schłodzeniu ciasto rozwałkować na około 5mm i wyciąć koła większe o 2-3 cm od tartaletek. Ciasto umieścić w foremkach, delikatnie docisnąć palcami i ponakłuwać dno widelcem. Piec w 1800C 15-20 minut, aż będą złote. Ciasto 2 ( z książki "Ciasta pikantne i słodkie" M. Roux, na 6 mini tart- mi zdecydowanie bardziej smakowało) 250g mąki125g masła 1 jajko1 łyżeczka cukru1/2 łyżeczki soli40 ml zimnej wody Wykonanie: Do mąki wsypać sól i cukier, dodać masło, drobno posiekać lub rozdrobnić rękoma. Wbić jajko i wlać wodę (można dodać trochę mniej wody i jeśli ciasto będzie za suche- wlać resztę), całość zagnieść na gładką masę. Owinąć folią i delikatnie spłaszczyć, wstawić do lodówki na około 30 minut. Foremki wysmarować niedużą ilością masła lub margaryny i obsypać odrobiną mąki. Schłodzone ciasto rozwałkować na grubość około 3-4 milimetrów. Wyciąć kółka większe o 2-3cm (w zależności od tego jak wysokie są boki foremek) niż foremki i umieścić w tartaletkach, delikatnie dopasowując ciasto palcami. Ściąć nadmiar ciasta. Dno nakłuć kilkakrotnie widelcem. Przykryć folią aluminiową lub papierem do pieczenia i wysypać fasolą do pieczenia, aby obciążyć ciasto. Piec w 1900C około 15 minut. Po tym czasie usunąć folię razem z fasolą i piec tarty, w 1800C, kolejne 10 minut (aż ciasto nabierze lekko złotego koloru). Po tym czasie wyjąć z piekarnika. Nadzienie (do wypełnienia 6 mini tart):  3/4 szklanki migdałów (około 100g), można zastąpić gotowymi, mielonymi migdałami 5-6 fig (w zależności od wielkości)1/4 szklanki cukru60g masła1 jajko1-2 szczypty kardamonu (dodałam 1/4 łyżeczki- jak dla mnie trochę za dużo) Migdały (mogą być ze skórką) podpiec w piekarniku w 1800C około 10-15 minut. Ostudzić a następnie zmielić np. w food procesorze z cukrem na proszek (nie musi być zupełnie gładki). Dodać kardamon, masło i jajko i zmiksować na jednolitą masę. Wykonanie tarteletek: Upieczone tartletki napełnić nadzieniem, zostawiając odrobinę miejsca na owoce. Figi pokroić w ósemki i ułożyć w nadzieniu. Piec w 1800C około 30 minut, aż nadzienie zbrązowieje. Przed wyjęciem z foremek odczekać około 10-15 minut. Podawać na ciepło lub zimno. Smacznego:)  Na zdjęciu: tarta u dołu, z lewej- ciasto 1, tarta na górze, z prawej- ciasto 2 