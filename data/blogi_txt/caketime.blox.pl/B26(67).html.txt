Dziś mniej krwawa propozycja na Halloween, doskonała dla najmłodszych. Aromatyczne dyniowo- cynamonowe ciasteczka( wykorzystałam przepis na halloweenowe ciasteczka dyniowe z zeszłego tygodnia-klik) tworzą urocze trójwymiarowe dynie, które kryją w sobie małą, słodką niespodziankę- czekoladowe dropsy m m's. Śliczne mini piniaty. Miny dzieci po odkryciu zawartości – bezcenne:) ﻿ ﻿    Składniki: surowe ciasto na ciasteczka dyniowe( użyłam tego przepisu- wychodzą 3-4 dynie, w zalezności ile warstw użyjemy) lub na kruche ciasteczka3-4 łyżki cukru pudruzielony barwnik( opcjonalnie), najlepiej w paścieczekoladowe dropsy, żelki lub inne drobne słodycze do wypełnienia ciastek Przygotowanie: Z ciasta odciąć mniej niż 1/4 i zabarwić zielonym barwnikiem. Na każde ciastko będziemy potrzebować: 1  całe zielone małe ciastko wycięte foremką o średnicy około 46 mm*2 całe pomarańczowe ciastka wycięte foremką o średnicy 68mm*3( lub 2 w zależności, jak wysokie dynie chcemy zrobić) pomarańczowe ciastka z dziurką, wycięte foremką o średnicy 78mm*ogonek ﻿ Z rozwałkowanego( na około 4 mm)  ciasta wyciąć odpowiedniej wielkości ciastka. W największych wyciąć małym kieliszkiem otwory.  W zielonych kółkach wydrążyć nieduże dziurki na środku, na ogonki. Ze ścinków zielonego ciasta wyciąć prostokątne ogonki. Ciastka upiec według przepisu. Ostudzić. Cukier puder wymieszać z odrobiną wody, aby powstał dość gęsty lukier- klej. Ciastko, które jest na dnie i kolejne z otworkami przykleić do siebie przy pomocy lukru. Następnie skleić dwa górne ciastka, aby utworzyły wieczko. W dziurkę na zielonym ciastku wlać odrobinę lukru i przytwierdzić ogonek.  Czynności powtórzyć do zbudowania wszystkich ciastek 3D. Odczekać 30-40 minut, aż lukier dobrze zaschnie i napełnić dynie drobnymi słodyczami. Wieczko można przykleić do reszty piniaty lub pozostawić luźne. Smacznego:) * wielkości ciastek można zmienić i użyć np. 1 ciastko x 46mm +2 ciastka x 55mm +3 ciastka x 68mm, dużo zależy od rodzaju użytego ciasta, moje było bez proszku do pieczenia- dla ciastek, które rosną użyłabym wersji z mniejszymi foremkami﻿ ﻿  Inspiracja 