Jedna z moich ulubionych tart, w sezonie morelowym robię ją kilka razy, w różnych wariacjach.  Tym razem padło na wersję morelowo- marcepanową. Chyba lepszego połączenia smakowego nie można sobie wyobrazić- te dwa składniki są wręcz stworzone dla siebie! Aromatyczna tarta pachnąca latem:)  ﻿  ﻿ Składniki: Spód 250g mąki100g zimnego masła, pokrojonego w kostki100g cukru pudru, przesianego przez sitko2 jajka, w temperaturze pokojowejszczypta soli Przygotowanie: Blaszkę* do tart wysmarować margaryną i oprószyć niewielką ilością mąki. Mąkę połączyć z cukrem pudrem i solą, dodać pokrojone masło, wymieszać a następnie rozdrabniać masło palcami, aż do uzyskania niedużych grudek- kruszonki. Dodać jajka i dość szybko wyrobić zwarte ciasto( zbyt długo wyrabiane ciasto kruche zrobi się twarde). Masę ukształtować  w dysk, owinąć folią spożywczą i odłożyć do lodówki, na około 20-30 minut. Schłodzone ciasto rozwałkować na grubość 3-4** milimetrów i delikatnie przenieść na blaszkę, dno ponakłuwać widelcem. Ponownie schłodzić około 15 minut( opcjonalnie). Piekarnik nagrzać do 1800C. Na cieście położyć papier do pieczenia lub folię aluminiową. Następnie obciążyć tartę fasolą do pieczenia i podpiec około 15-20 minut. Po tym czasie usunąć papier razem z fasolą i piec dalsze 7-10 minut, do lekkiego zrumienienia ciasta. Odstawić do ostudzenia. *blaszkę 20- 23 cm- ja piekłam w foremce 20cm, zostaje wówczas jeszcze trochę ciasta na kilka kruchych ciasteczek:) **mi ciasto rozwałkowało się zdecydowanie za grubo:/ Wypełnienie Około 7 dużych moreli( około 500g)3 łyżki cukru1/2 łyżki wody4 łyżki płatków migdałowych- podprażonych na suchej patelni100ml gęstej śmietany( użyłam 10%)1 jajko2 łyżeczki cukru pudru1-2 krople olejku migdałowego1/2 łyżeczki waniliiszczypta soli200g marcepanu Przygotowanie: Morele pokroić na 16-stki. Na suchą, najlepiej nieprzywieralną, patelnię wysypać cukier i polać wodą, następnie na górze ułożyć kawałki moreli. Podsmażać do lekkiego skarmelizowania, poruszając od czasu do czasu całą patelnią. Śmietanę zmiksować z cukrem pudrem, jajkiem, solą, wanilią oraz olejkiem migdałowym. Na podpieczoną tartę wysypać równomiernie połowę płatków migdałowych. Marcepan rozwałkować na wielkość środka tarty i przełożyć na ciasto. Na marcepan wyłożyć połowę śmietany a na nią skarmelizowane morele. Owoce przykryć pozostałą częścią śmietany. Górę posypać płatkami migdałowymi. Piec w 1700C około 30 minut. Ostudzić przed pokrojeniem. Przechowywać w lodówce. Smacznego:)   Przepis na spód pochodzi z książki: "Ciasta pikantne i słodkie" Michel Roux 