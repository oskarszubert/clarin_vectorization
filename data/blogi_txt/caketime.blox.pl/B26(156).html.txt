Tak jak obiecałam, przedstawiam instrukcję wykonania "Nawiedzonego tortu". Nie wiem, czy jest to taka sama metoda jak w oryginale, ale u mnie się sprawdziła, więc mam nadzieje, że wszystkim chętnym do wykonania tego ciasta również się uda. Przyznaję, że mój duszek jeszcze idealnie nie wygląda, jego kształt wyszedł odrobinę inaczej niż zaplanowałam, ale i tak jak na pierwszy raz nie jest taki zły:)  Tort bardzo nam smakował. Ciemna część jest lekka i wilgotna, bardzo czekoladowa, ale nie za słodka, natomiast jasna ma delikatną nutę kokosową, jest bardziej zbita i mokra (za sprawą dodanego serka). Dzięki temu mimo, że ciasto nie jest przełożone kremem, nie "zatyka" po trzech kęsach. Przepis na czekoladowe ciasto będę jeszcze wielokrotnie wykorzystywać ponieważ banalnie prosto i szybko się je robi a do tego świetnie smakuje.     Ciasto czekoladowe  z książki " Barefoot Contessa at Home" Ina Garten , przepis dostępny również na tej stronie. Składniki (na 2 tortownice 18 cm- w sumie potrzebne będą 3 placki- czyli półtorej porcji przepisu): 1 i 3/4 szklanki mąki pszennej2 szklanki cukru (dałam trochę mniej)3/4 szklanki ciemnego kakao do pieczenia2 łyżeczki sody oczyszczonej1 łyżeczka proszku do pieczenia1/2 łyżeczki soli1 szklanka maślanki (ja dodałam jogurt naturalny)1/2 szklanki oleju2 duże jajka1 łyżeczka ekstraktu z wanilii1 szklanka świeżo zaparzonej gorącej rozpuszczalnej kawy Przygotowanie: 2 okrągłe formy (najlepiej z wyjmowanym dnem lub zdejmowaną obręczą) natłuścić i wyłożyć papierem do pieczenia. Piekarnik nagrzać do 1800C.Przesiać razem: mąkę, proszek do pieczenia, sodę oczyszczoną i kakao. Dodać cukier i sól. W osobnym naczyniu wymieszać maślankę, olej, wanilię i jajka. Do mokrych składników dodawać stopniowo mieszankę mąki. Zmiksować, pod koniec dodając gorącą kawę. Uważać, aby miksować tylko do połączenia składników. Masę przełożyć do przygotowanych 2 foremek. Piec około 35-40 minut, do tzw. suchego patyczka. Po upieczeniu odczekać 15-20 minut przed wyjęciem w tortownicy. Całą procedurę powtórzyć z trzecią warstwą ciasta (wykonaną z połowy składników).  Jeśli ktoś nie ma 2 takich samych foremek (tak jak ja;), proponuję każdą warstwę robić osobno z połowy składników, ponieważ ciasto nie powinno czekać na pieczenie. Odradzam również pieczenie w jednej blaszce z całej porcji- wydaje mi się, że może wyjść zbyt wilgotne, zakalcowate. Upieczone warstwy odstawiamy do następnego dnia. Białe ciasto: dowolne jasne ciasto( u mnie delikatnie kokosowe, takie jak tu(klik), ale może być np. biszkopt)200g serka typu Philadelphia (odłożyć 2 łyżeczki-  niezbędne do oczu i buźki duszka) Ja wykorzystałam ciasto kokosowe (używając zamiast śmietanki kokosowej dodatkową porcję mleczka kokosowego).  Piekłam z całej porcji, ale okazało się, że wykorzystałam, do zrobienia ducha, jedynie połowę (prostokąt około 22x14cm).  Z gotowego, ostudzonego zupełnie ciasta ściąć ciemniejsze brzegi i "skórkę", przełożyć do dużej miski. Następnie rozdrobnić na okruszki (rękoma lub mikserem). Do tak przygotowanego ciasta dodać serek i dobrze wymieszać. Masa powinna być bardzo wilgotna i dość zbita. Dla dodatkowego aromatu można dodać łyżkę alkoholu (u mnie likier Malibu). Wstawić do lodówki.  Przygotowanie czekoladowych warstw: 1. Wszystkie warstwy wyrównać (prawdopodobnie na każdej urośnie mała górka) i ściąć "skórkę" z góry ciasta.2. W pierwszej warstwie wyznaczyć środek i narysować koło o średnicy ok. 6-7 cm (np. odbić szklankę tej średnicy). Zacząć wycinać środek koła nożem, tworząc mały krater, coraz bardziej zwężający się tu dołowi.2. Gotową warstwę odwrócić do góry nogami i palcami dociskać lekko ścinany krateru, aby je wygładzić.3. Następnie wypełnić przygotowanym, białym ciastem, zaczynając od dokładnego wypełniania przy ściankach ciemnego ciasta (nie uciskać za mocno, żeby ciemne ciasto nie pękło). Białe wypełnienie lekko ugniatać, aby nie powstały dziury. Kiedy całość jest zapełniona przechodzimy do kolejnej warstwy.4.  Na środku następnego ciasta obrysować koło- tym razem jego średnica musi pasować do górnej średnicy jasnej dziury w poprzedniej warstwie.5. Wyciąć dziurę, może być zupełnie prosta (np. wbić na wylot ciasta szklankę). Ponownie ugniatać delikatnie palcami ściany dziury.6. Ciasto przenieść na pierwszą przygotowaną warstwę i ułożyć tak, aby zrobiony przed chwilą otwór idealnie pasował z wypełnioną dziurą w pierwszej warstwie (nie sugerować się brzegami ciasta, jeśli się nie pokrywają na koniec będą przycięte).7. Do resztek ciemnego ciasta, wydłubanego z tej i poprzedniej warstwy, dodać około 1-2 czubatych łyżeczek kremowego serka i dobrze wymieszać. Uformować 3 spore kulki na oczy i buźkę (nie trzeba wykorzystywać całej masy)8. Wypełnić krater białym ciastem, mniej więcej w środku umieścić dość sporą kulkę z ciemnego ciasta (buźka) wypełnić dookoła jasnym ciastem i odrobinę wyżej umieścić 2 mniejsze kulki (oczy) i dokończyć wypełnianie jasnym ciastem tak, aby powstała lekka górka.9. W trzeciej warstwie znaleźć środek i wyznaczyć koło o średnicy pasującej do otworu drugiej warstwy. 10. Łyżeczką wydłubać niedużą ilość ciemnego ciasta, tworząc niewielkie zagłębienie (to już tylko czubek głowy duszka,) ugnieść ścianki i wypełnić jasnym ciastem (tak aby całość była odrobinę wklęsła). 11. Delikatnie odwrócić do góry nogami i wpasować na drugą warstwę. 12. Jeśli okazałoby się, że warstwy nie leżą idealnie na sobie- ściąć nadmiar brzegów nożem (nie próbujemy ich przesuwać). Tak przygotowany tort pokryć kremem i udekorować  duszkami.   Krem (wystarczyło na posmarowanie tortu -średnica 18 cm x wysokość 11 cm- i zrobienie małych duszków): 220g miękkiego masła2 szklanki cukru pudru2 łyżeczki ekstraktu waniliowego1 słoik (215g) Marshmallow Fluff  Przyznaje, że zrobiłam ten krem tylko dlatego, że kiedyś jakimś cudem udało mi się kupić 2 słoiczki Marshmallow fluff i chciałam go w końcu wypróbować (smakuje jak bardzo kleiste, gęste i przesłodkie ciepłe lody, przypomina mi trochę bezę szwajcarską). Krem wyszedł niesamowicie słodki (dla mnie za słodki- ale mąż był nim zachwycony) i trochę bardziej plastyczny, niż klasyczny krem maślany. Można go oczywiście zastąpić swoim ulubionym kremem. Cukier przesiać i zmiksować na puszystą masę z masłem i wanilią, na koniec dodać Marshmallow fluff i dobrze zmiksować ( uwaga na słabsze miksery, bo masę dość ciężko się miksuje).  Posmarować cały tort: najpierw cieniutką warstwą kremu, przy użyciu gładkiego noża, wypełniając jednocześnie wszelkie zagłębienia powstałe między warstwami. Następnie pokryć drugą, grubszą warstwą. Aby wyrównać masę rozgrzać nóż w gorącej wodzie i wygładzić krem wzdłuż całego tortu. Z pozostałej części kremu wycisnąć małe duszki, przy pomocy rękawa cukierniczego ( lub woreczka z obciętym rożkiem). Oczy i buźki pomalować rozpuszczoną czekoladą.  Schłodzić przed podaniem około 2 godzin. Przechowywać w lodówce.Smacznego:) 