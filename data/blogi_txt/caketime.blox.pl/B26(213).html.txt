Od tego ciasta ciężko się oderwać:) Połączenie mojego ukochanego brownie z sernikiem oraz płatkami migdałowymi. Dolna warstwa jest bardzo czekoladowa i ciężka, jak przystało na brownie, natomiast masa sernikowa z migdałami wręcz rozpływa się w ustach. Polecam,  szczególnie, że ciasto jest bardzo proste w wykonaniu. Przepis pochodzi z książki Avoca 'Tea Time'. Składniki:Brownie:200g ciemnej czekolady (najlepiej 70%, ale można również użyć z mniejszą zawartością kakao)200g masła lub margaryny250g cukru (ja dodałam 200g)4 jajka110g mąki pszennejSernik:400g serka kremowego (typu philadelphia)150g cukru2 jajkakilka kropli esencji waniliowej lub migdałowej albo łyżeczka cukru waniliowego lub migdałowego1 łyżka likieru migdałowego (opcjonalnie)5 łyżek płatków migdałowych*Piekarnik nagrzać do 150C, natłuścić blaszkę (i ewentualnie obsypać mąką) o wymiarach ok.22x22.Do wykonania brownie: czekoladę rozpuścić w kąpieli wodnej- w miseczce ustawionej nad garnkiem z gorącą wodą, następnie  odstawić do lekkiego przestudzenia. Utrzeć mikserem masło z cukrem, stopniowo dodawać jajka, następnie wsypać mąkę, wymieszać. Na koniec wlać rozpuszczoną czekoladę i dobrze wszystko zmiksować. Masę rozłożyć równomiernie na dnie blaszki.Przygotowanie sernika: zmiksować serek z cukrem, dodać jajka oraz cukier/esencję waniliową/migdałową i likier migdałowy, jeśli go używamy, zmiksować na gładką masę. Na samym końcu wsypać płatki migdałowe i wymieszać całość łyżką. Masę wyłożyć na górę brownie.Piec ok. 45 minut (góra ciasta powinna być ścięta, ale może być lekko 'galaretowata' na środku- to znaczy może sie trochę trząść przy poruszaniu foremki). Góra wychodzi dość jasna, można ją odrobinę zrumienić włączając górną grzałkę na 2-3 minuty, jeśli piekarnik posiada taką opcję i mamy na to ochotę.Dla dekoracji posypać płatkami migdałowymi. Kroić po całkowitym wystudzeniu.Smacznego:)*w oryginalnym przepisie migdały zastąpione były przez 120g malin 