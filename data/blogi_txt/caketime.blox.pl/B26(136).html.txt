Przyznam szczerze, że nie byłam wielką fanką mince pies, kiedy pierwszy raz zostałam nimi poczęstowana, były dla mnie zdecydowanie za słodkie. Ale te babeczki to już zupełnie inna historia! Są pyszne, pełne rodzynek, różnego rodzaju kandyzowanych skórek i owoców.  Malutkie, takie na jeden gryz, ale można je również upiec w standardowych muffinkowych foremkach*. Można zrobić je dużo wcześniej i zamrozić, po upieczeniu, nawet na 6 miesięcy. Przepis z gazety "Complete Guide to Christmas" 2006. Przypominam również o małym konkursie- głosowaniu, w którym do wygrania jest książka: "Little Book of Easy Christmas Cakes" Carol Deacon's. Szeczegóły i zasady w tym wpisie (klik)﻿ ﻿﻿﻿ ﻿ ﻿*jeśli używamy foremek do muffinek( najlepiej sylikonowych) wówczas babeczki powinny być dość niskie, maksymalnie do połowy wysokości foremek)﻿ Składniki (na około 24 babeczek, o średnicy 7 cm, lub około 50-55 miniaturek) Nadzienie: 150g rodzynek1 jabłko, starte na grubych oczkach 50g ciemnego cukru muscovado( zastąpiłam ciemnym brązowym cukrem)50g skórek kandyzowanych**, drobno pokrojonych50g kandyzowanych wiśni, drobno pokrojonychotarta skórka i sok z jednej cytryny1/2 łyżki przyprawy do piernika30g masła( oryginalnie smalcu)4 łyżki brandy, sherry lub ciemnego rumu  ﻿Wymieszać wszystkie składniki, przykryć folią spożywczą i odstawić na noc do lodówki. **ja użyłam mieszanki w skład, której wchodziły: kandyzowane skórki pomarańczowe, cytrynowe, kandyzowany melon i wiśnie) Ciasto: 115g cukru pudru115g masła lub margaryny3 żółtka3 łyżki zimnej wody300g mąkiszczypta soli Wymieszać cukier, masło i żółtka, w food procesorze lub łyżką. Dodać wodę i ponownie wymieszać. Następnie wsypać mąkę i sól i wyrobić gładkie, jednolite ciasto. Zawinąć w folię spożywczą i wstawić do lodówki na 15 minut.W tym czasie przygotować foremki: posmarować margaryną i posypać niedużą ilością mąki. Piekarnik nagrzać do 1900C. Schłodzone ciasto rozwałkować na grubość około 3mm. Wyciąć koła wybranej wielkości oraz taką samą ilość gwiazdek. Ciasto układać w foremkach i wypełnić nadzieniem, na górze ułożyć gwiazdki( ja swoje gwiazdki wolałam piec osobno i układałam je na gorących, upieczonych babeczkach) Piec około 20 minut, aż nabiorą złotego koloru. Po wystudzeniu oprószyć cukrem pudrem. Przechowywać w szczelnie zamkniętym pojemniku. Można również po ostudzeniu zamrozić je na 6 miesięcy. Aby rozmrozić babeczki wystarczy wstawić je  na 15 minut do nagrzanego do 2000C piekarnika. Smacznego:) ﻿ ﻿ ﻿ 