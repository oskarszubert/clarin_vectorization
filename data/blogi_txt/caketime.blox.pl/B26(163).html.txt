Rewelacyjna odrywana drożdżówka z rabarbarem i kruszonką. Najlepszy drożdżówkowy przepis jaki ostatnio testowałam( do tego jeszcze mój własny;). Do ciasta dość nietypowo dodałam starte jabłko, dzięki czemu drożdżówka jest wilgotna, treściwa a do tego pachnąca wanilią i odrobiną cynamonu. Wczoraj zjedliśmy połowę- jeszcze ciepłej, sądzę, że dziś dokończymy dzieła;) Drożdżówkę można również normalnie kroić, chociaż dla mnie cały urok tkwi w odrywaniu aromatycznych płatów ciasta.... Polecam z rabarbarem oraz innymi owocami( lub nawet bez).     ﻿ Składniki( na keksówkę około 26x11 lub trochę większą): Ciasto drożdżowe 1 szklanka letniego mleka+ 2 łyżeczki cukru21g świeżych drożdży4- 5 i 1/2 szklanek mąki1/4 szklanki brązowego cukru lub muscovado1/2 szklanki białego cukru( można zastąpić brązowym)1/4 rozpuszczonego masłaziarenka z 1 laski wanilii lub 2 łyżeczki cukru waniliowego1/4 łyżeczki soli2 jajka 1/2 średniego jabłka + 1 łyżeczka cukru Drożdże rozpuścić w mleku z dodatkiem 2 łyżeczek cukru. Odstawić w ciepłe miejsce, do momentu, aż drożdże zaczną pracować, zaczyn zwiększy swoją objętość i pojawi się pianka. Połówkę jabłka zetrzeć na tarce, na bardzo drobnych oczkach. Dodać łyżeczkę cukru i podsmażyć około 2-3, aby sok odparował. Lekko przestudzić.  W dużej misce wymieszać 3 i 1/2 szklanki mąki( pozostałą cześć odstawić na bok i stopniowo dosypywać podczas wyrabiania), cukier brązowy i biały, wanilię i sól. W osobnym naczyniu połączyć letnie masło, jajka, jabłko i wlać do mąki a następnie dodać gotowe mleko z drożdżami. Całość wymieszać najpierw łyżką, dosypując stopniowo pozostałą część mąki, a kiedy będzie już wystarczająco gęsta- wyrobić rękoma na podsypanej mąką stolnicy, aż do uzyskania gładkiego ciasta( około 10 minut). Surowa drożdżówka powinna być zwarta( można z niej ukształtować kule i nie rozlewa się po bokach), ale nie za twarda, może lekko lepić się do rąk. Ciasto posmarować niedużą ilością oleju lub rozpuszczonego masła, włożyć do natłuszczonej miski, przykryć ściereczką( tak, aby nie dotykała masy)i odstawić w ciepłe miejsce, aż podwoi swoją wielkość, na około 1 godzinę. Ciasto drożdżowe nie lubi przeciągów i otwartych okien, najlepiej wstawić je np. do piekarnika( oczywiście wyłączonego) i zapalić wewnętrzną lampkę- powstanie wówczas idealny klimat do wyrastania drożdżówki. Dodatkowo: 3-4 łodygi rabarbaru+ 4 łyżeczki cukru Rabarbar pokroić w około 0,5 mm kawałki, wymieszać z cukrem i odstawić. Kruszonka 1/2 szklanki mąki1/2szklanki cukru1 łyżeczka cukru waniliowego2( płaskie) łyżki margaryny1 łyżka zimnej wody Wszystkie składniki wymieszać i zagnieść na kruszonkę. Posypka cukrowa 1/4 szklanki cukru1/4 łyżeczki cynamonu1 łyżeczka cukru waniliowegododatkowo: 1-2 łyżeczki rozpuszczonego masła lub oleju Wszystkie składniki, poza masłem/ olejem, wymieszać. Przygotowanie: Piekarnik nagrzać do 1750C. Keksówkę o wymiarach około 26x 11cm( można użyć większej foremki, wówczas kawałki do odrywania będą wyraźniejsze)  wysmarować tłuszczem, dodatkowo dno można wyłożyć papierem do pieczenia.Wyrośnięte ciasto rozwałkować na wielkość około 40x 35 cm. Posmarować 1-2 łyżeczkami masła lub oleju a następnie obsypać równomiernie cukrową posypką( można ją delikatnie docisnąć rękoma) . Ciasto pociąć na prostokąty, szerokości i wysokości mniej więcej naszej foremki. Kawałki ciasta sklejać do siebie i układać w blaszce( podobnie jak w Tym przepisie). . Następnie odsączyć rabarbar i wkładać go między poszczególne kawałki ciasta( nie za głęboko), podobnie postępować z kruszonką. Piec około 50-60 minut, jeśli góra zacznie się zbyt mocno przypiekać- przełożyć blaszkę na niższy poziom. Przed wyjęciem z foremki lekko przestudzić. Gotową drożdżówkę można polukrować. Świetna na ciepło jak i na zimno:) Smacznego:)   ﻿ 