Jak jagody to nieodwołalnie muszą być i jagodzianki!:) Całe wieki nie jadłam już tych słodkich bułeczek. Zawsze kojarzą mi się z wyprawami na jagody z dziadkami, każdy dostawał swój słoiczek  do zbierania a u mnie najwięcej i tak trafiało z krzaka prosto do buzi:) Przepis pochodzi od Tatter. Jagodzianki wychodzą puszyste, mięciutkie i bardzo smaczne. Były idealne na zakończenie jagodowego tygodnia, szkoda, że nie ma już po nich śladu...  Składniki:  Ciasto:500g maki pszennej1 1/2 łyżeczki suchych drożdży instant (lub 14g świeżych drożdży)szczypta soli1 szklanka mleka1 jajko1/4 szklanki oleju słonecznikowego1/2 szklanki cukru2 łyżki cukru waniliowego Nadzienie:300g jagód3 łyżki cukru1 łyżka mąki ziemniaczanej Wykonanie: Jagody wymieszać z cukrem oraz mąką ziemniaczaną. Mąkę i sól połączyć z drożdżmi (jeśli używamy świeżych drożdży zrobić rozczyn- drożdże rozpuścić w mleku i dodać łyżeczkę cukru, odstawić w ciepłe miejsce do momentu, aż zaczną "pracować"). Dodać mleko, jajko i olej dokładnie wyrobić. Ciasto powinno być miękkie, plastyczne może się trochę kleić. Odstawić w ciepłe miejsce na godzinę, aby podwoiło objętość (w zależność od warunków może to być trochę krócej lub dłużej).Po tym czasie krótko zagnieść ciasto a następnie podzielić na 16 części  (ja podzieliłam na 6 większych), uformować kule i pozostawić do wyrośnięcia kolejne 15 minut. Po tym czasie rozpłaszczyć każdą porcję ciasta, na środek nałożyć pełną łyżkę jagód, dokładnie skleić, jak pierogi. Jagodziankę położyć na blacie (łączeniem w dół) i delikatnie, ale zdecydowanie rolować, aż do uzyskania kształtu owalnych bułek. Umieścić na natłuszczonej blaszce w sporych odstępach i odstawić do wyrośnięcia na 45 minut.Piekarnik nagrzać do 220C.Piec wyrośnięte bułeczki około 15 minut. Wystudzone dowolnie polukrować. Smacznego:) 