Stollen( christstollen) to tradycyjne niemieckie, świąteczne ciasto. Przyznam się, że chociaż wielokrotnie widziałam je w sklepach, to jakoś nigdy nie próbowałam, zupełnie nie wiem czemu, tym bardziej, że uwielbiam wszystko, co jest z marcepanem:) Wykonanie Stollen nie jest trudne a w domu roznosi się wspaniały świąteczny zapach, skórki pomarańczowej, masła, rumu i migdałów. Dla mnie ogromnym plusem jest fakt, że ciasto można( a nawet trzeba) upiec kilka tygodni przed świętami, aby nabrało głębszego aromatu. Czyli robimy je teraz a na święta jedynie rozpakowujemy i delektujemy się smakiem:) A będzie pewnie czym, bo już na świeżo smakuje wyśmienicie: pachnące, pełne bakalii ciasto z marcepanowym środkiem. Aż szkoda, że trzeba tyle czekać na kolejny kawałek. Moje Stollen upiekłam łącząc dwa przepisy: z książki "Backen in der Weihnachtszeit" Betty Bossi oraz ze strony Kuchnia Pełna smaków. ﻿  ﻿ Składniki: 250-300g rodzynek*50g całych migdałów( użyłam ze skórkami, ale wydaje mi się, że lepsze będą bez skórek) około 160ml rumu Rodzynki i migdały dzień wcześniej zalać rumem. Przykryć i odstawić na bok.* przygotowałam 300g rodzynek, ale użyłam jedynie około 250g ponieważ wydawało mi się ich za dużo w surowym cieście 125g masła90g margaryny 44g drożdży świeżych1/3 letniego mleka+ łyżeczka cukru 1/2 kg mąki80g cukru1 płaska łyżeczka proszku do pieczenia1/2 łyżeczki soli1/2 łyżeczki mielonego kardamonu2 szczypty gałki muszkatołowej 2 szczypty czarnego pieprzułyżeczka ekstraktu waniliowego lub 1/2 opakowania cukru waniliowego50g mielonych migdałówotarta skórka z połowy pomarańczy50g kandyzowanej skórki pomarańczowej50g kandyzowanej skórki cytrynowej lub mix owoców kandyzowanych dodatkowo: 250-300g marcepanu do wypieków*100- 125g masła( do posmarowania Stollen po upieczeniu)cukier puder do posypaniapapier(lub folia aluminiowa i papier ) do zawinięcia gotowego ciasta * w ostateczności można użyć marcepanowy bloczek w czekoladzie, należy go jednak wcześniej obrać z czekolady:) Wykonanie: Namoczone rodzynki i migdały odsączyć z nadmiaru rumu. Migdały grubo posiekać. Margarynę i masło rozpuścić i przestudzić. Drożdże rozpuścić w letnim mleku( nie powinno być za ciepłe, ponieważ zabije drożdże) razem z łyżeczką cukru i odstawić w ciepłe miejsce, do momentu, gdy drożdże zaczną pracować( około 10minut). W tym czasie wymieszać mąkę z cukrem, solą, przyprawami i proszkiem do pieczenia. Gdy drożdże wyraźnie zaczną się podnosić i spieniać wlać je do mąki, lekko przemieszać a następnie dodać przestudzony tłuszcz, wanilię, mielone migdały i otartą skórkę z pomarańczy. Zacząć wyrabiać ciasto, po chwili wrzucić bakalie: rodzynki, migdały, skórki kandyzowane i dalej energicznie wyrabiać około 15 minut. Można do tego użyć robota kuchennego, ale pod koniec warto jednak ciasto, chociaż chwilę wyrobić ręcznie. Stollen przełożyć do dużej miski natłuszczonej olejem lub blaszki wyłożonej matą silikonową, przykryć folią spożywczą lub ściereczką i odstawić w ciepłe miejsce na około 2-3 godziny, aż mocno urośnie( ja włożyłam do piekarnika z włączonym światłem na 2 godziny) Po tym czasie piekarnik nagrzać do 1900C. Natłuścić gładką, dużą blachę lub specjalną formę do Stollen. Wyrośnięte ciasto uderzyć pięścią, aby je odgazować i ponownie wyrobić około 5 minut. Stollen przełożyć na papier do pieczenia lub matę silikonową i rozwałkować na niezbyt duże koło. Marcepan uformować w wałek 2-3 cm krótszy niż średnica rozwałkowanego ciasta. Marcepan umieścić na środku koła( z obu krańców pozostawić około 1- 1,5 cm ciasta). Ciasto złożyć na pół jak naleśnik a następnie jeszcze raz na pół, ale tak, aby dolny brzeg był dłuższy( ja niestety zapomniałam o drugim złożeniu- w przyszłym roku się poprawię;) Razem z papierem, lub matą przenieść na blaszkę. Krańce ciasta skleić, aby zasłonić marcepan. Wstawić do piekarnika i natychmiast zmniejszyć temperaturę do 1700C. Piec około 40- 50 minut. Ja w ostatnich 20 minutach zmniejszyłam temperaturę do 1600C i przykryłam ciasto pergaminem. Dodatkowe masło podzielić na pół. Pierwszą połówkę rozpuścić i posmarować nią Stollen bezpośrednio po wyjęciu z piekarnika, po chwili posypać obficie cukrem pudrem i pozostawić od ostygnięcia. Ostudzone ciasto posmarować drugą, rozpuszczoną połówką masła i ponownie obsypać dość grubo cukrem pudrem. Stollen zawinąć w papier( ja użyłam najpierw w folii aluminiowej) i odstawić w chłodne miejsce na 5-3 tygodni. Smacznego... za kilka tygodni;) ﻿ 