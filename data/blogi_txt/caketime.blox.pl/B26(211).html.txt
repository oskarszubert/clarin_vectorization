Sernik ze specjalną dedykacją dla wszystkich Babć, a szczególnie moich, z okazji Ich Święta!  Jeden z najlepszych serników jakie do tej pory jadłam. Rewelacyjne połączenie sernika kawowego z kremem orzechowym. Sernik jest ciężki, kremowy a do tego nieprzesuszonym, z dość wyraźnym, ale nie dominującym, aromatem kawy. Krem z orzechami laskowymi doskonale komponuje się ze smakiem kawy a dekoracja z karmelizowanych i posiekanych orzechów dodaje przyjemnego chrupania do sernika. Całość stanowi niebieskie połączenie, gorąco polecam!﻿  ﻿ ﻿ Składniki( na tortownicę 18 lub 20 cm) Spód: 150g ciastek digestive w czekoladzie*30g masła Dno tortownicy wysmarować odrobiną tłuszczu i wyłożyć papierem do pieczenia. Boki wysmarować odrobiną margaryny. Masło rozpuścić. Ciastka bardzo drobno zmielić w malakserze/ food procesorze lub rozdrobnić blenderem ewentualnie wałkiem. Dodać masło i wymieszać do uzyskania tzw. mokrego piasku. Przesypać do tortownicy, wyrównać i wgnieść w dno blaszki i około 0,5 cm boku. Odstawić do lodówki. *jeśli ciastka będą bez czekolady, potrzeba będzie prawdopodobnie około 50g masła Masa serowa( wszystkie składniki powinny być w temperaturze pokojowej): 2 łyżki śmietany kremówki2-3 łyżki kawy rozpuszczalnej**300g serka kremowego typu philadelphia( można użyć zwykły twaróg trzykrotnie mielony, ale sernik będzie trochę mniej kremowy)250g serka mascarpone150g cukru2 łyżeczki ekstraktu z wanilii2 czubate łyżki mąki ziemniaczanej3 jajka **użyłam 2 i 1/2 łyżki kawy Jacobs millicano, która wydaje mi się drobniejsza i mocniejsza od zwykłych kaw rozpuszczalnych Piekarnik nagrzać do 1500C. Śmietanę wlać do niewielkiego garnka, wsypać kawę. Podgrzewać mieszając, tylko do rozpuszczenia kawy. Serek kremowy wymieszać łyżką z serkiem mascarpone. Następnie wlać kawę, wanilię, wsypać cukier i całość wymieszać. Mąkę ziemniaczaną przesiać przez sitko i dodać do masy serowej, połączyć. Na koniec wbić jajka i krótko zmiksować, aby pozbyć się ewentualnych grudek. Masę przelać na przygotowany spód i piec 55minut do 1h i 05 minut( piekłam z ustawieniami grzałki góra -dół). Obok tortownicy postawić naczynie żaroodporne napełnione wodą. Po upieczeniu sernik pozostawić do przestudzenia w piekarniku przy uchylonych drzwiczkach. Letnie ciasto wyjąć z piekarnika. Gdy całkowicie ostygnie wstawić do lodówki, na kilka godzin lub całą noc. Krem orzechowy: 80g orzechów włoskich( plus 2 łyżeczki cukru pudru)90-100g serka kremowego typu philadelphia, w temperaturze pokojowej50g miękkiego masła40g cukru pudru( lub więcej do smaku)2 łyżeczki ekstraktu z wanilii dodatkowo na karmelizowane orzechy: 8-10 połówek orzechów włoskich2-3 łyżki cukru+ 1 łyżka wody Orzechy włoskie( wszystkie) podpiec w piekarniku na suchej blaszce, około 10-15 minut w temperaturze 1600C. Najlepiej mieć oko na piekarnik i wyjąć orzechy, gdy nabiorą złotawego koloru i zaczną intensywnie pachnieć. Całkowicie ostudzić. 8-10 połówek odłożyć do dekoracji. Pozostałe orzechy podzielić na 2 równe części. Jedną z nich bardzo drobno zmielić*** razem z 2 łyżeczkami cukru pudru, np. w młynku do kawy( uwaga, aby nie zrobić z nich masła orzechowego;) Drugą część posiekać na średniej wielkości kawałki. Masło utrzeć z cukrem pudrem. Następnie dodać serek kremowy, wanilię i zmielone orzechy włoskie. Całość dokładnie wymieszać. Na koniec wsypać posiekane orzechy i połączyć. Karmelizowane orzechy włoskie: Cukier wsypać do niedużego garnuszka lub patelni, zalać wodą i gotować na średnim ogniu, aż nabierze jasno-bursztynowego koloru( podczas gotowania nie mieszać!). Następnie zdjąć z palnika, natychmiast wrzucić połówki orzechów i szybko wymieszać, aby karmel pokrył orzechy. Tak przygotowane orzechy można pozostawić do dekoracji w całości lub posiekać. Schłodzony sernik oddzielić delikatnie cienkim nożem od boków blaszki i wyjąć z tortownicy. Ułożyć na platerze. Na sernik równomiernie wyłożyć krem orzechowy a następnie udekorować karmelizowanymi orzechami. Przed podaniem schłodzić około 1h w lodówce. Smacznego ***jeśli nie możemy zmielić orzechów w młynku lub blenderze można je baaardzo drobno posiekać nożem:) ﻿ ﻿ 