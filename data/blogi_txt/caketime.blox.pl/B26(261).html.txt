Witam i na wstępie życzę wszystkiego najlepszego w Nowym Roku:)My jeszcze pozostajemy trochę w poświąteczno- sylwestrowym klimacie i taki również będzie pierwszy tegoroczny wpis. Nie byłam do tej pory wielką fanką żelatyny i bitej śmietany w słodkościach, przerażała mnie wizja grudek galaretki w kremie i podchodząca wodą bita śmietana. Jednak w tym roku się przełamałam i odważyłam na Tort Lebkuchen z piankową masą z bitej śmietany i creme fraiche( nie jestem pewna, co jest polskim odpowiednikiem creme fraiche- kwaśna śmietana?) połączoną z piernikową podstawą. Torcik idelany dla fanów niemieckich pierników Lebkuchen. Nie jest za słodki a delikatna, cytrusowa pianka doskonale współgra smakowo z piernikowo- orzechowym ciastem. Miła odmiana od tradycyjnych, ciężkich serników i pierników. Polecam, jeśli ktoś ma nadal niedosyt korzennych smaków po świętach:). Źródło: Betty Bossi "Backen in der Weihnachtszeit".﻿ ﻿ ﻿ Składniki (na tortownicę 24cm): Ciasto:﻿ 200g brązowego cukruszczypta soli2 łyżeczki przyprawy do Lebkuchen lub przyprawy do pierników3 jajka180g creme fraiche200g mąki100g drobno zmielonych orzechów laskowych1/2 łyżeczki proszku do pieczenia Piekarnik nagrzać do 1800C. Tortownicę wyłożyć papierem do pieczenia i posmarować margaryną.Cukier, sól, przyprawę oraz jajka zmiksować, aż masa zrobi sie jasna. Dodać creme fraiche i dobrze wymieszać. W osobnym naczyniu wymieszać mąkę z proszkiem do pieczenia i zmielonymi orzechami. Do masy z mokrymi składnikami stopniowo dodawać mieszankę mąki. Dość krótko zmiksować na gładką masę. Przełożyć do przygotowanej tortownicy i piec około 30 minut( do tzw. suchego patyczka) w niższej części piekarnika( ja piekłam jeden stopień poniżej środka). Po upieczeniu ostudzić a następnie delikatnie wyjąć z formy i usunąć papier do pieczenia. W jeśli wyrosła górka- wyrównać ciasto. Pianka: 180g creme fraiche ( w temperaturze pokojowej)60g przesianego cukru pudru2-3 pomarańcze: otarta skórka z 1 pomarańczy i 200ml wyciśniętego soku z pomarańczy5 arkuszy żelatyny200ml śmietany kremówki dodatkowo: 4 łyżki pomarańczowej marmolady( zastąpiłam miodem)4 łyżki zmielonych orzechów lakowych kakao do posypania Creme fraiche wymieszać z cukrem pudrem, skórką pomarańczową i sokiem. Żelatynę przygotować według instrukcji na opakowaniu ( u mnie: namoczyć w zimnej wodzie około 5 minut), odsączyć, a następnie zalać 2 łyżkami gorącej wody. Mieszać, aż żelatyna się rozpuści. Następnie dodać 2 łyżki mieszanki z creme fraiche, szybko wymieszać i natychmiast połączyć z resztą śmietanowego kremu. Dokładnie wymieszać i wstawić do lodówki. Kiedy masa zacznie nieco tężeć ( u mnie zajęło to około 10 minut) wyjąć z lodówki, wymieszać i jeszcze raz wstawić do lodówki na około 3 minuty. W tym czasie szybko ubić na sztywno śmietanę kremówkę. Masę z żelatyną wyjąć z lodówki, ponownie wymieszać, następnie dodać 2 łyżki ubitej śmietany, wymieszać i dodać pozostałą cześć śmietany. Dokładnie połączyć. Wstawić do lodówki na około 10-20 minut( w zależności od lodówki), aż masa zacznie tężeć, ale będzie jeszcze nieco płynna. W tym czasie ciasto( odwrócone do góry nogami- równiejszą stroną go góry) umieścić ponownie w tortownicy*, w której było pieczone( ja dodatkowo ścianki wyłożyłam folią spożywczą, aby łatwiej można było całość później wyciągnąć z formy) na ciasto wyłożyć tężejącą masę śmietanową. Schłodzić 2 godziny. Gdy masa całkowicie stężeje, wyjąć z tortownicy, boki posmarować marmoladą lub miodem i obsypać mielonymi orzechami a górę ciasta oprószyć kakao.Przechowywać 2-3 dni w lodówce. Smacznego:) *można również użyć obręczy( kształtki) do tortów ﻿﻿ 