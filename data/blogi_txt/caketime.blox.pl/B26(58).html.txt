Ten tydzień będzie na blogu  marcepanowy- mam więc nadzieję, że lubicie marcepan.  Zaczynam od podstaw, czyli przepisu na domową masę marcepanową. Przepisów jest wiele, są z surowym jajkiem, alkoholem a nawet takie, co nie mają w składzie migdałów i obok marcepanu nawet stać nie powinny;) Ta masa marcepanowa świetnie nada się do wypieków, można ją również używać do dekoracji ciast lub modelowania ozdób.  ﻿ Składniki: 1 szklanka cukru2 łyżki golden syrup1/2 szklanki wody225 g  zmielonych migdałów220 g cukru pudru1 kilka kropli aromatu migdałowego Przygotowanie: W niedużym garnuszku wymieszać cukier, wodę i golden syrup. Zagotować a następnie zmniejszyć ogień i podgrzewać, aż mieszanka osiągnie temperaturę 1180C( 2350F), czyli tzw. soft ball stage.* Lekko przestudzić. Zmielone migdały przesiać razem z cukrem pudrem przez sitko. Większe kawałki migdałów, które zostaną na sitku zmielić, np. w młynku do kawy( lub uzupełnić wagę migdałów, drobniejszymi z torebki). Do migdałów z cukrem pudrem wlać gorący syrop, olejek migdałowy i food procesorem lub mikserem zmiksować do otrzymania zwartej kuli. Jeśli masa okaże się zbyt sucha by uformować kulę, dolać o drobinę wody i wyrobić. Gdyby masa była zbyt klejąca- dodać odrobinę cukru pudru. Dowolnie uformować, posmarować równomiernie odrobiną oleju i szczelnie owinąć folią spożywczą( ja zawsze stosuję dwie warstwy folii) Masa marcepanowa z czasem będzie robiła się coraz twardsza i mniej elastyczna, dlatego do np. pokrycia ciasta najlepiej użyć ją gdy jest jeszcze dość świeża i łatwiej się rozwałkowuje bez pęknięć. Przechowywać około miesiąca. Smacznego :) * soft ball stage - syrop można również przygotować bez termometru cukierniczego; mała kropla syropu opuszczona do lodowatej wody będzie na tyle elastyczna, że można ją uformować palcami.  Źródło A słynne soft ball stage wygląda tak: ﻿ 