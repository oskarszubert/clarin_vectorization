Uwielbiam sok Kubuś, mogłabym go pić hektolitrami:) Niestety tu gdzie mieszkam nie jest on dostępny:/ Całe szczęście w Internecie można wyszperać przepisy prawdopodobnie na wszystko, więc na domowy sok a la Kubuś też się coś znalazło:) Pozmieniałam trochę to i owo, i tak mam swój własny, upragniony, idealny, superzdrowy, gęsty, marchewkowy soczek Kubuś!:) Wiem, co w nim jest i sama mogę wybierać, jaki smak chcę: z bananami, truskawkami, malinami czy innymi owocami. Mam tylko nadzieję, że w najbliższym czasie nie zrobimy się pomarańczowi, od ogromnych ilości kubusiowego soku, jakie ostatnio wypijamy;) Inspiracja: z tej strony.  ﻿ Składniki( na około 1 l soku): 500g marchewek300-400 ml soku z jabłek( najlepiej bez cukru a jeszcze lepiej domowego;)*100-150ml wody2 łyżki soku z cytryny1/2-1 łyżeczki cukru( lub więcej do smaku) opcjonalnie: mały banan, truskawki lub inne owocedodatkowo: blender lub mikser do drinków/ koktajli Wykonanie: Marchew obrać, umyć, pokroić w talarki i ugotować w wodzie lub na parze, aż będzie zupełnie miękka( około 20minut). Odcedzić i przełożyć do miksera lub miski. Dodać około 70ml soku jabłkowego i zmiksować na zupełnie gładką pulpę. Wrzucić wybrane owoce( jeśli robimy sok wieloowocowy:) i zmiksować. Stopniowo dolewać pozostały sok, dodać cukru do smaku i dalej miksować. W razie konieczności rozcieńczyć wodą, do uzyskania ulubionego smaku i konsystencji. Przechowywać w lodówce. Smacznego:) *zamiast soku można również spróbować świeże jabłka(około 400-500g) zetrzeć na drobnej tarce i razem z sokiem dodać do marchewkowej pulpy, zmiksować ﻿ 