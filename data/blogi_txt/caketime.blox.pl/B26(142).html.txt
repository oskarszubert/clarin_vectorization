Dziś zaproponuję jeden z najbardziej znanych i popularnych na świecie drinków- Mojito. Koktajl,  o kubańskich korzeniach, ma bardzo orzeźwiający, miętowo- kwaskowaty smak . Doskonale pije się go nawet podczas największych upałów (które nam raczej już w tym roku nie grożą;), ale smakuje równie dobrze w zimne dni w czasie gorących imprez ;)   Składniki (dla 1 osoby): 40 ml białego rumupół limonki ( lub 20 ml soku z limonki)1-2 łyżeczki brązowego cukru40-60ml wody sodowej*kilka gałązek lub listków mięty (wg upodobania)  * z braku właściwej wody sodowej wykorzystałem gazowaną wodę mineralną ze szczyptą soli. Przygotowanie: Limonkę kroimy na ćwiartki i razem z miętą i cukrem wkładamy do wysokiej szklanki. Energicznie rozgniatamy wszystko muddlerem- rozgniataczem do ziół i owoców- ( można wykorzystać drewnianą łyżkę)  rozpuszczając przy tym cukier. Dodajemy lód  (najlepiej kruszony) i wlewamy rum. Wszystko mieszamy i dopełniamy wodą sodową. Polecam! 