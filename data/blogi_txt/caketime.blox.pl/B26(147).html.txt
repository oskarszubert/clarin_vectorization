Co zrobić, kiedy w sobotę wieczorem nagle zachce nam się czegoś słodkiego? Najlepiej upiec muffinki:) Szybko się robi, szybko piecze i równie szybko zjada:) Całe szczęście miałam pod ręką banany i czekoladę( tego akurat zawsze mam zapas w domu;) więc nie było problemu z wybraniem przepisu. Padło na bananowe muffinki Nigelli( z książki "Nigella express") z małymi modyfikacjami. Wilgotne bananowe ciasto połączone z rozpływającymi się kawałkami czekolady i chrupiącymi orzechami. Głód na łakocie został zaspokojony:) A "koronkowe papilotki" to nic innego jak brzeg papierowej, okrągłej serwetki do ciast:)Już dość dawno temu, kiedy potrzebowałam akurat czegoś bardziej eleganckiego do babeczek odkryłam, że " falbanki" od tych serwetek doskonale pasują jako ozdobne papilotki.  Można użyć jednej warstwy lub kilku, delikatnie pomalować lub obsypać brokatem i zszyć zszywaczem lub skleić taśmą. Mam nadzieję, że jeszcze komuś przyda się ten patent:)﻿  ﻿ ﻿ Składniki( na 12 muffinek): 3 dojrzałe banany125ml oleju roślinnego2 jajka250 mąki pszennej100g cukru1 łyżeczka sody oczyszczonej1 łyżeczka proszku do pieczenia70-100g pokrojonej czekolady 2 garści pokrojonych orzechów włoskich Przygotowanie: Piekarnik nagrzać do 2000C. Foremkę do muffinek( na 12 sztuk) wyłożyć papilotkami.Banany rozgnieść widelcem. Olej połączyć dokładnie z jajkiem, dodać banany. W osobnej misce wymieszać mąkę, cukier, sodę i proszek do pieczenia. Zawartość obu naczyń wymieszać, tylko do połączenia składników, pod koniec dodać czekoladę i orzechy( można odłożyć 1/3 orzechów i posypać nimi muffinki tuż przed pieczeniem). Masę przełożyć do przygotowanych foremek, do 3/4 wysokości. Piec około 20 minut, to tzw. suchego patyczka.Smacznego:) ﻿ 