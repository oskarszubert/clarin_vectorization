Nie ma się co tu specjalnie rozpisywać, bo sprawa jest prosta: bardzo dobre, szybkie brownies o idealnej mokrej, zakalcowatej strukturze, ale bez mąki i o zmniejszonej ilości dodanego tłuszczu:) Pracuję nad wersją pozbawioną zupełnie masła, margaryny czy oleju, ale póki co zapraszam na kawałek tego ciacha:)﻿  ﻿ Składniki: 250g jabłek( waga całych jabłek)60g margaryny225g ciemnej czekolady100g cukru białego150g brązowego cukru( można zmniejszyć do 100g)170g drobno mielonych migdałów lub innych orzechów3 jajkaszczypta soli Piekarnik nagrzać do 1700C. Foremkę o wymiarach 22x 22 cm wysmarować odrobiną tłuszczu i wyłożyć papierem do pieczenia. Jabłka obrać i zetrzeć na drobnych oczkach. Odcisnąć nadmiar wody( masa jabłkowa ma być mokra, ale nie powinna pływać w soku) Podsmażyć przez 4-5 minuty, aby z jabłek zrobiła się jednolita, wilgona papka. Przestudzić.Czekoladę rozpuścić razem z margaryną nad kąpielą wodną. Przestudzić. Zmielone migdały, cukier biały i brązowy oraz sól wymieszać w średniej wielkości misce. Przestudzone puree z jabłek wymieszać z  letnią czekoladą i dodać jajka, całość dobrze połączyć. Następnie masę czekoladowo- jabłkową dodać do zmielonych migdałów i dokładnie wymieszać. Masę przełożyć do przygotowanej foremki. Piec około 25 minut. Kroić po całkowitym ostudzeniu. Smacznego:) 