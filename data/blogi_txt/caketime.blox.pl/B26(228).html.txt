Podjęłam ostatnio próbę wykonania ciasta filo. Wcześniej nie miałam z nim wiele do czynienia, więc za pierwszym razem łatwo nie było, ale jakoś dałam radę:) I tak po krótkiej walce z rozciąganiem ciasta, stanęłam przed dylematem, co z niego upiec? Nie miałam już ochoty robić nic zbytnio skomplikowanego, więc mój wybór padł na strudel z jabłkami. Szybkie, proste i bardzo jesienne ciasto. Strudel wyszedł dobry, wszystkim smakował, ale mnie jakoś nie zachwycił, chyba z ciast z jabłkami bardziej wolę jednak szarlotki:) Przepis pochodzi z książki " Ciasta pikantne i słodkie " Michela Roux.   Strudel z jabłkami: 1 płat ciasta filo (55 x 20 cm) własnej roboty lub kupionego4 jabłka100g rodzyneksok z jednej cytryny1 łyżeczka cynamonu40-60g cukru pudru dodatkowo: cukier puder do posypania gotowego ciasta Piekarnik nagrzać do 1800C.Rodzynki moczyć przez 2 minuty w gorącej wodzie, osączyć, zahartować w zimnej wodzie, następnie ponownie osączyć. Obrać jabłka, podzielić na pół i usunąć gniazda nasienne a następnie pokroić na plasterki o grubości około 2mm (lub zetrzeć na tarce, jeśli ma stronę do plasterkowania). Jabłka wymieszać w misce razem z rodzynkami, cukrem, cynamonem i rodzynkami, przykryć i odstawić na 10 minut.Ciasto filo rozłożyć na ściereczce, krótszym bokiem do siebie. Nadzienie rozłożyć równomiernie na całej powierzchni. Zwijać ciasto, zaczynając od bliższego boku, (najlepiej pomóc sobie przy tym ręcznikiem) lekko dociskając ciasto. Przenieść ostrożnie na blachę i piec około 30 minut.Po upieczeniu oprószyć cukrem pudrem i kroić na grube, ukośne plastry. Można podawać z bitą śmietaną.Smacznego:) Ciasto filo (phyllo pastry): 400g mąki6 g soli330 ml wody, podgrzanej do 50ºC30 ml oliwy z oliwekskrobia ziemniaczana lub skrobia kukurydziana (mazeina) do podsypywania Mikserem wymieszać mąkę, sól i wodę. Gdy składniki się połączą, wlać cienką strużką oliwę, nadal miksując. Gdy ciasto będzie już jednorodne, zatrzymać mikser i zeskrobać ciasto ze ścianek i końcówki miksera, następnie dalej miksować na średnich obrotach 3 - 4 minuty. Ciasto powinno być dość miękkie, nieco lepkie i niemal odchodzić od ścianek. Przenieść na stolnicę oprószoną mąką ziemniaczaną, uformować kulę, którą następnie podzielić na mniejsze, około 60g, części. Nadać im kształt kulek i ułożyć w kilkucentymetrowych odstępach na oprószonej mąką blaszce. Przykryć folią spożywczą i odstawić w chłodne miejsce (14-160C), na co najmniej 2 godziny.Na oprószonej mąką stolnicy rozwałkować jedna z kulek ciasta na koło o średnicy 14-16 cm. Następnie włożyć dłonie pod ciasto i rozciągać je ostrożnie grzbietami dłoni, aż osiągnie grubość około 0,5 mm( można również naciskając rękoma na końce wałka, rozciągać je ukośnie) podsypując skrobią ziemniaczaną, aby ciasto się nie kleiło. Gdy płat będzie gotowy od razu przykryć go wilgotną ściereczką, by ciasto nie wyschło. Tak samo postępować z pozostałymi kulkami. Płaty układać jeden na drugim, posypując je mąką ziemniaczaną, aby się nie skleiły. Ostatni również przykryć wilgotną ściereczką.  Przechowywać w lodówce, bardzo szczelnie zawinięte w folię do 24 godzin. Ciasto można również mrozić do 2 tygodni. Należy wówczas upewnić się, że płaty ściśle do siebie przylegają a następnie zawinąć je bardzo szczelnie w folię spożywczą, starając się usunąć jak najwięcej powietrza. Rozmrażać przez 6-8 godzin. 