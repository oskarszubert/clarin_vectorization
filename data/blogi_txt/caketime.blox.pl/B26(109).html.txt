Szybkie do przygotowania krakersy z dodatkiem zupy cebulowej i szczypiorku. Idealna przegryzka dla kibiców i nie tylko:) Intensywność smaku można "regulować", dodając mniej lub więcej zupy cebulowej- ja lubię, kiedy mają wyraźny smak, dlatego dodaję całą paczkę. Przepis pochodzi z książki "A step by step guide to cakes, biscuits and slices" praca zbiorowa. ﻿ ﻿﻿ Składniki: 2 szklanki mąki pszennej1/4 szklanki mąki kukurydzianej( żółtej)2 łyżki zupy cebulowej w proszku( ja dodaje 1 całe opakowanie)2 łyżki suszonego szczypiorku( można zastąpić 1 łyżką drobno pokrojonego, świeżego szczypiorku lub całkowicie pominąć)125g margaryny lub masła1/2 szklanki kwaśnej śmietany( lub jogurtu naturalnego) Wykonanie: Piekarnik nagrzać do 1800C. Dużą, gładką blachę wysmarować cienką warstwą oleju i wyłożyć papierem do pieczenia.W misce wymieszać: mąkę, sproszkowaną zupę* i szczypiorek. Następnie dodać pokrojoną w kostki margarynę i drobno posiekać nożem lub rozdrobnić palcami razem z mąką.  Następnie dodać śmietanę i całość dość szybko zagnieść w jednolitą masę. Ciasto można również przygotować w food procesorze( malakserze): wymieszać suche składniki ze szczypiorkiem, dodać margarynę i pulsacyjnie wymieszać ją z mąką a na koniec dodać śmietanę, krótko miksować  a następnie zagnieść ręcznie w kulkę. Ciasto rozwałkować na oprószonej mąką powierzchni, na grubość 2-5 mm. Wyciąć dowolne kształty i ponakłuwać je widelcem. Przełożyć na blaszkę i piec około 14-20 minut, na lekko złotawy kolor( jeśli będą zbyt ciemne zrobią się gorzkawe). Przechowywać w zamkniętym pojemniku.Smacznego:) * jeśli w zupie będą duże kawałki zasuszonej cebuli należ je rozdrobić nożem lub rozgnieść np. wałkiem ﻿ 