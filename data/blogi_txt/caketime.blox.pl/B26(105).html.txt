Zdrowy deser albo słodkawa przystawka do przygotowania w 5 minut. Dojrzałe, aromatyczne figi wypełnione ricottą i zwieńczone chrupiącymi orzeszkami włoskimi, skąpanymi w złotym miodzie. Prostota i doskonałe połączenie smaków. Gorąco polecam! ﻿  ﻿ Składniki: 4 duże figi200g serka ricottagarść orzechów włoskich2-3 łyżeczki miodu Przygotowanie: Umyte i osuszone figi naciąć ostrym nożem na ósemki( nie rozcinając ich do końca). Każdą z fig złapać za nierozcięty koniec, lekko go ścisnąć, rozchylając jednocześnie drugą ręką rozciętą górę, aby ją otworzyć. Powstałą przestrzeń wypełnić serkiem ricotta( użyłam do tego rękawa cukierniczego, ale można wykorzystać również woreczek foliowy lub nałożyć serek łyżeczką). Orzechy pokroić na ćwiartki lub drobniej, wymieszać z 2 łyżeczkami miodu i ułożyć na górze serka. Gotowe figi skropić kilkoma kroplami miodu. Smacznego:)   ﻿ 