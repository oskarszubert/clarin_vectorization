Kolejna propozycja na Halloween 2012- buziaczki wampira:) Niezwykle szybkie  i proste do wykonania kruche ciasteczka z krwawymi śladami z dżemu malinowego. Są zabawne a do tego ekspresowo znikają z talerza:) Przepis z małymi zmianami pochodzi z gazety "Taste of home- fall baking" październik 2012( można oczywiście wykorzystać swój ulubiony przepis na ciastka). ﻿  ﻿  English version (click here) Składniki( na około 24 sztuki): 140g miękkiego masła lub margaryny1/2 szklanki cukru1 jajko1 i 1/2 szklanki mąki( dodałam jeszcze prawie 3/4 szklanki mąki więcej, ponieważ ciasto było dla mnie za luźne, ale lepiej zacząć od 1i 1/2 szklanki i ewentualnie później stopniowo dosypać mąkę)1/2 łyżeczki ekstraktu z wanilii kilka kropli aromatu migdałowego1/4 łyżeczki soli1/4-1/2 dżemu malinowego bez pestek*1 roztrzepane jajko lub białko do posmarowania brzegów ciastek *wystarczy zwykły dżem malinowy przetrzeć przez drobne sitko Wykonanie: Miękkie masło ubić z cukrem na jasną, puszystą masę. Dodać jajko, wanilię, aromat i zmiksować. Stopniowo wsypywać mąkę i połączyć do uzyskania gładkiej, dość zwięzłej masy. Ciasto spłaszczyć, aby powstał dysk, owinąć w folię spożywczą i odłożyć na pół godziny do lodówki.Piekarnik nagrzać do 1650C. Dużą płaską blaszkę wyłożyć matą silikonową lub lekko natłuścić i ułożyć papier do pieczenia.Schłodzone ciasto rozwałkować( najlepiej między dwoma kawałkami folii) na grubość około 3-4mm. Wyciąć nieduże kółka( u mnie około 5cm średnicy). Na połowie wszystkich ciasteczek, na środku wyłożyć około pół łyżeczki dżemu a brzegi posmarować odrobiną jajka. Następnie delikatnie przykryć je pustymi kółkami i skleić, uważając, aby dociskać tylko boki ciasteczek( inaczej dżem rozejdzie się bokami)*. Jeśli przy sklejaniu ciasteczka trochę się zniekształciły, można ponownie przyciąć je tą samą foremką. Wykałaczką zrobić 2 dziurki( dość wyraźne- inaczej dżem nie wypłynie na zewnątrz**) na górze ciasteczek. Przełożyć na blachę i piec około 12-20 minut, aż bardzo lekko się zarumienią.Smacznego:) *można również zastosować inną technikę: kółeczko położyć na wnętrzu lekko zgiętej dłoni, delikatnie naciskając palcem zrobić płytkie zagłębienie, umieścić w nim dżem i przykryć drugim kółkiem. Docisnąć brzegi ciasteczka a następnie ułożyć płaską stroną na blaszce.**jeśli dziurki się zatkają, krwiste ślady można również delikatnie namalować po upieczeniu ciastek ﻿ 