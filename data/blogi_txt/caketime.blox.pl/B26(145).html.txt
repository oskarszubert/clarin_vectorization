Po krótkiej przerwie powracam na blog jeszcze w urlopowym, koktajlowym klimacie:) Cudowne owocowe, pachnące latem i rumem mrożone brzoskwiniowe daiquiri. Delikatny w smaku, gęsty( konsystencji prawie jak sorbet) i bardzo aromatyczny koktajl. Jeden z moich ulubionych:) ﻿ Składniki( na 1 porcję): 2 dojrzałe brzoskwinie50ml* białego rumu25ml* Peach Schnapps lub innego likieru brzoskwiniowego6-8 kostek lodukilka kropli soku z cytryny dodatkowo: dobry mikser/ blender  lub kruszarka do lodu Wykonanie: Brzoskwinie obrać ze skórki( wystarczy wrzucić je na kilka sekund do wrzątku a skórka bardzo ładnie da się zetrzeć papierowym ręcznikiem). Pokroić w nieduże kawałki i zamrozić. Lód dokładnie zmiksować z zamrożonymi brzoskwiniami i sokiem z cytryny, aż powstanie masa podobna do sorbetu. Dodać oba alkohole i jeszcze raz krótko zmiksować. Przelać do kieliszka i dowolnie udekorować.Zamrażanie brzoskwiń można również pominąć( drink nie będzie już tak gęsty), należy wówczas obrać je ze skórki i zmiksować na puree. Osobno zmiksować lód a następnie dodać do niego puree brzoskwiniowe, sok z cytryny, rum i likier brzoskwiniowy.Smacznego:) *można dodać oczywiście więcej alkoholu, jeśli ktoś woli mocniejsze drinki ﻿ 