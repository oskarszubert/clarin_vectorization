Urocze, małe zwierzątka-bułeczki. Idealne na świąteczne śniadanie i do koszyczka. Są delikatne, puszyste i mięciutkie. Ciasto jest bardzo uniwersalne, można dodać do niego więcej cukru, rodzynki, wanilię i upiec słodkie bułeczki. Ja często również nadziewam je pieczarkami lub wykorzystuję do parówek w cieście. ﻿ ﻿﻿ Składniki( na około 15- 17 małych bułeczek): 3- 3,5 szklanki mąki3/4 szklanki mleka( letniego)20g świeżych drożdży1 łyżka cukru1/2 łyżeczki soli2 łyżki oliwy( zwyklej, nie virgin) lub oleju1 jajko Wykonanie: W kubeczku rozpuścić drożdże w letnim mleku( nie może być za ciepłe, żeby nie zabić drożdży). Dodać cukier i wymieszać. Odstawić w ciepłe miejsce, żeby drożdże zaczęły pracować. Do dużej miski wsypać 2,5 szklanki mąki i dodać sól. Kiedy drożdże z mlekiem zaczną pracować i podnosić się, wlać je do mąki. Wstępnie wymieszać a następnie dodać olej i roztrzepane jajko. Całość zacząć wyrabiać najpierw łyżką a później rękoma( wszystko można również zrobić w robocie kuchennym ) dosypując partiami pozostałą część mąki( możliwe, że nie będziemy potrzebować całej mąki), tak aby uzyskać elastyczne, gładkie, zwięzłe, ale miękkie ciasto, nie klejące się za mocno do rąk. Wyrabiać około 5-7 minut. Ciasto przełożyć do wysypanej mąką lub wysmarowanej olejem miski, przykryć ściereczką( tak aby nie dotykała ciasta) i odstawić w ciepłe miejsce, aż podwoi swoją objętość, na około 20- 25 minut. Piekarnik nagrzać do 160- 1700C. Gładką blachę wysmarować odrobiną oleju lub wyłożyć matą silikonową.Po tym czasie ciasto wyłożyć na oprószoną mąką powierzchnię i rozpłaszczyć rękoma lub odrobinę rozwałkować*. Wycinać koła foremką wybranej wielkości a następnie rękoma ukształtować gładkie kuleczki**. Z resztek ciasta uformować noski, uszka, ogonki i wszelkie inne niezbędne części zwierzaczków. Posmarować je odrobiną wody i przykleić do przygotowanych kuleczek. Dla małych odstających części warto zrobić wykałaczką dziurkę w cieście i w niej umieścić element, zmniejszy to ryzyko odpadnięcia podczas pieczenia.Gotowe bułeczki ułożyć na blaszce, w dość sporych odstępach. Piec około 13- 15 minut, aż nabiorą delikatnie złotego koloru. Ostudzone przechowywać w zamkniętym pojemniku. Można podawać na ciepło i na zimno.Smacznego:) *ja rozwałkowałam na grubość około 4,5 cm, ** przy kształtowaniu kulek należy miejsca odcięcia ciasta przez foremkę dobrze schować pod spód bułeczki, żeby uzyskać ładny równy kształt. Można również odrywać rękoma kawałki ciasta i kształtować bułeczki.   ﻿ 