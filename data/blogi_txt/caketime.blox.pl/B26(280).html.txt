Urocze, delikatnie truskawkowe babeczki, ze słodkim truskawkowym kremem i brokatową różą z lukru plastycznego. Czyż nie prezentują się pięknie? Wprost stworzone na walentynki:) chociaż nadawałyby się również na dzień Matki, rocznicę ślubu czy urodziny. Babeczki są mięciutkie i mają subtelny aromat truskawek, ale jeszcze więcej w smaku zyskują w połączeniu z kremem. Krem jest niezwykle prosty a przyznaję, że żaden dawno mi tak nie smakował:)  A jeśli komuś spodobały się róże zdobiące babeczki i chciałby wiedzieć, jak je zrobić samemu to zapraszam jeszcze w tym tygodniu na instruktaż:)     Składniki( na 10- 12 sztuk): 225g mąki1/2 łyżeczki sody oczyszczonej1/2 łyżeczki proszku do pieczeniaszczypta soli80g masła lub margaryny3/4 szklanki cukru2 łyżeczki cukru waniliowego1 jajko1/2 szklanki mleka1/2 szklanki jogurtu truskawkowego4 łyżki syropu truskawkowego( skoncentrowanego, do rozcieńczania)opcjonalnie: kilka kropli czerwonego barwnika Wykonanie: Piekarnik nagrzać do 1700C. Foremki do muffinek wyłożyć papilotkami.Przesiać razem: sól, sodę, proszek do pieczenia i mąkę. W osobnym naczyniu wymieszać dobrze mleko, jogurt, syrop i barwnik. W dużej misce zmiksować na puszystą masę: masło z cukrem i cukrem waniliowym. Dodać jajko i dokładnie połączyć. Następnie dalej miksując, dodawać na przemian mieszankę mleka i mąkę( w 3 turach). Ciasto przełożyć do przygotowanych foremek( do 3/4 wysokości papilotek). Piec około 25 minut, lub trochę dłuże,j do tzw. suchego patyczka. Krem: 375g serka mascarpone180g jogurtu truskawkowego8 łyżeczek syropu truskawkowego( skoncentrowanego)6 łyżek przesianego cukru pudru opcjonalnie: 2-3 krople czerwonego barwnika Serek delikatnie połączyć z cukrem pudrem i syropem. Następnie stopniowo dodawać jogurt ( najlepiej wybrać z jogurtu owoce- żeby nie zatkały końcówki przy dekorowaniu babeczek), krem nie powinien być zbyt luźny, dlatego możliwe, że nie będzie potrzebne całe 180g jogurtu, dużo zależy od tego, jaką konsystencję ma sam jogurt. Gotowy krem dobrze schłodzić. Całkowicie wystudzone babeczki udekorować kremem przy pomocy rękawa cukierniczego z dużą końcówką( najlepiej z  gwiazdką). Wyciskanie kremu zacząć od zewnątrz babeczek i pozostawić bez kremu około 2 cm koło na środku- miejsce na różę. Różę ułożyć na kremie tuż przed podaniem( krem będzie bowiem powoli rozpuszczać różę). Babeczki z kremem przechowywać w lodówce. Smacznego:) 