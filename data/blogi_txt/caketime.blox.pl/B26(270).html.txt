Dlaczego inne? Ponieważ mają dużą zawartość mielonych orzechów- a im więcej orzechów tym bardziej szlachetne Lebkuchen, a poza tym pieczone są bez dodatku proszku do pieczenia. W związku z tym nie wyrastają szaleńczo, lecz nie ujmuje im to nic, a nic w smaku:) Są wspaniale orzechowe, z wyraźnym smakiem kandyzowanej skorki pomarańczowej i cytrynowej, tak jak na dobre Lebkuchen przystało. Te korzenne ciasteczka powinny być pieczone na cieniutkich opłatkowych wafelkach( takich jak opłatki świąteczne), ale ja oczywiście w całym ferworze przygotowań zapomniałam o tym;). Kolejny przepis z książki Betty Bossi " Backen in der Weihnachtszeit" ﻿﻿ ﻿ Składniki, na około 20 sztuk: 100g cukru100g płynnego miodu3 jajkaszczypta soli250g drobno mielonych orzechów laskowych100g maki50g kandyzowanej skórki pomarańczowej, bardzo drobno posiekanej50g kandyzowanej skórki cytrynowej, również drobno posiekanej1 i 1/4 łyżeczki przyprawy do Lebkuchen( lub 2-3 łyżeczki dobrej przyprawy do pierników i około 1/2 łyżeczki cynamonu)* Dodatkowo: 20 okrągłych wafelków opłatkowych,o około 5cm średnicy( opcjonalnie) *przyprawa do Lebkuchen jest bardziej intensywna, niż nasza przyprawa do pierników  Przygotowanie: Cukier, miód, jajka i sol zmiksować, aż całość stanie sie jaśniejsza. Następnie dodać pozostałe składniki i wymieszać do uzyskania jednolitej masy. Ciasto może być dość luźne, ale zgęstnieje, gdy wstawimy je przykryte folią spożywczą na noc do lodowki.Następnego dnia nagrzać piekarnik do 1800C.  Na  blaszce rozłożyć wafelki a jeśli pieczemy bez nich, należy użyć papier do pieczenia i dodatkowo natłuścić go olejem. Z ciasta uformować około 20 kuleczek( najlepiej wilgotnymi dłońmi, gdyż ciasto jest dość klejące) następnie ułożyć je na opłatkach i lekko spłaszczyć. Piec 10-12 minut. Po ostudzeniu można lukrować. Przechowywać około 2 tygodni w zamkniętym pojemniku.Smacznego:) ﻿ ﻿ 