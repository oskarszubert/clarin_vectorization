Po małej przerwie wracam z przepisem na czekoladowo- wiśniowe cupcake, wykorzystane do dekoracji w dwóch poprzednich wpisach. Babeczki są dość ciężkie, słodkie i bogate w smaku.  Według autorki przepisu mogą być przechowywane nawet dwa tygodnie (u mnie zniknęły w ciągu 5 dni, więc nie mogę zweryfikować ;) Przepis pochodzi z książki 'Bake me I'm yours...cupcake celebration' Lindy Smith.  Składniki: na około 30 sztuk 425g wiśni lub czereśni w syropie, w puszcze (wykorzystałam dżem wiśniowy)330g masła lub margaryny200g ciemnej czekolady600g cukru 120ml wiśniowej brandy 300g mąki pszennej75g self-raising flour*75g kakao3 jajka Wykonanie: Piekarnik nagrzać do 160oC.Wisnie odcedzić z syropu. Do syropu dodać wody, aby uzyskać 250ml płynu. Natomiast owoce dość drobno pokroić. (Ponieważ nie mogłam akurat dostać wiśni w syropie albo kompocie, więc w akcie desperacji sięgnęłam po dżem z dużymi kawałkami wiśni- owoce wyjęłam i pocięłam, a pozostałą część dżemu rozcieńczyłam wodą jak w oryginalnym przepisie i zmiksowałam.)Wiśnie, syrop, brandy, czekoladę, masło i cukier (ze względu na dodanie bardzo słodkiego dżemu wiśniowego, zredukowałam ilość cukru do 350g) umieścić w garnku i podgrzewać na małym ogniu do rozpuszczenia czekolady i masła (i starać się nie podjadać;). Miksturę odstawić do ostygnięcia. Następnie dodać oba rodzaje mąki, kakao oraz jajka. Całość dobrze wymieszać. Masą napełnić wyłożone papilotkami foremki do muffinek (do około 3/4 wysokości foremek).Piec przez 45 minut lub do tzw. suchego patyczka. Odczekać około 5 minut przed wyjęciem ich z foremek. Można ozdobić według własnego uznania lub pozostawić je w 'naturalnej' postaci.Smacznego:) *przepis na self-raising flour najduje się tutaj 