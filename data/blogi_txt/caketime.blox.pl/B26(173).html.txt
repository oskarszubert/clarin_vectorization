Osławiona i bardzo popularna Pani Walewska, zwana też Pychotką. Warstwy kruchego ciasta zapiekanego z bezą i dżemem porzeczkowym, przełożone kremem budyniowym. Ciasto o delikatnej nucie migdałowej, z cudownie chrupiącymi płatkami migdałowymi na górze. Doskonałe na wszelkie imprezy, pięknie się prezentuje- wygląda jakbyście spędzili pół dnia przy jego robieniu( co zupełnie nie jest prawdą;) Pomimo warstw kwaskowatego dżemu ciasto jest dość słodka, zazwyczaj jeden kawałek w zupełności wystarcza. Przyznaję szczerze, że Pani Walewska to trochę nie moje klimaty, ale goście się rozpływali nad nią, więc polecam:) ﻿ Składniki( na formę 25 x 33 cm) Kruche ciasto: 500g mąki pszennej1 i 1/2 łyżeczki proszku do pieczenia1/2 szklanki cukru pudru200g  schłodzonego masła lub margaryny6 żółtek Mąkę wymieszać z proszkiem do pieczenia i cukrem do pieczenia. Dodać masło i rozetrzeć je w palcach razem z mąką do powstania kruszonki. Dodać żółtka i szybko wyrobić na gładką masę( całość można przygotować również w malakserze/ food procesorze). Ciasto ukształtować w kulę i podzielić na pół. Beza: 6 białek1 i 1/2 szklanki drobnego cukru lub cukru pudru1 łyżka mąki ziemniaczanej Białka ubić na sztywną pianę. Następnie powoli dodawać po łyżce cukru pudru. Na koniec wsypać mąkę ziemniaczaną, delikatnie wymieszać. Ponadto: 1 słoiczek dżemu z czarnej porzeczki( 450g) 120g płatków migdałowych Piekarnik nagrzać do 1750C.Formę wysmarować odrobiną margaryny i wyłożyć papierem do pieczenia. Jedną część ciasta rozwałkować na wielkość blaszki i delikatnie przenieść do formy. Ciasto posmarować połową dżemu z czarnej porzeczki. Następnie wyłożyć połowę masy bezowej. Na bezę wysypać połowę płatków migdałowych. Piec przez około 40 minut. Tak samo postąpić z drugą częścią ciasta. Jeśli nie mamy dwóch takich samych foremek, żeby piec je w tym samym czasie, wówczas najlepiej drugą bezę przygotować bezpośrednio przed pieczeniem. Placki ostudzić( najlepiej upiec je dzień wcześniej).﻿ Masa kremowa: 2 szklanki mleka( 500 ml)3 łyżki mąki pszennej2 łyżki mąki ziemniaczanej2 żółtka3 łyżki cukru10g cukru migdałowego200g masłakilka kropel aromatu migdałowego Jedną szklankę mleka zagotować z cukrem migdałowym i zwykłym. Resztę mleka dokładnie zmiksować z żółtkami i mąką( można przelać przez sitko, aby sprawdzić czy mikstura jest gładka). Dodać do gotującego się mleka i cały czas mieszając, zagotować. Przykryć folią spożywczą i odstawić od całkowitego ostudzenia. Miękkie masło utrzeć lub zmiksować na puch. Stopniowo dodawać ostudzony budyń, cały czas miksując. Pod koniec dodać kilka kropli aromatu migdałowego. Na jeden z placków wyłożyć równomiernie masę kremową a następnie przełożyć na nią drugi placek( tu może przydać się druga osoba do pomocy;). Schłodzić przez minimum 3 godziny w lodówce. Smacznego :) ﻿  Źródło 