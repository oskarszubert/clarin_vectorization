Prosta do wykonania, ale niezwykle elegancka i bogata w smaku tarta. Kruche ciasto wypełnione soczystymi malinami i aksamitnym kremem z ciemnej czekolady. Połączenie doskonałe. Obowiązkowa propozycja dla takich czekoladoholików jak ja!:) Polecam!  ﻿ ﻿ Składniki( na foremkę o średnicy 20cm i głębokości około 2,5 cm) Ciasto: 200g* mąki tortowej50g zimnego masła pokrojonego w kostki50g przesianego cukru pudru1 jajkoszczypta soli * w oryginale podane jest 125g mąki, ale wówczas ciasto jest bardzo luźne﻿ Przygotowanie: Mąkę wymieszać z cukrem i solą. Dodać masło i rozdrabniać je palcami razem z mąka, do powstania kruszonki( lub mąkę sól i cukier zmiksować pulsacyjnie w malakserze do uzyskania kruszonki). Następnie dodać jajko i dość szybko wyrobić na gładkie ciasto( jeśli masa byłaby za sucha dodać 1 -2 łyżki zimnej wody). Ukształtować w kulę, zawinąć w folię spożywczą i wstawić do lodówki na około 15 minut.Formę do tarty wysmarować odrobiną margaryny, dno wyłożyć papierem do pieczenia a boki obsypać mąką. Ciasto rozwałkować na 2-3 milimetry, podsypując je mąką. Przełożyć do foremki i wyrównać brzeg. Dno ponakłuwać widelcem. Wstawić na kolejne 15-20 minut do lodówki. Piekarnik nagrzać do 1900C. Schłodzone ciasto przykryć papierem do pieczenia lub folią aluminiową, obciążyć groszkami lub fasolą do pieczenia i piec około 15-20 minut. Następnie  usunąć papier i fasolę, obniżyć temperaturę do 1800C i piec 5-10 minut, lub do uzyskania jasno- złotego koloru. Odstawić do całkowitego ostudzenia. Nadzienie: 250g malin200g śmietany kremówki200g ciemnej czekolady( najlepiej 60-70% kakao)25g płynnej glukozy lub golden syropu50g masła pokrojonego w kawałeczki Czekoladę drobno pokroić. Śmietanę zagotować. Następnie przelać do większej miseczki. Dodać do niej czekoladę oraz glukozę. Odczekać minutę i zacząć powoli mieszać łyżką. Następnie zmiksować na gładką masę. Nadal miksując dodawać po kawałku masła. Odłożyć około 12-15 najładniejszych malin do dekoracji. Pozostałe pokroić na pół i ułożyć na dnie tarty( rozcięciem ku górze). Na maliny wylać nadzienie czekoladowe i wyrównać, odstawić do ostygnięcia. Zimną tartę wstawić do lodówki, na kilka godzin a najlepiej na całą noc. Przed podaniem dowolnie udekorować odłożonymi malinami. Przechowywać w lodówce. Smacznego:) ﻿ Przepis( z małymi zmianami) pochodzi z książki "Ciasta pikantne i słodkie" Michel Roux﻿ 