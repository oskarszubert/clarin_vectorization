Po wyjazdowo- urlopowej przerwie dotarliśmy w końcu do domu. Teraz zabieram się za sprawdzanie, co ciekawego działo się na moich ulubionych blagach  i za szukanie nowych, słodkich inspiracji a w tym czasie zapraszam na sernik, który robiłam jeszcze przed wyjazdem. Nie wymaga pieczenia, jest lekki, nie za słodki i szybki w przygotowaniu, czyli idealny na leniwe, gorące dni:) Użyłam owoców leśnych, ale oczywiście można zastąpić je innymi owocami również świeżymi, jednak wykorzystanie mrożonek znacznie przyspiesza proces przygotowania.  ﻿﻿ Składniki: 500g niskotłuszczowego, gładkiego twarogu*w temperaturze pokojowej( lub ew. naturalnego serka homogenizowanego)2 galaretki o smaku owoców leśnych200-300g mrożonych owoców leśnych 2-4 łyżki( lub według uznania) cukru *użyłam niemieckiego twarogu( Speisequark), który jest gładki jak serek homogenizowany, ale trochę od niego gęstszy dodatkowo: 2-3 łyżki mrożonych owoców leśnych do ozdobienia Wykonanie: Galaretki rozpuścić w osobnych naczyniach, każdą w 400ml wody, dodać cukru do smaku. Odstawić do ostudzenia.  Kiedy będą już zimne, ale cały czas płynne, dokładnie wymieszać jedną z nich z twarożkiem. Następnie do powstałej masy dodać 3/4 zamrożonych owoców, szybko wymieszać i natychmiast przełożyć do czystej miseczki lub wyłożonej folią spożywczą małej tortownicy. Wyrównać powierzchnię sernika i wstawić do lodówki. W tym czasie do drugiej galaretki** wsypać pozostałą część zamrożonych owoców, wymieszać i przełożyć na ściętą już masę serową.  Schłodzić w lodówce około godziny( lub dłużej jeśli będzie to konieczne).Jeśli sernik zrobiony był w misce- przed wyjęciem sernika należy całą miseczkę wstawić na 1-2 minuty  do gorącej wody, uważając, aby woda nie dostała się do środka. Dzięki temu sernik powinien bez problemów "wyjść" po odwróceniu miseczki do góry nogami. Udekorować sosem owocowym i mrożonymi owocami. **w zależności od wielkości i kształtu miski, może okazać się, że galaretki będzie trochę za dużo Sos owocowy: 4-5 łyżek mrożonych owoców leśnych2-4 łyżki wody2 łyżeczki cukru Wszystkie składniki zagotować w małym garnuszku, aż owoce zrobią się miękkie( w razie konieczności dodać odrobinę więcej wody). Przetrzeć przez sitko, aby pozbyć się pestek i skórek, przestudzić.﻿   ﻿ 