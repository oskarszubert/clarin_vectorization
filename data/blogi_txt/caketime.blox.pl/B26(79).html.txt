German Chocolate Cake-ciasto, które wcale nie wywodzi się z Niemiec, jako można początkowo przypuszczać, a z Ameryki. Nazwę zawdzięcza użytemu w oryginalnym przepisie rodzajowi ciemnej czekolady(o zawartość kakao 48%)- Baker's German's Sweet Chocolate. Natomiast czekolada nazwana była dla uhonorowania jej twórcy, którym był Sam German.Na to czekoladowe ciasto natknęłam się przygotowując Skandaliczny Tort Chrisa i już wtedy wiedziałam, że muszę je zrobić w oryginalnej wersji. Tort jest rewelacyjny. Zdobył u mnie miano najlepszego ciasta czekoladowego, detronizując tym samym ciasto według przepisu Iny Garten. Same czekoladowe płaty są puszyste, delikatne a przy tym wilgotne. Można je wykorzystać do wielu innych tortów. Krem jest zupełnie inny od wszelkich kremów, jakie do tej pory robiłam, lekko karmelowa masa wymieszana ze świeżymi wiórkami kokosowymi i orzechami pecan. Dodaje tekstury i charakteru ciastu. Wszystko połączone w dość spory torcik to zupełna poezja. Świetne ciasto na specjalne okazje- okazałe i do tego niezapomniane w smaku. Bardzo polecam! ﻿ ﻿  English version (click here)﻿ Ciasto czekoladowe( źródło) Składniki( na 3 warstwy, tortownice 20 cm) 1/2 szklanki gorącej wody120g dobrej mlecznej czekolady( lub pól na pół z ciemną czekoladą)2 szklanka mąki pszennej1/4 szklanki kakao do pieczenia1 łyżeczka sody oczyszczonej1 łyżeczka soli2 szklanki cukru220g miękkiego masła4 jajka( oddzielnie żółtka i białka)1 łyżeczka wanilii1 szklanka maślanki Piekarnik nagrzać do 1800C. Tortownice wysmarować odrobiną tłuszczu, dno wyłożyć papierem do pieczenia, boki oprószyć mąką.Czekoladę drobno posiekać, wrzucić do niedużej miseczki i zalać wrzącą wodą. Dokładnie wymieszać, aż czekolada się rozpuści i połączy z wodą. Odstawić do ostudzenia.W misce wymieszać mąkę, kakao, sodę, sól. W oddzielnym naczyniu zmiksować masło z cukrem na puszystą masę, następnie pojedynczo dodawać żółtka i dokładnie zmiksować. Do masy wlać przestudzoną czekoladę a następnie dodawać mieszankę mąki na przemian z maślanką. W niedużym naczyniu ubić na sztywno białka i połączyć delikatnie z pozostałą częścią ciasta.Masę rozłożyć równo do foremek( jeśli nie mamy 3 blaszek, ciasto może poczekać na pieczenie). Piec około 30 minut, lub do tzw. suchego patyczka. Całkowicie ostudzić. Krem kokosowo- orzechowy: Składniki: 1 szklanka cukru340ml mleka skondensowanego niesłodzonego( ew. śmietany kremówki)115g masła4 żółtka( lub 3 duże)1 łyżeczka ekstraktu z wanilii2 i 1/2 szklanki świeżych wiórków kokosowych1 i 1/2 szklanki drobno posiekanych orzechów pecan( lub orzechów włoskich) W niedużym garnku wymieszać: cukier, mleko, masło, żółtka i wanilię. Ustawić na średnim ogniu i gotować, aż zgęstnieje, cały czas mieszając( około 15-20minut). Dodać wiórki kokosowe i orzechy, dobrze połączyć i odstawić do ostudzenia( przemieszać w między czasie kilka razy, aby nie powstał korzuch). Wykonanie German Chocolate Cake Krem podzielić na 3 części i przełożyć nim płaty czekoladowego ciasta oraz równo rozsmarować na górze. Boki ciasta posmarować ganache* i wyrównać. Dowolnie udekorować wierzch również używając ganache. Ganache można zupełnie pominąć i pozostawić tort o naturalnym wyglądzie;) Ganache Składniki: 225g dobrej jakości ciemnej czekolady( można 1/4 zastąpić dobrej jakości mleczną czekoladą)180ml śmietany kremówki Czekoladę bardzo drobno pokroić i wrzucić do średniej miseczki. Śmietanę doprowadzić prawie do wrzenia a następnie zalać nią czekoladę. Odczekać 2 minuty, aby czekolada pod wpływem ciepła zmiękła i całość delikatnie wymieszać, do uzyskania gładkiej, lśniącej masy. Odstawić, aż ostygnie i zgęstnieje( najlepiej ganache przygotować dzień wcześniej)  Smacznego:) ﻿ 