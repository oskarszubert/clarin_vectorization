Dla wszystkich, którzy chcą zaskoczyć gości choinką w cieście przedstawiam przepis na ciasto oraz instrukcję wykonania. Tak jak w przypadku tortu z duchem wykorzystałam przepis z książki "Barefoot Contessa at Home" Iny Garten i zmodyfikowałam trochę ciasto, aby było bardziej świąteczne. Można również użyć ciasto piernikowe, ale raczej z małą ilością bakalii( łatwiej będzie kształtować choinki). ﻿﻿ Zapraszam również po raz pierwszy na blogu, na mały konkurs- głosowanie, w którym do wygrania jest bardzo sympatyczna książka o dekorowaniu świątecznych ciast: "Little Book of Easy Christmas Cakes" Carol Deacon's (książka jest w języku angielskim). Aby wziąć udział w konkursie należy pod dzisiejszym wpisem umieścić komentarz i napisać, który wypiek na blogu jest Waszym ulubionym. Na komentarze czekam do wtorku, do godziny 23.00. Wyniki losowania podam w środę i poproszę zwycięzcę o kontakt mailowy. Udział brać mogą osoby zamieszkałe w Polsce lub posiadające adres korespondencyjny w Polsce. Jeśli zwycięzca nie skontaktuje się mailowo w ciągu 24 godzin (od ogłoszenia wyników) wylosowana zostanie kolejna osoba. ﻿ ﻿Ciasto czekoladowo-korzenne: Składniki ( na 2 płaty ciasta, o średnicy 18cm): 1 i 3/4 szklanki mąki pszennej2 szklanki cukru (można dodać trochę mniej)3/4 szklanki ciemnego kakao do pieczenia2 łyżeczki sody oczyszczonej1 łyżeczka proszku do pieczenia1/2 łyżeczki soli1 szklanka maślanki (ja dodałam jogurt naturalny)1/2 szklanki oleju2 duże jajka1 łyżeczka ekstraktu z wanilii1 szklanka świeżo zaparzonej gorącej rozpuszczalnej kawySkórka otarta z 1 pomarańczy2-3 łyżeczki przyprawy do pierników (można dodać więcej, jeśli chcemy uzyskać mocniejszy aromat) Wykonanie: 2 okrągłe formy (najlepiej z wyjmowanym dnem lub zdejmowaną obręczą) natłuścić i wyłożyć papierem do pieczenia. Piekarnik nagrzać do 1800C.Przesiać razem: mąkę, proszek do pieczenia, sodę oczyszczoną i kakao. Dodać cukier i sól, przyprawę do pierników.W osobnym naczyniu wymieszać maślankę, olej, wanilię i jajka i otartą skórkę pomarańczy. Do mokrych składników dodawać stopniowo mieszankę mąki. Zmiksować, pod koniec dodając gorącą kawę. Uważać, aby miksować tylko do połączenia składników. Masę przełożyć do przygotowanych 2 foremek. Piec około 35-40 minut, do tzw. suchego patyczka. Po upieczeniu odczekać 15-20 minut przed wyjęciem w tortownicy. Jeśli ktoś nie ma 2 takich samych foremek, każdą warstwę należy robić osobno( z połowy podanych składników), ponieważ ciasto nie powinno czekać na pieczenie. Odradzam również pieczenie w jednej blaszce z całej porcji- wydaje mi się, że może wyjść zbyt wilgotne, zakalcowate. Upieczone warstwy odstawiamy, aż całkowicie ostygną. Zielone ciasto: Dowolne jasne ciasto*( u mnie delikatnie kokosowe, takie jak tu(klik), ale może być np. mały biszkopt lub nawet kilka jasnych muffinek)około 3-5 łyżek serka mascarpone( w zależności od rodzaju użytego ciasta)zielony barwnik spożywczy Do serka dodać barwnik i wymieszać, aż do uzyskania wybranego odcienia. Ciasto rozdrobnić na okruszki. Zielony serek dodać do ciasta i wyrobić, najpierw łyżką a później rękoma, do uzyskania zbitej masy o jednolitym kolorze. *moje jasne ciasto było wielkości 22x14 cm i wyszło mi zdecydowanie za dużo zielonej masy, wystarczyło jej do zrobienia choinek na górze i jeszcze sporo zostało. Wszystko zależy jak dużą choinkę chcemy zrobić. Wykonanie choinki w cieście: 1. Wszystkie warstwy ciasta wyrównać( prawdopodobnie na każdej urośnie mała górka).2. W pierwszej warstwie wyznaczyć środek i narysować koło lub odbić np. szklankę( u mnie o średnicy około 8cm).3. Następnie nożem ostrożnie wyciąć stożek tak, aby czubek przechodził na wylot placka.4. Palcami lekko dociskać ścinany krateru, aby je wygładzić.5. Następnie zagłębienie dokładnie wypełnić przygotowanym, zielonym ciastem.6. Ciasto odwrócić do góry nogami( tak, aby podstawa stożka była na dole)7. W drugim płacie ciasta ponownie na środku narysować lub odbić koło, tym razem trochę mniejsze od pierwszego( u mnie o średnicy około 6 cm).8. Nożem ostrożnie wyciąć stożek, ale tym razem nie może on przebijać ciasta na wylot.9. Otwór wypełnić ponownie zielonym ciastem.10. Płat odwrócić do góry nogami( tak, aby podstawa stożka była na dole) i umieścić na pierwszej części ciasta( jeśli używamy piernik warstwy ciasta może na posmarować cieniutką warstwa dżemu, aby przy krojeniu sie nie rozdzielały)11. Jeśli okazałoby się, że warstwy nie leżą idealnie na sobie- ściąć nadmiar brzegów nożem 12. Tak przygotowane ciasto pokryć najpierw cienką warstwą kremu( zapobiegnie to mieszaniu się okruszków ciasta z właściwą warstwą kremu)a następnie pozostałą częścią kremu. Aby uzyskać bardziej gładkie wykończenie, należy nóż rozgrzać w gorącej wodzie, wytrzeć i wyrównać nim krem. Krem: 200ml śmietany kremówki5-6 łyżek( z czubkiem) serka mascarpone2-3 łyżki cukru pudru( można dodać więcej, według upodobań)śmietan- fix do bitej śmietany( opcjonalnie) Śmietanę ubić na sztywno ze śmietan- fix. Następnie dodawać po jednej łyżce serka mascarpone i cukru pudru i mieszać łyżką, aż do całkowitego połączenia. Schłodzić 10- 15 minut w lodówce. Choinki: Choinki wykonane są nadmiaru z zielonego ciasta. Masę uformować w 3 różnej wielkości stożki. Na każdym, dookoła robić niewielkie nacięcia nożyczkami tworząc "gałązki". Po ustawnieniu na torcie posypać cukrem pudrem. Gotowe ciasto przechowywać w lodówce. Smacznego:) 