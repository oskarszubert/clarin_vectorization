Dzisiaj, dla odmiany,  zamiast dekorowania coś o pieczeniu :) Najbardziej czekoladowe z czekoladowych ciast, jakie do tej pory jadłam, słusznie nazwane Ultimate chocolate cake.  Jest ekstremalnie czekoladowe a do tego ciężkie, wilgotne i bogate w smaku. Polecam szczególnie dla miłośników ciemnej czekolady :) Przepis znalazłam w książce Tea Time, wydanej przez popularną w Irlandii sieć sklepów Avoca.    Ciasto 275g masła125ml mocnej kawy275g ciemnej czekolady (70% kakao, ja użyłam: 100g 85% + 175g 53%)110g self-raising flour*110g mąki pszennej¼ łyżeczki sody oczyszczonej225g ciemnego brązowego cukru225g jasnego brązowego cukru30g kakao100ml maślanki4 jajka   *self- raising flour- to mąka z dodatkiem proszku do pieczenia i sody oczyszczonej (przepis znaleziony w Internecie, ale nigdy z niego jeszcze nie korzystałam: 250g mąki pszennej+ 1łyżeczka proszku do pieczenia+ ½ łyżeczki sody)  Tortownicę o średnicy 20cm ( wyskości min. 10cm) wyłożyć papierem do pieczenia i posmarować odrobinę tłuszczem. Piekarnik nagrzać do temperatury 1500C. Masło, kawę i czekoladę rozpuścić w kąpieli wodnej (w miseczce umieszczonej nad garnkiem z gorącą wodą). Połączyć wszystkie suche składniki, dodać do nich czekoladową miksturę (najlepiej, jeśli będzie przestudzona), na koniec wymieszać maślankę i roztrzepane jajka. Masę przelać do przygotowanej formy i piec około 1h 45min – 2 h ( do tzw. suchego patyczka) Ciasto najlepiej zrobić dzień wcześniej, żeby całkowicie wystygło. Ganache 350g ciemnej czekolady (53% kakao)425ml śmietany kremówki1, 5 łyżeczki jasnego brązowego cukru    Czekoladę rozpuścić w kąpieli wodnej, odstawić do ostudzenia. Śmietanę wymieszać z cukrem i zagotować, zdjąć z palnika i poczekać aż osiągnie pokojową temperaturę, następnie połączyć z czekoladą. (Ja dodatkowo wstawiłam całość na 15 minut to lodówki, aby odrobinę zgęstniała)  Przestudzone ciasto podzielić na 2 części. Przełożyć częścią kremu, resztę rozsmarować na górze i bokach ciasta. Ciasto może być przechowywane w lodówce nawet do tygodnia.  Smacznego:) 