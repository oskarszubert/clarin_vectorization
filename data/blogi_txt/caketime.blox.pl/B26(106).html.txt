Mam nadzieję, że wszyscy byli grzeczni i Mikołaj zostawił Wam dziś prezenty?:) Ja mam dla Was słodki prezent- świąteczne markizy z kremem. Kruchutkie ciasteczka, pachnące przyprawą korzenną, przełożone delikatnym kremem  z lekką nutką likieru Advokaat, na bazie  białej czekolady i serka mascarpone. Są naprawdę niezwykłe i dosłownie rozpływają się w ustach. Przed podaniem należy je jedynie dobrze schłodzić. Polecam, szczególnie w okresie świątecznym:)   ﻿ ﻿ Składniki(na około 18-19 markiz) Kruche ciasteczka: 250g mąki pszennej1 łyżeczka przyprawy korzennej do piernika200g zimnego masła, pokrojonego w kostkę100g cukru pudru, przesianegoszczypta soli2 żółtka Przygotowanie: Mąkę wymieszać z cukrem pudrem, przyprawą i solą. Dodać zimne masło i rozdrobnić palcami do powstania kruszonki. Następnie dodać żółtka i szybko zagnieść( im mniej wyrabiamy ciasto, tym lepiej). Kruche ciasto można również przygotować w food procesorze. Uformować w dysk, owinąć w folię spożywczą i schłodzić w lodówce 1-2 godziny. Schłodzone ciasto wyjmować partiami( podzielić na 2-3 części) z lodówki i rozwałkować na grubość 3 milimetrów. Odcisnąć dowolny wzór i wyciąć ciasteczka foremką. Tak samo postępować z pozostałym ciastem. Ciasto bardzo szybko się nagrzewa i mięknie, dlatego nawet niewykorzystane skrawki warto razem zagnieść i włożyć na chwilę do zamrażarki przed ponownym rozwałkowaniem. Wycięte ciasteczka ponownie schłodzić w lodówce( szczególnie ważne jeśli chcemy dobrze zachować odbity wzór) około 30 minut do godziny- aż  ciasto zesztywnieje. Piekarnik nagrzać do 1800C. Schłodzone ciastka ułożyć w niedużych odstępach, na dużej blaszce wyłożonej matą silikonową lub papierem do pieczenia. Piec około 10-12 minut, aż brzegi lekko się zazłocą. Ostudzić. Krem*: 400g serka mascarpone, w temperaturze pokojowej200g białej czekolady4-5 łyżek likieru Advokaat( lub do smaku), w temperaturze pokojowej Białą czekoladę rozpuścić w garnuszku nad gorącą wodą, w tzw. kąpieli wodnej.  Do czekolady wlać likier i zamieszać. Następnie dodawać porcjami serek. Jeśli masa zacznie mocno gęstnieć najlepiej przenieść miseczkę ponownie nad garnek z gorącą wodą i cały czas mieszać, aż składniki kremu  dobrze się połączą. Kremem przełożyć zimne ciasteczka, przy pomocy łyżeczki lub rękawa cukierniczego( jeśli używamy rękaw masę warto chwilę schłodzić).Gotowe markizy przed podaniem schłodzić dobrze w lodówce.Przechowywać w lodówce. Smaczneg!:) *markizy można przełożyć również trochę cieńszą warstwą kremu i użyć: 300g serka, 150g czekolady i 3-4 łyżki likieru. ﻿  Przepis na kruche ciasteczka pochodzi z książki: "Ciasta pikantne i słodkie" Michel Roux﻿﻿ 