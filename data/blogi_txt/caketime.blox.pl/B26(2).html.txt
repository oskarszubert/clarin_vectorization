Niestety przy pracach nad stroną ten wpis został przez przypadek usunięty a ponieważ blox nie daje możliwości przywrócenia go na stronie, muszę go jeszcze raz opublikować. Po ostatnich czekoladowych szaleństwach przyszła pora na coś trochę spokojniejszego. Jakimś sposobem w kuchni ostało się kilka baaardzo dojrzałych bananów (rzadko do tego stanu udaje im sie u nas dotrwać;) i stwierdziłam, że idealnie nadają się na moją ulubioną babkę bananową. Przepis przekazała mi moja Babcia kilka lat temu  i była to chyba jedna z pierwszych babek jakie piekłam. Jest dość wilgotna, ( ale nie jest 'gniotowata';) nie za słodka,  prosta i smaczna. ﻿ Składniki: 2 szklanki* mąki pszennej1 łyżeczka proszku do pieczenia1 łyżeczka sody oczyszczonej3/4 szklanki cukru3/4 kostki** margaryny lub masła 3-4 bardzo dojrzałe (a nawet przedojrzałe) banany3 jajkaszczypta solirodzynki, orzechy- według uznania Wykonanie: Piekarnik nagrzać do 1800C.Stopić margarynę/masło i lekko ostudzić. W osobnym naczyniu wymieszać mąkę, proszek do pieczenia, sodę, cukier i bakalie. Banany zmiksować na  jednolitą pulpę. W większej misce rozbić trzepaczką lub mikserem 3 całe jajka, dodać do nich tłuszcz i dalej ubijać, następnie wlać pulpę bananową, wsypać mąkę z dodatkami i dokładnie wymieszać. Przełożyć do wysmarowanej tłuszczem i lekko obsypanej mąką keksowej foremki (około 22-25 cm). Piec 40-50 minut, do tzw. suchego patyczka, jeśli zacznie się za szybko rumienić od góry, można przykryć ciasto papierem do pieczenia lub folią aluminiową.Smacznego:) *szklanka w tym przepisie ma 250ml **u mnie 180g﻿ 