Wiosenny sernik z truskawkami i malinami. Bardzo wilgotny a przy tym nie taki ciężki jak tradycyjne serniki. Niestety, to jeszcze nie czas na truskawki i zdecydowanie brakowało im słodkości, dlatego polałam sernik sosem truskawkowym, aby nadać całości trochę charakteru. Doskonała wiosenna i letnia propozycja do wykorzystania z różnymi owocami. ﻿  ﻿  ﻿ Składniki, na tortownicę o średnicy 20cm( powinny być w temperaturze pokojowej): 450g sera wiaderkowego do serników( lub twarogu 3 razy mielonego)170g cukru50g masła3 jajka2 łyżki budyniu waniliowego lub mąki ziemniaczanej150g jogurtu greckiegoziarenka z połowy laski wanilii dodatkowo: 200g truskawek100g malinokoło 6 truskawek( do sosu)około2 łyżek dżemu truskawkowego( do sosu) Wykonanie: Piekarnik nagrzać do 1600C. Tortownicę posmarować tłuszczem i wyłożyć papierem do pieczenia. Masło rozpuścić i ostudzić do temperatury pokojowej. Ser utrzeć lub zmiksować z cukrem. Dodawać pojedynczo jajka. Następnie wlać masło, dokładnie wymieszać. Dodać wanilię i jogurt grecki, połączyć. Na koniec przesiać do masy budyń( lub mąkę ziemniaczaną). Całość dobrze wymieszać. Przelać do przygotowanej foremki. Piec około 1h-1h 10 minut, aż sernik nabierze ładny, brązowo-złoty kolor, środek będzie ścięty, ale jeszcze lekko luźny. Sernik pozostawić w piekarniku i studzić przy uchylonych drzwiczkach. Sos truskawkowy: Blenderem zmiksować na gładką masę 6 truskawek z dżemem truskawkowym( można dodać więcej truskawek lub dżemu, w zależności od upodobań) . Ostudzony sernik polać 3/4 sosu truskawkowego. Następnie ułożyć na nim pokrojone truskawki oraz maliny. Pędzlem rozprowadzić pozostałą cześć sosu na owocach.Schłodzić przed podaniem. Przechowywać w lodówce. Smacznego:)  ﻿ 