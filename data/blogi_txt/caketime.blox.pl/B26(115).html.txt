Rewelacyjne ciasto z serii bez pieczenia, przypominające w smaku torcik węgierski. Herbatniki przekładane czekoladowym kremem budyniowo- maślanym z kukułkami. Zmodyfikowałam trochę górę ciasta i zamiast kremu czekoladowego dodałam lekko kwaskowate wiśnie.  Powstało świetne połączenie smakowe: czekoladowy krem, o aromacie kukułek z dodatkiem alkoholu, jest zrównoważony, nieprzesłodzony a wiśnie wieńczą i ożywiają całość. Po nocy w lodówce ciasteczka lekko rozmiękają i  dosłownie rozpływają się w ustach razem z kremem. Polecam!Przepis pochodzi z gazetki Kauflandu.    ﻿ Składniki( na blaszkę około 20x22cm*):1 litr mleka300g cukierków kukułek4 budynie czekoladowe200g miękkiego masła2 łyżki kakao100ml likieru śmietankowego( zastąpiłam 100ml wódki i 2 łyżeczkami ekstraktu z wanilii)250g herbatników typu petit beurredodatkowo: słoiczek 200ml wiśni z kompotu lub zalewyWykonanie:Foremkę wyłożyć papierem do pieczenia lub folią aluminiową( całą foremką lub samo dno).Cukierki rozpuścić w pół litra mleka, na niedużym ogniu, od czasu do czasu mieszając. W pozostałym mleku rozrobić bardzo dokładnie wszystkie budynie, tak aby nie było grudek. Mleko z kukułkami zagotować i wlać do niego rozpuszczone budynie, cały czas energicznie mieszając, aż masa zgęstnieje. Gotować 2-3 minuty** następnie odstawiać do ostygnięcia. Powierzchnię przykryć folią, aby nie powstał kożuch. W osobnej misce zmiksować masło z kakao. Dodawać po jednej łyżce przestudzonego budyniu i ucierać lub miksować do powstania gładkiej masy. Następnie wlać likier i dokładnie połączyć. Dno blaszki wyłożyć herbatnikami. Równo rozłożyć 1/3 kremu na herbatnikach. Masę przykryć herbatnikami. Czynności powtórzyć z pozostałymi herbatnikami i masą( powinny powstać 3 warstwy herbatników i 3 warstwy kremu). Na górę ciasta wyłożyć odsączone wiśnie. Gotowe ciasto wstawić do lodówki na minimum 4-5 godziny a najlepiej na całą noc. Przechowywać w lodówce.Smacznego:)*W oryginale podane składniki są na blaszkę 30x 30cm, jednak 250g herbatników wystarcza jedynie na foremkę 20x22cm, jeśli ktoś chciałby użyć większej formy, radziłabym zwiększyć ilość herbatników do minimum 400g** jeśli podczas gotowania w budyniu zrobią się grudki, wystarczy dobrze go zmiksować   ﻿ 