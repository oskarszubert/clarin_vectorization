Bardzo smaczne ciasto z niezwykle lekką, puszystą budyniową pianką i owocami. Idealny wypiek na nadchodzące lato, kruche ciasto można przygotować wcześniej, zamrozić i wykorzystać, gdy najdzie nas ochota na coś słodkiego:) Będzie świetnie smakować z malinami, jagodami czy wiśniami. Ja wykorzystałam brzoskwinie z puszki, ale kwaskowate owoce powinny lekko ożywić delikatny smak placka.  Źródło przepisu(klik).  ﻿ Składniki: Kruche ciasto: 2,5 szklanki mąki pszennej250g  zimnego masła lub margaryny2 łyżeczki proszku do pieczenia3 łyżki cukru pudru5 żółtek Wykonanie: Mąkę wymieszać z proszkiem do pieczenia i cukrem pudrem. Dodać  pokrojone w kostkę masło i rozdrobnić nożem lub palcami. Następnie dodać żółtka. Całość szybko zagnieść do uzyskania gładkiego ciasta, jeśli będzie zbyt sypkie dodać 1-2 łyżki zimnej wody. Podzielić na 2 nierówne części( 60% i 40%), owinąć w folię i zamrozić.Piekarnik nagrzać do 1900C. Blachę około 33x 22cm wysmarować margaryną i wyłożyć papierem do pieczenia. Większą część zamrożonego ciasta zetrzeć na tarce, na grubych oczkach, tak aby równomiernie pokryć dno blachy i lekko przyklepać. Podpiec na złoty kolor, około 20 minut. Odstawić, aby wystygło. Budyniowa pianka: 5 białek1 szklanka cukru 1 opakowanie cukru wanilinowego( 16g)2 opakowania budyniu waniliowego lub śmietankowego, bez cukr( 2 x 40g)1/2 szklanki oleju słonecznikowego Dodatkowo: puszka brzoskwiń( pokroić w kostkę) lub 500g innych owoców( mogą być mrożone, nie trzeba wcześniej ich rozmrażać )cukier puder do oprószenia Wykonanie: Kiedy spód ciasta wystygnie, ubić na sztywno białka. Nie przerywając ubijania, dodawać po jednej łyżce cukru  wymiesznego z cukrem waniliowym. Następnie powoli wsypywać proszek budyniowy, cały czas miksując, by dobrze się rozpuścił. Strużką wlać olej, zmiksować do połączenia. Na wystudzony spód ciasta wyłożyć ubitą pianę. Wyrównać i układać owoce, lekko je dociskając w piankę. Na wierzch zetrzeć resztę zamrożonego ciasta .Piec w temperaturze 1900C przez około 30- 40 minut. Po wystudzeniu oprószyć cukrem pudrem.Smacznego:) ﻿ 