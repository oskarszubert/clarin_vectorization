Jedne z moich ulubionych ciastek.  Nazwa anzac biscuits wywodzi się od Australian and New Zealand Army Corps - zostały one bowiem stworzone prawdopodobnie dla żołnierzy ANZAC walczących podczas I wojny światowej. Ciasteczka są super proste do przygotowania i nie potrzeba do nich nawet jajek.  Do tego są uzależniające, często dodaję do nich również ziarenka słonecznika i wówczas kompletnie nie jestem w stanie skończyć je zajadać. Aż ciężko uwierzyć, że tak proste ciastka mogą być tak dobre! Chrupkie zaraz po upieczeniu, po kilku dniach lekko miękną( wtedy są najlepsze:)- świetne do moczenia w gorącej herbacie. Idealne na nadchodzące pikniki i wyprawy rowerowe, można je spakować do koszyka czy plecaka bez obaw, że się rozpadną i podjadać w czasie drogi:)Inspiracja: "A step by step guide to cakes, biscuits   slices" praca zbiorowa﻿  ﻿ English version (click here)﻿ Składniki( na około 26-30 sztuk, w zależności od wielkości): 1 szklanka mąki2/3 szklanki cukru1 szklanka płatków owsianych( mogą być zwykłe lub ekspresowe)1 szklanka wiórków kokosowych1/2-3/4 szklanki ziaren słonecznika( opcjonalnie)125g masła lub margaryny1/4 szklanki golden syrup( można zastąpić płynnym miodem)1/2 łyżeczki sody 1 łyżka wrzącej wody Wykonanie: Piekarnik nagrzać do 1800C. Dużą, płaską blachę wysmarować odrobiną tłuszczu i wyłożyć papierem do pieczenia.W misce wymieszać: mąkę, cukier, płatki owsiane, wiórki kokosowe i ziarna słonecznika( jeśli dodajemy). W niewielkim garnku umieścić masło i golden syrup i podgrzewać na średnim ogniu do rozpuszczenia masła i połączenia się obu składników. Odstawić na bok. W małym naczyniu rozpuścić sodę w łyżce wrzącej wody i wlać do garnuszka z masłem. Natychmiast dokładnie wymieszać, soda powinna lekko spienić i rozjaśnić mieszankę. Mokre składniki wlać do przygotowanej wcześniej mąki i dokładnie wyrobić. Gotową masę kształtować w kulki( z około 1- 1,5 łyżki ciasta), ułożyć je na blaszce( zachowując odstępy ) i lekko spłaszczyć palcami. Piec około 10- 12 minut( książka podaje 20 minut, ale moim zdaniem to zdecydowanie za długo), aż do uzyskania brązowo- złotego koloru. Przed zdjęciem z blaszki odczekać by chwilę przestygły. Przechowywać w szczelnie zamkniętym pojemniku. Smacznego:) ﻿ ﻿ 