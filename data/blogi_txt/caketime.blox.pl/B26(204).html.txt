Obiecuję, że to juz ostatnie bałwanki w tym roku:) Niestety zima nas jakoś opuściła i nic nie zapowiada, że będą białe święta:/ Jak widać na poniższych zdjęciach bałwanki również się juz rozpuściły...  Mięciutkie, puszyste, czekoladowe ciasteczka z przepisu na Whoopie pies, oblane białą czekoladą i udekorowane czekoladką oraz cukrową posypką. Świetna propozycja dla wszystkich, którzy nie lubią pierników i świetne zajęcie dla małych pomocników:) Inspiracja znaleziona TU. ﻿ Składniki( na 25-30 niedużych ciasteczek): 110g masła, w temperaturze pokojowej1 szklanka cukru1 jajko2 łyżeczki likieru Kahlua( można zastąpić innym likierem kawowym lub pominąć)2 szklanki mąki3/4 szklanki kakao3/4 łyżeczki sproszkowanego espresso( rozgniotłam na proszek granulki kawy rozpuszczalnej)1 łyżeczka sody oczyszczonej1/2 łyżeczki proszku do pieczenia1/4 łyżeczki soli1 szklanka mleka, w temperaturze pokojowej dodatkowo:  100g białej czekolady, czekoladki na czapeczki i posypka cukrowa( oczka można również wykonać rozpuszczoną mleczną czekoladą) Wykonanie: Piekarnik nagrzać do 1900C. Gładką, dużą blachę wyłożyć papierem do pieczenia i posmarować odrobiną tłuszczu (piekłam w 3 turach- potrzebne, więc będą jeszcze dodatkowo 2 arkusze papieru).W misce wymieszać: mąkę, kakao, sproszkowane espresso, sodę oczyszczoną, proszek do pieczenia oraz sól. W innym naczyniu zmiksować masło z cukrem, aż zrobi się jasne i puszyste. Dodać likier Kahlua, jajko i dokładnie połączyć. Następnie wsypać 1/3 mieszanki suchych składników i zmiksować. Do powstałej masy wlać pół szklanki mleka i wymieszać. Następnie dodawać na przemian: mieszankę mąki i mleko, aż do wykończenia składników. Dokładnie zmiksować. Ciasto nakładać łyżką lub łyżeczką na przygotowaną blachę w dość dużych odstępach, wilgotnymi palcami można poprawić ich kształt, aby tworzyły dość równe, koło( ale ich nie spłaszczamy). Wstawić do nagrzanego piekarnika na przedostatnią półkę, piec około 10 minut- w połowie pieczenia odwrócić blachę( ja przestawiłam również blachę na środkową półkę piekarnika). Gotowe ciasteczka powinny być jędrne i powracać do swojego kształtu, kiedy naciśnie się je delikatnie na środku. Całą procedurę powtórzyć z resztą masy. Białą czekoladę rozpuścić nad kąpielą wodną. Ostudzone ciasteczka smarować białą czekoladą i dekorować czekoladkami i posypką. Pozostawić do zastygnięcia czekolady( można wstawić do lodówki). Smacznego:) ﻿ 