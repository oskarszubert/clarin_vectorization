Najdelikatniejsze ciasto jakie kiedykolwiek jadłam. Wszelkie biszkopty się przy nim chowają! Jest lekkie( i białe) jak chmurka i wilgotne- dosłownie anielskie! Angel food cake zupełnie mnie zauroczyło. Gdybym miała pod ręką znowu nadmiar białek zrobiłabym je  natychmiast. Przyznaję z pokorą, ze trochę przesadziłam z dodatkami: serek ricotta, frużelina i masa owoców zupełnie przysłoniła piękny wygląd ciasta. Na swoją obronę napiszę, że  spodziewałam się, iż ciasto będzie trochę suchawe( bo tak wyglądało na niektórych zdjęciach na blogach) i wszystkie te dodatki miały ożywić jego smak. Ten zabieg okazał się jednak totalnie zbędny, chociaż muszę powiedzieć, że połączenie tych wszystkich smaków i tekstur jest rewelacyjnie. Następnym razem kiedy będę robiła Angel food cake, obiecuję zrobić zdjęcie zupełnego golaska:) Bardzo gorąco polecam! Ps.Przepis zawiera cream of tartar( winian potasu), który pomaga w stabilizacji białek. Wiem, że nie jest to popularny składnik w polskich sklepach. Ja znalazłam go np. TU i TU. Przy kolejnym pieczeniu ciasta postaram się poeksperymentować bez tego składnika, żeby sprawdzić na ile jest on niezbędny.﻿     English version (click here)﻿ Składniki: 1 szklanka( 125g) mąki self raising( albo 1 szklanka( 125g) mąki plus 1/2 łyżeczki proszku do pieczenia i 1/4 łyżeczki sody oczyszczonej)1 i 1/2 szklanki( 375g) cukru12 białek1 i 1/2 łyżeczki cream of tartar1/4 łyżeczki soli1/2 łyżeczki esencji waniliowejkilka kropli ekstraktu/ olejku migdałowego Dodatkowo( opcjonalnie) 200g serka ricotta4-5 łyżek frużeliny truskawkowej( przepis tutaj)100g jagód lub borówek amerykańskich1 brzoskwinia150- 200g truskawek Przygotowanie: Piekarnik nagrzać do 1800C. Foremka do angel food cake* lub inna foremka z kominkiem. Blaszki niczym nie smarujemy, nie obsypujemy ani nie wykładamy- zapobiega to opadaniu ciasta. Mąkę oraz 3/4 szklanki cukru przesiać razem 4-5 razy! Do białek dodać cream of tartar  oraz sól. Ubijać mikserem, aż białka będą sztywne. Następnie, cały czas miksując, dodawać po jednej łyżce pozostałej części cukru( tej bez mąki!). Masa powinna być bardzo sztywna i lśniąca. Na koniec dodać wanilię oraz olejek migdałowy. Następnie bezpośrednio do białek przesiewać przez sitko po 2-4 łyżki mąki zmieszanej z cukrem i delikatnie mieszać ręcznie za pomocą płaskiej szpatułki. Dzięki temu nie powstaną grudki a masa nie straci objętości. Czynność powtarzać do zużycia całej mąki. Surowe ciasto przełożyć do foremki, wyrównać i piec około 35-40 minut, do tzw. suchego patyczka oraz gdy góra nabierze złotego koloru. Foremkę z upieczonym ciastem wyjąć z piekarnika, odwrócić do góry nogami i pozostawić na kratce, aż całkowicie ostygnie( u mnie zostało na całą noc). Ciasto nie powinno w tym czasie wysunąć się z formy. Aby wyjąć Angel food cake należy ostukać blaszkę ze wszystkich stron i oddzielić dokładnie i delikatnie cieniutkim nożem( trzymając się jak najbliżej boku blaszki) ciasto od formy. Na ciasto wyłożyć serek, frużelinę i owoce( wypełnić nimi również otwór po kominku) lub też w wersji skromniejszej- obsypać cukrem pudrem:) Smacznego:) *Foremka do angel food cake jest wyższa od standardowych form z kominkiem, kominek w niej jest też węższy. Forma, z której korzystałam ma 21cm średnicy na dnie i rozszerza sie do 25 cm na górze ﻿    Inspiracja: książka  "The essential baking cookbook" ﻿ 