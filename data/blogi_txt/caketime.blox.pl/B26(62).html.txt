Zacznę tak nieskromnie, ale muszę to napisać, te drożdżówki są rewelacyjne!:) Puszyste ciasto drożdżowe, przykryte cudownym nadzieniem serowo- kokosowy( które moim zdaniem smakuje prawie jak raffaello;)  a do tego doskonale dopełniające całości, aromatyczne maliny. I jeszcze ten zapach... robiłam zdjęcia, kiedy drożdżówki były jeszcze gorące i myślałam, że wszystkie je zaraz zjem;) A dzisiejsze drożdżóweczki przedstawiam z okazji Akcji wspólnego pieczenia, na którą zostałam zaproszona przez Agatę/ Jasminę oraz Ervishę. Dziękuję bardzo:)Przepis pierwotnie miał pochodzić od Agaty, ale ponieważ nie mogłam dostać podstawowego składnika nadzienia, zmieniłam całkiem koncepcję i improwizowałam.    ﻿Ciasto Składniki( na 8 drożdżówek): 350g mąki pszennej150g mąki pszennej pełnoziarnistej( można zastąpić białą pszenną)30g świeżych drożdży190- 200ml letniego mleka1/4 szklanki białego cukru1/4 jasnego cukru muscovado( może być również brązowy lub biały)1 jajko2 łyżki oleju kokosowego( albo rozpuszczonego masła lub oleju)pół łyżeczki soli dodatkowo: roztrzepane jajko do posmarowania drożdżówek Wykonanie: Drożdże wkruszyć do letniego mleka, dodać 2 łyżeczki białego cukru i dokładnie wymieszać, aby drożdże się rozpuściły. Odstawić w ciepłe miejsce na około 10 minut, aż zaczyn zacznie pracować. W dużej misce wymieszać obie mąki, sól oraz cukier biały i muscovado. Następnie wlać drożdże, wbić jajko i dodać olej. Całość wymieszać łyżką a następnie energicznie wyrabiać ręką- ja wyrabiałam około 10-13 minut( można oczywiście użyć robota kuchennego z hakiem). Ciasto powinno być gładkie, elastyczne i wilgotne, ale nie powinno kleić się do rąk. Jeśli będzie za suche, można dodać odrobinę więcej mleka.  Z gotowego ciasta uformować kulę, posmarować ją olejem i przełożyć do lekko wysmarowanej olejem miski. Odstawić w ciepłe miejsce na około 45 minut, aż podwoi swoją objętość. Nadzienie Składniki: 150g serka typu Philadelphia150g serka mascarpone4 łyżki cukru pudru2 łyżeczki cukru waniliowego8-9 łyżek wiórków kokosowych1 żółtko dodatkowo: 100-120g malin( można dodać więcej lub wykorzystać inne owoce) Wykonanie: Wszystkie składniki( poza malinami) krótko zmiksować na jednolitą masę. Dużą, gładką blachę nasmarować odrobiną oleju i wyłożyć papierem do pieczenia. Piekarnik nagrzać do 1800C.Wyrośnięte ciasto rozwałkować na grubość około 2cm i wycinać koła o średnicy około 10cm. Na środku każdego kółka mocno odcisnąć dno mniejszej szklanki. Przełożyć na przygotowaną blaszkę. Powstałe zagłębienie wypełnić łyżką nadzienia a na górze ułożyć kilka sztuk malin. Ciasto posmarować poztrzepanym jajkiem.  Piec około 15- 20 minut, aż drożdżówki nabiorą złotego koloru. Smacznego:) Ps. Zdecydowanie najlepiej smakują w dniu upieczenia:)﻿ ﻿﻿ 