Spekulatius w wersji szwajcarskiej. Kruche, migdałowe, delikatne ciasteczka- baaardzo smaczne:) Dobrze utrzymują odbite wzory, chociaż można wycinać je również najzwyklejszymi foremkami do pierników, nic a nic nie tracą przy tym na smaku;) Polecam! Przepis z książki Betty Bossy "Backen in der Weihnachtszeit".  ﻿ Składniki: 120g masła w temperaturze pokojowej120g brązowego cukruszczypta soli1 jajko60g zmielonych migdałówotarta skórka z jednej cytryny1 łyżeczka cynamonu1 duża szczypta mielonego kardamonu1 duża szczypta mielonych goździków250g mąki1 łyżeczka proszku do pieczenia Wykonanie: Masło zmiksować z cukrem do uzyskania puszystej masy. Dodać sól, jajko i dalej miksować. Przyprawy oraz skórkę cytrynową wymieszać ze zmielonymi migdałami, dodać do zmiksowanego masła i połączyć. Mąkę wymieszać z proszkiem do pieczenia i wsypać do masy. Zgnieść na jednolite ciasto, zawinąć w folię i odłożyć do lodówki na około 30 minut.Po tym czasie piekarnik nagrzać do 2000C. Dużą blachę wyżyć matą silikonową lub natłuścić i wyłożyć papierem do pieczenia. Ciasto podzielić na 2 części, rozwałkować jedną z nich( między dwoma arkuszami folii spożywczej lub lekko podsypując mąką) na grubość 5-7 mm( w zależności jak głęboko wycięte są wzory na foremkach). Odciskać wzory lub wycinać foremkami do pierników. Przygotowane w ten sposób ciastka wstawić ponownie do lodówki na 10 minut. Te same czynności powtórzyć z drugą częścią ciasta. Gotowe spekulatius układać na blaszce i piec około 8-10 minut, w zależności od grubości.Przechowywać w szczelnie zamkniętym pojemniku do 2 tygodni. Smacznego:)  ﻿ 