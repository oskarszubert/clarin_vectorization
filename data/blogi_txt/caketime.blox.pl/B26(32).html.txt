Niezwykle smaczne, jesienne, dyniowe ciasteczka z płatkami owsianymi. Mięciutkie, pachnące przyprawami korzennymi, a do tego najeżone bakaliami i białą czekoladą. Idealne na drugie śniadanie, do szkoły, pracy lub ze szklanką mleka na podwieczorek:) Jedne z najlepszych ciasteczek jakie do tej pory robiłam. Przepis pochodzi z tej strony. ﻿  ﻿ English version (click here) Składniki( na około 40-50 ciasteczek, w zależności od wielkości): 2 szklanki mąki pszennej1 i 1/2 szklanki płatków owsianych (zwykłych)1 łyżeczka sody oczyszczonej1 i 1/2 łyżeczki cynamonu1 łyżeczka przyprawy do pierników1/4 łyżeczki soli227g masła lub margaryny( dodałam 160g)1 szklanka jasnego brązowego cukru( dodałam 3/4 szklanki)1 szklanka białego cukru( dodałam 3/4 szklanki)1 szklanka puree z dyni1 jajko1 łyżeczka ekstraktu z wanilii100g białej czekolady,* dość grubo pokrojonej1/2 szklanki posiekanych orzechów laskowych*1/2 szklanki rodzynek* * czekoladę i bakalie można dowolnie zastępować, można użyć np. ciemną czekoladę, orzechy włoskie czy suszoną żurawinę﻿ Wykonanie: Piekarnik nagrzać do 1700C. Dużą blaszkę wyłożyć matą silikonową lub papierem do pieczenia.W misce wymieszać: mąkę, płatki owsiane, sodę, cynamon, przyprawę do pierników i sól. W oddzielnym naczyniu zmiksować masło oraz oba rodzaje cukru na jasną i puszystą masę. Następnie dodać puree z dyni, jajko i ekstrakt z wanilii- wszystko dobrze wymieszać. Do masy dodawać stopniowo( najlepiej w 3-4 porcjach) mąkę i połączyć na gładką masę. Na koniec wrzucić 3/4 białej czekolady i orzechów oraz wszystkie rodzynki, wymieszać łyżką. Wilgotnymi rękoma kształtować nieduże kulki, wielkości orzecha włoskiego( można również zsuwać je bezpośredio z łyżki na blaszkę). Układać  na przygotowanej blaszce,  zachowując nieduży odstęp, i spłaszczyć. Następnie ułożyć resztę czekolady i orzechów. Piec około 12-14 minut, aż nabiorą złotego koloru. Po wystudzeniu przechowywać w zamkniętym pojemniku do 3 dni( u mnie wytrzymały prawie 5 dni i nadal były wilgotne i miękkie)Smacznego:) PS. Robiłam również wersję gigantycznych ciasteczek- należy wówczas piec je około 23-25 minut.﻿ ﻿ 