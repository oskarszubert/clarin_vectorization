Jakiś czas temu będąc na babskich plotkach u mojej koleżanki, która pochodzi z Włoch, zostałam poczęstowana świetnymi ciasteczkami. Cantucci, bo o nich mowa, to chrupiące ciastka pochodzące z Toskanii, pełne orzechów lub migdałów, ale można również dodać inne dobroci: rodzynki, czekoladę itp. Włosi chętnie jedzą je maczając w słodkim winie. Mi najbardziej odpowiadały z gorącą herbatą:) Są proste w przygotowaniu i można je długo przechowywać w szczelnie zamkniętym pojemniku. Źródło przepisu: to oczywiście wcześniej wspomniana koleżanka. ﻿ ﻿﻿ Składniki: 2 jajka250g mąki250g cukru50g miękkiego masła15 g suszonych drożdży150g całych migdałów, nieobranych ze skórki( można zamienić na inne orzechy) Wykonanie: Piekarnik nagrzać do 1800C. Dużą gładką blachę wyłożyć papierem do pieczenia i natłuścić.Cukier i miękkie masło zmiksować na jasną masę, dodać jajka. Następnie wsypać partiami mąkę wymieszaną z drożdżami i zmiksować, lub dobrze wymieszać łyżką. Na koniec dodać migdały i wymieszać. Ciasto ułożyć w 3 liniach( szerokości około 4- 5 cm*) na przygotowaną blachę, zachowując kilkucentymetrowe odstępy między nimi. Masa może być dość kleista, więc najlepiej użyć łyżki, lekko dociskając nią ciasto. Piec około 20- 25 minut, aż nabiorą lekko brązowy koloru. Następnie jeszcze gorące ciasto pociąć ukośnie na 2 -2,5 cm kawałki. Jeśli ciasteczka będą się wydawały jeszcze miękkie w środku, wstawić je na blaszce do wyłączonego już piekarnika i wysuszyć przy otwartych drzwiczkach jeszcze kilka minut( ja nie musiałam tego już robić).** Przechowywać w zamkniętym pojemniku.Smacznego:) *ile linii zrobimy i jakiej szerokości, jest dowolne i nie ma znaczenia dla smaku ciasteczek:) ** większość przepisów jakie czytałam, wymagały ponownego pieczenia pokrojonych już ciastek. jednak moja znajoma nic o tym nie wpsominała więc zastosowałam się do jej wskazówek i ciasteczka były wystarczająco twarde i chrupiące:)﻿﻿﻿ ﻿ ﻿ ﻿ 