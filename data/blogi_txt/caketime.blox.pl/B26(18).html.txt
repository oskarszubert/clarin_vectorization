Niezwykłe ciasto dla fanów brownies oraz marcepanu. Efektowne a zarazem dość proste do przegotowania.  Warstwa brownies jest ciężka i zbita, wzbogacona dodatkowo o posiekane migdały, kremowa masa marcepanowa rozpuszcza się w ustach a całość wieńczy ganache z ciemnej czekolady.  Ciasto zdecydowanie dla osób bardzo lubiących słodycze- jest bowiem niezwykle słodkie. Źródło przepisu( EN). ﻿﻿ ﻿ Składniki: Brownies: 2/3 szklanki mąki pszennej2 łyżki kakao do pieczenia1/4 łyżeczki soli85g ciemnej czekolady85g czekolady mlecznej( zastąpiłam ciemną)125g masła lub margaryny1/2 szklanki jasnego brązowego cukru2 jajka1/2 łyżeczki ekstraktu z waniliikilka kropli aromatu migdałowego1/4 szklanki posiekanych migdałów Piekarnik nagrzać do 1800C. Blachę o wymiarach 20 x20cm posmarować odrobiną tłuszczu i wyłożyć papierem do pieczenia.Przesiać razem mąkę, kakao i sól. Czekoladę oraz masło rozpuścić razem nad tzw. kąpielą wodną. Powstałą masę odstawić na bok, wsypać cukier, wymieszać i pozostawić, aż lekko ostygnie. Do letniej czekolady wlać roztrzepane jajka, wanilię i aromat migdałowy, wymieszać. Następnie wsypać przygotowaną wcześniej mąkę i całość wymieszać tylko do połączenia składników. Na koniec dodać posiekane migdały i szybko wymieszać. Gotową masę przełożyć do przygotowanej blaszki. Piec około 25 minut, do tzw. suchego patyczka. Całkowicie wystudzić. Masa marcepanowa: 226g marcepanu do wypieków1/4 szklanki śmietany kremówki1 łyżka golden syrop lub corn syrop Marcepan posiekać  na niewielkie kawałki. Śmietanę i syrop wlać do garnuszka i podgrzewać do rozpuszczenia syropu. Następnie zmniejszyć temperaturę, dodać pokrojony marcepan, mieszać i rozcierać, aż całość stworzy jednolitą masę. Odstawić do ostudzenia. Ganache: 225 g ciemnej czekolady180 ml śmietany kremówki Czekoladę połamać lub drobno posiekać i wsypać do miski. Śmietanę podgrzewać prawie do wrzenia, następnie zalać nią czekoladę. Odczekać 2 minuty i zacząć delikatnie mieszać do uzyskania gładkiej masy. Odstawić do przestudzenia. Wykonanie: Na całkowicie wystudzoną warstwę brownies wylać przestudzoną, lekko gęstniejącą masę marcepanową. Wstawić do lodówki, aż masa wyraźnie stężeje. Następnie na całość wyłożyć ganache. Gotowe ciasto przechowywać w lodówce do 5 dni. Na chwilę przed podaniem wyjąć z lodówki, aby się ogrzało. Smacznego:) ﻿ ﻿﻿ 