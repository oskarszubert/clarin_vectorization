Super kruche, waniliowe ciasteczka z kolorowymi oczkami- rozpuszczonymi  miśkami- żelkami. Uwielbiam takie szybkie i proste przepisy. Ciasteczka bardzo mnie zaskoczyły- nie spodziewałam się, że będą tak delikatne- prawie piaskowe a do tego będą tak wciągające, naprawdę nie da się skończyć na jednym:) Jestem pewna, że dzieciakom będą bardzo smakować- w końcu to ciasteczka i żelki w jednym! Doskonały pomysł na nadchodzący Dzień Dziecka!:) Bardzo polecam! Przepis ze strony The Baking Robot   ﻿  ﻿  ﻿English version (click here) Składniki( na 20* sztuk) 115g masła lub margaryny1/4 szklanki białego cukru( można użyć brązowy)1 żółtko1/2 łyżeczki ekstraktu waniliowego1  szklanka mąki, plus 1/4 szklanki ekstra2 szczypty soli1/8 łyżeczki( lub dwie spore szczypty) proszku do pieczenia( opcjonalnie)20* żelków- miśków( użyłam misiów Grryzli z Biedronki) Przygotowanie: W misce dokładnie zmiksować masło z cukrem. Dodać żółtko i wanilię, dalej miksować. W osobnym naczyniu wymieszać 1 szklankę mąki, sól i proszek do pieczenia( jeśli dodajemy). Suche składniki wsypywać w 2- 3 partiach do masła i miksować lub ucierać do powstania jednolitej masy, jeśli ciasto będzie zbyt luźne- dodać pozostałą część mąki( 1/4 szklanki) i wymieszać. Masę ciasteczkową ukształtować w dysk, owinąć w folię i wstawić na 10- 15 minut do zamrażalnika. Piekarnik nagrzać do 1700C. Dużą blaszkę wyłożyć matą silikonową lub lekko wysmarować tłuszczem i wyłożyć papierem do pieczenia. Schłodzoną masę podzielić na 20 równych części. Każdą ukształtować w kuleczkę, ułożyć na blaszce w niedużych odstępach i  kciukiem lub łyżeczką zrobić zagłębienie na misia( najlepiej sprawdzić, czy cały miś mieści się w otworkach- inaczej wypłynie z ciasteczka przy rozpuszczaniu się). Żelków nie umieszczamy w ciasteczkach przed pieczeniem!! Surowe ciastka wkładamy do nagrzanego piekarnika i pieczemy około 10-12 minut. Po tym czasie ciastka powinny być już prawie dobre- wysunąć blaszkę( można również wyjąć całą blachę z piekarnika) i ostrożnie, aby się nie poparzyć, umieścić w zagłębieniach żelki( jeśli dołki na żelki zrobiłyby się zbyt płytkie można je uklepać łyżeczką;). Blachę ponownie wsunąć do piekarnika i piec około 1-2 minut, do rozpuszczenia miśków. Najlepiej cały czas obserwować piekarnik- w zależności od tego jakiej firmy żelki użyjemy, mogą one mieć różny czas rozpuszczania. Wyjąć z piekarnika natychmiast po rozpuszczeniu się wszystkich misiów, przełożyć na kratkę do studzenia. Po całkowitym ostudzeniu przechowywać w szczelnie zamkniętym pojemniku. Smacznego! * ilość ciasteczek( jak i misiów) zależy od wielkości żelków- im mniejsze żelki, tym mniejsze można zrobić ciasteczka i tym samym będzie ich więcej :)  ﻿ ﻿ 