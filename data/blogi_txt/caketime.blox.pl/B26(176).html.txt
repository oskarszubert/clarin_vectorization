Dla odmiany proponuję dziś coś niesłodkiego. Zdrowe, chrupiące krakersy, które przypominają mi chrupki chlebek. Krakersy mają rewelacyjny skład, neutralny smak, dzięki czemu świetnie nadają się jako zdrowa przekąska a nawet zamiennik pieczywa na śniadanie czy kolację. Wydawałoby się, że takie krakersy to nic porywającego a jednak ciężko się od nich oderwać:) Przepis pochodzi z książki "The Great British Bake off".  ﻿ Składniki( na około 48 sztuk, w zależności od wielkości): 230g mąki razowej( można zastąpić pszenną pełnoziarnistą)115g drobnej kaszki manny1/4 łyżeczki rozdrobnionej soli morskiej( można zwiększyć do 1/2 łyżeczki)55g sezamu55g pestek dyni55g nasion lnu( zastąpiłam pestkami słonecznika)1 łyżka płynnego miodu3 i 1/2 łyżki oleju plus niewielka ilość do wałkowania ciasta210ml letniej wodydodatkowo: nasiona i sól morska do posypania krakersów Wykonanie: Do dużej miski wsypać: mąkę, kaszkę oraz sól. Pestki i nasiona drobno posiekać lub zmielić w młynku do kawy( uwaga, nie zmielić za mąkę;). Dodać do mąki i dobrze wymieszać. W osobnym naczyniu połączyć miód, olej i wodę. Następnie wlać do suchych składników i dobrze wyrabiać około 5 minut, do momentu gdy masa będzie dobrze odchodzić od ścianek i będzie jędrna. Uformować kulkę, owinąć w folię spożywczą i odstawić na 20 minut. Piekarnik nagrzać piekarnik do 1800C. Dużą, gładką blachę wyłożyć matą silikonową lub natłuścić i wyłożyć papierem do pieczenia. Blat lub stolnicę natłuścić odrobiną oleju. Ciasto podzielić na 3 części. Jedną z nich rozwałkować na przygotowanej powierzchni na grubość karty kredytowej. Następnie nożem lub radełkiem wycinać prostokąty o wielkości 4x7cm( lub jakiej wielkości mamy ochotę). Krakersy przełożyć na przygotowaną blachę, delikatnie zwilżyć wodą przy pomocy pędzelka i posypać nasionkami i solą( można lekko je docisnąć do ciasta) Piec 15-18 minut, lub do momentu aż brzegi się lekko przyrumienią. Następnie wyłączyć piekarnik i uchylić drzwiczki na 30 sekund, aby pozbyć się pary wodnej, zamknąć drzwiczki i pozostawić w piekarniku jeszcze 10 -15 minut. Ja zupełnie pominęłam ten etap, ponieważ przy 4 czy 5 blachach do upieczenia cały ten proces trwałby, jak dla mnie, za długo a i bez tego krakersy były chrupiące. Po ostudzeniu przechowywać w szczelnym pojemniku, do tygodnia. Smacznego:) ﻿ 