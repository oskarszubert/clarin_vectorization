Tort trochę inny, bo marchewkowy. Mała odmiana od bardzo słodkich, klasycznych biszkoptowych tortów. Wilgotne, aromatyczne ciasto marchewkowe z dodatkiem ananasów, pełne orzechów, przełożone kremem wykonanym na serku typu philadephia. Wiem, że niektórzy nie mogą się przełamać do używania tego lekko słonego serka do słodkich wypieków, ale naprawdę połączenia ciasta marchewkowego z kremem z philadelphią jest idealne! Płaty tego ciasta doskonale nadają się do krojenia na pół, nie kruszą się i nie łamią. Po dobrym schłodzeniu w lodówce nawet 4 warstwy ładnie się kroiły. Polecam!   ﻿ Składniki( na jedną formę o średnicy 20cm- czyli na 2 warstwy) * Wszystkie składniki powinny być w temperaturze pokojowej. 2/3 szklanki mąki pszennejpół szklanki cukru1 łyżeczka sody oczyszczonej3/4 łyżeczki proszku do pieczenia1 łyżeczka cynamonu1/4 łyżeczki zmielonych goździków1/4 łyżeczki gałki muszkatołowej1/4 łyżeczki ziela angielskiego1/4 łyżeczki soli1/3 szklanki oleju2 jajka1 szklanka drobno posiekanych orzechów włoskich1/2 szklanki drobno posiekanych,  dobrze odsączonych ananasów( użyłam z puszki)1 szklanka startej na średnich oczkach marchewki Przygotowanie: Tortownicę wysmarować odrobiną margaryny i wyłożyć papierem do pieczenia. Piekarnik nagrzać do 1750C.W misce wymieszać składniki suche: mąkę, cukier, sól, proszek, sodę oraz przyprawy.W drugim naczyniu roztrzepać jajka z olejem. Dobrze połączyć zawartość obu naczyń. Następnie dodać startą marchewkę, orzechy i ananasy, wymieszać łyżką. Ciasto przełożyć do przygotowanej formy i wyrównać. Piec około 40-45 minut, do tzw. suchego patyczka. Lekko przestudzić w formie a następnie przełożyć na kratkę do całkowitego ostudzenia. Krem( do przełożenia 2 warstw) 300g serka philadelphia6 łyżek masła( w temperaturze pokojowej)1- 1 i 1/2 szklanki cukru pudru1 łyżeczka ekstraktu lub pasty z wanilii dodatkowo: 3/4 szklanki posiekanych orzechów włoskich( opcjonalnie do dekoracji)﻿ Masło utrzeć mikserem lub ręcznie z serkiem, dodać wanilię i przesiany cukier puder do smaku. Schłodzić 15-20 minut w lodówce. Całkowicie ostudzone ciasto przekroić wzdłuż i przełożyć połową kremu. Pozostałą część rozsmarować na górze ciasta. Dowolnie udekorować, np. boki oblepić posiekanymi orzechami. Dobrze schłodzić przed podaniem( minimum 2 godziny). Smacznego!:) * jeśli chcecie upiec tort 4 warstwowy( jak na zdjęciu), należy upiec 2 blaty ciasta marchewkowego, oraz zwiększyć ilość składników w kremie również x2  Źródło przepisu﻿ 