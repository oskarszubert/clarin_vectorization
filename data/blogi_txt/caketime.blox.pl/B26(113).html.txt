Zakochałam się w tym cieście, jak tylko je zobaczyłam na blogu Wiosenki27. Dla takiego czekoladoholika, jak ja to spełnienie marzeń: czekoladowe kruche ciasto, połączone z czekoladowym budyniem, do tego cudownie komponujące się maliny a wszystko przykryte kruszonką- oczywiście również czekoladową:) Ciasto nie jest zbyt słodkie, co uwydatnia czekoladowy smak, ale jeśli ktoś woli słodsze wypieki można dodać więcej cukru. Jedyna wada: nie można skończyć na jednym kawałku!;) Szkoda, że nie ma już czereśni lub jeżyn również doskonale by tu pasowały...:) Przepis z małymi zmianami pochodzi z tej strony.   ﻿ Składniki: 200g margaryny400g mąki pszennej1 łyżeczka proszku do pieczenia3 łyżki kakao1 łyżeczka ekstraktu waniliowego2 jajka 4 łyżki cukru( można dodać więcej cukru) Dodatkowo: 2 budynie czekoladowe4 łyżki cukru( do budyniu)700ml mleka500g mrożonych malin1-2 łyżeczki mąki ziemniaczanej( opcjonalnie) Wykonanie: Maliny rozmrozić( najlepiej na sitku). Dwa budynie ugotować na 700ml mleka z dodatkiem 4 łyżek cukru. Odstawić do ostudzenia.W dużej misce wymieszać mąkę, kakao, cukier i proszek do pieczenia. Dodać pokrojoną w kostki margarynę i rozdrobnić w dłoniach do uzyskania kruszonki( można całość wykonać również w food procesorze). Wbić jajka i wlać ekstrakt waniliowy. Następnie krótko wyrobić do uzyskania gładkiej, zwartej masy. Uformować w kulę, owinąć w folię i wstawić na około 30 minut do lodówki. Piekarnik nagrzać do 1800C. Formę około 22x 22cm lekko wysmarować tłuszczem i wyłożyć papierem do pieczenia. Od schłodzonego ciasta oderwać około 1/3 i odłożyć na bok. Pozostałą część wyłożyć dno i około 3-4 mm brzegu foremki*. Na ciasto przełożyć zimny budyń. Maliny odsączyć z nadmiaru soku a następnie rozłożyć na budyniu, oprószyć równomiernie mąką ziemniaczaną. Na całość rozkruszyć w palcach pozostałą część ciasta. Piec około 45- 50 minut. Całkowicie ostudzić przed pokrojeniem. Można posypać cukrem pudrem.Smacznego:) *ciasto jest dość zbite i kruche, dlatego najprościej odrywać kawałki ciasta, rozpłaszczać je i układać obok siebie w blaszce a następnie wyrównać i docisnąć dłonią  ﻿ 