Pachnąca już odrobinę świętami krajanka pomarańczowo- migdałowa. Świetnie komponujące się, aromatyczne nadzienie pomarańczowo- migdałowe, ukryte między maślanym, kruchym ciastem, wykończone lukrem z nutą pomarańczy. Doskonałe do podjadania w trakcie nadchodzących przygotowań jak i na świąteczny stół.  Przepis z książki "Backen in der Weihnachtszeit" Betty Bossi.   ﻿ Składniki: Ciasto 350g mąki pszennej1 szczypta soli1 i 1/2 łyżeczki proszku do pieczenia100g cukru1 opakowanie cukru waniliowego lub łyżeczka pasty waniliowej200g masła( zimnego)1 jajko W naczyniu wymieszać mąkę, sól, proszek do pieczenia, cukier i cukier waniliowy. Dodać pokrojone w kostki masło, siekać nożem razem z mąka lub rozdrabiać w palcach, aż do uzyskania kruszonki. Dodać jajko i krótko zagnieść, do uzyskania gładkiej masy( jeśli masa będzie za sucha można dodać 1-2 łyżki zimnej wody). Masę można również wyrobić w food procesorze( malakserze). Ciasto owinąć folią i odłożyć do lodówki na około 30 minut. Nadzienie* 150g drobno mielonych migdałów100g cukruotarta skórka z 1 pomarańczysok wyciśnięty z 1 pomarańczy ( około 100 ml) Wszystkie składniki wymieszać w niedużej miseczce. Lukier( najlepiej przygotować już po ostudzeniu ciasta) 100g cukru pudru1 i 1/2 łyżki soku pomarańczowego Oba składniki wymieszać do powstania gładkiego lukru, w razie konieczności dodać więcej soku. Wykonanie krajanki: Piekarnik nagrzać do 2000C. Blaszkę około 24x24 wysmarować odrobiną tłuszczu i wyłożyć papierem do pieczenia. Schłodzone ciasto podzielić na pół. Pierwszą część rozłożyć lub rozwałkować na dnie blaszki, nakłuć w kilku miejscach widelcem. Następnie rozsmarować równomiernie nadzienie, pozostawiając wolny brzeg około 1 cm od ścianek blaszki. Wolne brzegi posmarować odrobiną wody. Drugą część ciasta rozwałkować na wielkość formy( najlepiej zrobić to na foli spożywczej- łatwiej będzie je przenieść) i umieścić na nadzieniu. Lekko docisnąć brzegi i nakłuć w kilku miejscach widelcem lub wykałaczką. Piec około 20-25 minut( jeśli zaczęłoby się zbyt mocno rumienić- przykryć papierem do pieczenia). Po ostudzeniu polukrować. Według książki krajankę przełożoną papierem do pieczenia można przechowywać w szczelnie zamkniętym pojemniku do 4 tygodni( oczywiście nie było szans, żebym mogła to sprawdzić;)Smacznego:) * całkiem dobrym pomysłem byłoby również dodanie do nadzienia kandyzowanej skórki pomarańczowej lub posypanie nią gotowego, polukrowanego ciasta( taki mam plan na następny raz:) 