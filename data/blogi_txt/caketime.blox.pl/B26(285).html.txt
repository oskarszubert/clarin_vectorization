Walentynkowy tort naleśnikowy Red Velvet.  Kolejne wielowarstwowe szaleństwo:) Naleśniki o pięknym, głębokim, czerwonym kolorze, połączone z jasnym kremem i udekorowane serduszkami.  Do barwienia naleśników użyłam naturalnego barwnika w płynie Dr. Oetkera i przyznam, że byłam bardzo mile zaskoczona intensywnym kolorem( fakt faktem, że zużyłam prawie 3/4 buteleczki;) Krem natomiast trochę się nie sprawdził, połączyłam marshmallow fluff z serkiem mascarpone- w smaku okazał się rewelacyjny, ale niestety torcik po kilku godzinach w lodówce zaczęło się rozjeżdżać. Jako krem najlepiej użyć więc kremu maślanego( np. jak w tym torcie naleśnikowym-kilk) lub ewentualnie połączyć mascarpone z ubitą śmietaną kremówką i cukrem pudrem.  Taki naleśnikowy tort to śliczny walentynkowy prezent, warto jeden z naleśników przeznaczyć na dekorację- foremkami do ciasteczek wyciąć różnej wielkości serduszka i ułożyć je na górze tortu. Kto nie chciałby otrzymać takiej słodkiej walentynki?:)  ﻿ ﻿ Składniki (na około 15-17 naleśników, w zależności od grubości,  o średnicy 15cm): 2 szklanki mąki3 łyżek cukru1 szczypty soli1 i 1/4 szklanki wody mineralnej gazowanej( można zastąpić niegazowaną)1 i 1/4 szklanki mleka2 jajka1 łyżka olejubuteleczka czerwonego barwnika w płynie( ilość w zależności od upodobań) Wykonanie:  Wszystkie składniki wymieszać lub zmiksować na gładką masę( ja przelewam ją również przez drobne sitko, żeby pozbyć się ewentualnych grudek). Jeśli ciasto będzie zbyt gęste dodać trochę więcej mleka, jeśli zbyt luźne więcej mąki. Smażyć na dobrze rozgrzanej patelni z niewielką ilością oleju, z obu stron. Smacznego:) ﻿ ﻿ 