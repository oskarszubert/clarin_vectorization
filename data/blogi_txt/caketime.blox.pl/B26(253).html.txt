Wspaniały, bogaty w smaku, intensywnie czekoladowy tort, doskonały dla koneserów ciemniej czekolady. Zwarty biszkopt orzechowo- czekoladowy, mocno nasączony syropem kawowo- rumowymi, przełożony cienką warstwą aksamitnego ganache z ciemnej czekolady i oblany dodatkową porcją czekolady. Rozkosz w każdym kęsie. Polecam, szczególnie jako deser na nadchodzące Walentynki:)   ﻿ ﻿ Składniki ( na tortownicę 20 cm) Płaty orzechowo- czekoladowe: 135g miękkiego masła110g cukru5 białek5 żółtek60g cukru40g mąki40g kakao do pieczenia55g bardzo drobno mielonych orzechów laskowych Piekarnik nagrzać do 1600C. Tortownicę o średnicy 20 cm natłuścić i wyłożyć papierem do pieczenia( lub dno wyłożyć papierem a boki obsypać mąką). Mąkę przesiać razem z kakao, dodać mielone orzechy i wymieszać. W osobnym naczyniu masło zmiksować z 110g cukru na puszystą masę. Dodawać pojedynczo żółtka, cały czas miksując. Białka ubić na sztywno, pod koniec powoli dodawać 60g cukru i miksować do uzyskania gęstej, lśniącej masy. Do jajek z masłem dodawać w kilku partiach, na przemian mieszankę mąki oraz sztywną pianę- zaczynając i kończąc na białkach. Całość mieszać szpatułką lub łyżką do uzyskania jednolitej masy. Surowe ciasto przelać do przygotowanej foremki. Piec około 40-45 minut, do tzw. suchego patyczka. Po całkowitym ostudzeniu biszkopt przekroić na pół. Syrop kawowo- rumowy: 65g cukru65g wody5g kawy rozpuszczalnej( użyłam 3 czubate łyżeczki)90g rumu Wodę zagotować z cukrem do momentu rozpuszczenia cukru. Zdjąć z palnika i dodać kawę, połączyć. Odstawić na 10 minut a następnie wlać rum. Syropem nasączyć dokładnie oba płaty ciasta. Ganache: 145g ciemnej czekolady( minimum 60% zawartości kakao)90g śmietany kremówki( 30 lub 36%) Czekoladę bardzo drobno posiekać i przełożyć do niedużej miseczki. Śmietanę doprowadzić prawie do wrzenia i natychmiast zalać nią czekoladę. Odczekać pół minuty, następnie dokładnie wymieszać do powstania gładkiej, lśniącej masy. Odstawić do lodówki, aby trochę zgęstniała. Wykonanie tortu: Jeden z nasączonych płatów przenieść delikatnie na paterę. Rozsmarować na nim niezbyt grubą warstwę zgęstniałego ganache, pozostawiając około 1/4 masy. Nadzienie przykryć drugim płatem ciasta. Odłożoną część ganach rozsmarować cieniutko na bokach i górze tortu. Tak przygotowane ciasto polać polewą czekoladową. Polewa czekoladowa( chocolate glacage)*: 100g śmietany kremówki( 30 lub 36%)130g ciemnej czekolady( minimum 60% kakao)30g miękkiego masła, pokrojonego na małe kawałki dodatkowo: 30g niesolonych pistacji, marcepanowe róże do dekoracji﻿ Tak jak przy robieniu ganache, czekoladę drobno posiekać a następnie zalać doprowadzoną prawie do wrzenia śmietaną. Dokładnie połączyć na gładką masę. Następnie szybko dodać miękkie masło i mieszać do rozpuszczenia masła. Gotową masą natychmiast polać przygotowane ciasto. Około 1/4 pozostawić do wykonania napisu lub innych wzorków. Po oblaniu polewą tort wstawić na 10-15 minut do lodówki a następie wykonać napis lub dowolnie udekorować. Boki obsypać posiekanymi pistacjami. Tradycyjnie tort Alhambra dekoruje się również marcepanowymi różami, jak prosto wykonać taką różę pokazywałam w TYM  filmiku. Tort przechowywać w lodówce, ale około 30 minut  przed podaniem wyjąć, aby się rozgrzał( czekolada rozpływa się wówczas idealnie w ustach) Smacznego:) ﻿ Źródło( z małymi zmianami) Wayne Gisslen "Professional Baking" 