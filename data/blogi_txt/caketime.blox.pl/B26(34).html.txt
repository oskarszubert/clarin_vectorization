Przyznam, że dość długo wahałam się z umieszczeniem tego przepisu na blogu, jestem bowiem trochę rozczarowana tymi ciasteczkami. Owszem czuć w nich  marcepan, ale mnie- wielkiej fanki marcepanu, na kolana nie powalają. Są zbite i ogólnie brakuje im jakoś polotu. Zdecydowałam się je jednak pokazać ze względu na bardzo sympatyczną formę jabłuszek, może komuś przyda się ten pomysł do jakiegoś innego przepisu na ciasteczka:) Przepis pochodzi z tej strony( EN).  ﻿ Składniki( ja przepis trochę zmieniłam, ale na lepsze mi to jednak nie wyszło, więc podaje oryginał): 226g marcepanu230g miękkiego masła1/4 szklanki cukru1/4 szklanki cukru pudru1 jajko2 i 1/2 szklanki mąki2 łyżeczki ekstraktu z waniliikilka kropli ojeku migdałowegoszczypta soliczerwony barwnik w płynie lub paście dodatkowo: niewielka ilość marcepanu zabarwionego na zielono i brązowo Wykonanie: Marcepan, podgrzać kilka sekund w mikrofalówce, aby zmiękł( uwaga, żeby nie zrobił sie zbyt gorący). Następnie dokładnie utrzeć( lub zmiksować) z miękkim masłem. Wsypać oba rodzaje cukru i miksować, aż masa nabierze lekkości. Dodać wanilię, jajko oraz barwnik(ilość według uznania), wymieszać. Wsypać mąkę z solą i wszystko dobrze połączyć. Uformować nieduże kuleczki. Palcem zrobić zagłębienia na środku jabłuszek. Układać na dużym talerzu. Gotowe ciasteczka wstawić na godzinę do lodówki.Po tym czasie nagrzać piekarnik do 1750C. Dużą płaską blachę wyłożyć papierem do pieczenia. Schłodzone jabłuszka przełożyć na przygotowaną blaszkę. Piec około 10-12 minut. Kiedy ciasteczka ostygną, z brązowego marcepanu uformować ogonki a z zielonego listki i umieścić na ciasteczkach, lekko dociskając końcówki do jabłuszek.Smacznego:) ﻿ 