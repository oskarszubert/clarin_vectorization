Lekkie, można nawet powiedzieć, że prawie dietetyczne:) lody jogurtowe o orzeźwiającym smaku kiwi. Lody są delikatne i wyważone, nie za słodkie, ale i nie wykrzywiają od kwaskowatości owoców. Aby pozbyć się gorzkiego posmaku, który często pojawia się przy połączeniu kiwi z mlekiem czy jogurtem pokrojone owoce należy zalać wrzątkiem i pozostawić na około 2 minuty. Przepis raczej dla posiadaczy maszyny do lodów ewentualnie do przygotowania jako lody na patyku.  ﻿ Składniki: 3 spore owoce kiwi( po obraniu i zmiksowaniu uzyskałam 200ml puree)150ml zimnegojogurtu naturalnego greckiego*8-9 łyżeczek cukru pudru( można dodać więcej, według własnego uznania)120 ml zimnego mleka skondensowanego niesłodzonego4 łyżeczki likieru melonowego Midori( opcjonalnie) *jeśli nie mam akurat jogurtu greckiego około 400ml zwykłego jogurtu wykładam na sitko wyłożone papierowym ręcznikiem kuchennym- w ten sposób odcedzam nadmiar płynu i po 1- 1,5 h mam piękny gęsty jogurt, jak grecki:) Przygotowanie: Kiwi obrać ze skórki, pokroić w plasterki, włożyć do głębokiego talerza lub miski i zalać wrzątkiem. Pozostawić na około 2 minuty, następnie odcedzić, ostudzić i zmiksować na gładkie puree. Jeśli ktoś nie lubi pestek kiwi, puree można przetrzeć przez sitko. Mleko skondensowane ubić, aż powstanie gęsta piana. Dodać jogurt, puree z kiwi, przesiany cukier puder i likier Midori( opcjonalnie), całość delikatnie wymieszać. Następnie masę przełożyć do maszynki do lodów i postępować zgodnie z instrukcją. Lody przechowywane już w zamrażarce należy wcześniej przed podaniem wyjąć, aby trochę zmiękły. Gotowe lody można polać kilkoma łyżeczkami likieru melonowego. Smacznego:) ﻿ 