Kocham połączenie czekolady z porzeczkami. Najbardziej z czarną porzeczką, ale niestety taką dostać u mnie  ciężko. Korzystając, z ostatnich już pewnie, uplnych dni zapraszam na słodkie, bogate w smaku lody z ciemnej czekolady, nakładane w parze z kwaskowatymi, orzeźwiającymi lodami porzeczkowymi. Wspaniałości!:) ﻿ ﻿ Składniki: Lody czekoladowe: 150g ciemnej czekolady( u mnie 60% kakao)200ml mleka200ml śmietany 30%50-70g białego cukru( w zależności jak słodkie wolimy) Przygotowanie: Czekoladę drobno pokroić i rozpuścić w garnuszku nad kąpielą wodną z 2-3 łyżkami śmietany, mieszając od czasu do czasu. Kiedy masa będzie gładka powoli dodawać resztę śmietany. Mleko podgrzać razem z cukrem, ale tylko do rozpuszczenia cukru( jeśli zrobi się zbyt gorące odstawić na chwilę do przestudzenia). Mleko dodawać partiami do czekolady, dokładnie połączyć i odstawić do schłodzenia. Zimną mieszankę przelać do maszyny do lodów i postępować zgodnie z instrukcją. Lody porzeczkowe: 500g porzeczek200g śmietany 30%( najlepiej schłodzonej)cukier puder do smaku( moje porzeczki były bardzo kwaśne i dodałam około 8 łyżek) Przygotowanie: Porzeczki zmiksować blenderem a następnie przetrzeć przez sitko, aby pozbyć  się pestek. Powstałe puree wymieszać ze śmietaną i dosłodzić cukrem pudrem do smaku. Przelać do maszyny do lodów i postępować zgodnie z instrukcją. Smacznego:) ps.Nie polecam trzymania obu smaków w jednym pojemniku( jak na zdjęciu;)- smak czekoladowy jest znacznie szybciej gotowy do nakładania, po wyjęciu z zamrażalki. Lepiej użyć dwa pojemniki i  lody porzeczkowe wyjąć chwilę wcześniej. 