To już pewnie ostatnie "podrygi" dyni na blogu w tym roku. Niedługo będzie można przerzucić się na pierniki i inne przedświąteczne pyszności:) Póki co jednak przedstawiam szybki, prosty, ale jednocześnie  bardzo smaczny( i zdrowy) placek dyniowy. Jest wilgotny, pełen rozpływających się kawałków czekolady i chrupiących orzechów. Całość zwieńcza glazura z syropu klonowego. Idealny na poprawę humoru w szare jesienne dni! Przepis pochodzi z tego blogu.       Składniki: 1/2 szklanki mąki pszennej1/2 szklanki mąki pszennej pełnoziarnistej1/2 szklanki płatków owsianych3/4 łyżeczki sody oczyszczonej1/2 łyżki przyprawy do dyni ( użyłam przyprawy do pierników)1/4 łyżeczki soli1/2 szklanki brązowego cukru110g margaryny lub masła w temperaturze pokojowej1 jajko1 i 1/2 łyżeczki ekstraktu z wanilii3/4 szklanki puree z dyni ( gotowego lub dyni duszonej z niewielką ilością wody do uzyskania puree)1/4 szklanki musu jabłkowego ( lub jabłka startego na drobnych oczkach)1/2 szklanki posiekanych orzechów włoskich 1/2 szklanki posiekanej ( nie za drobno) ciemnej czekolady Wykonanie: Piekarnik nagrzać do 1750C. Formę o wymiarach 22x22 cm, lub podobnych, wyłożyć papierem do pieczenia lub filią aluminiową, wysmarować niewielką ilością tłuszczu i obsypać mąką.W misce wymieszać obie mąki, sodę, płatki, przyprawę do pierników ( lub dyni) oraz sól. W dużym naczyniu zmiksować masło z cukrem na puszystą masę. Wbić jajko. Następnie dodać puree z dyni, mus jabłkowy oraz wanilię- połączyć.  Do dobrze wymieszanej masy powoli wsypywać suche składniki. Na koniec dodać orzechy i czekoladę, wymieszać łyżką. Surowe ciasto przełożyć do przygotowanej foremki, wyrównać. Piec 35- 40 minut. Przed pokrojeniem całkowicie wystudzić. Można polać syropem klonowym lub posypać cukrem pudrem. Glazura z syropu klonowego: 1/4 szklanki syropu klonowego Syrop klonowy podgrzewać w niedużym garnuszku, aż zacznie robić się gęstszy (ja gotowałam go około 3-4 minut). Pędzelkiem rozprowadzić po cieście. Smacznego:) 