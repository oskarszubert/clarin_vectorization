Dzięki temu, że ostatnio pogoda zdecydowanie się poprawiła rozszalałam się trochę z robieniem lodów:) Dlatego ten tydzień ogłaszam na blogu tygodniem lodowym. Pojawią się przepisy na lody jak i wafelki do lodów, robione różnymi sposobami. Na początek proponuję lody cytrynowe. Bardzo orzeźwiające, kremowe i mooocno cytrynowe. Lody nie zawierają jajek, swoją aksamitną i kremową strukturę zawdzięczają dodaniu niewielkiej ilości żelatyny. Niestety po całej dobie w zamrażarce dość mocno twardnieją i należy wyjąć je przed planowanym podaniem, aby trochę zmiękły. Mimo to uważam, że warto je spróbować- dawno nie jadłam tak intensywnie cytrynowych lodów.  ﻿  ﻿ Składniki: 200ml mleka( u mnie 1,5 %)200ml śmietany 30%2/3 szklanki cukru1 łyżeczka żelatynyszczypta soli 3* cytryny( najlepiej organiczne) *można dodać 2 cytryny, jeśli wolimy delikatniejszy cytrynowy smak Przygotowanie: Mleko podgrzać, aż będzie gorące( ale nie gotować). Zdjąć z palnika, dodać cukier, żelatynę i mieszać do całkowitego rozpuszczenia obu składników. Dodać śmietanę oraz sól, połączyć i odstawić do całkowitego ostudzenia a następnie przełożyć do lodówki na 2-6 godzin(  zostawiłam na całą noc). Cytryny wyszorować i wyparzyć. Otrzeć z nich skórkę i wycisnąć sok. Wszystko dodać do zgęstniałej, schłodzonej mlecznej mieszanki i dobrze połączyć. Płyn przelać do maszynki do lodów i postępować według instrukcji.  Smacznego! 