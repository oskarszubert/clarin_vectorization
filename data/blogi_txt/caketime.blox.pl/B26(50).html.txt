Kolejny przepis na wafelki do lodów. Tym razem rożki czekoladowe- przepis stworzony w oparciu o móje ulubione wafle cynamonowe z zeszłego roku. Chrupiące( niestety miękną trochę szybciej niż oryginał), nie za słodkie, o pięknej, ciemnej barwie. Podobnie jak w wafelkach, które pokazywałam w zeszłym tygodniu(klik), zrobiłam je również w opiekaczu do kanapek. Niestety zapomniałam o gofrownicy, ale sądzę, że także można je upiec przy jej użyciu, chociaż wiadomo- będą bardziej przypominać  trochę twardsze gofry niż chrupiące wafle do lodów. Polecam:)    ﻿ ﻿ Składniki: 125g margaryny 3 jajka100g cukru1 opakowanie cukru waniliowego210g mąki40g ciemnego kakao do pieczenia1 łyżeczka cynamonu3/4 łyżeczki proszku do pieczenia150ml letniej wody Przygotowanie: Margarynę utrzeć na puszystą masę z cukrem i cukrem waniliowym, dodawać kolejno jajka. W osobnym naczyniu przesiać mąkę z kakao i  proszkiem do pieczenia. Partiami wsypywać mąkę do margaryny z cukrem, na koniec dodać wodę. Dobrze wymieszać( masa powinna być dość gęsta). Urządzenie do pieczenia wafli przygotować według instrukcji. Grzałki posmarować bardzo cienką warstwą oleju. Kiedy waflownica osiągnie odpowiednią temperaturę( ja piekłam na 4- z 5 możliwych) przełożyć na środek około 1-1,5 łyżki masy  i zamknąć grzałki. Wafelki formować natychmiast po upieczeniu, gdy są jeszcze gorące. Wafle przechowywać w szczelnie zamkniętym pojemniku. Smacznego:) ﻿ 