Soczyste, aromatyczne brzoskwinie połączone z migdałowym, kruchym ciastem. Świetny letni placek, prosty do przygotowania, nie za słodki i wilgotny. Migdały i brzoskwinie rewelacyjnie do siebie pasują i współgrają smakowo a chrupiąca kruszonka dopełnia całości. Polecam, szczególnie w tak piękny, słoneczny dzień jak u mnie:) ﻿ ﻿ Składniki: 260g mąki pszennej100g dobno zmielonych migdałów( można też użyć zmielonych orzechów laskowych)170g margaryny1 łyżeczka proszku do pieczenia4 żółtka3/4 szklanki cukru2 łyżki kwaśnej śmietanyszczypta solikilka kropli olejku migdałowego lub cukier migdałowy dodatkowo: 700-800g brzoskwiń( waga z pestkami)3 łyżki mąki i 3 łyżki cukru( do kruszonki)2 łyżki mielonych migdałów1 łyżka bułki tartej Wykonanie: Brzoskwinie pokroić w około 1 cm kawałki i odstawić na bok. Blaszkę o wymiarach około 22x 22cm wysmarować niewielką ilością margaryny i wyłożyć papierem do pieczenia. Piekarnik nagrzać do 1900C.Mąkę wymieszać ze zmielonymi migdałami, solą i proszkiem do pieczenia. Dodać margarynę i posiekać ją razem z mąką lub rozdrobnić w palcach. W osobnej miseczce zmiksować żółtka z cukrem, aż masa zrobi się wyraźnie jasna i puszysta. Do mąki dodać zmiksowane żółtka, śmietanę oraz kilka kropli olejku migdałowego. Całość dość szybko zagnieść na jednolite ciasto. Jeśli byłoby za suche można dodać odrobinę więcej śmietany. Oderwać z ciasta około 1/4 na kruszonkę, pozostałą część rozłożyć na przygotowanej blaszce. Bułkę tartą wymieszać z jedną łyżką mielonych migdałów i rozsypać równomiernie na cieście. Brzoskwie odsączyć z soku( jeśli się pojawił) i wymieszać z łyżką mielonych migdałów, następnie owoce wyłożyć na przygotowane ciasto.  Do ciasta odłożonego na kruszonkę dodać 3 łyżki mąki i 3 łyżki cukru a następnie wyrobić i rozkruszyć na ułożone owoce. Gotowe ciasto wstawić do nagrzanego piekarnika i piec około 45-50 minut. Po wystudzeniu posypać cukrem pudrem.Smacznego:)﻿ 