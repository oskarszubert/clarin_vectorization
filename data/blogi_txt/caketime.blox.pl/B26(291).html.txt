Czereśnie i czekolada to świetne połączenie a brownies z czekoladą to już zupełnie rewelacja! Ciężkie, gliniaste i niezwykle czekoladowe, wręcz wytrawnie, ciasto a do tego soczyste czereśnie. Jeśli ktoś woli słodsze klimaty, proponuję połowę ciemnej czekolady zastąpić mleczną. Jedynym, małym minusem tego ciasta jest to, że najlepiej trzymać je w lodówce, w przeciwnym razie trochę kruszy się przy krojeniu. Polecam:)  ﻿ Składniki: 200g masła lub margaryny300g ciemnej czekolady( u mnie 60%)25g kakao do pieczenia3 jajka200g cukru110g mąki pszennej1/2 łyżeczki proszku do pieczenia2 łyżeczki mocnej kawy( 1 łyżeczka kawy rozpuszczalnej na 1/8 szklanki wody*)2 łyżeczki Kirschwasser- wiśniowej brandy( można zastąpić 2 łyżeczkami ekstraktu z wanilii)300-350g czereśni *jeśli brownies ma być słodsze, kawę należy zrobić znacznie słabszą niż w przepisie﻿ i część ciemnej czekolady zastąpić mleczną Wykonanie: Piekarnik nagrzać do 1600. Foremkę o wymiarach 23x 23cm( może być również trochę większa) wyłożyć( koniecznie)papierem do pieczenia lub folią aluminiową i wysmarować odrobią margaryny. Czereśnie wydrylować i przekroić na pół. Tłuszcz rozpuścić razem z czekoladą na niedużym ogniu, przestudzić. Połączyć mąkę, proszek i kakao. W osobnym naczyniu zmiksować jajka razem z cukrem, aż masa zrobi się jasna. Następnie do jajek dodać przestudzoną czekoladę, wymieszać i wsypać mieszankę mąki oraz wlać kirsch i kawę. Całość dokładnie zmiksować. Na koniec dodać 3/4 odsączonych z namiaru soku czereśni i wymieszać łyżką. Ciasto przełożyć do przygotowanej blaszki, wyrównać a na górze ułożyć pozostałą część czereśni. Piec około 40- 45 minut, lub do momentu, aż przy sprawdzaniu ciasta patyczkiem będą na nim jedynie wilgotne okruszki. Przed pokrojeniem całkowicie ostudzić( i najlepiej schłodzić w lodówce). Przechowywać w lodówce. Smacznego:) ﻿ 