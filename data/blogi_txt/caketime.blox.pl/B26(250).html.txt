Właśnie takiego ciasta ostatnio szukałam: lekkiego, nie za słodkiego, koniecznie z truskawkami i jeszcze do tego bez pieczenia. Przepis zobaczyłam na blogu Gotuję, bo lubię i kolejny raz się nie zawiodłam- delikatna masa grysikowa z nutellą doskonale łączy się i dodaje słodyczy orzeźwiającej warstwie z musu truskawkowego a całość dopełnia lekka masa jogurtowo- śmietanowa.  Ciasto jest proste do wykonania, trzeba jedynie odczekać, aż poszczególne warstwy trochę przestygną. Torcik poezja- bardzo polecam w tym sezonie truskawkowym!   ﻿ ﻿ Składniki( na formę 25x30cm) Masa grysikowa: 650 ml mleka120g masła180g Nutelli90g kaszy manny1 łyżka cukru dodatkowo: 300g herbatników maślanych Przygotowanie: Blaszkę wyłożyć papierem do pieczenia lub folią spożywczą. Na spodzie ułożyć warstwę herbatników.  Mleko, masło, cukier i Nutellę połączyć w garnku i podgrzewać na małym ogniu, do zagotowania. Gdy mleko się zagotuje, wsypać  powoli kaszę. Mieszać bez przerwy, aby nie zrobiły się grudki. Gotować około 3 minuty, cały czas mieszając. Gorącą masę grysikową wylać na herbatniki, wyrównać łyżką i od razu ułożyć na niej drugą warstwę herbatników. Odstawić na około godzinę, by masa przestygła. Masa truskawkowa: 500ml musu truskawkowego( około 700g* zmiksowanych owoców)350ml wody100g cukru90g mąki ziemniaczanej( lub skrobi kukurydzianej) + 100ml wody3 łyżki dżemu truskawkowego, bez kawałków owoców( opcjonalnie) *4 łyżki musu zachować do masy jogurtowej Przygotowanie: Mąkę ziemniaczaną dokładnie wymieszać ze 100ml wody. Mus truskawkowy, 350ml wody i cukier zagotować. Garnek zdjąć z palnika, dodać cienkim strumieniem rozrobioną mąkę i intensywnie mieszać( jak przy robieniu kisielu), następnie postawić ponownie na palnik. Gotować około minuty, stale mieszając( jeśli masa będzie za mało słodka- dodać do niej dżem). Gorącą masę truskawkową wylać na herbatniki, wyrównać i odstawić do przestygnięcia. Masa jogurtowa: 700ml jogurtu greckiego, w temperaturze pokojowej200ml śmietany kremówki( 30% lub 36%), w temperaturze pokojowej4 łyżki musu truskawkowego, przetartego przez sitko 4 łyżki cukru pudru25g żelatyny70ml wody1-2 łyżki dżemu, przetartego przez sitko( opcjonalnie) Przygotowanie: Żelatynę zalać gorącą wodą i mieszać do całkowitego rozpuszczenia. Odstawiamy na około 10 minut, aż przestygnie do temperatury pokojowej. Jogurt połączyć ze śmietanką, cukrem, musem truskawkowym i opcjonalnie dżemem. Do przestudzonej żelatyny dodać kilka łyżek masy jogurtowej, dokładnie wymieszać a następnie wlać do pozostałej części jogurtu i dobrze połączyć. Masę jogurtową wylać na przestudzoną masę truskawkową, wyrównać i wstawić do lodówki na całą noc. Przechowywać w lodówce. Smacznego:)  ﻿ 