Wspaniała jesienna, dyniowa drożdżówka- chlebek. Bardzo aromatyczna, pachnąca cynamonem i rumowym lukrem, przy tym niezwykle puszysta i delikatna. Zawsze szalenie podobały mi się wszelkie wypieki pull-apart- czyli wykonane nie w formie jednolitego bochenka a złożone z pokrojonych kawałków ciasta- i w końcu miałam okazję sama wypróbować ten sposób pieczenia. Przygotowanie jest proste a ciasto wygląda efektownie i do tego świetnie smakuje:) Na koniec musze zwrócić uwagę na wcześniej juz wspomniany lukier, nie przepadam za lukrem, ale ten jest tak dobry, że aż palcem czyściłam miseczkę z resztkami;) przepis, z małymi zmianami, pochodzi z tej strony(EN)  ﻿ Składniki: Ciasto drożdżowe: 2 i 1/2 szklanki mąki pszennej( użyłam 1 i1/2 szklanki mąki typu 1050 i 1 szklankę zwykłej pszennej)*2 i 1/4 łyżeczki suszonych drożdży1/2 szklanki letniego mleka2 łyżki letniego, rozpuszczonego masła3/4 szklanki puree z dyni( letniego lub w temperaturze pokojowej)1/4 szklanki cukru( dodałam 60g cukru muscovado)1 łyżeczka białego cukru1/2 łyżeczki soli1 łyżeczka cynamonu( opcjonalnie) Przygotowanie: Do miski wsypać mąkę, 1/4 szklanki cukru, cynamon, sól i wymieszać. W osobnym naczyniu drożdże rozpuścić w letnim mleku razem z łyżeczką białego cukru i odczekać około 10 minut, aż całość zacznie wyraźnie pracować. Następnie zaczyn wlać do mąki dodać masło i puree z dyni. Wymieszać łyżką a następnie wyrabiać rękoma około 10-15 minut, aż ciasto będzie gładkie, miękkie i elastyczne, powinno lekko kleić się do rąk. Jeśli będzie się zbyt mocno kleić lub będzie za luźne należy dosypać trochę mąki, jeśli będzie zbyt suche i twarde można dodać więcej mleka.Wyrobione ciasto umieścić w wysmarowanej olejem misce, przykryć ściereczką lub folią spożywczą i odstawić w ciepłe miejsce, aż podwoi swoją wielkość- na 1h 15min-1h 30min. *możemy potrzebować trochę więcej mąki, wszystko zależy od tego jak wilgotne będzie puree z dyni Posypka cukrowo- cynamonowa 3/4 szklanki cukru2 łyżeczki mielonego cynamonu1/4 łyżeczki mielonej gałki muszkatołowej( można dodać mniej)2 łyżki rozpuszczonego masła Cukier wymieszać z przyprawami. Przygotowanie drożdżówki: Piekarnik nagrzać do 1700C, keksówkę o wymiarach około 26x 11cm wysmarować tłuszczem, dodatkowo dno można wyłożyć papierem do pieczenia. Wyrośnięte ciasto lekko uderzyć pięścią i wyrabiać około minuty. A następnie rozwałkować na wielkość około 37x30cm. Posmarować rozpuszczonym masłem i równo posypać mieszanką cukru, pozostawiając 1/4 cukru do posypania góry drożdżówki. Tak przygotowane ciasto pociąć na 15** prostokątów. Kawałki ciasta sklejać do siebie i układać w blaszce.( Oryginalny przepis zalecał ponowne pozostawienie drożdżówki do wyrośnięcia na około 30 minut- pominęłam ten krok). Na ciasto wysypać pozostałą część cukru i piec 30-45 minut, aż nabierze dość ciemny złoto-brązowy kolor.Gotową drożdżówkę lekko przestudzić i polać lukrem. Najlepiej smakuje jeszcze ciepła:) **można pociąć na większą ilość, zależy jaką foremkę mamy i jak duże kawałki chcemy uzyskać w gotowym cieście﻿ ﻿ Lukier rumowy 2 łyżki masła1/8 szklanki brązowego cukru1 i 1/2 łyżki mleka3/4- 1 szklanki cukru pudru1-2 łyżki rumu, najlepiej złotego lub ciemnego Masło, mleko i brązowy cukier umieścić w małym garnku i podgrzewać, aż do zagotowania. Natychmiast zdjąć z palnika, dodać rum i cukier puder. Dobrze wymieszać, w razie potrzeby dosypać więcej cukru pudru. Lukier wykorzystać zaraz po zrobieniu.Smacznego:) ﻿ 