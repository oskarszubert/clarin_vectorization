Dwie warstwy brownies przełożone delikatnym kremem jagodowym( a właściwie jagodowo-borówkowym). Przyznam, że brownies powstały do zupełnie innego ciasta, ale ponieważ nie wyszły tak gliniaste jak zazwyczaj lubię, dlatego musiałam znaleźć dla nich inne zastosowanie:) Takie ciasto, słodkie, ale delikatne, będzie doskonałe na lato z różnymi owocami, szczególnie z lekko kwaskowatymi malinami. Już nie mogę się doczekać :) ps. Wszystkiego najsłodszego dla wszystkich Kobiet z okazji Dnia Kobiet!!:)﻿   ﻿ Brownies( przepis z książki "Fat Witch Brownies" Patricia Helding) Składniki( na 2 tortownice 18cm):  200g masła lub margaryny75g ciemnej czekolady1 i 1/4 szklanki cukru4 jajka1 łyżeczka ekstraktu z wanilii100g mąkiszczypta soli Wykonanie: Piekarnik nagrzać do 1800C. Tortownice wysmarować margaryną, dno wyłożyć papierem do pieczenia, boki obsypać mąką. Masło i czekoladę rozpuścić w niewielkim garnku na małym ogniu. Odstawić do przestudzenia. Cukier, jajka i wanilię zmiksować na jasną masę. Dodać rozpuszczony tłuszcz i dobrze wymieszać. Następnie wsypać mąkę i dokładnie połączyć. Ciasto rozdzielić między tortownice i piec około 25minut(na patyczku wbitym w brownies nie może pozostawać surowe ciasto). Jeśli nie mamy 2 tortownic- surowe ciasto może poczekać na swoją kolej. Ostudzić. Krem 300-320g serka mascarpone180g jogurtu jagodowego2-3 łyżki cukru pudru Opcjonalnie: 2łyżeczki żelatyny plus 2-3łyżki gorącej wody Jeśli dodajemy żelatynę składniki powinny być w temperaturze pokojowej Dodatkowo: 125g jagód lub borówek amerykańskich Serek wymieszać z jogurtem i cukrem. Żelatynę rozpuścić z gorącej wodzie, odczekać, aż lekko ostygnie a następnie wlać do kremu i dobrze wymieszać. Dodać połowę jagód. Połowę kremu wyłożyć na pierwszym placku brownies. Przykryć go kolejnym a na niego rozłożyć pozostałą kremu i posypać jagodami. Smacznego:) ﻿ 