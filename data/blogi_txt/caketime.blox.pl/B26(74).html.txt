Far Breton- francuski deser/ ciasto wywodzący się z 18-wiecznej Bretanii. Początkowo przygotowywany był w wersji wytrawnej, z mąki gryczanej i  podawany do mięsa. Obecnie najbardziej znana i popularna jest wersja słodka, tradycyjnie pieczona z suszonymi śliwkami. Far Breton przypomina mi trochę pieczony budyń a niektórzy konsumujący porównali go, całkiem słusznie, do bardzo grubego naleśnika:)  Nakład pracy w jego przygotowanie jest minimalny, wszystko zajmie nie więcej niż 5 minut, jedynie śliwki warto 1-2 godziny wcześniej namoczyć w dobrej, mocnej herbacie lub rumie. Far Breton powinien mieć mocno wypieczoną, ciemną skórkę, przed podaniem można oprószyć go cukrem pudrem. Szybki, prosty a jednocześnie rewelacyjny deser, polecam:) ﻿ ﻿ Składniki: 130g cukru( dodałam 100g)4 jajka160g mąki pszennej50g masła, rozpuścić + 10g solonego masła( pominęłam- dodałam za to szczyptę soli)550g mleka2 łyżki rumu200-250g suszonych śliwek( ewentualnie można zastąpić suszonymi morelami lub rodzynkami) dodatkowo: około 50g rumu lub mocnej herbaty do namoczenia śliwek Przygotowanie: Śliwki namoczyć w rumie lub herbacie około 1-2 godzin. Piekarnik nagrzać do 2000C. Naczynie żaroodporne lub blaszkę wielkości około 10x24cm( można użyć mniejszego naczynia- Far Breton będzie trochę wyższy) nasmarować masłem. Śliwki odcedzić i rozłożyć na dnie naczynia. Cukier zmiksować z jajkami, dodać mąkę i rozpuszczone, letnie masło. Całość zmiksować, aby nie było grudek. Następnie wlać mleko, rum i dokładnie połączyć mikserem.  Przelać do przygotowanego naczynia. Dodatkowe 10g masła pociąć na drobne płatki i rozłożyć na górze Far Breton.Ciasto piec przez 10 minut w 2000C, następnie zmniejszyć temperaturę do 1700C i piec około 1 godziny, do uzyskania ciemnobrązowej, dobrze wypieczonej skórki. Przed pocięciem- ostudzić. Smacznego:)  Źródło﻿ 