Po tortowych szaleństwach musiałam zdecydowanie zrobić przerwę na coś bardziej zdrowego i mniej kalorycznego. Razowe muffinki doskonale uciszyły moje wyrzuty sumienia;) Są wilgotne i nie za słodkie, świetnie sprawdzają się nawet jako bułeczki na śniadanie. Przepis pochodzi z blogu Moje Wypieki.     Składniki: 1 i 1/4 szklanki mąki pszennej razowej1/2 szklanki płatków owsianych1/3 szklanki otrębów pszennych1 łyżeczka proszku do pieczenia 1/2 łyżeczki sody oczyszczonej1 łyżeczka cynamonuszczypta soli1 duże jajko1/2 szklanki mleka1/2 szklanki drobno startego jabłka lub musu jabłkowego3 łyżki oleju słonecznikowego1/4 szklanki syropu klonowegoplus dodatkowo płatki owsiane do posypania muffinek Wykonanie: Piekarnik nagrzać do 1900C.Wymieszać w misce składniki suche: mąkę, płatki, otręby, proszek do pieczenia, sodę, cynamon, sól. W drugim naczyniu połączyć mokre składniki: roztrzepane jajko, mleko, starte jabłko, olej, syrop klonowy. Wymieszać zawartość obu naczyń, tylko do połączenia składników.Formę do muffinek wyłożyć papilotkami. Nałożyć do nich ciasta, do 3/4 wysokości foremki lub odrobinę więcej. Posypać płatkami owsianymi. Piec przez około 25 minut, do tzw. suchego patyczka.Smacznego:)  ﻿ 