Mały przerywnik od cake pops- Three Milks Cake. Ciasto bardzo popularne w wielu krajach Ameryki Łacińskiej. Swoją nazwę zawdzięcza 3 rodzajom mleka, którym jest nasączane zaraz po upieczeniu( chociaż w przepisie, z którego korzystałam pojawia się śmietana zamiast mleka). Jest słodkie i niesamowicie wilgotne, mleczny sos wręcz z niego wypływa. Przygotowanie ciasta jest banalnie proste a efekt bardzo przyjemny dla podniebienia:) Przepis pochodzi  z tej strony.    Ciasto 6 jajek, rozdzielonych2 szklanki* cukru pudru2 szklanki mąki2 łyżeczki proszku do pieczenia1/2 szklanki mleka1 łyżeczka ekstraktu z waniliiSos 1 puszka skondensowanego mleka (niesłodzonego)**1 puszka słodzonego mleka skondensowanego**1 szklanka śmietany kremówki  Białka ubić na sztywno, pod koniec stopniowo dodawać cukier, dalej ubijać. Następnie dodawać po kolei żółtka, cały czas miksując masę. Mąkę wymieszać z proszkiem do pieczenia i wsypywać partiami do masy jajecznej na przemian z mlekiem oraz wanilią (należy to zrobić dość szybko, ale delikatnie, aby całość nie straciła puszystości). Przełożyć do natłuszczonej, nieprzeciekającej blachy (wymiary 22x 33 cm lub podobne). Wstawić do nagrzanego do 180C piekarnika i piec około 25minut, do złotego koloru. W między czasie przygotować sos do nasączenia. Zmiksować mleko skondensowane słodzone i niesłodzone oraz śmietanę.  Gotowe ciasto zostawiamy w blaszce i gdy jest jeszcze ciepłe wylewamy na nie mleczny sos( aby lepiej sie wchłaniał możemy gęsto ponakłuwać ciasto wykałaczką). Może się wydawać, że płynu jest bardzo dużo, ale nie ma sie co martwić, całość dość szybko zniknie. Ciasto przykryć folią i umieścić w lodówce  przynajmniej na 4 godziny a najlepiej na całą noc. W oryginalnym przepisie wierzch ciasta pokryty jest pewnego rodzaju lukrem, ja zastąpiłam go kleksem z bitej śmietany.  *szklanka w tym przepisie ma 250g  **moja puszka słodzonego mleka miała 397g a niesłodzonego 410g 