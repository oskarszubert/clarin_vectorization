Moje najukochańsze, najlepsze brownies pod słońcem. Piekę je od kilku lat i zawsze wychodzi idealne: ciężkie, wilgotne, wręcz 'gliniaste', tak jak na klasyczne brownies przystało. Nie znalazłam jeszcze lepszego przepisu. Ma tylko jedną wadę: ciężko skończyć na jednym kawałku;) Gorąco polecam.  Przepis pochodzi z książki: 'Simple cookery series: Chocolete' praca zbiorowa. Składniki: 350g ciemnej czekolady 225g masła225g cukru2 jajka1 łyżeczka esencji waniliowej2 łyżki bardzo mocnej kawy100g self- raising flour*75g białej czekolady75g mlecznej czekolady** ﻿Wykonanie: Piekarnik nagrzać do 190C. Blachę o wymiarach około 28cmx18cm posmarować odrobinę tłuszczem a następnie wyłożyć papierem do pieczenia.Mleczną oraz białą czekoladę pokroić w średniej wielkości kawałki i umieścić w zamrażarce. Ciemną czekoladę rozpuścić razem z masłem w kąpieli wodnej. Lekko przestudzić. Cukier, jajka, wanilię oraz kawę dokładnie wymieszać mikserem, następnie powoli wlewać rozpuszczoną czekoladę z masłem. Stopniowo dodawać mąkę. Wymieszać. Kiedy mikstura będzie gładka dodać obie czekolady z zamrażalnika. Wylać do wcześniej przygotowanej formy. Piec około 45 minut (ale sprawdzenie najlepiej zacząć już po 35 minutach, w środku powinno być bardzo wilgotne, gliniaste a góra dobrze wypieczona, brownies lepiej piec za krótko niż za długo). * przepis na self- raising flour znajduje sie tutaj **można dodać również 125g orzechów pecan albo włoskich lub dodatkowe 75g czekolady, np. ciemnej o wyższej zawartości kakao:) ﻿ ﻿ 