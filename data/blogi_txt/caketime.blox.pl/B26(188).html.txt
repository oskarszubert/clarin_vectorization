Tak wygląda popcorn, kiedy przejdzie na ciemną stronę mocy;) Dziś przepis jak z całkiem zdrowej przekąski zrobić coś baaaardzo słodkiego i rozpustnego. Złoty popcorn w karmelu z dodatkiem solonych orzeszków, kawałków batoników snickers, zwieńczony rozpuszczoną czekoladą. Uprzedzam, że taka mieszanka jest niezwykle niebezpieczna: po kilku minutach jestem już zupełnie zasłodzona, ale jakaś siła sprawia, że zupełnie nie mogę przestać jeść;)﻿   ﻿ Składniki:﻿ 5 szklanek gotowego popcornu 1/2 szklanki brązowego cukru*2 łyżki golden syrup-u3 łyżki masła1 łyżka wodyszczypta soli1/4 łyżeczki proszku do pieczenia1 szklanka solonych orzeszków ziemnych4 mini snickersy50g czekolady Wykonanie: Popcorn przełożyć do dużej miski.W niedużym garnuszku wymieszać: cukier, golden syrup, masło, wodę i sól. Podgrzewać na średnim ogniu do osiągnięcia temperatury 1200C( Firm ball)- od momentu pojawiania sie pierwszych bąbelków na powierzchni masy, do osiągnięcia tej temperatury, minęły dokładnie 3 minuty. Zdjąć z palnika i natychmiast wsypać proszek do pieczenia. Dokładnie wymieszać. Karmel powinien się spienić i zmienić kolor na jaśniejszy, mleczno-brązowy. Masę szybko wylać na popcorn i wymieszać, aby pokryć wszystkie ziarenka. Na tym etapie możemy skończyć przygotowywanie popcornu, wystarczy jeszcze dodać orzeszki, pokrojone batoniki, rozpuścić czekoladę nad kąpielą wodną i cienką strużką polać nią ziarenka. Taki popcorn będzie miękki i kleisty. Jeśli natomiast chcemy otrzymać chrupiącą karmelową skorupkę musimy oblany popcorn rozłożyć na blaszce do pieczenia i podpiec około 30-40 minut w 1200C, mieszając co 10-15 minut. Po wyjęciu dodać orzeszki, pokrojone snickersy i polać czekoladą.Smacznego:) 