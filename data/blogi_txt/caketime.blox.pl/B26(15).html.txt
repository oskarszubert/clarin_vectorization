Blok waniliowy- luksusowy. A co jest w nim takiego luksusowego? A mianowicie dodatki: orzechy pecan, nerkowce, suszona żurawina i morele oraz migdały.  Wszystkie bakalie  zatopione w kremowej, słodkiej masie z mleka w proszku.  Przyznam, że ta wersja smakowała mi chyba bardziej od klasycznej, kakaowej.  Słodka, biała cegiełka w dodatku pięknie wygląda i znam kilka osób, które bardzo ucieszyły by się z takiego prezentu:) ﻿  ﻿﻿﻿ Składniki( na keksówkę około 25x 12cm) 300g mleka w proszku100-150g cukru( w zależności jak słodką masę chcemy)3 łyżeczki cukru waniliowego110g masła3/4 szklanki wody 70g suszonej żurawiny70g orzechów pecan 30-40g orzechów nerkowca100g suszonych moreli30g słupków migdałowych( lub migdałów bez skórek, posiekanych)20g ryżu preparowanego( opcjonalnie) Dodatkowo: garść orzechów pecan( lub włoskich) i żurawiny do ułożenia na dnie, płatki migdałowe do posypania na górze bloku( opcjonalnie) Przygotowanie: Keksówkę wyłożyć folią spożywcza, końce zostawić dłuższe, aby łatwo można za nie wyciągnąć blok. Na folię wysypać dodatkowe bakalie: żurawinę i orzechy pokrojone w ćwiartki. Bakalie pokroić na średniej wielkości kawałki. Wymieszać z mlekiem w proszku. Masło, cukier, cukier waniliowy i wodę wymieszać. Podgrzewać na małym ogniu do rozpuszczenia składników. Odstawić, aby przestygło. Letnią mieszankę wlać do mleka z bakaliami i szybko, dokładnie wymieszać (uwaga- masa szybko gęstnieje!). Gotową masę przełożyć do przygotowanej foremki. Górę posypać płatkami migdałowymi. Wystające krańce folii założyć na górę bloku i całość dość mocno docisnąć, aby pozbyć się ewentualnych pustych miejsc w bloku. Schłodzić w lodówce, najlepiej całą noc. Smacznego:)  Źródło﻿ 