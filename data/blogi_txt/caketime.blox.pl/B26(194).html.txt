Dziś dla odmiany coś słonego. Pyszne bawarskie precelki. Chrupiąca, złota skórka przykrywa miękki, ale sprężysty środek. Piekłam już różne precle i te są zdecydowanie najlepsze. Ukłony za te cuda ślę autorce bloga Śladami słodkiej babeczki, z którego pochodzi przepis.  ﻿ Składniki( na 8-10 precli): 500g mąki30g świeżych drożdży 20g miękkiego smalcu 250ml ciepłej wody1 czubata łyżeczka proszku do pieczenia2 łyżeczki soli1 łyżeczka cukru dodatkowo: 40g sody rozpuszczonej w 150ml wody1 jajko do posmarowania precligruba sól, sezam, kminek lub inna posypka Wykonanie: W dużej misce wymieszać mąkę z proszkiem do pieczenia. Na środku zrobić zagłębienie, w które wkruszyć drożdże, dodać cukier, połowę wody i zasypać niewielką ilością mąki, aby powstała konsystencja gęstej śmietany- ja dodatkowo pomieszałam zaczyn palcami, rozdrabniając przy tym drożdże. Odstawić na około 10 minut w ciepłe miejsce, aż drożdże zaczną pracować.Następnie dodać pozostałą część wody, miękki smalec oraz sól i wyrobić gładkie elastyczne ciasto( dodałam 2 łyżki wody więcej, ponieważ ciasto było za suche). Przykryć ściereczką i odstawić w ciepłe miejsce, aż podwoi swoją objętość( moje rosło jak szalone i było gotowe po 30 minutach:)Wyrośnięte ciasto odgazować( czyli uderzyć w nie pięścią) i krótko wyrobić. Następnie podzielić na 8-10 równych części i uformować wałeczki( grubsze na środku, cieńsze na końcach) o długości 30- 50 cm. Zawinąć w kształt precli. Dużą, gładką blachę wyłożyć papierem do pieczenia. Piekarnik nagrzać do 2200CW garnku zagotować 1,8l wody razem z roztworem sody. Uformowane precle wkładać do wrzącej wody na 30 sekund a następnie przekładać na przygotowaną blaszkę. Posmarować roztrzepanym jajkiem, posypać solą lub innym dodatkiem. Piec 15-20 minut, na ciemnozłoty kolor( ja piekłam 15 minut). Na dnie piekarnika można ustawić naczynie z gorącą wodą, aby precle miały bardziej chrupiącą skórkę( bez tego również były chrupiące).Smacznego:) ﻿ 