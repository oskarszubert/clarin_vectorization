Wielką fanką rabarbaru nie jestem, ale co roku staram się wypróbować coś nowego w sezonie rabarbarowym. W tym roku zaczynam od wiosenno-letniej tarty z rabarbarem. Kruche ciasto wypełnione delikatnym waniliowym kremem, zwieńczone lekko kwaskowatym rabarbarem. Całość doskonale wyważona smakowo. Przygotowanie nie jest trudne a jeśli komuś brakuje czasu lub chęci można je jeszcze bardziej uprościć, używając zwykłego budyniu zamiast kremu z przepisu.   ﻿ Składniki( na formę o średnicy 23cm): Kruche ciasto: 200g mąki( lub 150g mąki plus 50g drobno mielonych migdałów)szczypta soli2 łyżki cukru pudru100g zimnego masła, pokrojonego w kostki1 jajko1 łyżeczka soku z cytryny2 łyżki zimnej wody Foremkę do tarty wysmarować margaryną lub masłem i lekko obsypać mąką. Mąkę wymieszać z solą i cukrem pudrem. Dodać masło i rozcierać je palcami z mąką, aż do uzyskania kruszonki( lub umieścić składniki w food procesorze i pulsacyjnie zmiksować). Następnie dodać jajko, sok z cytryny i łyżkę wody. Szybko zagnieść na jednolitą pasę( w razie konieczności dodać drugą łyżkę wody). Rozwałkować i delikatnie przełożyć do foremki. Lekko docisnąć do boków, odciąć nadmiar ciasta, dno ponakłuwać widelcem i wstawić do lodówki na około 20-30 minut. Między czasie przygotować krem. Krem: 3 jajka375ml mleka75g cukru30g skrobi kukurydzianej( zastąpiłam mąką ziemniaczaną)ziarenka wanilii z jednej laski lub łyżeczka pasty waniliowej dodatkowo: 2-3 łodygi rabarbaru, 4 łyżki cukru Mąkę ziemniaczaną/skrobię rozprowadzić w 50 ml mleka. Pozostałe składniki wymieszać w garnku, dodać przygotowaną mąkę lub skrobię. Garnek umieścić na średnim ogniu i cały czas mieszać, aż masa mocno zgęstnieje( powinna być podobna do konsystencji budyniu). Doprowadzić do wrzenia i gotować 2-3 minuty. Gotowy krem przykryć folią, aby nie powstał kożuch i odstawić do ostudzenia. Krem można zastąpić gotowym budyniem przygotowanym na 400 ml mleka. Piekarnik nagrzać do 1700C. Rabarbar pociąć na 5-7 mm kawałki, posypać cukrem, wymieszać i odstawić na bok, na minimum 15 minut. Schłodzone ciasto przykryć papierem do pieczenia i obciążyć, np. fasolą do pieczenia lub specjalnymi kulkami i piec około 15- 20 minut. Po tym czasie usunąć obciążenie i piec kolejne 10 minut, lub do lekkiego zrumienienia. Na podpieczony spód tarty wyłożyć krem i udekorować go rabarbarem. Całość wstawić do piekarnika i piec około 20-25 minut, w 1800C. Ostudzić i schłodzić w lodówce. Przed podaniem górę tarty można posmarować glazurą( 3-4 łyżeczki cukru gotować z 2 łyżeczkami cukru do powstania gęstego syropu). Smacznego:)  ﻿  Inspiracja i przepis na krem pochodzi z Tej storny. 