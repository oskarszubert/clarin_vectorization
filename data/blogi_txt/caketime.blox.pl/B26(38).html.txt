Od bardzo dawna miałam chrapkę na Ciasto Kubuś. Bardzo delikatne w smaku, na leciusieńkim, puszystym biszkopcie, z marchewkowo- budyniową warstwą przykrytą kremową pierzynką. Obawiałam się trochę, czy ciasto nie będzie mdławe, nie ma tu jednego dominującego elementu, ale na szczęście okazało się, że wszystkie smaki ładnie ze sobą współgrają. Mimo, że kubusiowego ciasta wychodzi duża blacha to jednak nie liczyłabym na to, że długo przetrwa;) Przepis, z moimi zmianami, zaczerpnęłam ze strony: Gotuję, bo lubię  ﻿ Składniki: Biszkopt 3 jajka3/4 szklanki cukru1 i 1/2 łyżeczki octu 1 i 1/2 łyżeczki proszku do pieczenia1/3 szklanki mąki pszennej1/3 szklanki mąki ziemniaczanej Blachę 25 x 36 cm  posmarować odrobiną margaryny i wyłożyć papierem do pieczenia. Piekarnik nagrzać do 1800C. Mąkę pszenną, ziemniaczaną oraz proszek do pieczenia dobrze wymieszać i odstawić na bok. Żółtka oddzielić od białek. Białka ubić na sztywną pianę, pod koniec dodawać powoli cukier, miksować, aż całość będzie bardzo sztywna i lśniąca.  W osobnym naczyniu wymieszać żółtka z octem a następnie wlać je do białek i dokładnie wymieszać. Przygotowaną mąkę wsypywać stopniowo do masy i miksować na niskich obrotach, do połączenia składnikówCiasto przelać do foremki, wyrównać i piec około 30 minut, aż na bierze brązowo-złotego koloru. Po upieczeniu wyjąć z piekarnika i odstawić do całkowitego ostudzenia( po wystudzeniu dobrze jest delikatnie zdjąć papier z biszkoptu- gotowe ciasto będzie się lepiej kroić i wyciągać z blaszki) Warstwa kubusiowa 1l soku marchewkowego typu Kubuś(użyłam soku domowej roboty z TEGO przepisu)2 budynie waniliowe4 łyżki cukru( można dodać więcej jeśli ktoś lubi) Dodatkowo: 9 sztuk herbatników typu lady fingers( można użyć zwykłych, okrągłych, wówczas potrzebna będzie cała paczka) Około 300-350 ml soku wlać do miski i dokładnie rozpuścić w nim oba budynie.  Pozostałą część soku zagotować razem z cukrem. Następnie przygotować tak, jak zwykły budyń- po zagotowaniu wlać do garnka sok z budyniem i dalej gotować na małym ogniu, aż masa zgęstnieje. Gorącą masę kubusiową wyłożyć na biszkopt. Na pomarańczowej warstwie układać biszkopty( delikatnie wcisnąć je w masę,  póki jest jeszcze ciepła). Odstawić do ostygnięcia. Warstwa kremowa 250g serka mascarpone( najlepiej w temperaturze pokojowej)*250ml śmietany kremówki1 jasna galaretka( użyłam żółtą, wieloowocową) Galaretkę rozpuścić w 200- 220 ml wody, przestudzić. Śmietanę kremówkę ubić prawie na sztywno. Wymieszać dokładnie z serkiem mascarpone. 1/4 masy przełożyć do przestudzonej( ale jeszcze płynnej) galaretki, połączyć. Następnie powstałą mieszankę wlać do reszty serka. Całość bardzo dokładnie wymieszać i odstawić do lodówki, aby masa zaczęła gęstnieć, od czasu do czasu mieszać. Zgęstniałą kremową warstwę wyłożyć na ciasto. Całość wstawić do lodówki, na minimum 3-4 godziny. Przed podaniem udekorować np. startą czekoladą. Przechowywać w lodówce. *do warstwy kremowej można użyć również samej śmietany lub serka homogenizowanego, ja dodałam to, co akurat miałam w lodówce;) Smacznego:) ﻿ 