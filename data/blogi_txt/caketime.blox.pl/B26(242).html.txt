Jedna z najlepszych tart, jakie do tej pory jadłam. Jest tak prosta a smakuje jak lato na talerzu:) Lekka, nie za słodka, z charakterystyczną kwaskowatością porzeczek. Przygotowuje się ją bardzo szybko i jeszcze szybciej znika z talerza:) Bardzo polecam.           Ciasto: Składniki*: 200g mąki pszennej2 szczypty soli2 łyżki cukru pudru100 g zimnego masła1 jajko1 łyżeczka soku z cytryny2 łyżki lodowatej wody Wykonanie: Mąkę, sól i cukier wymieszać w misce, dodać pokrojone w kostki masło i razem posiekać nożem lub rozdrobnić w dłoniach. W osobnym naczyniu wlać wodę, sok z cytryny oraz wbić jajko- wszystko wymieszać, dodać do mąki i dość szybko zagnieść na jednolitą masę. Ciasto owinąć folią i umieścić w lodowce na około 20-30 minut. Nadzienie: Składniki: 250 ml kwaśnej, gęstej śmietany** (miałam tylko 200ml więc dodałam 50ml kremowego twarożku )2 jajka4 łyżki cukruszczypta soli4-5 łyżek zmielonych migdałów lub innych orzechów350- 400g porzeczek lub innych owoców Wykonanie: Razem ze śmietaną wymieszać jajka, cukier i sól. Piekarnik nagrzać do 2200C.Foremkę wysmarować masłem i lekko obsypać mąką. Schłodzone ciasto rozwałkować na wielkość foremki plus boki (u mnie miało grubość ok. 4-5mm i zostało go jeszcze na udekorowanie brzegów tarty). Przełożyć do foremki, nadmiar ciasta obciąć nożem. Na dno wysypać równomiernie zmielone orzechy, na to wyłożyć 3/4 owoców, następnie polać śmietaną z jajkiem a na górę wysypać pozostałą część owoców (lekko je zatopić w masie). Piec około 35- 40 minut. Kroić najlepiej po całkowitym wystudzeniu.Smacznego:) *moje owalne naczynie ma wymiary przy podstawie 20cm x 13,5cm**śmietana, której użyłam miała 10% tłuszczu, ale sądzę, że wyższe % też spokojnie można wykorzystać 