Wybraliśmy się niedawno do lasu z nieśmiałą myślą o jagodach. Nie znamy zbyt dobrze okolicznych terenów zbierackich, więc nie liczyłam specjalnie na znaczące efekty... a tu niespodzianka- uzbieraliśmy ponad kilogram cudownych, prawie czarnych kuleczek:) Tak więc ten tydzień ogłaszam: tygodniem jagodowym:) Zaczynam od sernika z białej czekolady z jagodami.  Słodycz białej czekolady przełamana odrobiną kwaskowatości jagód - jak dla mnie świetne połączenie:) Przepis 'ciut' zmodyfikowany (oryginalnie nie było w nim jagód) pochodzi z blogu Kwestia Smaku.     Składniki (na 26 cm tortownicę)*: Spód:250g mąki 200g schłodzonego masła125g jasnego brązowego cukru 100g zmielonych migdałów 1 duże żółtko Masa:1kg twarogu śmietankowego na serniki (u mnie serek typu philadelphia)235g drobnego cukru do wypieków 1 łyżeczka ekstraktu z wanilii 100ml mleka 500g białej czekolady5  jajek ponadto: 200-300g jagód (w zależności ile mamy pod ręką:)plus owoce do dekoracji Wykonanie: Spód: Składniki wymieszać i zagnieść szybko na jednolitą masę, owinąć folią i schładzać w lodówce przez około 30 minut. Formę wysmarować masłem. Ciasto rozwałkować na średnicę trochę większą od dna tortownicy i przenieść do formy, tworząc jednocześnie około 2 cm boki. Wstawić do lodówki na około 2 godziny.Piekarnik nagrzać do 160C. Spód sernika przykryć papierem do pieczenia i piec przez 20 minut. Następnie zdjąć papier i piec kolejne 5-10 minut na złoty kolor. Wystudzić. Masa:Białą czekoladę rozpuścić w kąpieli wodnej i ostudzić. Piekarnik nagrzać do 170C.Ser, cukier i ekstrakt waniliowy ubić na kremową masę. Dodać mleko i rozpuszczoną czekoladę, zmiksować. W osobnym naczyniu ubić jajka, aż pojawi się pianka (albo najpierw ubić białka na sztywno a pod koniec dodać żółtka). Wymieszać razem z masą serową. Na przygotowany wcześniej spód wylać najpierw połowę masy, wysypać na nią jagody i przykryć pozostałą częścią. Piec około 50-60 minut. Studzić przy lekko uchylonym piekarniku. Schłodzić w lodówce minimum 3 godziny, a najlepiej całą noc. Dowolnie udekorować owocami lub czekoladą. Smacznego:) *piekłam z połowy składników w 18cm formie i sernik wyszedł dość wysoki.﻿ ﻿﻿﻿ 