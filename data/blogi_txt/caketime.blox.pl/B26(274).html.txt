Ukryty skarb to moje wolne tłumaczenie oryginalnej angielskiej nazwy koktajlu Buried Treasure, w którym dominującym składnikiem jest likier migdałowy- Amaretto.Historii powstania tego drinka niestety nie udało mi się odnaleźć, ale ciekawa jest legenda dotycząca jednego z jego składników, a zarazem najsłynniejszego chyba z likierów migdałowych - Disaronno. Głosi ona, że oryginalny przepis, pochodzący z 1525 roku, został przekazany jednemu z uczniów szkoły Leonarda da Vinci – Bernardino Luini przez młodą właścicielkę zajazdu w Saronno, znajdującego się w okolicach Mediolanu, w którym zwykli zatrzymywać się na nocleg pielgrzymi w drodze do miasta. Oberżystka pozowała do jednego z obrazów Bernardino i zakochawszy się w nim, postanowiła zdobyć jego serce obdarowując go przygotowanym specjalnie dla niego likierem na bazie koniaku, migdałów i tajemniczego składnika. Likier nazwała Disaronno i podarowała przepis malarzowi. Przepis był pilnie strzeżonym sekretem rodziny i dopiero w 18-tym wieku zaczęto wykorzystywać go komercyjnie.Wiec jeśli chcecie zdobyć czyjeś serce... panie, panowie... wiecie juz, co zrobić;) ﻿ Przepis na koktajl jest następujący (1 osoba): 25 ml  likieru Amaretto (np. Disaronno)25 ml  likieru Kahlua150 ml soku pomarańczowego Sposób przyrządzenia: Składniki wlać do wypełnionego do połowy kostkami logu shakera i solidnie wymieszać. Następnie przecedzić przez sitko do wysokiej szklanki wypełnionej kostkami lodu. ﻿ 