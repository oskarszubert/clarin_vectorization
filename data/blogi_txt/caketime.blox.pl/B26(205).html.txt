Bardzo lubię świeży kokos. Idealnie nadaje się do ciast czy koktajli mlecznych. Jednak siłowanie się z twardą skorupką jest zdecydowanie nie dla mnie, szczególnie, że młotek w moich rękach to niebezpieczna broń;) Całe szczęście jakiś czas temu poznałam prosty sposób otwierania kokosów. Jeśli ktoś ma z tym jeszcze problemy to zapraszam do zapoznania się z poniższą instrukcją. Korzystając z okazji tematu kokosowego, zamieszczam również przepis na domowe mleczko i śmietankę kokosową. ﻿1.Nagrzać piekarnik do 1900C.Kokos posiada trzy oczka, w dwóch z nich należy zrobić dziurki-np. śrubokrętem, nie powinno być z tym żadnych problemów. Następnie umieścić kokos w szklance tak, aby mogła z niego spokojnie wypływać woda kokosowa. Nie ma ona jakiegoś specjalnie intensywnego aromatu, ale również nadaje się do wykorzystania w gotowaniu czy wypiekach. Można ją przechowywać w lodówce, w zamkniętym pojemniku około tygodnia. ﻿2. Kokos, juz bez wody, umieścić na blaszce i wstawić do nagrzanego piekarnika na 15 minut. W tym czasie powinien popękać w kilku miejscach. ﻿3. Po wyjęciu kokosa z piekarnika (uwaga będzie gorący :) przy użyciu noża należy rozłupać łupinę i oddzielić miąższ. (Mi poszło bardzo sprawnie i gładko:)  4. Następnie obieramy właściwe kokosowe "mięsko" z zewnętrznej brązowej skórki- najlepiej sprawdza się tu obieraczka do warzyw. ﻿I tak przygotowany kokos jest gotowy do dalszej obróbki, możemy go zetrzeć na wiórki (najlepiej food procesorem, ale z tarką też spokojnie można sobie poradzić) bądź schrupać w kawałkach:) Mleczko kokosowe (uzyskamy koło pół szklanki): Składniki: 1/2 szklanki świeżych wiórków kokosowych (około 55-60g)1/2 szklanki zagotowanego, gorącego mleka dodatkowo: mikser do koktajli lub blender, gęsta gaza albo kuchenny ręcznik, miseczka Wykonanie: Wiórki zalać gorącym mlekiem, dobrze wymieszać i zostawić pod przykryciem około godziny. Po tym czasie przełożyć do miksera i miksować około minuty (blenderem robiłabym to trochę dłużej). Ręcznik umieścić na misce i przelać na niego kokosowy koktajl, zebrać krawędzie ręcznika i bardzo mocno wyciskać, aż cała ciecz wypłynie. Tak powstałe mleczko można przechowywać do 2 dni w lodówce.  Śmietanka kokosowa:﻿ Aby powstała śmietanka kokosowa należy użyć jedną szklankę świeżych wiórków kokosowych( na pół szkalnki mleka) i postępować tak samo jak z mlekiem kokosowym. Wiem, że jest to całkiem sporo roboty jak na tak małą ilość mleczka tym bardziej, że z jego dostępnością nie ma raczej problemów, jednak ze śmietanką kokosową to już zupełnie inna historia- przynajmniej u mnie jest bardzo ciężko ją dostać, więc czasem warto wiedzieć jak ją uzyskać:) Za instrukcję oraz przepis na mleczko i śmietankę ukłony śle dla Altona Browna. 