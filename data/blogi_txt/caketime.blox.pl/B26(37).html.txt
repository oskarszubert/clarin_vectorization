Ciasto dla osób o mocnych nerwach. Krwawe, hallowenowe serce robi niesamowite wrażenie na gościach. Niektórzy mogą mieć opory przed jego pokrojeniem, ale zapewniam, że w środku kryje się jedynie ciasto zabarwione na czerwono;) Wykonanie jest niezwykle proste a  efekt przerażający...;)﻿  ﻿   ﻿ Składniki: ciasto biszkoptowe lub ucierane o średnicy 20 cm, zabarwione na czerwonośredni słoiczek wiśni w syropie( ewentualnie wiśnie w alkoholu lub kompocie)krem maślany( z 1/3 lub 1/2 kostki masła) zabarwiony na czerwono350-400g sugarpaste( lukru plastycznego/ masy cukrowej) zabarwionej na czerwono2 łyżeczki golden syrup( złotego syropu)w ostateczności może być też miód cukier puder do podsypywania i przyklejaniaczerwony i niebieski barwnik spożywczy( opcjonalnie) Przygotowanie: Wystudzone ciasto przyciąć w kształt przypominający serce( ciasto można lekko nasączyć słodką herbatą lub jeszcze lepiej nalewką wiśniową). Posmarować cienką warstwą czerwonego kremu maślanego. Na górze ułożyć wiśnie( około połowy) z kompotu, aby otrzymać bardziej przerażający efekt na cieście. Całość przykryć pozostałą częścią kremu. Z masy cukrowej odciąć około 1/3 i owinąć szczelnie folią. Pozostałą część rozwałkować na 3-4 milimetry, podsypując niewielką ilością cukru pudru w razie konieczności. Masę przenieść na przygotowane ciasto, w górnej części ukształtować krótką rurkę- nazwijmy ją tętnicą;) Odciąć nadmiar sugarpaste ciasta i również owinąć folią. Rękoma wygładzić delikatnie boki ciasta, na górze natomiast palcami wyrzeźbić lekkie zagłębienia w sercu. Odłożoną część lukru plastycznego rozwałkować na 3-4 milimetry i wyciąć 2 części: prostokątną około 2-3 cm szerokości i 5 cm długości-ukształtować ją w lekko rozszerzoną na krańcach krótką rurkę i przykleić z lewej strony serca przy użyciu cukru pudru z odrobiną wody( gęstym lukrem).Drugą część przyciąć na szerokości 4-5 cm i długości 5-6 cm. Zagiąć około 4 milimetrów masy z prawej i górnej strony do środka. Krańce posmarować odrobiną cukru pudru z wodą. Odwrócić, aby zagięcia były na spodzie, po lewej stronie. Przykleić z prawej strony ciasta, tak, aby kawałek wystawał poza serce- zwinąć delikatnie tę część w kolejną rurkę.  ﻿ Wiśnie, które nam zostały, odcedzić i zmiksować blenderem do powstania papki. Dodać około 3-4 łyżki soku i 2 łyżeczki złotego syropu. Całość podgrzać w niedużym garnuszku, tylko do rozpuszczenia syropu i połączenia wszystkich składników. Odstawić do ostudzenia. Aby uzyskać bardziej soczysty kolor do masy można dodać czerwony barwnik i odrobinę( dosłownie  muśnięcie) niebieskiego.Zimnym syropem posmarować przygotowane serce przy pomocy pędzla do ciast, tworząc lśniącą, krwistą powłokę. Część gęstej pulpy włożyć  do powstałych rurek- żył i tętnicy. Smacznego;) Ps. Oczywiście ciasto i krem można pozostawić bez barwienia.    Pomysł zaczerpnięty z książki: "SprinkleBakes: Dessert Recipes to Inspire Your Inner Artist" Heather Baird﻿ 