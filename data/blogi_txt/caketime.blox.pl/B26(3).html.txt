Urocze babeczki reniferki- doskonały prezent na zbliżające się mikołajki. Banalnie proste do wykonania a zachwycą i małych, i dużych amatorów słodkości:) Do wykonania wykorzystała przepis na moje ulubione ciasto czekoladowe Iny Garten, dla bardziej świątecznego aromatu dodałam otartą skórkę z pomarańczy, ale można oczywiście użyć swój przepis na babeczki lub muffinki. Inspiracja: TU.  Przypominam o trwającym Konkursie Mikołajkowym( kliknij aby dowiedzieć się więcej)﻿ ﻿   ﻿ ﻿ Składniki( na około 15 -16 sztuk) Ciasto: 1 i 3/4 szklanki mąki pszennej3/4 szklanki cukru 3/4 szklanki ciemnego kakao do pieczenia2 łyżeczki sody oczyszczonej1 łyżeczka proszku do pieczenia1/2 łyżeczki soli3/4 szklanki jogurtu naturalnego1/2 szklanki oleju2  jajka1 łyżeczka ekstraktu z wanilii3/4 szklanka świeżo zaparzonej gorącej kawy rozpuszczalnejotarta skórka z 1 pomarańczy dodatkowo: paluszki- precelki, biszkopty, brązowe i czerwone groszki typu m m's, białe groszki albo rozpuszczona biała czekolada lub lukier( u mnie royal icing) na oczka Wykonanie: Piekarnik nagrzać od 1800C. Foremki do muffinek wyłożyć papilotkami.Przesiać razem: mąkę, proszek do pieczenia, sodę oczyszczoną i kakao. Dodać cukier, sól oraz skórkę. W osobnym naczyniu wymieszać maślankę, olej, wanilię i jajka. Do mokrych składników dodawać stopniowo mieszankę mąki( lub odwrotnie- do suchych składników mokre, nie robi to różnicy). Zmiksować, pod koniec dodając gorącą kawę. Miksować tylko do połączenia składników. Masę rozlać do przygotowanych foremek, do 3/4 wysokości. Piec około 22- 30 minut do tzw. suchego patyczka. Odstawić do ostudzenia. Ganache: 225g ciemnej czekolady, minimum 60% zawartości kakao160ml śmietany kremówki Czekoladę bardzo drobno pokroić i wrzucić do średniej miseczki. Śmietanę doprowadzić prawie do wrzenia a następnie zalać nią czekoladę. Odczekać 2 minuty, aby czekolada pod wpływem ciepła zmiękła i całość delikatnie wymieszać, do uzyskania gładkiej, lśniącej masy. Odstawić w zimne miejsce, aż ostygnie i zgęstnieje Wykonanie reniferków: Całkowicie wystudzone babeczki wyrównać nożem, aby powstała lekka górka. Szpatułką lub nożem rozsmarować warstwę ganache, następnie ułożyć biszkopcik i precle. Za pomocą odrobiny czekoladowego kremu lub lukru przykleić nos i oczka( lub jeśli używamy białej czekolady albo lukru: zrobić białe kleksy na precelkach, jako oczy). Zrobić dodatkowe czarne kropeczki na oczach przy pomocy ganache, ewentualnie domalować uśmiech na biszkopcie ( ja użyłam do tego czarnego lukru). Przechowywać w lodówce lub chłodnym miejscu. Miłej zabawy i smacznego:) Ps. Przy robieniu najlepiej podśpiewywać: Rudolf the Red-Nosed Reindeer...;)﻿    ﻿ 