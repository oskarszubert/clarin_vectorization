Sernik- cudo! Wspaniały, ciężki, wilgotny, aksamitny. wręcz mazisty sernik o dość nietypowym, głębokim czekoladowo- nutellowym smaku. Całość doskonale wieńczą, wizualnie i smakowo, podprażone orzechy laskowe. Od dawna prześladował mnie bardzo kremowy sernik i w końcu ten przepis spełnił moje oczekiwania w 100%. Sernik ma w sobie coś uzależniającego- jest dość sycący, ale mimo to po jednym kawałku rozglądasz się ciągle za kolejnym;) Bardzo gorąco polecam! Inspiracja: Gotuję bo lubię  ﻿ ﻿ Składniki( na tortownicę 23cm)* Ciasteczkowy spód: 1/4 szklanki podpieczonych, drobno posiekanych orzechów200 g ciastek typu digestive( u mnie z czekoladą)100 g masła Masło rozpuścić. Ciastka dokładnie rozdrobnić przy pomocy food procesora lub wałka. W misce wymieszać ciastka oraz drobno posiekane orzechy, wlać masło i połączyć do otrzymania tzw. mokrego piasku. Tortownicę o średnicy 23cm wysmarować odrobiną tłuszczu i wyłożyć papierem do pieczenia. Ciasteczkową mieszankę wyłożyć na przygotowana tortownicę. Wyrównać i dobrze docisnąć( można wyłożyć samo dno lub dno i boki). Tortownicę z zewnątrz bardzo dokładnie uszczelnić folią aluminiową, ponieważ sernik będzie pieczony w kąpieli wodnej. Masa serowa: 350g białego sera z wiaderka400g serka typu philadelphia1 łyżeczka kawy rozpuszczalnej1 łyżka gorącej wody3/4 szklanki ciemnego kakao do pieczenia1 szklanka brązowego cukru1/2 szklanki Nutelli( dodałam 2 czubate łyżeczki więcej)2 łyżki mąki ziemniaczanej3 jajkaszczypta soli Piekarnik nagrzać do 1700C. Na środkowej półce ustawić dużą blachę, do której należy lać wodę.Twaróg i serek philadelphia  zmiksować lub utrzeć z jajkami i cukrem. Do masy dodać: kawę- rozpuszczoną w łyżce wody, przesiane kakao, Nutellę, mąkę ziemniaczaną i sól. Wszystko dokładnie połączyć i przelać do przygotowanej tortownicy. Tak przygotowany sernik wstawić do większej blachy z wodą stojącej w piekarniku i piec kąpieli wodnej około 50-60 minut. Sernik powinien być ścięty, ale lekko galaretowaty, gdy poruszymy blaszką. Studzić przy uchylonych drzwiczkach piekarnika. Sernik nie opada, jest idealnie równy, bez pęknięć. Polewa: 100 g gorzkiej czekolady4 łyżki śmietany kremówkiłyżeczka Nutelli( opcjonalnie)niecałe 1/2 szklanki podprażonych** orzechów laskowych W kąpieli wodnej rozpuścić czekoladę razem ze śmietaną, opcjonalnie można dodać łyżeczkę nutelli;) Gotową masę rozprowadzić na ostudzonym serniku i posypać pokrojonymi orzechami. Sernik wstawić do lodówki na kilka godzin lub na całą noc. Smacznego:) *piekłam w tortownicy 18 cm z 3/4 składników ** orzechy laskowe naprawdę warto podprażyć kilka minut na suchej patelni lub podpiec w piekarnku, dodaje to niesamowitego aromatu samym orzechom, i całemu ciastu ﻿ 