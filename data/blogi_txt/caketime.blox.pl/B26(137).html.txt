To już ostatni dyniowy przepis w tym roku. Na pożegnanie sezonu serwuję proste mini muffinki dyniowe. Wilgotne, delikatne w smaku, doskonałe na drugie śniadanie. Przepis pochodzi z tej strony. Powoli przygotowuję się już na rozpoczęcie świątecznych wypieków. Pod wpływem Słodkiej Babeczki pierwszy raz zabrałam się nawet za Piernik Staropolski- ciasto już chłodzi się w lodówce:) Planów i pomysłów mam strasznie dużo i mam nadzieję, że uda mi się zrealizować, chociaż połowę z nich. Możliwe, że niedługo pojawi się również mały konkurs:)   ﻿ Składniki( na około 30-35 mini muffinek): 1 i 1/2 szklanki mąki3/4 szklanki cukru( dodałam 1/2 szklanki)1 łyżeczka proszku do pieczenia1 łyżeczka sody oczyszczonejszczypta soli1 łyżeczka przyprawy do pierników( lub cynamonu)1 szklanka puree z dyni2 jajka1/2 szklanki oleju1/3 szklanki jogurtu greckiego( użyłam zwykły jogurt) Wykonanie: Piekarnik nagrzać do 2000C. Mini foremki do muffinek( lub regularnej wielkości) wysmarować odrobią oleju lub wyłożyć papilotkami. W naczyniu wymieszać suche składniki: mąkę, cukier, proszek do pieczenia, sodę, sól oraz przyprawę. W osobnej misce dokładnie połączyć mokre składniki: puree z dyni, jajka, olej i jogurt. Zawartość obu naczyń wymieszać, tylko do połączenia składników. Przełożyć do foremek, do około 3/4 wysokości. Piec około 8-10 minut, do tzw. suchego patyczka.Smacznego:) ﻿ 