Kolejny z moich "leniwych deserów":) Ananas z puszki w galaretce- otwieramy puszkę, wylewamy sok, w jago miejsce wlewamy dowolną galaretkę, schładzamy i gotowe! Prościej się już chyba nie da a do tego zdecydowanie fajniej wygląda niż zwykła galaretka:) Polecam na gorące dni i nie tylko:)  ﻿  ﻿﻿ Składniki: puszka ananasa( 565g)dowolna galaretka*( ja użyłam agrestowej- super połączenie smakowe) Przygotowanie: Puszkę ananasów otworzyć otwieraczem do puszek( najlepiej nie otwierać za "zawleczkę" do otwierania na wieczku ponieważ zostaje wówczas kilku milimetrowy kołnierzyk przy puszce, który uniemożliwi ładne wyjęcie galaretki) Wylać sok z puszki, odmierzając jednocześnie jego ilość. Połowę opakowania galaretki zalać ilością wody odpowiadającą ilości wylanego soku, plus około 20-30 ml, i dokładnie rozpuścić. Ananasa w puszce zalać galaretką i odstawić do lodówki. Jeśli zostało trochę galaretki, nie wkładami jej do lodówki- po pewnym czasie, kiedy w puszcze poziom galaretki trochę opadnie, dolać resztę płynu i ponownie całość włożyć do lodówki. Puszkę z gotową galaretką wstawić na pół minuty do miseczki z gorącą wodą( uważając, aby woda nie dostała się do środka). Kiedy zauważymy, że zawartość puszki może się lekko ruszać, ostrożnie wysunąć ananasa na talerzyk** Można na chwilę ponownie włożyć do lodówki, aby lekko rozpuszczone brzegi ponownie się ścięły. Podawać z innymi owocami, bitą śmietaną itp. Smacznego:) * zamiast galaretki można wykorzystać sok z puszki z dodatkiem żelatyny, opakowanie galaretki, której użyłam miało 75g**jeśli pojawią się problemy z wysunięciem galaretki, wystarczy puszkę otworzyć z drugiej strony i wypchnąć zawartość    Pomysł podpatrzony na reklamie jednego z producentów ananasów w puszce:)﻿ 