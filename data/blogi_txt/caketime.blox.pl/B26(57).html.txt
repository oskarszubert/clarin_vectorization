Flatliner - kolejny z tak zwanych tęczowych drinków (Pousse- café). W tym wypadku kolorów tęczy jednak nie będzie, chodzi tu bowiem o sam sposób przygotowania, czyli ostrożne nalewanie kolejnych składników (zazwyczaj różnokolorowych) tak, aby nie wymieszały się ze sobą. Na dnie lądują z reguły składniki o największej zawartości cukru i niższej alkoholu. Wraz z każdą kolejną warstwą ilość alkoholu rośnie, a cukru maleje. Często bywa również, że drinków tego typu tak naprawdę się nie wypija, bywają naprawdę bardzo mocne, przygotowuje się je tylko dla efektu wizualnego. Ja się odważyłem, wbrew pozorom najwyraźniej odczułem anyżowo smakującą Sambucę, ale sos tabasco również nie dał o sobie zapomnieć:) Polecam do spróbowania- rewelacyjnie rozgrzewa w zimne dni:)      Składniki (dla 1 odważnej osoby): 25ml likieru Sambucakilka ml sosu tabasco25ml Tequili Składniki, jeden po drugim( zaczynając od Sambuci), ostrożnie nalewamy do kieliszka. Aby uzyskać ładne, wyraźne warstwy warto kolejne składniki wlewać powoli, po łyżeczce barmańskiej przytkniętej do ścianki kieliszka. 