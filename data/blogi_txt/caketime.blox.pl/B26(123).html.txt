Lody o dość specyficznym smaku. Powinny szczególnie smakować fanom ulubionej kanapki Elvisa: z masłem orzechowym, bananami i... bekonem- jak niektóre źródła podają Król dodawał do kanapek dobrze wysmażony, chrupiący bekon:) Ja jakoś nie przekonałam się do użycia bekonu do lodów( chociaż kto wie, może efekt byłby porażający;) ale dla ożywienia smaku dodałam za to trochę dżemu. Polecam dla osób lubiących eksperymenty smakowe i bezgranicznie kochających masło orzechowe:)  ﻿ Składniki( na 4 nieduże lody): 1/4 szklanki gładkiego masła orzechowego1/2 szklanki mleka skondensowanego niesłodzonego1 banan5-7 łyżeczek dżemu np. truskawkowego Wykonanie: Banana rozgnieść widelcem lub zmiksować na pulpę. Połączyć z masłem orzechowym oraz mlekiem. Na koniec dodać dżem i delikatnie wymieszać, tak aby zachowały się kawałki dżemu. Przelać do foremek i zamrozić. Smacznego:) ﻿ 