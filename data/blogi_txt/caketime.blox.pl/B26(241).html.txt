Tarta o bardzo nietypowym spodzie- jest on kruchutki i tak mocno czekoladowy, że aż prawie wytrawny. Wiem, że pewnie nie wszystkim będzie on smakować, ale dla mnie to zdecydowany hit. Tarta wypełniona jest prostym, lekkim kremem na bazie jogurtu i serka mascarpone oraz słodkimi malinami. Mocno czekoladowy spód doskonale kontrastuje z delikatnym i kremowym, owocowym nadzieniem. Nam ciasto bardzo smakowało, mam nadzieję, że znajdzie grono fanów:)   ﻿ Składniki( na okrągłą blaszkę o średnicy 20cm): 150g mąki50g kakao do pieczenia*20g orzechów lub migdałów bardzo drobno zmielonych 1/4 łyżeczki soli3-4 łyżki cukru pudru100g zimnego masła pokrojonego w kostki1 jajko1 łyżeczka soku z cytryny1-2 łyżki zimnej wody *spód jest naprawdę mało słodki i intensywnie kakaowy, jeśli ktoś woli, może dodać 180g mąki, 30g kakao i np. 8-10 łyżek cukru pudru Przygotowanie: Blaszkę wysmarować masłem lub margaryną i obsypać odrobiną mąki. Mąkę przesiać przez sitko razem z kakao i cukrem pudrem, wsypać mielone orzechy oraz sól, wszystko wymieszać. Dodać pokrojone masło i palcami rozdrabniać je razem z mąką, aż do powstania masy przypominającej kruszonkę( można również zrobić to w malakserze/ food procesorze). Następnie wbić jajko, wlać sok z cytryny i szybko zagnieść na jednolite ciasto. Jeśli masa byłaby zbyt sucha- dodawać po jednej łyżce zimnej wody. Ciasto( gdyby było za miękkie wstawić najpierw do zamrażarki na 10 minut) rozwałkować na grubość 3-4 milimetrów i delikatnie przełożyć do przygotowanej blaszki. Nadmiar obciąć ostrym nożem( ja z resztek upiekłam kilka ciasteczek:) Dno tarty ponakłuwać widelcem i wstawić do lodówki na 20 minut. Piekarnik nagrzać do 1700C. Schłodzoną tartę przykryć papierem do pieczenia lub folią aluminiową, wysypać na nią fasolę/ ceramiczne kulki do pieczenia i piec 20 minut. Po tym czasie usunąć papier razem z obciążeniem i dalej piec około 10 minut. Upieczony spód tarty całkowicie ostudzić. Nadzienie: 200g dobrej jakości jogurtu malinowego( w temperaturze pokojowej)250g serka mascarpone( w temperaturze pokojowej)2 łyżeczki żelatynyokoło 400g malin Żelatynę rozpuścić w minimalnej ilości gorącej wody( około 2-3 łyżek), przestudzić. Jogurt wymieszać z serkiem mascarpone. 2-3 łyżeczki kremu dodać do żelatyny, wymieszać a następnie wlać do pozostałej części kremu malinowego, dobrze połączyć. Dodać 1/3 malin, pokrojonych na pół.Na ostudzony spód tarty wyłożyć krem z malinami i udekorować pozostałymi owocami. Schłodzić minimum 2-3 godziny w lodówce. Smacznego:) ﻿ ps. po dobrym schłodzeniu krem ładnie sztywnieje, ja niestety byłam niecierpliwa i zdjęcia robiłam już po godzinie chłodzenia:) 