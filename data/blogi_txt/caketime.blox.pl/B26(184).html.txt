Przyznam się, że  kiedy powstał blog  zakładałam, że jego główną tematyką będą ciasta zdobione w stylu angielskim. Jak łatwo zauważyć koncepcja trochę się jednak zmieniła i pozostałam bardziej przy pieczeniu niż dekorowaniu:) Dlatego chciałabym, aby w tym roku na blogu pojawiło się więcej wpisów o dekorowaniu ciast. Nie wiem czy uda mi się to postanowienie zrealizować, ale będę się bardzo starała:)﻿ Zacznę od podstaw czyli filmiku o pokrywaniu okrągłego ciasta marcepanem a następnie sugarpaste( lukrem plastycznym/ masą cukrową).   Gładkie, równe pokrycie to podstawa sukcesu pięknie udekorowanego ciasta. Chociaż nie wiem jak piękne dekoracje, kwiaty zrobimy,  jeśli ten pierwszy krok jest wykonany niedokładnie, cały tort traci na urodzie.﻿ ﻿ Podstawowe zasady, które stosuję przy dekorowaniu: 1. Upewnić się, że masz odpowiednią ilość mas do pokrycia ciasta. Lepiej mieć małą nadwyżkę niż za mało( tabelę z orientacyjnymi ilościami znajdziecie TU)2. Zawsze kładę dwie warstwy masy, mogą być to: marcepan i sugarpaste lub dwie warstwy sugarpaste, lub dwie warstwy marcepanu. Dzięki temu łatwo zamaskować wszelkie nierówności, wybrzuszenia i w efekcie otrzymujemy gładką powierzchnię.3. Masy przed rozwałkowaniem muszą być dobrze wyrobione w dłoniach. Dzięki temu łatwiej będą się rozwałkowywać i nie będą pękać przy nakładaniu na ciasto. 4. Masy( szczególnie sugarpaste) nakładam natychmiast po rozwałkowaniu.5. Ciasto powinno być posmarowane  na zewnątrz chociaż cienką warstwą kremu maślanego lub dżemu. Kremy na bitej śmietanie lub serku mascarpone rozpuszczają masę cukrową! ﻿ Poza ciastem, marcepanem i masą cukrową przydatne będą: 1. Nożyk (palette knife)- do odcinania nadmiaru masy.2. Nożyk do modelowania( blade - shell tool)- ułatwia dotarcie do małych zakamarów.3. Kawałek masy cukrowej owinięty w folię spożywczą-  doskonałe narzędzie do wyrównywania nietypowych kształtów i małych przestrzeni, zastąpi również świetnie packę cukierniczą, jeśli jej nie mamy.4. Packa cukiernicza( smoothers)- do wygładzania powierzchni tortu.5. Obrotowa tacka( turntable)- niezwykle ułatwia pokrywanie i wygładzanie tortów, u mnie to najzwyklejsza obrotowa podstawka do kwiatów:) Z wyżej wymienionych narzędzi niezbędny będzie jedynie: nóż oraz kawałek masy cukrowej owinięty w folię spożywczą lub packa cukiernicza. Pozostałe gadżety ułatwiają dekorowanie, ale można się bez nich obejść:)   Mam nadzieję, że ten mały instruktarz okaże się przydatny:)   Część 1 Marcepan Część 2 Sugarpaste 