Mój kolejny eksperyment z Whoopie Pies. Po czekoladowych przyszła pora na dyniowe kanapeczki. I tak jak pierwszymi byłam zachwycona, tak te nie zrobiły na mnie aż tak dużego wrażenia. Same ciastka bardzo mi smakowały- mocno wilgotne i aromatyczne, przypominają trochę pierniczki, ale są od nich delikatniejsze. Natomiast krem, mimo dodania syropu klonowego, wypadł dość blado. Powiem szczerze, że chętnie przerobiłabym ten przepis na babeczki lub zwykłe ciasteczka, bez kremu. Zachęcam więc do wypróbowania przynajmniej ciastek:) Przepis znaleziony tu. Składniki na 12 pojedynczych ciasteczek ( średnicy około 9 cm): 1 i 1/2 szklanki mąki( plus 2-3  łyżki )1 łyżka cynamonu1/2 łyżeczki proszku do pieczenia1/2 łyżeczki sody oczyszczonej1/4 łyżeczki soli1/2 łyżeczki mielonego imbiru1/2 łyżeczki mielonej gałki muszkatołowej1/2 szklanki brązowego cukru1/2 szklanki białego cukru1/2 szklanki oleju1 szklanka puree z dyni( dynia udotowana z niedużą ilością wody i zmiksowana na gładką masę)1 jajko Przygotowanie: Dużą, gładką blachę wyłożyć folią aluminiową lub papierem do pieczenia i odrobinę natłuścić. Piekarnik nagrzać do 1750C.Wymieszać mąkę, proszek do pieczenia sodę, sól oraz przyprawy. W większym naczyniu dokładnie połączyć: olej, oba rodzaje cukru, jajko i  puree z dyni. Do mokrych składników dodawać stopniowo mieszankę mąki. Miksować, aż do uzyskania gładkiej masy. Jeśli ciasto będzie zbyt rzadkie( nie może się rozlewać po nałożeniu na blache, powinno być dość zwarte) można dodać 2-3 łyżki mąki. Nakładać łyżką do lodów, lub zwykłą łyżką, na przygotowaną blachę w dość dużych odstępach ( piekłam 6 na jednej blaszce). Piec około 10-12 minut, aż ciastka będą sprężyste na środku a wbity w nie patyczek po wyjęciu będzie czysty. Pozostawić do całkowitego ostygnięcia. Krem: 300g kremowego serka typu Philadelphia1/3-1 szklanki cukru pudru ( w zależności jak słodki krem lubimy)1 łyżeczka ekstraktu waniliowego lub kilka kropli aromatu5- 6 łyżeczek syropu klonowego ( można dodać więcej, wg uznania)1/4 szklanki masła w pokojowej temperaturze( pominęłam) Serek zmiksować z cukrem pudrem. Dodać wanilię oraz syrop klonowy i dobrze wymieszać. Schłodzić w lodowce 10-15 minut. Wszystkie ostudzone ciasteczka posmarować równą warstwą kremu( u mnie wyszło po czubatej łyżeczce na każde ciasto). Następnie złożyć je w kanapki. Lekko docisnąć, aby krem równomiernie się rozłożył. Schłodzić przed podaniem minimum 30 minut. Przechowywać w lodowce.Smacznego:) 