Kulicz- rosyjska wielkanocna baba drożdżowa o sympatycznym, grzybkowym kształcie. Rosyjska czy nie, ale smakuje jak drożdżówka mojej babci:) Kulicz jest lekki, puszysty a przy tym dość wilgotny jak na babę drożdżową. Jedzona jeszcze na ciepło to zupełne niebo: mięciutka, delikatnie pachnąca przyprawami i koniakiem baba. A do tego szklanka mleka...hmm... aż się rozmarzyłam:) przepis znalazłam na blogu Kuchnia Alicji  . Właściwie nic nie zmieniałam, następnym razem jedynie poza owocami kandyzowanymi i rodzynkami dodałabym jeszcze migdały. Może w tym roku skusicie się na taką wielkanocną babę?:) ﻿  ﻿ Składniki: 1 kg mąki50 g drożdży1 - 1,5 szklanki mleka10 żółtek3 białka250 g cukru200 g masła100 g rodzynek25 g koniaku25 g kandyzowanych owoców3 łyżki otartej skórki cytrynowej lub 1 łyżeczka mielonego kardamonu i 1/2 łyżeczki mielonej gałki muszkatołowej1 łyżeczka nalewki szafranowej( pominęłam)2-4 łyżeczki cukru waniliowego1 g soli Wykonanie: Przygotować dwie kilogramowe puszki*, np. po owocach. Wysmarować je masłem i wyłożyć dno i boki papierem do pieczenia( można wyłożyć jedynie dno, ale zdecydowanie łatwiej wyjąć baby kiedy boki również są wyłożone) 1. drożdże rozpuścić w 1/2 szklanki ciepłego mleka, wymieszać z 100 g mąki i odstawić na 10 minut.2. W tym czasie 100g mąki i 1/2 szklanki wrzącego mleka i dokładnie wymieszać drewnianą łyżką do uzyskania jednorodnej konsystencji. Można dodać 1-2 łyżeczki mleka, jeśli będzie ciężko szło.3. Połączyć obie przygotowane wcześniej mieszaniny, nakryć i odstawić do wyrośnięcia na co najmniej godzinę.4. Przygotować masę jajeczną - żółtka, białka, cukier i sól utrzeć na jednolitą masę i ubić do białości.5. Połowę masy jajecznej wlać do mieszaniny drożdżowej, dodać 250g mąki, dokładnie wymieszać i odstawić do wyrośnięcia na 1 godzinę.6. Dodać drugą połowę masy jajecznej oraz 500g mąki, zagnieść ciasto. Zagniatać tak długo, aż ciasto będzie się odklejać od rąk. Wówczas dodawać do niego niewielkimi porcjami roztopione, ciepłe masło, cały czas mieszając, a następnie dodać koniak i przyprawy. Wyrobione ciasto odstawić ponownie do wyrośnięcia.7. Po drugim wyrastaniu odgazować ciasto, dodać do niego rodzynki i kandyzowane owoce, wcześniej oprószonych mąką, wymieszać i znów odstawić do wyrośnięcia.8. Podzielić ciasto na dwie części. Przełożyć do przygotowanych wcześniej form do połowy ich wysokości. Odstawić do wyrośnięcia do 3/4 wysokości form, posmarować żółtkiem( pominęłam) i piec w 160-1700C około 35- 45minut, puszki najlepiej ustawić na drugiej od dołu półce piekarnika( drożdżówki wyrastają jeszcze ponad puszki)Lekko przestudzić a następnie wyjąć z puszek. Polukrować. Swoje baby drożdżowe przechowywałam w zamkniętych woreczkach, dzięki temu dłużej były świeże i wilgotne. * piekłam z połowy składników- wyszły mi 2 puszki ( o pojemności: około 400ml i 900ml ) oraz 6 małych babeczek pieczonych w foremkach od muffinek Smacznego:)  ﻿ 