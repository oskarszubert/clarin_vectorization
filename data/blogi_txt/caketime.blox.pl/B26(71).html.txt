Super proste, ekspresowe walentynkowe ciasteczka S'more z serduszkami. S'more to popularna szczególnie w Ameryce( 10 sierpnia w USA obchodzone jest nawet ich święto:) i Kanadzie biwakowa przekąska: pianki marshmallows zapieka się na patyczkach nad ogniskiem a następnie umieszcza między dwoma ciasteczkami razem z czekoladą, tworząc słodką, rozpływającą się kanapkę. Obecnie S'more dostępne są w sklepach w najróżniejszych formach, od batoników przez mini tarty. Przyznaję, że to jedna z moich ulubionych, szybkich, słodkich przegryzek( również rewelacyjna z masłem orzechowym zamiast czekolady;) Do wykonania tych walentynkowych upominków można wykorzystać ciastka digestive lub inne pełnoziarniste herbatniki a nawet ciasteczka pokryte już czekoladą( najlepiej tylko z jednej strony). Jeśli nie znajdziecie  pianek-serduszek, łatwo je samemu przyciąć i odpowiednio ukształtować. Przy braku czasu na wielkie pieczenie przed Walentynkami takie ciasteczka to idealne rozwiązanie- słodkie, urocze i prosto z serca:) Udanych Walentynek:) ﻿ ﻿ Składniki: ciasteczka digestive  lub pełnoziarniste( lub zwykłe) herbatniki( mogą być pokryte z jednej strony czekoladą)ulubiona czekolada( o ile herbatniki nie są już w czekoladzie:)pianki marshmallows duże lub mini( poprzecinałam je na pół, aby były niższe) Wykonanie: W piekarniku włączyć grzałkę od grilla i ustawić temperaturę 1500C.Pianki ukształtować w serduszka- tak jak na zdjęciu: wyciąć z góry mały trójkącik a następnie ścisnąć dzióbek na dole.   Ciasteczka ułożyć na blaszce, na każdym położyć kawałek czekolady( np. 4 kwadraciki) i przykryć dowolną ilością pianek. Wstawić do piekarnika na najwyższą półkę i zapiekać  około 5-7 minut, aż do przypieczenia pianek. Najlepiej często sprawdzać postępy w pieczeniu, ponieważ pianki marshmallows bardzo szybko potrafią się spalić. Kiedy pojawi się słodkawa woń pieczonego cukru najprawdopodobniej S'more za moment będą już dobre. Ciasteczka można przygotować również w mikrofalówce( wówczas pianki "urosną", ale nie zrumienią się) lub odgrzać w mikrofali jeśli ostygną. S'more najlepiej smakują prosto po zrobieniu, ale można podawać je również na zimno. Smacznego:) ﻿﻿  inspiracja﻿ 