Niestety przy pracach technicznych nad blogiem wpis ten został przez przypadek usunięty a ponieważ blox nie daje możliwości przywrócenia go na stronie, muszę go jeszcze raz opublikować. Zawitała do nas w zeszłym tygodniu w końcu ładna pogoda a ja oczywiście jak na złość się rozchorowałam. Powoli wracam do zdrowia a dla poprawienia humoru i samopoczucia, przedstawiam bardzo smaczny keksik:) O sprężystym wnętrzu, pełnym pysznych bakalii. Dobrze się kroi i dość długo zachowuje świeżość. Za przepis dziękuję bardzo mojej Teściowej.﻿ ﻿ Składniki*: 250g mąki250g cukru( zmniejszyłam do 200g)250g margaryny5 jajek( oddzielnie białka i żółtka)1 łyżeczka proszku do pieczenia250- 400g bakalii( u mnie skórki i owoce kandyzowane, rodzynki, daktyle i orzechy włoskie)1 łyżeczka spirytusu lub innego alkoholu *moja forma była dość krótka a przy tym szeroka, ale można użyć klasycznej, wąskiej 27-28cm keksówki﻿ Przygotowanie: Piekarnik nagrzać do 1800C. Keksówkę wysmarować margaryną i lekko obsypać mąką lub wyłożyć papierem do pieczenia.Bakalie posiekać i dokładnie obtoczyć w mące.Margarynę utrzeć, dodając stopniowo cukier i żółtka. Do masy wlać spirytus i wsypać mąkę wymieszaną z proszkiem do pieczenia. W osobnym naczyniu ubić na sztywno białka. Ciasto delikatnie wymieszać z pianą i bakaliami obtoczonymi w mące. Masa powinna być dość gęsta, jeśli będzie za rzadka bakalie opadną na dno. Piec około 50 minut lub do tzw. suchego patyczka. Jeśli ciasto będzie zbyt szybko nabierać koloru można przykryć je papierem do pieczenia. Keks po wystudzeniu przechowywać owinięty w papier do pieczenia i folię. Smacznego :) ﻿ 