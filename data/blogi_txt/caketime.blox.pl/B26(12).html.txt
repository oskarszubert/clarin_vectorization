Dziś zapraszam na przepis jak zrobić swojego własnego, osobistego, słodkiego Biberka;) Nie mam oczywiście na myśli popularnego piosenkarza lecz Biberli czyli szwajcarskie, świąteczne ciasteczka korzenne nadziewane pastą marcepanową z białą czekoladą i miodem( zwane również Biber lub Biberle). Brzmi rozpustnie i takie właśnie jest- w końcu święta są raz w roku!:) Można zrobić je jako małe ciasteczka lub używając większej formy, dobrze zachowują również odbite wzory. Można przechowywać je około tygodnia więc teraz jest idealny czas, żeby je zrobić. Przepis znaleziony w ksiażce Betty Bossi "Backen in der Weihnachtszeit". Gorąco polecam! ﻿﻿﻿ ﻿ Składniki na 50* małych Biberli Ciasto: 200g mąki1 łyżeczka przyprawy do Lebkuchen(lub 2 łyżeczki przyprawy do pierników)otarta skórka z połowy limonki100g miodu40g cukru pudru1 łyżka wody1 łyżka mleka1 łyżeczka proszku do pieczenia dodatkowo: trochę słodkiej śmietanki lub mleka do posmarowania Biberków Miód, wodę i cukier puder podgrzać w garnuszku aż do rozpuszczenia cukru. Mąkę wymieszać z przyprawą, proszkiem do pieczenia i skórką z limonki. Ciepły( ale nie za gorący) miód wlać do maki, dodać mleko i wymieszać drewnianą łyżką a następnie wyrobić gładkie ciasto. Następnie zawinąć w folię spożywczą i odłożyć na 12 godzin( w temperaturze pokojowej- ja odczekałam 6 godzin) Nadzienie: 150g mielonych migdałów50g białej czekolady 50g miodu1/2 łyżki soku z limonki Białą czekoladę bardzo drobno posiekać w food procesorze lub zetrzeć na tarce a następnie wymieszać z migdałami. Dodać miód i sok z limonki. Całość zagnieść na jednolitą masę. Podzielić na 2 części i uformować wałki o długości około 30 cm. Zawinąć w folię i odstawić na około 15 minut. Wykonanie:﻿ Ciasto podzielić na 2 części i rozwałkować tak, aby można było całkowicie owinąć nimi rolki z pasta marcepanową. Upewnić się, że oba końce ciasta dobrze na siebie nachodzą. Powstałe dwa rulony odłożyć na około 1 godzinę do lodówki( pominęłam ten krok). Piekarnik nagrzać do 2000C. Dużą blachę wyłożyć papierem do pieczenia i lekko posmarować olejem.Ruloniki pociąć na około 2- 3 cm kawałki, umieścić na blaszce, posmarować śmietanką i piec około 8 minut na złotawy kolor. *ja zrobiłam 1 duże serce i 10 znacznie większych, niż jest w przepisie, Biberli. Polecam jednak zrobić je mniejsze ze względu na to, że są bardzo słodkie. Smacznego:) 