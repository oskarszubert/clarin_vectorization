Zapraszam na kawałek niezwykłego Zuger Kirschtort-u. Ciasto wywodzi się ze szwajcarskiego miasteczka Zug, gdzie lokalny cukiernik, Heinrich Höhn, upiekł je po raz pierwszy w 1921 roku. Tort stanowi ciekawe połączenie orzechowych płatów bezowych, kremu maślanego z biszkoptem, bardzo mocno nasączonym syropem z wiśniową Brendy- Kirschwasser. Przyznaję, że gdy pierwszy raz jadłam Kirschtort byłam dość zaskoczona, nie sądziłam, że jest to aż tak alkoholowy wypiek, po nazwie spodziewałam się, bowiem czegoś bardziej owocowego:) Dla mojego męża natomiast była to miłość od pierwszego wejrzenia;) Dlatego postanowiłam odtworzyć tort na jego urodziny. Smakowo ciasto wyszło praktycznie identycznie z oryginałem a najlepiej smakowało mi trzeciego dnia, kiedy płaty bezowe trochę zmiękły. Pieczenie tortu zdecydowanie polecam rozłożyć na dwa dni- bezy i biszkopt lepiej przygotować wcześniej. Ilość alkoholu można oczywiście zmniejszyć (ewentualnie zwiększyć;) albo zastąpić aromatem wiśniowym lub syropem, ale wiadomo- nie będzie to już ten sam smak.   Biszkopt "rzucany" przepis z blogu Moje wypieki(na tortownicę średnicy 20-22cm)* 5 jajek3/4 szklanki cukru3/4 szklanki mąki pszennej1/4 szklanki mąki ziemniaczanej Dno tortownicy wyłożyć papierem do pieczenia.Piekarnik nagrzać do 1600C- 1700C.Białka oddzielić od żółtek i ubić na sztywną pianę. Pod koniec ubijania stopniowo dodawać cukier, dalej ubijając. Następnie nie przerywając miksowania dodawać po kolei żółtka. Mąki przesiać razem i delikatnie wmieszać do masy. Całość przełożyć do przygotowanej formy i piec koło 30-40 minut, do tzw. suchego patyczka.Gorące ciasto wyjąć z piekarnika, z wysokości około 60 cm opuścić je (w formie) na podłogę (ja robiłam to na rozłożony koc). Odstawić ponownie do uchylonego piekarnika, do całkowitego ostygnięcia. Boki ciasta oddzielać od formy dopiero, gdy biszkopt będzie wystudzony. *piekłam w formie 18cm i użyłam jedynie połowę upieczonego biszkoptu, można, więc ilość składników zmniejszyć o połowę, jeśli nie potrzebujemy drugiego biszkoptu.  ﻿ Platy bezowe (Japonaise meringues)** 175g białek (5 białek-jedno białko waży około 35g)175g cukru białego175g cukru pudru175g mielonych orzechów laskowych lub migdałów można zwiększać lub zmniejszać wagę składników, ale proporcje powinny zostać 1:1:1:1 Dużą, gładką blaszkę wyłożyć papierem do pieczenia i narysować na nim koła wielkości biszkoptu lub odrobinę mniejsze. Papier można posmarować masłem i oprószyć mąką ziemniaczaną( ja niestety o tym zapomniałam i bezy dość ciężko odrywały się od papieru).Piekarnik nagrzać do 1200C.Ubijać białka na sztywno, pod koniec zacząć dodawać stopniowo cukier w kryształkach i dalej miksować, aż całość będzie sztywna. Do osobnego naczynia przesiać cukier puder a następnie wymieszać z mielonymi orzechami. Składniki sypkie wymieszać z ubitymi białkami. Masę przełożyć do rękawa cukierniczego (lub woreczka np. do zamrażania) z duża gładką końcówką. Wypełnić narysowane na papierze koła zaczynając od środka. Każdy płat powinien mieć grubość około 10- 12mm. Piec 1 i 1/2 godziny do 2 godzin. Beza powinna być dobrze wysuszona, nie może być ciągnąca w środku. Po całkowitym wystudzeniu ostrożnie oderwać bezy od papieru. ** otrzymałam 4 płaty o średnicy 18cm, 2 wykorzystałam w całości do ciasta, jeden pokruszyłam do dekoracji boków, jeden został jako zapasowy. Krem maślany 250g masła, w temperaturze pokojowej1 i 3/4 do 2 szklanek cukru pudru (w zależności jak słodki krem lubimy)5-10ml Kirschwasser Masło zmiksować z cukrem na puszysta masę, pod koniec dodać alkohol do smaku. Syrop cukrowy: 200ml wody200g białego cukru100-150ml Kirschwasser Wodę zagotować z cukrem do momentu całkowitego rozpuszczenia kryształków. Do ostudzonego syropu dodać 100-150ml Kirschwasser (w zależności jak mocny smak chcemy uzyskać) dodatkowo: cukier puder do obsypania góry tortu, płatki migdałowe (jeśli nie używamy bezy) do udekorowania boków Wykonanie całego ciasta: Biszkopt bardzo mocno nasączyć alkoholizowanym syropem z obu stron( powinien być całkowicie mokry, ale nie może się rozpadać). Aby lepiej chłonął syrop można ściąć ciemniejszą skórkę od góry i od spodu. Zużyłam około 3/4 syropu, a na koniec polałam biszkopt około 50ml czystej Kirschwasser;)ale nie jest to konieczne. Jako pierwszą warstwę umieścić na platerze bezę - gładką warstwa do dołu- posmarować niezbyt grubą warstwą kremu. Następnie położyć na niej nasączony biszkopt, również posmarować go podobną grubością kremu. Przykryć go kolejną bezą, gładką stroną ku górze. Pozostałą cześć kremu rozsmarować po bokach tortu. Następnie obłożyć boki pokruszoną bezą lub płatkami migdałowymi. Na koniec posypać górę tortu dość grubą warstwą cukru pudru. Schłodzić przed podaniem. Smacznego:)  ﻿Przepis na syrop cukrowy, płaty bezowe oraz instrukcja wykonania całego tortu pochodzi z książki Wayne Gisslen "Professional Baking".  ﻿ 