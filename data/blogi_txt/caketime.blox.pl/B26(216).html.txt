Sernik z białą czekoladą i herbatą matcha zdeklasował wszystkie serniki na zimno jakie jadłam! Ma wspaniałą, gładką, ciężką konsystencje- jest  zwarty, ale nie jest gumowaty. Sernik ma bardzo bogaty i oryginalny smak. Matcha- sproszkowana zielona herbata nie dominuje lecz przełamuje słodkość białej czekolady. Dla mnie sernik rewelacja- nawet jeśli  nie macie sproszkowanej zielonej herbaty warto ją czymś zastąpić, np. kawą albo kakao, dla samego wypróbowania niezwykłej gładkości tego sernika. Polecam!     English version (click here)﻿ Składniki( na tortownicę 22cm) Spód*: 2/3 szklanki mąki2/3 szklanki bardzo drobno zmielonych migdałów1/2-1 łyżeczki cynamonu1/4 szklanki cukruszczypta soli4 łyżki( około 80-90g) zimnego masła lub margaryny Piekarnik nagrzać do 1700C. Tortownicę wysmarować odrobiną tłuszczu, dno i boki wyłożyć papierem do pieczenia lub folią aluminiową( najlepiej użyć dwa osobne kawałki na dno i na boki).Wszystkie składniki zmiksować pulsacyjnie w food procesorze lub wymieszać wszystkie suche składniki,  dodać do nich tłuszcz i rozdrabniać rękoma, aż masa będzie przypominać mokry piasek/ drobną kruszonką. Całość przesypać do przygotowanej blaszki, równomiernie rozłożyć i wgnieść w dno blaszki( nie nachodzić na boki). Piec 10-15 minut, do lekkiego zrumienienia spodu. Gotowy wyjąć z piekarnika i całkowicie ostudzić. *do wykonania spodu można również wykorzystać  ciastka typu digestive z masłem Masa serowa: 340g białej czekolady( dobrej jakości)450g serka typu Philadelphia( lub wiaderkowego, gładkiego twarogu do serników) w temperaturze pokojowej1 puszka( około 396g) słodzonego mleka skondensowanego2/3 szklanki gorącej wody2-4** łyżeczki żelatyny1 szklanka( 200ml) śmietany kremówki2 łyżki zielonej herbaty matcha dodatkowo: 1 łyżeczka zielonej herbaty do dekoracji Białą czekoladę rozpuścić nad kąpielą wodną, często ją mieszając, szczególnie pod koniec( jeśli w czekoladzie zaczęłyby się robić grudki- dodać kilka łyżek śmietany kremówki i cały czas mieszać). Do gładkiej, rozpuszczonej czekolady dodać twaróg i wymieszać. Wlać mleko skondensowane i całość połączyć. Żelatynę rozpuścić w 2/3 szklanki gorącej wody, odstawić aby przestygła a następnie dodać do masy serowej. W osobnym naczyniu dokładnie wymieszać śmietanę z herbatą matcha, wlać do masy serowej i połączyć. Sernik wyłożyć na przygotowany wcześniej spód i schłodzić w lodówce minimum 4 godziny( ja zostawiłam na całą noc). Przed podaniem zdjąć obręcz tortownicy, delikatnie usunąć papier/ folię z boku a górę dowolnie udekorować herbatą matcha. Smacznego! **w przepisie podano 7g żelatyny- ja użyłam podwójną porcję- 4 płaskie łyżeczki    Inspiracja:"SprinkleBakes: Dessert Recipes to Inspire Your Inner Artist" Heather Baird﻿ 