Tak jak obiecałam w zeszłym tygodniu na FB, przedstawiam dziś przepis na Lody Marchewkowe. Smak trochę bardziej nietypowy, ale równie smaczny! Jeśli lubicie soki typu Kubuś- te lody będą Wam smakować. Są delikatne, nie za słodkie, można doprawić je cynamonem, lub imbirem( ew. i jednym, i drugim). A do tego są bardzo zdrowe:). Jeśli nie posiadacie maszynki do lodów, można zrobić je również w formie lodów na patyku. Polecam! Ps. Na zdjęciach widać również bardzo nietypowe wafelki- przygotowane BEZ waflownicy czy innego urządzenia- banalnie prosty przepis juz niedługo!:)﻿    ﻿ Składniki 450-500g marchewek250 ml soku jabłkowego1 banan3-6 łyżek miodu( w zależności od upodobań)3 szczypty- 1/4 łyżeczki cynamonu( w zależności od upodobań)3-4 szczypty sproszkowanego imbiru( opcjonalnie)1 łyżeczka soku z cytryny Przygotowanie: Marchewki obrać, pokroić w krążki i ugotować z odrobiną cukru, aż będą zupełnie miękkie. Całkowicie ostudzić. Marchewki i pozostałe składki zmiksować blenderem lub mikserem do koktajli, do uzyskania zupełnie gładkiego musu. Dosłodzić i przyprawić według własnych upodobań*. Jeśli lody robimy w maszynie: mieszankę należy wcześniej schłodzić a następnie przelać do urządzenia i postępować według instrukcji. Przed podaniem z zamrażarki, wyjąć lody około 10 minut wcześniej, aby zmiękły. Jeśli nie mamy maszyny do lodów: masę przelać do pojemniczków na lody na patyku lub szklaneczek i zamrozić. Smacznego:) *za pierwszym razem do lodów dodałam 6 łyżek miodu i 1/4 łyżeczki cynamonu- oba składniki były wówczas bardzo mocno wyczuwalne  ﻿ 