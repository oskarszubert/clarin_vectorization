Sernik trochę inny w smaku i strukturze. Dzieki użyciu jogurtu oraz serka wiejskiego zamiast zwykłego twarogu oraz zastosowaniu agar agar w miejsce żelatyny, masa jest znacznie delikatniejsza, lżejsza i bardziej orzeźwiająca. Mango nie nadaje mu tak intensywnego aromatu, jak się spodziewałam, ale i tak smak jest dość interesujący. Obawiałam się trochę użyć agar agar( wcześniej nie miałam z nim do czynienia), ale nie było najmniejszych problemów i wszystko pięknie się ścięło. Polecam na przyszłoroczne lato lub jako wspomnienie gorących, słonecznych dni. Przepis znaleziony Tu. ﻿ ﻿ Składniki( na tortownicę 18 lub 20 cm): Ciasteczkowy spód: 160g ciastek digestive70g rozpuszczonego masła Ciasteczka dokładnie rozdrobnić przy pomocy blendera, dodać rozpuszczone masło i wymieszać, aż do uzyskania tzw. mokrego piasku. Przesypać do tortownicy, wyrównać i ugniatać tworząc zbite dno sernika. Wstawić do lodówki. Masa serowa: 800g jogurtu naturalnego( użyłam 500g o zawartości 3,5% tłuszczu i 300g- 1,5% tłuszczu)400g serka wiejskiego bez dodatków160g cukru pudru350-375ml wody14g agar agar1 szklanka puree z mango( 1 i 1/2- 2 świeżych mango- można zastąpić mango z puszki)1 łyżeczka ekstraktu lub pasty waniliowej dodatkowo: lniana lub bawełniana ściereczka ew. gęsta gaza do odsączenia jogurtu Wykonanie: Jogurt przełożyć na środek czystej ściereczki, zebrać rogi ściereczki i zwinąć w tobołek, wyciskając przy tym nadmiar wody. Można również ściereczkę  z jogurtem ułożyć na sitku, wstawić do lodówki na całą noc, gdzie będzie sączyć się powoli nadmiar płynów. Mamy uzyskać 400g gęstego jogurtu( jeśli będzie mniej- uzupełnić wodą, która odciekła).Z serków wiejski odlać nadmiar wody( jeśli taki będzie w opakowaniu), następnie zmiksować blenderem na gładką masę. Wymieszać z jogurtem. Odstawić, aby masa doszła do temperatury pokojowej.W niedużym garnku podgrzać puree z mango, aż będzie gorące. W osobnym garnuszku wlać 350-375ml zimnej wody i rozpuścić agar agar, następnie ustawić na niedużym ogniu, doprowadzić do wrzenia i gotować 2-3 minuty. Zawartość obu garnków dobrze połączyć i odstawić, aby mango i agar agar lekko przestygło.Jeszcze ciepłą( ale nie za gorącą) masę wlewać bardzo powoli do serka i jogurtu, dodać cukier i wanilię. Całość dokładnie wymieszać i przełożyć na przygotowany wcześniej i schłodzony spód. Poczekać, aż sernik osiągnie temperaturę pokojową a następnie wstawić do lodówki( na około 4-5 godzin) Sos mango 1/2 szklanki puree z mango2 łyżki wody2 łyżki białego cukru1 łyżeczka soku z cytryny1 łyżeczka mąki ziemniaczanej rozpuszczona w 2-3 łyżeczkach zimnej wody( opcjonalnie) W niedużym garnku wymieszać puree z mango, 2 łyżki wody i cukier. Podgrzewać do rozpuszczenia cukru. Następnie dodać rozpuszczoną mąkę ziemniaczaną i gotować 1-2 minuty. Odstawić do całkowitego ostudzenia. Kiedy góra sernika się zetnie, delikatnie rozprowadzić na niej warstwę sosu mango. Ponownie wstawić od lodówki.   Aby obręcz tortownicy ładnie odeszła od sernika, można ogrzać ją na chwilę owijając dookoła gorączym ręcznikiem lub ściereczką.Sernik przechowywać w lodówce. Smacznego:)  ﻿ 