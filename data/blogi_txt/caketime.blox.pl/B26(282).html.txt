Whoopie pies- zwane również „gobs”- amerykańska klasyka, stworzona przez Amishów, która ponownie zdobywa wielką popularność. Pojawiają się na wielu blogach, postanowiłam więc sprawdzić czy faktycznie warte są poświęcanej im uwagi. Muszę przyznać, że się nie rozczarowałam:) Bardzo czekoladowe, wręcz wytrawne, ciasteczka przełożone słodkim kremem z wanilią, podane obowiązkowo z zimnym mlekiem- to tylko jedna z wariacji tej słodkiej kanapki i prawdopodobnie nie ostatnia, jaką wypróbowałam:) ﻿ ﻿Składniki (na 17 pojedynczych ciastek, średnicy około 9-10 cm): 110g masła, w temperaturze pokojowej1 szklanka cukru1 jajko2 łyżeczki likieru Kahlua (można zastąpić innym likierem kawowym lub pominąć)2 szklanki mąki3/4 szklanki kakao3/4 łyżeczki sproszkowanego espresso (rozgniotłam na proszek granulki kawy rozpuszczalnej)1 łyżeczka sody oczyszczonej1/2 łyżeczki proszku do pieczenia1/4 łyżeczki soli1 szklanka mleka, w temperaturze pokojowej Wykonanie: Piekarnik nagrzać do 1900C. Gładką, dużą blachę wyłożyć papierem do pieczenia i posmarować odrobiną tłuszczu (piekłam w 3 turach- potrzebne więc będą jeszcze dodatkowo 2 arkusze papieru).W misce wymieszać: mąkę, kakao, sproszkowane espresso, sodę oczyszczoną, proszek do pieczenia oraz sól. W innym naczyniu zmiksować masło z cukrem, aż zrobi się jasne i puszyste. Dodać likier Kahlua, jajko i dokładnie połączyć. Następnie wsypać 1/3 mieszanki suchych składników i zmiksować. Do powstałej masy wlać pół szklanki mleka i wymieszać. Następnie dodawać na przemian: mieszankę mąki i mleko, aż do wykończenia składników. Dokładnie zmiksować. Ciasto nakładać łyżką do lodów* (lub zwykłą) na przygotowaną blachę w dość dużych odstępach (ja piekłam po 6 na blaszce), wilgotnymi palcami można poprawić ich kształt, aby tworzyły dość równe koło (ale ich nie spłaszczamy). Wstawić do nagrzanego piekarnika na przedostatnią półkę, piec 10-12 minut- w połowie pieczenia odwrócić blachę (ja przestawiłam również blachę na środkową półkę  piekarnika). Gotowe ciasteczka powinny być jędrne i powracać do swojego kształtu, kiedy naciśnie się je delikatnie na środku. Całą procedurę powtórzyć z resztą masy. *moja łyżka do lodów ma 5 cm średnicy Nadzienie: 4 łyżki masła w temperaturze pokojowej1/2 szklanki serka mascarponeziarenka z jednej laski wanilii3 szklanki cukru pudru ( ja użyłam 1, 5 szklanki)1 łyżeczka likieru Kahlua (opcjonalnie) Wykonanie: W misce ubić mikserem masło, serek mascarpone, i wanilię, następnie  powoli dodawać cukier puder, aż do całkowitego połączenia. Na koniec wymieszać z likierem. Jeśli zrobiło się zbyt miękkie, wstawić na 10-15 minut do lodówki. Czekoladowe ciasteczka przekładać masą, przy użyciu łyżki lub rękawa cukierniczego, tworząc biało- czarną kanapkę. Przed podaniem schłodzić minimum 30 minut. Przechowywać w zawinięte w folię lub w zamkniętym pojemniku, w lodówce około 3 dni.Smacznego:)   ﻿ 