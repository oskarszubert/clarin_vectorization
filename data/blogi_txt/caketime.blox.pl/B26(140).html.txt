Od kiedy dostałam ten przepis od koleżanki, jeszcze na studiach, nie kupiłam już ani razu ciasteczek Pieguski. Dla mnie to najlepsze tego typu ciastka jakie jadłam. Są miękkie, kruche, delikatne i tak całokształtem idealne. Można napakować je najróżniejszymi bakaliami, czekoladą, orzechami, rodzynkami itp. Ja dla odmiany, tym razem dodałam orzechowe m m's- ale nie takich zwyczajnych, bo z ciemną czekoladą. Nie wiem czy w Polsce takie bywają, ja dostałam je po raz pierwszy i już żałuję, że kupiłam tylko jedną paczkę, bo się w nich zakochałam:) A ciasteczka polecam z najróżniejszymi dodatkami!:)   ﻿ Składniki( na 14-15 ciasteczek): 175g mąki50g cukru2 łyżeczki cukru waniliowego lub esencji waniliowej 1/2 łyżeczki proszku do pieczeniaszczypta soli80g masła lub margaryny1 jajko dodatkowo: 100-120g  m m's z orzechami można zastąpić  czekoladą, orzechami, rodzynkami itp. Przygotowanie: Wszystkie sypkie produkty( mąkę cukier zwykły i waniliowy, proszek i sól) wymieszać. Dodać pokrojone masło, rozdrobnić palcami do uzyskania kruszonki. Dodać jajko i szybko wyrobić jednolite ciasto( wszystko to można zrobić również w malakserze/ food procesorze). Masę ukształtować w wałek o średnicy około 4 cm, zawinąć w folię spożywczą i umieścić w zamrażarce na 30-40 minut( ciasto powinno być twardsze, ale nie zmrożone na kamień) Piekarnik nagrzać do 1900C. Dużą gładką blachę wyłożyć matą silikonową lub wysmarować odrobiną tłuszczu i wyłożyć papierem do pieczenia. Schłodzone ciasto pokroić na 14-15 ciasteczek. Umieścić na blaszce zachowując odstępy( wszystkie ciastka zmieściły mi się na jednej blaszce). Ciastka udekorować m m's delikatnie wciskając je w masę. Piec około 10-14 minut, aż spód nabierze ładnego, rumianego koloru. Ostudzone przechowywać w szczelnie zamkniętym pojemniku. Smacznego:)  ﻿ 