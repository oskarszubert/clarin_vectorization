Naszła mnie ostatnio ochota na sernik. Taki typowy, polski, ciężki sernik, bez żadnych udziwnień i dodatków. Wybór padł na tradycyjny sernik krakowski, ozdobiony kratką z ciasta i polany słodkim lukrem. Na blogu White Plate wyszperałam przepis Pierre'a Herme i się nie zawiodłam:) Sernik był taki jak oczekiwałam: treściwy, dość wilgotny, tradycyjny. Mówiąc krótko- polecam:)   ﻿ Składniki( na formę około 26x30cm) Ciasto na spód i kratkę: 250 g mąki125 g cukru pudruziarenka z 1 laski wanilii( lub 2 łyżeczki cukru waniliowego)125 g zimnego masła1 jajko Wykonanie: Piekarnik nagrzać do 1800C. Blaszkę wysmarować lekko margaryną i wyłożyć papierem do pieczenia( również boki) lub wysmarować tłuszczem i obsypać delikatnie bułką tartą.Mąkę wymieszać z cukrem pudrem, i wanilią. Masło pokroić w kostki i dodać do mąki. Następnie rozdrobić je palcami rozcierając razem z mąką do powstania kruszonki. Wbić jajko i całość szybko wyrobić, ukształtować w kulę, owinąć folią i schłodzić w lodówce około 30-40 minut.Ze schłodzonej masy oderwać około 2/3- 3/4 ciasta( w zależności od tego ile chcemy przeznaczyć na spód a ile na kratkę) i rozłożyć równomiernie na dnie blaszki( można rozwałkować i następnie przełożyć do formy). Ponakłuwać i wstawić do piekarnia na 15 minut. Ostudzić. Pozostałą część cienko rozwałkować, podsypując ciasto mąką, i wycinać podobnej szerokości, długie paski. Masa serowa: wszystkie składniki powinny być w temperaturze pokojowej 1 kg twarogu trzykrotnie mielonego lub z "wiaderka"8 jajek, osobno białka i żółtka100 g miękkiego masła250 g cukru pudru3 łyżki cukru waniliowego( zastąpiłam ziarenkami z jednej laski wanilii)3 łyżki mąki ziemniaczanej 100 g rodzynek( pominęłam)dodatkowo: 1 żółtko, roztrzepane, lukier* Wykonanie: W dużej misce ucierać na jasny krem: masło, cukier waniliowy oraz 200g cukru pudru. Dodawać po 1 żółtku, a następnie po łyżce twarogu. Ucierać tak długo, aż wszystkie składniki dobrze się połączą.Białka ubić w drugiej misce na sztywną pianę, pod koniec ubijania dodać pozostałe 50 g cukru pudru.Do masy dodać rodzynki( jeśli dodajemy) i mąkę ziemniaczaną. Następnie dokładnie, ale jednocześnie dość delikatnie wmieszać pianę z białek.Masę  serową wlać na podpieczony spód. Na wierzchu sernika ułożyć paski ciasta i posmarować je żółtkiem. Piec około 50-60 minut( obniżyłam temperaturę do 1700C). Po upieczeniu, wyłączyć piekarnik, uchylić drzwiczki i pozwolić sernikowi ostygnąć.  Zimny polukrować. Przed krojeniem sernik najlepiej schodzić kilka godzin w lodówce. PS. Mój sernik sporo urósł a następnie  trochę opadł, ale równomiernie:) *zrobiłam lukier na maśle z wanilią- około 150-200g cukru pudru połączyłam z łyżeczką rozpuszczonego masła, łyżeczką ekstraktu waniliowego i 1-2 łyżeczkami wody) ﻿ 