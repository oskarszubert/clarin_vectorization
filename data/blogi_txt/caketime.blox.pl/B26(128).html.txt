Ciasto eksperymentalne-podczas pieczenia z bardzo płynnej masy miały rozdzielić się trzy warstwy. Przepis wypatrzyłam jakiś czas temu i tak się zastanawiałam czy zaryzykować czy nie... ale w końcu ciekawość zwyciężyła:) Wyszło z tego takie śmieszne ciasto- nieciasto. Faktycznie podczas pieczenia powstały trzy warstwy: cienka biszkoptowa, przypominająca zapieczony budyń i bardziej luźna, kremowa warstwa( w środku- u mnie dość słabo widoczna- przetrzymałam ciasto 10 minut dłużej w piekarniku, chyba niepotrzebnie). Mnie nie zachwyciło, ale mężowi niesamowicie smakowało. Jeśli macie ochotę na trochę inne ciasto- zapraszam do spróbowania. Źródło: Jo Cooks    English version( click here)﻿ Składniki: 4 jajka, osobno białka i żółtka ( w temperaturze pokojowej)1 łyżka wody150g cukru( 1/2 szkalnki plus 2 łyżki)125g masła115g mąki( 3/4 szklanki)500ml letniego mleka dodatkowo: cukier puder lub nutella do dekoracji Wykonanie: Piekarnik nagrzać do 1700C. Formę około 22x22cm wysmarować niewielką ilością margaryny i wyłożyć papierem do pieczenia.  Masło rozpuścić i przestudzić. Białka ubić na sztywno, odstawić na bok.W oddzielnym naczyniu ubić żółtka z cukrem na jasną masę.  Dodać masło oraz łyżkę wody i dalej zmiksować 1-2 minuty. Następnie przesiać do miski mąkę i dobrze połączyć mikserem. Powoli dolewać mleko. Na końcu dodawać ubite białka( w 3 częściach) i mieszać szpatułką. Masę przelać do przygotowanej blaszki i piec 60-70 minut( piekłam prawie 80 minut- trochę za długo). Po ostudzeniu ciasto posypać cukrem pudrem lub polać rozpuszczoną nutellą. Przechowywać w lodówce. Smacznego:) ﻿ 