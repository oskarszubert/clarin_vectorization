Witam w Nowym Roku i życzę samych udanych wypieków!:) 2014 zaczynam szampańskim przepisem. Bardzo prosty sernik brzoskwiniowy na zimno z szampanem.  Warstwa  serka homogenizowanego przykryta słodkim musem brzoskwiniowym oraz galaretką z szampana, w której zatopiłam ziarenka granatu. Całość jest delikatna, słodkawa, ale dzięki warstwie szampana i owoców nieprzesłodzona. Sernik będzie smakować doskonale również jeśli granat zastąpimy malinami!  ﻿ Składniki( na tortownicę 18 cm): Warstwa serkowa: 200g waniliowego serka homogenizowanego( w temperaturze pokojowej)200g brzoskwiń z puszki( odsączonych z soku, w temperaturze pokojowej)1 czubata łyżka( 9-10g) żelatyny6-8 łyżek zimnej wody80ml śmietany kremówki Dno tortownicy wyłożyć papierem do pieczenia lub folią aluminiową. Żelatynę wsypać do niewielkiego garnuszka, zalać 3-4 łyżkami wody i odstawić, aby spęczniała. Brzoskwinie zmiksować blenderem( ale nie na zupełnie gładko). Do spęczniałej żelatyny wlać dodatkowe 2-3 łyżki wody( lub więcej jeśli będzie to konieczne), ustawić na niewielkim ogniu i podgrzewać, cały czas mieszając, aby żelatyna się rozpuściła( nie doprowadzić do zagotowania). Pod koniec dodać 3-4 łyżki zmiksowanych brzoskwiń. Kiedy żelatyna będzie całkowicie rozpuszczona wlać ją do pozostałej części brzoskwiń, wymieszać a następnie dokładnie połączyć z masą serkową. Jeśli któraś z mas okazałaby się za zimna i z żelatyny zrobiłyby się grudki, całość należy przełożyć do garnuszka i lekko podgrzewać, cały czas mieszając, do ponownego rozpuszczenia się żelatyny. Śmietanę ubić na sztywno i delikatnie wymieszać z masą sernikową( jeśli ją podgrzewaliśmy musi być zupełnie zimna). Całość wylać do tortownicy i równomiernie rozprowadzić. Wstawić do lodówki. Warstwa brzoskwiniowa: około 270g brzoskwiń z puszki( odsączonych z soku)- czyli pozostała część puszki1/2 łyżeczki soku z cytryny3/4 łyżki żelatyny2-4 łyżki syropu brzoskwiniowego z puszki lub wody dodatkowo: ziarenka z połowy owocu granatu lub maliny Żelatynę wymieszać z 2 łyżkami wody lub syropu, odstawić do spęcznienia. Brzoskwinie zmiksować, tym razem bardzo dokładnie, na gładki mus. Dodać sok z cytryny. Do żelatyny dodać 1-2 łyżki wody lub syropu i podgrzewać na małym ogniu do rozpuszczenia( nie doprowadzić do zagotowania!), pod koniec dodać masę brzoskwiniową. Gdy żelatyna będzie całkowicie rozpuszczona, całość odstawić do ostudzenia. Zupełnie zimną masę wylać na stężałą już masę serkową.Na mus brzoskwiniowy równomiernie wysypać ziarenka granatu lub ułożyć maliny. Sernik ponownie wstawić do schłodzenia. Galaretka z szampana: 200ml szampana, wina musującego itp. ( u mnie półsłodki)6-8 łyżek syropu brzoskwiniowego z puszki( lub do smaku)1 łyżka( około 7g) żelatyny Żelatynę przygotować tak samo jak w poprzednich 2 warstwach, wykorzystując syrop brzoskwiniowy. Stopniowo dolewać szampana. Następnie całość przelać na stężałe, wcześniej przygotowane warstwy sernika. Wstawić do lodówki, na minimum 3-4 godziny. Aby boki sernika gładko odeszły od blachy, można owinąć ją na moment gorącym ręcznikiem. Smacznego! ﻿ 