Kiedy zobaczyłam ten sernik u Cukrowej Wróżki oczy mi się od niego zaświeciły;) Sernik, który smakuje jak  batonik Kinder Bueno, to musi być coś pysznego:)! W końcu przyszła jego pora...i co...? Jeśli spodziewacie się smaku dokładnie jak batonik, to niestety rozczarujecie się, chociaż może faktycznie odrobinę go przypomina. Jednak ciężko uzyskać taki smak w serniku- zupełnie nie ta konsystencja i składniki:) Nie zmienia to jednak faktu, że sernik nam bardzo smakował. Ma  ciekawy smak, delikatnie nutellowo- orzechowy a do tego jest niesamowicie wilgotny. Ja wykończyłam go dodatkowo bardzo niebezpiecznie uzależniającym kremem a la Kinder Bueno, który doskonale dosładza sernik i dodaje mu charakteru. Świetne smaki na nadchodzącą jesień...   ﻿ Składniki( na tortownicę 24cm) Spód: 220 g ciasteczek zbożowych lub maślanych w czekoladzie60 g masła3 łyżki zmielonych orzechów laskowych (opcjonalnie) Masa serowa: 900g twarogu do serników( 3x mielonego, z wiaderka) lub serka kremowego typu philadelphia1 szklanka gęstego jogurtu naturalnego 2/3 szklanki śmietany kremówki 30 lub 36%3 jajka1 szklanka cukru2 szklanki mleka w proszku2/3 szklanki Nutelli Przygotowanie: Piekarnik nagrzać do 1600C. Tortownicę wysmarować odrobiną margaryny i wyłożyć papierem od pieczenia. Masło stopić. Ciastka drobno rozkruszyć lub zmielić blenderem/ food procesorem. Dodać mielone orzechy, masło i dokładnie wymieszać. Masę ciasteczkową wgnieść w dno tortownicy. Twaróg utrzeć z cukrem, wbijać po jednym jajku. Następnie dodać jogurt, mleko w proszku i Nutellę. Powoli miksować i dodawać śmietanę do uzyskania jednolitej masy. Piec około 1 godziny. Można piec razem z naczyniem napełnionym wodą stojącym obok lub pod blaszką z sernikiem. Studzić przy uchylonych drzwiczkach piekarnika a następnie schłodzić w lodówce. Przed podaniem udekorować np. kremem a la Kinder Bueno. Krem a la Kinder Bueno: 3/4 szklanki drobno zmielonych orzechów laskowych( im drobniej tym lepiej)1/2 szklanki mleka w proszku5-6 łyżeczek cukru pudru( do smaku)7-10 łyżek śmietany kremówki20- 25g masła w pokojowej temperaturze Orzechy wymieszać z mlekiem w proszku i cukrem pudrem. Wsypać do masła i utrzeć na gładką masę. Dodawać po jednej łyżce śmietany, aż do uzyskania lekkiego kremu( jeśli masa ma być wyciskana przez rękaw i bardziej trzymać kształt dodać 7 łyżek śmietany). Krem dowolnie udekorować sernik. Smacznego:)     Źródło 