Najlepszy wypiek dyniowy w tym roku. Dla mnie- kwintesencja smaków jesieni i dobrego placka. Aromatyczne, wilgotne i puszyste ciasto, pełne podprażonych orzechów, przykryte świetną, owsiano- orzechową kruszonką. Jeśli macie jeszcze puree z dyni to koniecznie spróbujcie!! Przepis z małymi zmianami pochodzi z tej strony. ﻿   English version (click here)﻿ Składniki: 1 i 3⁄4 szklanki mąki pszennej1 i 1⁄2 łyżeczki przyprawy do piernika1 łyżeczka sody oczyszczonej1 łyżeczka proszku do pieczenia3⁄4 łyżeczki soli110g margaryny lub masła1 i 1⁄4 szklanki cukru( można zmniejszyć do 1 szklanki)3 jajka1 szklanka puree z dyni1 łyżeczka ekstraktu z wanilii 1/3 szklanki mleka3⁄4 szklanki dość grubo posiekanych i podprażonych( w piekarniku, w 160C, przez 7-10 minut) orzechów włoskich lub laskowych Dodatkowo na kruszonkę: 2⁄3 szklanki płatków owsianych plus 2 łyżki1⁄2 szklanki mąki pszennej1⁄2 szklanki brązowego cukru1⁄2 łyżeczki cynamonu6 łyżek miękkiego masła lub margaryny1/4 szklanki grubo posiekanych orzechów włoskich lub laskowych Wykonanie: Piekarnik nagrzać do 1600C. Blaszkę o wymiarach 22x 22cm lekko natłuścić i wyłożyć papierem do pieczenia. Przygotowanie kruszonki: 2/3 szklanki płatków wymieszać z mąką, cynamonem i cukrem. Następnie dodać masło i całość dokładnie połączyć, aż powstanie kruszonka. Dosypać pozostałe 2 łyżki płatków i orzechy -lekko wymieszać. Odstawić na bok. W misce wymieszać mąkę, przyprawę do piernika, sodę, proszek oraz sól. W osobnym naczyniu zmiksować na puszystą, jasną masę masło z cukrem, pojedynczo wbijać jajka. Następnie dodać puree z dyni i wanilię. Stopniowo dosypywać suche składniki na przemian z mlekiem oraz orzechami. Dobrze wymieszać, aby powstała jednolita masa. Surowe ciasto przełożyć do foremki i posypać przygotowaną kruszonką. Piec około 45-50 minut, aż do tzw. suchego patyczka. Odczekać około 15-20 minut przed wyjęciem z blaszki. Smakuje doskonale zarówno na ciepło jak i na zimno. Smacznego:)﻿ ﻿ 