Urlop niestety już się skończył i czas powrócić do jesiennej szarówki. Zabieram się za nadrabianie zaległości na moich ulubionych blogach i za pieczenie. A dziś zapraszam na dobrze pewnie wszystkim znany, placek o sympatycznej nazwie wiewiórka( chociaż  jest również nazywany plackiem amerykańskim). Ciasto jest proste i bardzo jesienne: pachnące cynamonem i pełne orzechów. Chociaż może nie wybija się niezwykłością smaku, to przyjemnie się je zajada z gorącą kawą w deszczowe dni:) Przepis pochodzi ze strony Moje Wypieki.  ﻿ Składniki: 4 jajka( oddzielić białka od żółtek)3/4 szklanki cukru2 szklanki mąki2/3 szklanki olejuszklanka grubo posiekanych orzechów włoskich4- 5 jabłek1 łyżeczka proszku do pieczenia1 łyżeczka sody1 łyżeczka cynamonu Wykonanie: Piekarnik nagrzać do 1650C. Blaszkę około 33x 22cm wyłożyć papierem do pieczenia. Jabłka obrać, zetrzeć na tarce z grubymi oczkami. Białka ubić na sztywno, pod koniec ubijania dodawać cukier. Następnie dodać żółtka, olej i dalej ubijać. Mąkę wymieszać z proszkiem do pieczenia, sodą i cynamonem. Wsypać do masy jajecznej i połączyć. Następnie jabłka i orzechy wymieszać z ciastem.Masę wlać do przygotowanej formy i piec około 45- 55 minut, do tzw. suchego patyczka. Ostudzone posypać cukrem pudrem. Smacznego :) ﻿ 