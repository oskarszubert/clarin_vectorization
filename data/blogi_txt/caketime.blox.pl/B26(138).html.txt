Po małej urlopowej przerwie zapraszam dziś na delikatne serniczki migdałowo- kokosowe z Raffaello. Wilgotne, kremowe mini serniki, niezbyt słodkie, o delikatnym aromacie migdałów i kokosu. Płatki migdałowe tworzą chrupiący spód a biała czekolada oraz pralinki Raffaello dodają odrobinę słodkości do serniczków. Polecam szczególnie osobom, które nie przepadają za super słodkimi wypiekami. Przygotowanie serniczków jest szybkie i proste a do tego, moim zdaniem, uroczo wyglądają i doskonale nadają się na nadchodzący Dzień Matki!:) Przepis można oczywiście wykorzystać do tradycyjnego sernika w dużej, okrągłej formie. Źródło: "White Plate- słodkie" Eliza Mórawska ﻿ ﻿﻿ English version (click here)﻿ Składniki( na 12-14 mini serników lub 26 cm tortownicę) 4 jajka1 kg twarogu trzykrotnie mielonego( lub z gotowego z wiaderka)1 budyń śmietankowy( 60g)150g cukru200ml śmietanki kokosowej3 krople olejku migdałowego( najlepiej naturalnego)3-4 łyżki wiórków kokosowych( opcjonalnie) dodatkowo: 50g płatków migdałowych- na spód100g białej czekolady100g kwaśnej śmietany( zastąpiłam 50ml kremówki)12-14 pralinek Raffaello2-3 łyżeczki płatków migdałowych lub wiórków kokosowych- do posypania Przygotowanie: Piekarnik nagrzać do 1800C. Foremkę do muffinek wyłożyć papilotkami lub tortownicę posmarować margaryną, dno wyłożyć papierem do pieczenia a boki obsypać bułką tartą. Na dno tortownicy/ blaszki do muffinek równomiernie wysypać płatki migdałowe. Ser utrzeć lub delikatnie zmiksować z cukrem. Dodawać po jednym jajku a następnie stopniowo wlewać śmietankę kokosową i olejek migdałowy, na końcu wsypać budyń. Krótko miksować. Na koniec dodać wiórki kokosowe( można pominąć, ja dodałam je ponieważ z doświadczenia wiem, że śmietanka kokosowa daje wystarczająco kokosowego smaku, jak dla mnie) i wymieszać łyżką. Masę wylać do przygotowanych foremek lub tortownicy. Wstawić do nagrzanego piekarnika i po 5 minutach zmniejszyć temperaturę do 1600C. Piec, w zależności od wielkości użytych foremek 45-50 minut lub około 60 minut jeśli pieczemy jeden, duży sernik. Studzić przy uchylonych drzwiczkach piekarnika( szczególnie duży sernik, mini serniczki po kilku minutach można wyjąć z piekarnika). Przygotować polewę- śmietanę i połamaną czekoladę rozpuścić nad kąpielą wodną, cały czas mieszając. Masę wylać na ostudzony sernik/ mini serniczki a następnie udekorować pralinkami kokosowymi- można pokroić je na mniejsze kawałki i posypać płatkami migdałowymi/ wiórkami lub ułożyć na górze sernika w całości. Przed podaniem serniczki najlepiej schłodzić  w lodówce. Smacznego:) 