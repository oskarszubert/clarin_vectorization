U mnie za oknem od kilku dni śnieg i mróz:) Nic tak dobrze nie rozgrzewa i poprawia humoru jak gorąca czekolada. A gorąca czekolada smakuje jeszcze lepiej, gdy wrzucimy od niej własnoręcznie zrobione pianki marshmallows:) W odróżnieniu od większości przepisów, jakie czytałam, ta wersja jest zrobiona bez białek i powiem szczerze, że podchodziłam do niej dość sceptycznie. Jednak ku mojej radości wszystko się udało i wyszły śliczne, puszyste pianki. Smakują trochę inaczej od tych kupnych, ale wcale nie gorzej. Przepis pochodzi za strony Marthy Stewart  Jak już pewnie zauważyliście zmieniłam trochę kolorystykę szablonu, na bardziej świąteczną:) Pojawił się również mały dodatek w bocznej szpalcie: Świąteczne Propozycje, w których zebrałam świąteczne przepisy, które do tej pory pojawiły się na blogu i które może Was zainteresują( będę je oczywiście uzupełniać o nowe pozycje:). Zapraszam do przeglądania:) ﻿  English version (click here)﻿ Składniki: 2 i 1/2 łyżki żelatyny1 szklanka zimnej wody1 i 1/2 szklanki cukru1 szklanka golden syrup1/4 łyżeczki soli2 łyżeczki ekstraktu z wanilii lub 1 łyżeczka pasty z wanilii dodatkowo: 2-3 łyżki cukru pudru 1-2 łyżki mąki ziemniaczanejmikser wolnostojącytermometr cukierniczy Wykonanie: W misie miksera zalać żelatynę 1/2 szklanki zimnej wody i odstawić na bok. Między czasie w garnuszku wymieszać: cukier, golden syrup , sól i 1/2 szklanki wody. Postawić na średnim ogniu i podgrzewać, aż masa osiągnie 1200C( firm ball*). Kiedy temperatura będzie dochodzić do około 1100C zacząć powoli ubijać żelatynę w misce( z nakładką do ubijania białek), jeśli z żelatyny powstała zbita masa można dodać 1-2 łyżki wody. Gdy cukier osiągnie 1200C natychmiast zdjąć garnek z palnika i  powoli, cienka strużka wlewać do żelatyny( nie przerywając ubijania). Stopniowo zwiększać obroty miksera. Miksować około 15-20 minut, aż masa zwiększy swoją objętość prawie trzykrotnie, będzie biała i lśniąca. Pod koniec dodać wanilię.W tym czasie blaszkę lub naczynie o wymiarach około 30x 30cm wyłożyć papierem do pieczenia i równomiernie posypać cukrem pudrem zmieszanym z mąką ziemniaczaną. Gotową masę wyłożyć szpatułką na blachę i równomiernie rozprowadzić( można wygładzić wilgotnymi rękoma). Odstawić na bok do wyschnięcia około 12 godzin. Nie przykrywać. Z gotowej pianki wycinać dowolne kształty( przed pocięciem można posypać górę odrobiną cukru pudru). Przechowywać w szczelnie zamkniętym pojemniku około tygodnia.Smacznego:) *Firm ball stage- można również przygotować bez termometru cukierniczego: mała kropla syropu opuszczona do lodowatej wody będzie tworzyć jędrną kulkę, która zachowa kształt po wyciągnięciu z wody a jednocześnie pozostanie elastyczna a po naciśnięciu palcami ulegnie spłaszczeniu- jak miękki karmelek﻿  ﻿ 