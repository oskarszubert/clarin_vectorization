Nieubłaganie zbliża się Tłusty Czwartek, u nas w tym roku królować będą pączki:) Zaczęłam na rozgrzewkę od pieczonych a tym razem zapraszam na klasyczne, smażone pączusie z trochę egzotycznego, afrykańskiego przepisu. Mandazi  to wschodnioafrykańskie trójkątne pączki. Są popularne szczególnie na śniadanie, maczane w różnych dipach, sosach, zarówno słodkich jak i wytrawnych, podawane również jako przekąska a nawet dodatek do dań głównych. Pączki nie są zbyt słodkie, ale  dzięki dodaniu kardamonu, cynamonu oraz mleczka kokosowego są bardzo aromatyczne. Przygotowanie mandazi wydaje mi się jeszcze prostsze niż tradycyjnych pączków, można do niego użyć miksera wolnostojącego z hakiem do ciasta drożdżowego. Polecam:)  ﻿ ﻿﻿ Składniki( na 24 sztuki): 3 szklanki mąki pszennej plus 1/4-1/2 szklanki w razie potrzeby2 łyżeczki( 7g opakowanie) suchych drożdży1/4- 1/2 szklanki cukru( według uznania, ja dodałam 1/4)1/2 łyżeczki soli3/4 łyżeczki cynamonu1/2-3/4 łyżeczki sproszkowanego kardamonu1/4 szklanki letniej wody1/2 szklanki mleczka kokosowego1 jajkoolej do głębokiego smażenia Przygotowanie: Do miski wsypać mąkę( 2 i 3/4 szklanki do 3 szklanek), drożdże, cukier, sól( w przeciwnym krańcu miski, aby nie stykała się z drożdżami), cynamon i kardamon. Następnie wlać wodę, mleko kokosowe i wbić jajko. Całość wymieszać łyżką a następnie wyrabiać ręcznie lub przy pomocy miksera, około 10 minut. Jeśli masa będzie zbyt luźna lub klejąca- podsypywać dodatkową mąką. Gotowe ciasto powinno być gładkie, sprężyste i lekko wilgotne, ale nie kleiste.Ciasto uformować w kulkę, posmarować odrobiną oleju  i przełożyć od wysmarowanej olejem miski, przykryć folią lub ściereczką( aby nie dotykała ciasta) i odstawić w ciepłe miejsce na około 2 godziny, lub do momentu podwojenia wielkości. ﻿ Wyrośnięte ciasto zagnieść 1-2 razy, aby je odpowietrzyć, a następnie podzielić na 4 równe części. Każdą z nich ukształtować w kulę i rozwałkować na nieduży okrąg o grubości około 1,5- 2 cm. Podzielić na 6 trójkątów. Odłożyć na 15 minut w ciepłe miejsce. W garnku nagrzać olej do około 1750C. Mandazi smażyć po około 1,5- 2 minut na stronę, aż nabiorą intensywnego brązowego koloru. Odsączyć na papierowym ręczniku. Podawać z jogurtem, dżemem, sosem czekoladowym, mlekiem kokosowym, lekko posypane cukrem pudrem lub z ulubionymi wytrawnymi sosami.Nam Mandazi najbardziej smakowały maczane w mleczku kokosowym, jak na zdjęciu. Smacznego:)     Źródło 