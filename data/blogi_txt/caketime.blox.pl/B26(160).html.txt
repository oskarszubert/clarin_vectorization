Doskonałe  ciasto do wykorzystania wszelkich letnich owoców. Wilgotne, nie za słodkie, super proste do przygotowania i do tego pyszne! Wypatrzyłam je jakiś czas temu u Słodkiej Babeczki. Wcześniej eksperymentowałam z jakimś innym ciastem jogurtowym, czego owocem był przepiękny zakalec od góry do dołu:) Dlatego potrzebowałam pewnego przepisu i tym się nie zawiodłam. Ten placek ma tylko jedną wadę-bo za szybko znika! Trzeba go robić z podwójnej porcji, w większej blaszce:) Świetny z kwaskowatymy owocami jak i truskawkami:)  ﻿ Składniki( na foremkę 25x 25cm) Wszystkie składniki powinny być w TEMPERATURZE POKOJOWEJ! 2 szklanki  mąki pszennej2 łyżeczki proszku do pieczenia3/4 szklanki cukru 2 łyżeczki cukru waniliowego2 łyżeczki ekstraktu waniliowego25g roztopionego masła, ostudzonego do temperatury pokojowej2  jaja1 szklanka gęstego jogurtuokoło 500g dowolnych owoców( u mnie mix : agrest, porzeczki  i jeżyny) Przygotowanie: Piekarnik nagrzać do 1800C. Blaszkę wysmarować odrobiną tłuszczu i wyłożyć papierem do pieczenia. Mąkę przesiać z proszkiem do pieczenia. W osobnym naczyniu zmiksować jajka, cukier i cukier waniliowy na jasną, puszystą masę. Dodać ostudzone masło, jogurt i ekstrakt waniliowy, krótko zmiksować. Następnie dodać mąkę i wymieszać, tylko do połączenia składników( tak jak przy robieniu muffinek). Ciasto przełożyć do foremki, wyrównać, na górze ułożyć owoce. Piec około 35-40 minut, do tzw. suchego patyczka. Ostudzone ciasto można posypać cukrem pudrem. Smacznego:) ﻿ Źródło 