Pyszny, wilgotny torcik orzechowy, przełożony kawowo- orzechową masą. Dosłownie rozpływa się w ustach. Ciasto pięknie i równiutko wyrasta.  Muszę powiedzieć, że blatami orzechowymi po rozcięciu trzeba się obchodzić dość delikatnie, ale sam ich smak i struktura są rewelacyjne. Do przełożenia użyłam  bitej śmietany z orzechami i kawą, tak jak podane było w przepisie, ale uważam, że cięższy krem kawowy np. maślany lub z serka mascarpone również będzie tu świetnie pasować.Źródło: Betty Bossi" Kuchen cakes  torten".  ﻿ Biszkopt orzechowy Składniki:﻿ 220g cukru6 jajek( osobno białka i żółtka)1 łyżka rumu1 szczypta soli2 szczypty proszku do pieczenia( dosłownie porcja na czubku noża)2 łyżki cukru300g mielonych orzechów laskowych1 łyżka bułki tartej Wykonanie: Piekarnik nagrzać do 1800C. Tortownicę o średnicy 24 cm wysmarować niewielką ilością tłuszczu i wyłożyć papierem do pieczenia( również boki) lub wyłożyć papierem jedynie dno a boki posmarować tłuszczem i obsypać mąką.Cukier( 220g) utrzeć lub zmiksować z żółtkami, aż masa zrobi się jasna i puszysta. Wlać łyżkę rumu i zmiksować. Następnie dodać zmielone orzechy oraz bułkę i dokładnie wymieszać.  W osobnym naczyniu ubić na sztywno białka ze szczyptą soli, pod koniec dodać proszek do pieczenia oraz 2 łyżki cukru. 2-3 łyżki piany wymieszać z masą z żółtek( aby masa zrobiła się mniej zwarta) a następnie dodać resztę białek i delikatnie wymieszać, najlepiej szpatułką. Ciasto przelać do przygotowanej foremki.Piec 20 minut w temperaturze 1800C, po tym czasie zmniejszyć temperaturę do 1500C i piec kolejne 40 minut. Całkowicie ostudzić przed wyjęciem z tortownicy. Krem Składniki:﻿ 200ml śmietany kremówki3 łyżki mielonych orzechów laskowych3 łyżki cukru pudru( lub według uznania)1 łyżeczka rozdrobnionej na proszek kawy rozpuszczalnej opcjonalnie: usztywniacz do śmietanki dodatkowo: cukier puder i całe orzechy laskowe do ozdobienia tortu Wykonanie: Śmietanę ubić na sztywno, pod koniec dodając cukier puder. Następnie wymieszać z  mielonymi orzechami oraz kawą. Ciasto orzechowe przekroić na pół. Uwaga: przekrojone płaty są dość delikatne i mogą popękać przy przenoszeniu w rękach, dlatego najlepiej jeden ułożyć od razu na paterze a drugi ułożyć na podkładce, z której będziemy mogli go po prostu zsunąć bezpośrednio na tort. Pierwszy płat ciast posmarować ubitą kremówką( można odłożyć niewielką ilość do ułożenia orzechów na górze ciasta) i przykryć drugim płatem. Gotowy tort oprószyć cukrem pudrem i ułożyć na nim orzeszki*( aby się nie przesuwały można zabezpieczyć je odrobiną ubitej śmietany) Smacznego:) *ja orzeszki podpiekłam 10 minut w piekarniku, aby pozbyć się skórek. W niewielkim garnku ugotowałam kilka łyżek cukru z niewielką ilością wody, aż całość nabrała złotawego koloru. Następnie w masie cukrowej zanurzyłam orzeszki. PS. Zapomniałam jeszcze dodać, że samo ciasto orzechowe można przechowywać szczelnie owinięte w folię, w lodówce nawet do 2 tygodni. Po przełożeniu śmietaną najlepiej zjeść w ciągu 2 dni. Tort radzę przełożyć minium jeden dzień po upieczeniu.﻿   ﻿ 