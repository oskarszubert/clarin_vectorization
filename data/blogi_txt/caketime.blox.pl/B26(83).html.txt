Gulab Jamun- popularny indyjski deser- to nieduże kuleczki wyrabiane z khoya( rodzaju sera), smażone w głębokim oleju a następnie moczone w aromatycznym, słodkim syropie z dodatkiem kardamonu, szafranu i wody różanej. Dziś przedstawiam trochę uproszczoną wersję z mleka w proszku. Wykonanie jest niezwykle szybkie i bezproblemowe a efekt bardzo ciekawy. Gulab Jamun  po namoczeniu w syropie stają się słodkie, mokre i mięciutkie. Smakują trochę podobnie do małych pączków o delikatnym aromacie mleka w proszku i kardamonu. Polecam jako świętą odmianę od tradycyjnych pączków na tegoroczny tłusty czwartek. Inspiracja: blog veggiebelly     ﻿ ﻿Składniki( na około 24-26 kuleczek): Syrop 2 szklanki cukru2 i 1/2 szklanki wody1/4-1/2 łyżeczki sproszkowanego kardamonu( lub 4 rozdrobnione ziarenka)Szczypta pręcików szafranu( opcjonalnie)1/4- 1/2 łyżeczki wody różanej( opcjonalnie) W niedużym garnku wymieszać cukier, wodę i kardamon. Zagotować do rozpuszczenia cukru. Odstawić na bok i dodać szafran oraz wodę różaną. Gulab Jamun 1 szklanka mleka w proszku( użyłam mleko pełne w niebieskiej torebce)3 płaskie łyżki mąkiSzczypta soli1 łyżka miękkiego masła1/2 łyżeczki octu( najzwyklejszego)1/3 szklanki mleka( plus 1-2 łyżki w rezerwie, jakby masa była za sucha*) Dodatkowo: olej do głębokiego smażenia, kilka posiekanych migdałów lub pistacji do dekoracji *dodawałam kilkukrotnie odrobinę mleka przy kształtowaniu, ponieważ masa dość szybko wysychała Wykonanie: W misce wymieszać: mleko w proszku z sodą, mąką i solą. Następnie dodać masło, ocet i mleko, wyrobić na jednolitą masę. Naczynie przykryć i odstawić na 20 minut. Do niedużego garnka wlać olej( na około 3-4 cm wysokości, w zależności od tego jak duże kuleczki zrobimy) i nagrzać do temperatury 145-1500C. Po upływie 20 minut kilka razy wyrobić ciasto. Jeśli będzie za suche( masa będzie krucha i będzie się rozpadać) skropić mlekiem, jeśli za mokre( masa nie będzie trzymać kształtu) stopniowo dosypywać mleka w proszku, aż do uzyskania odpowiedniej konsystencji. Kształtować nieduże kuleczki, rękoma dobrze natłuszczonymi olejem. Wrzucać na rozgrzany olej. Gulab Jamun powinny po chwili zacząć pływać i lekko " urosnąć". Smażyć do uzyskania bursztynowo- brązowego koloru( u mnie około 3-4 minuty). Kilkukrotnie obracać, aby nabrały równomierną barwę. Gotowe wyjąć na papierowy ręcznik, aby odsączyć nadmiar tłuszczu. Ostudzić. Zimne Gulab Jamun moczyć w syropie od 15 do 60 minut, aż zrobią się miękkie i całe nasiąkną płynem( później można wyjąć je z syropu i tylko polewać niewielką ilością przed podaniem). Przechowywać w temperaturze pokojowej w zamkniętym pojemniku. Smacznego:)  ﻿ 