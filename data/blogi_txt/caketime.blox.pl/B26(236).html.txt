Jeśli chcecie zaskoczyć dzieciaki na Dzień Dziecka to doskonale trafiliście! Te babeczki wyglądają może niepozornie, ale kryją szokującą niespodziankę!!:D Delikatne waniliowe cupcake-i przykryte tęczowymi, kremowo- maślanymi czapeczkami... Przed ugryzieniem spodziewamy się czegoś słodkiego... a tu niespodzianka- pierwszy kęs i buźka wykrzywia się nam jak po zjedzeniu kwaśnych żelków!:) Krem zwieńczony jest bowiem kwaśną posypką. Reszta babeczki jest oczywiście  słodka, dlatego po pierwszym szoku wszystko wraca do normy. W połowie cupcake-ów wycięłam również niewielkie dołki i napełniłam je dżemem truskawkowym, jako dodatkowy prezencik. Ponieważ nie przepadam za klasycznymi, maślanymi kremami na babeczkach a nie chciałam, żeby cukier za szybko się rozpuścił na kremie z  mascarpone, dlatego połączyłam oba składniki  i otrzymałam znacznie lżejszy i delikatniejszy, od samego maślanego, a jednocześnie bardzo trwały i stabilny krem. Jak bardzo kwaśna będzie posypka- zależy od  Waszej odwagi;) Najlepsze babeczki na Dzień Dziecka- POLECAM!! Przepis na babeczki: źródło Pomysł: źródło     ﻿ Składniki( na 12 sztuk): 60g masła lub margaryny, w temperaturze pokojowej110g cukru1 jajko1 łyżeczka ekstraktu z wanilii160g mąki1 łyżeczka proszku do pieczeniaszczypta soli2/3 szklanki mlekadodatkowo: kilka łyżeczek dżemu( opcjonalnie) Przygotowanie: Piekarnik nagrzać do 1700C. Foremki do muffinek wyłożyć papilotkami. Masło połączyć z cukrem i wanilią. Dodać jajko i miksować,  aż powstanie lekka, jasna masa. Mąkę wymieszać z proszkiem do pieczenia i solą. Wsypywać na masła na przemian z mlekiem. Zmiksować do powstania gładkiej masy. Przygotowane foremki napełniać ciastem do 3/4 wysokości. Piec, aż nabiorą złotawego koloru, 25-30 minut, lub do tzw. suchego patyczka. Po upieczeniu wyjąć z blaszki  i ostudzić. Opcjonalnie: w połowie( lub we wszystkich) babeczkach powycinać nożem nieduże otwory i napełnić je dżemem. Udekorować kremem. Krem: 200g masła, w temperaturze pokojowej200g serka mascarpone, w temperaturze pokojowej2-3 szklanki cukru pudru( do smaku)1 łyżeczka ekstraktu z waniliibarwniki spożywcze( opcjonalnie) Masło zmiksować dokładnie z cukrem pudrem i wanilią, aż powstanie lekka, jasna masa. Dodawać partiami serek mascarpone i mieszać łyżką. Krem podzielić na mniejsze części i zabarwić( opcjonalnie). Masą udekorować babeczki. Na koniec dokładnie obsypać kremowe czapeczki kwaśną posypką i udekorować żelkami. Posypka: 2-3 łyżki białego cukru*1-3 łyżki kwasku cytrynowego( w zależności od upodobań;)dodatkowo: kwaśne żelki do dekoracji Cukier wymieszać z kwaskiem cytrynowym w dowolnych proporcjach. Ja zrobiłam posypkę w proporcji 1:2 (kwasek: cukier) dla odważnych proponuję  1:1;) Smacznego:) * zamiast białego można użyć kolorowego cukru, np. z tego przepisu( klik)﻿ 