Sernik marzenie. Najlepszy sernik z likierem Irish Cream jaki jadłam. Kremowa masa sernikowa o( naprawdę) wyraźnym smaku likieru Baileys, zwieńczona koroną z musu czekoladowego, z lekką kawową nutą. Sam sernik po upieczeniu jest równiutki, pozostaje ciężki i wilgotny a mus mimo, iż bez dodatku białek, jest delikatny i doskonale utrzymuje kształt. Ten sernik stanie się gwiazdą każdego spotkania:)Polecam! ﻿    ﻿ Składniki( na tortownicę 18cm): Spód czekoladowy 200g ciasteczek digestive w czekoladzie25-30g masła, rozpuścić4 łyżeczki kakao Tortownicę wysmarować odrobiną tłuszczu i wyłożyć papierem do pieczenia. Ciasteczka rozdrobnić w food procesorze/ malakserze lub w zamkniętym woreczku roztłuc je wałkiem:) Dodać kakao i rozpuszczone masło,  wymieszać do powstania "mokrego piasku". Następnie przesypać do foremki i wgnieść w dno oraz boki. Utwardzić i wyrównać dnem szklanki. Wstawić do lodówki. Boki z tego przepisu będą trochę niższe niż na zdjęciu, do fotografowanego sernika użyłam spodu z herbatników maślanych( przepis znajduje się poniżej)* Masa serowa: 200g serka kremowego typy philadelphia200g twarogu potrójnie mielonego, z wiaderka1/2 szklanki( 90g) cukru2 jajka2 łyżki z górką( 30g)  mąki ziemniaczanej2  czubate łyżki( 70g) serka mascarpone3/4 szklanki likieru Baileys( lub inny likier Irish Cream)2 łyżeczki ekstraktu z wanilii Piekarnik nagrzać do 1500C. Serek kremowy, twaróg, cukier i jajka zmiksować. Dodać mąkę ziemniaczaną i połączyć. Wlać likier Baileys i ekstrakt waniliowy, zmiksować. W niedużej miseczce dokładnie wymieszać serek mascarpone z 3 łyżkami masy serowej a następnie dodać do pozostałej części masy i połączyć. Gładką masę wylać na przygotowany spód, wyrównać. Piec około 50-60 minut( do piekarnika warto wstawić również naczynie żaroodporne z wodą).Jeśli pod koniec sernik zacznie się za mocno rumienić, można przykryć go folia aluminiową. Pozostawić do całkowitego ostudzenia w wyłączonym piekarniku, przy uchylonych drzwiczkach. Mus czekoladowy: 200ml schłodzonej śmietany kremówki, 30 lub 36%( jeśli używamy 30% można dodać również usztywniacz do śmietany)125-150g czekolady ciemnej( minimum 60% kakao)2 łyżeczki kawy rozpuszczalnej( roztartej na proszek)- opcjonalnie2 łyżeczki serka mascarpone, w temperaturze pokojowej dodatkowo do posypania: 1-2 łyżeczki kakao Czekoladę rozpuścić w miseczce nad garnkiem z gorącą wodą w tzw. kąpieli wodnej. Dodać sproszkowaną kawę, dokładnie wymieszać i odstawić do przestudzenia.  Śmietanę ubić na sztywno.  Do przestudzonej czekolady( może być letnia)  dodać mascarpone i dobrze połączyć( jeśli serek będzie za zimny i czekolada za mocno zgęstnieje umieścić całość na moment ponownie nad garnikiem z gorącą wodą). Do czekolady dodać 2-3 łyżki ubitej śmietany i dobrze wymieszać, aby rozluźnić trochę masę. Następnie dodać pozostałą część śmietany i delikatnie, ale dokładnie połączyć. Gotowym musem** dowolnie udekorować zimny sernik( ja użyłam rękawa cukierniczego z dużą, gładką końcówką).  Oprószyć 1-2 łyżeczkami kakao. Całość schłodzić przed podaniem 1-2 godziny w lodówce. Smacznego! *spód można zrobić również z herbatników maślanych( ja użyłam pełnoziarnistych) należy wówczas przygotować: 200g ciastek, około 90g masła 6 łyżeczek kakao i 2 łyżeczki cukru. Postępować tak samo jak w przypadku pierwszego przepisu. Sernik robiłam na jednym i drugim spodzie i jednak z ciasteczek digestive bardziej mi smakował, dlatego zamieszczam go jako główny:) **mus można przełożyć do rękawa i schłodzić 10-15 minut przed zrobieniem dekoracji﻿  ﻿ 