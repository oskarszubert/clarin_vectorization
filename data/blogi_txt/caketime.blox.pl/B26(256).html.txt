Tort dla małych i dużych łasuchów. Sprężyste, czekoladowe ciasto przełożone kremem o bardzo ciekawym smaku napoju słodowego Ovomaltine( lub Horlicks). Przyznam, że jak do kremów maślanych podchodzę z rezerwą, tak ten mogłabym wyjadać prosto z miski. A wszystko przez dodanie napoju słodowego- ten smak ma w sobie coś wciągającego:) Kropkę nad "i" stanowią tu chrupiące Maltesers. Tort jest dość słodki, ale ilość cukru w kremie można zredukować według swoich upodobań. Ciasto polecam, szczególnie fanom Maltesers;) ﻿  ﻿ English version (click here) Składniki: Ciasto czekoladowe( na 2 blaty ciasta)*﻿ 150g jasnego brązowego cukru 100 g drobnego cukru do wypieków( można zupełnie pominąć)3 duże jajka( w temperaturze pokojowej)175ml mleka150g masła lub margaryny2 łyżki proszku napoju Horlicks lub Ovomaltine( znane również jako Ovaltine)175g mąki pszennej25g kakao do pieczenia1 łyżeczka proszku do pieczenia1/2 łyżeczki sody oczyszczonej Przygotowanie: Piekarnik nagrzać do 1700C.Dwie tortownice o średnicy 20 cm wysmarować odrobiną margaryny i wyłożyć papierem do pieczenia W niewielkim garnuszku umieścić masło, mleko i 2 łyżeczki proszku Horlicks lub Ovomaltine. Podgrzewać, aż masło się rozpuści i całość będzie gorąca, ale nie gotować. Odstawić na bok. Mąkę przesiać razem z kakao, proszkiem do pieczenia i sodą oczyszczoną. W oddzielnym naczyniu dość długo ubić jajka z cukrem, aż powstanie bardzo puszysta, ale gęsta, jasna masa. Do ubitych jajek wlewać stopniowo gorące mleko( najlepiej cienka stróżką nie przerywając miksowania). Następnie powoli wsypywać suche składniki. Całość dobrze wymieszać lub zmiksować do uzyskania gładkiej masy.Surowe ciasto rozłożyć równo do przygotowanych foremek. Piec około 25 minut, do tzw. suchego patyczka. Krem( do przełożenia 2 blatów ciasta)* 250 g masła( w temperaturze pokojowej)150-250g cukru pudru( w zależności jak słodki krem lubimy)2 łyżeczki kakao( przesiać przez sitko)90g proszku napoju Horlicks lub Ovomaltine4 łyżki wrzącej wody dodatkowo: 175g groszków Maltesers( do dekoracji) Przygotowanie: Masło utrzeć na puszystą masę z przesianym cukrem pudrem. Dodać kakao i Horlicks lub Ovomaltine i dokładnie zmiksować. Na koniec wlać wrzącą wodę i dobrze połączyć. Ostudzone blaty ciasta przełożyć kremem. Górę udekorować groszkami Maltesers. Schłodzić w lodówce około 1-2 godzin. Wyjąć 10 minut przed podaniem, aby masa trochę się ogrzała. Smacznego:) *Przepis podany jest na 2 warstwy ciasta, jeśli chcielibyście zrobić 3 warstwy, jak na zdjęciu należy upiec dodatkowy blat ciasta z połowy składników, jak również zwiększyć ilość kremu o połowę.  **w oryginalnym przepisie kremu jest o połowę mniej, według mnie jak i opinii jakie czytałam, jest go zdecydowanie za mało, dlatego podałam od razu podwojoną ilość   Źródło: "Feast"  Nigella Lawson ﻿ 