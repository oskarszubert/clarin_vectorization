Skuszona rozpustną nazwą i wieloma zachwytami postanowiłam ostatnio upiec Ekstremalnie czekoladowe ciasto 'Czekoladowe Malibu' ze strony Moje Wypieki. No i niestety stało się, wyszedł mi pierwszy w życiu zakalec:( Jak to mówią zawsze musi być ten pierwszy raz;) Przyznaję, że tak mnie to zirytowało, że już nawet polewy nie chciało mi się do niego robić. Ogólnie, pomijając zakalec, ciasto było smaczne, ale ochów i achów nie było. Smakowało jak Brownies przełożone kremem. A sam krem ginie trochę w dominującej ciemnej czekoladzie. Również mleczko kokosowe jest zupełnie niewyczuwalne w cieście, zastąpiłabym je może maślanką lub jogurtem. Z plusów: ciasto świetnie się kroiło:) A! i przypominam o trwającym do niedzieli konkursie, w którym do wygrania jest wielorozmiarowa forma Betty Bossi, szczegóły tutaj (klik)!  Składniki: Ciasto czekoladowe: 55g ciemnej czekolady( najlepiej 70%), połamanej na małe kawałki85g kakao200ml wrzącej wody145g mąki pszennej1 łyżeczka sody oczyszczonej1/2 łyżeczki proszku do pieczeniaszczypta soli90 g masła200 g białego cukru50 g ciemnego cukru muscovado2 jajka, w temperaturze pokojowej250 ml mleczka kokosowego, w temperaturze pokojowej Piekarnik nagrzać do 1800C, dno kwadratowej formy o boku 23 cm wyłożyć papierem do pieczenia.Czekoladę i kakao zalać wrzącą wodą. Mieszać, aż do rozpuszczenia się czekolady i uzyskania gładkiej masy. Przestudzić. Mąkę przesiać z sodą, proszkiem i solą. Wymieszać biały cukier i muscovado. Dodać do nich roztopione masło, krótko zmiksować. Pojedynczo wbijać jajka i miksować do uzyskania puszystej i jasnej masy. Powoli wlać mleczko kokosowe, na przemian z chłodną czekoladą i dalej miksować. Dodać wymieszane suche składniki, zmiksować, ale tylko do połączenia się składników. Przelać do przygotowanej formy. Piec około 40 minut, do tzw. suchego patyczka. Po upieczeniu zupełnie ostudzić. Krem kokosowy: 1/3 szklanki( około 80 ml) śmietany kremówki( dałam 100ml)220 g serka mascarpone( u mnie 250g)1/3 szklanki cukru pudru( lub więcej, do smaku)1/2 szklanki wiórków kokosowych2 łyżki likieru kokosowego np. Malibu( dodałam 3 łyżki) Śmietana kremówka i serek mascarpone powinny być schłodzone. Śmietanę ubić( na sztywno), dodać do niej mascarpone i delikatnie wymieszać. Połączyć z cukrem puder, wiórkami i likierem. Ciasto przekroić wzdłuż, przełożyć kokosowym kremem. Wierzch udekorować polewą. Kroić na kwadraty. Polewa czekoladowa:( całkowicie pominęłam) 125 ml mleka kokosowego125 g gorzkiej czekolady (70%) Mleko kokosowe doprowadzić do wrzenia. Zalać nim połamaną czekoladę. Poczekać chwilę, wymieszać, do całkowitego rozpuszczenia czekolady i powstania gładkiego sosu czekoladowego. Przed wylaniem na wierzch ciasta poczekać, aż przestygnie i zgęstnieje. Przechowywać w lodówce. Smacznego:) ﻿ ﻿ 