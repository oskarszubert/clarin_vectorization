Pamiętacie jeszcze( Prawie;)100 warstwowy Tort Naleśnikowy- Chocolate Crepes Cake? Dziś przedstawiam jasną wersję tego tortu. Zamiast czekoladowych crepes w roli głównej występują jasne naleśniki, z mojego ulubionego, domowego przepisu. Warstwy może nie są tak wyraźnie jak w pierwowzorze, ale uważam, że nadal prezentuje się bardzo okazale:) Zmieniłam również trochę skład polewy- ciemnego ganeche, z którego zrobiłam również trufelki do ozdobienia tortu. W kremie nutellę zastąpiłam natomiast czekoladą. Tort zdecydowanie dla osób lubiących smażyć naleśniki;)   ﻿  Naleśniki: Składniki (na około 40* naleśników, w zależności od grubości,  o średnicy 15cm) 4 szklanki mąki6 łyżek cukru4 szczypty soli2 i 1/2 szklanki wody mineralnej gazowanej( można zastąpić niegazowaną)2 i 1/2 szklanki mleka4 jajka2 łyżki oleju Wszystkie składniki wymieszać lub zmiksować na gładką masę( ja przelewam ją również przez drobne sitko, żeby pozbyć się ewentualnych grudek). Jeśli ciasto będzie zbyt gęste dodać trochę więcej mleka, jeśli zbyt luźne więcej mąki. Smażyć na dobrze rozgrzanej patelni z niewielką ilością oleju, z obu stron. Ja na taką ilość naleśników ciasto robiłam w 2 porcjach. *do tortu użyłam około 30 naleśników Krem na bazie szwajcarskiej bezy z ciemną czekoladą: Składniki: 6 białek1 i 2/3 szklanki cukru400g masła ( w temperaturze pokojowej, ale nie za miękkiego)1 łyżeczka ekstraktu z waniliiszczypta soli100g ciemnej czekolady( np. 60% kakao) W garnku zagotować wodę, zmniejszyć 'ogień'. Miskę z białkami umieścić nad garnkiem tak, aby nie dotykała bezpośrednio wody, zacząć ręcznie roztrzepywać białka( można dodać odrobinę soli), stopniowo dodając cukier. Cały czas ubijać, aż do momentu, gdy masa osiągnie temperaturę 600C lub jeśli ktoś nie ma termometru cukierniczego, gdy kryształki cukru zupełnie się rozpuszczą( mamy wówczas pewność, że nastąpiła pasteryzacja białek). Następnie miskę zdjąć z kąpieli wodnej i miksować mikserem z końcówką do ubijania białek, aż miska i masa całkiem wystygnie, napowietrzy się i stanie się sztywna i lśniąca. W tym czasie masło pokroić w drobną kostkę. Kiedy masa zupełnie ostygnie zmienić końcówkę miksera na "wiosło" miksować dalej na średnich obrotach dodając powoli pojedyncze(!) kosteczki masła. W pewnym momencie masa będzie wyglądać jakby się zważyła, jednak po kilku minutach ponownie zrobi się gładka i kremowa. Między czasie rozpuścić czekoladę w kąpieli wodnej i przestudzić. Krem jest gotowy, gdy masa zacznie charakterystycznie "plaskać". Następnie dodać chłodną, ale cały czas płynną czekoladę i dokładnie połączyć, odstawić na 10-15 minut do lodówki. Ganache* i trufelki Składniki: 225 g ciemnej czekolady( u mnie 60%)180 ml śmietany kremówki dodatkowo: kakao do pieczenia, do obtoczenia trufelków i posypania tortu Czekoladę posiekać i wrzucić do miski. Śmietanę podgrzać prawie do wrzenia i natychmiast zalać nią czekoladę. Po 2-3 minutach, gdy czekolada zmięknie, całość wymieszać do uzyskania gładkiej masy. Odstawić, aż ostygnie i zgęstnieje. * przepis z tej strony Wykonanie tortu: Naleśniki przekładać kremem( wykorzystałam około czubatej łyżeczki kremu na jedną warstwę, ale to zależy od wielkości naleśników). Zakończyć naleśnikiem. Przykryć folią spożywczą i wstawić do lodówki, na 1- 1,5 godziny. Kiedy ganache zrobi się gęsty i sztywny rozsmarować go na torcie( jeśli okaże się za gęsty, można go lekko podgrzać nad kąpielą wodną). Niewykorzystaną polewę wstawić do lodówki, aż będzie na tyle gęsta, że będzie można formować z niej kuleczki. Ukształtowane kuleczki wstawić do 10 minut do zamrażarki, po tym czasie poprawić ich kształt i obtoczyć w kakao. Górę tortu obsypać kakao i ułożyć na niej trufelki. Schłodzić 3-4 godziny. Przechowywać w lodówce.Smacznego:)    Dla porównania: Prawie 100 warstwowy Chocolate Crepes Cake : 