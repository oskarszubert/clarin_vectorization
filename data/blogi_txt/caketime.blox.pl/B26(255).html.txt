Osoby, które do mnie czasem zaglądają pewnie zauważyły, że mam słabość do ciast, które mają bardzo dużą ilość warstw. Do tej pory były to różnego typu torty naleśnikowe( takie jak tu i tu), ale kiedy zobaczyłam zdjęcie pewnego wielowarstwowego ciasta, wiedziałam, że nie oprę się pokusie zrobienia go:) I tak oto powstał tort z gigantycznych ciasteczek( Chocolate chip cookie cake) przekładany kremem z mascarpone i nutelli. Ciasto dość proste do wykonania, chociaż trochę czasu trzeba poświęcić na upieczenie ciasteczek. Torcik najlepiej zrobić dzień wcześniej, aby ciastka zmiękły od kremu- wówczas świetnie, równiutko się kroi. Ładnie się prezentuje, szczególnie po przekrojeniu, smakuje również bardzo dobrze- całość nie jest przesłodzona. Chociaż mnie osobiście na kolana nie powalił, ale wśród konsumujących słychać było głosy, że to jeden z najlepszych tortów jaki zrobiłam.  Oceńcie sami:)Przepis na ciasteczka pochodzi z tej strony.﻿   ﻿ English version (click here) Składniki: Ciastka( na około 9-10 sztuk)* 2 i 1/4 szklanki mąki1 łyżeczka sody oczyszczonej3/4 łyżeczki soli225g miękkiego masła3/4 szklanki białego cukru 3/4 szklanki brązowego cukru1 łyżeczka ekstraktu z wanilii2 jajka50-100g mini czekoladowych groszków do pieczenia lub bardzo drobno posiekanej czekolady Krem: 400-500g serka mascarpone6-10 łyżek kremu typu nutella( lub więcej, do smaku) Nutellę wymieszać dokładnie z serkiem. Wykonanie: W misce wymieszać mąkę, sodę oraz sól. W osobnym naczyniu zmiksować na kremową masę: masło, oba rodzaje cukru oraz wanilię. Następnie dodawać pojedynczo jajka( dobrze połączyć przed wbiciem następnego). Stopniowo dodawać przygotowaną mąkę i dobrze wymieszać. Pod koniec wsypać czekoladę. Wstawić do lodówki na około 45 minut. Piekarnik nagrzać do 1800C. Gładką blachę wysmarować odrobiną tłuszczu i wyłożyć papierem do pieczenia lub matą silikonową. Ciasto nakładać  przy pomocy łyżki do lodów(  lub zwykłej) na blaszkę a następnie wilgotnymi rękoma, lub przez kawałek folii spożywczej, rozpłaszczyć na okrągły placek o średnicy około 14-15 cm( podczas pieczenia ciastka zrobią się trochę większe). U mnie na blaszce zmieściły się 2 ciastka. Piec 10-14 minut( dużo zależy tu od piekarnika), aż nabiorą złotego koloru( z ciemniejszymi brzegami). Po upieczeniu odczekać, aż chwilę przestygną i delikatnie przenieść na płaską powierzchnię( ciepłe ciastka będą gość giętkie). Procedurę powtórzyć z pozostałą częścią ciasta.Zupełnie zimne ciasteczka przełożyć cienką warstwą kremu. Dowolnie  udekorować** i wstawić do lodówki na 4-6h. Przechowywać w lodówce. Smacznego:) *jeśli macie sprawdzony przepis na dobre ciastka tego typu można go spokojnie wykorzystać:)**u mnie ostatnia warstwa to sam serek mascarpone posypany czekoladowymi groszkami   ﻿ 