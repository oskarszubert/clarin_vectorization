Bardzo okazały, bardzo słodki i dość niespotykany tort. Składa się z dwóch warstw brownies, dwóch warstw ciasta czekoladowego oraz sernika, przełożony jest kremem kokosowo- orzechowym a wykończony ganache. Tort doskonały, kiedy nie możemy zdecydować się na co mamy ochotę:) Zaznaczam, że ciasto jest zdecydowanie dla słodyczo i czekoladoholikow. Jeden taki kawałek potrafił zaspokoić moje zapotrzebowanie na słodycze na cały dzień:) Tort wzorowałam na nieziemskim cieście Chris' Outrageous Cheesecake™ amerykańskiej firmy The Cheesecake Factory. Niestety nie uzyskałam dokładnie takiego samego efektu jak oryginał, ale za jakiś czas dalej będę eksperymentować. Tort jest dość pracochłonny dlatego najlepiej rozłożyć pieczenie na minimum 2 dni.﻿ Ps. Jeśli będziecie kiedyś możliwość odwiedzenia restauracji lub kawiarni The Cheesecake Factory to szczerze polecam- mają najbardziej niesamowite ciasta jakie kiedykolwiek jadłam!﻿   ﻿ Brownies( przepis z książki: 'Simple cookery series: Chocolete') Składniki( na 2 warstwy): 350g ciemnej czekolady 225g masła225g cukru2 jajka1 łyżeczka esencji waniliowej2 łyżki bardzo mocnej kawy100g self- raising flour (lub mąki pszennej z dodatkiem 1/2 łyżeczki proszku do pieczenia i 1/4 łyżeczki sody) Piekarnik nagrzać do 1900C. Dwie tortownice o średnicy 18cm ( mogą być również 20cm) wysmarować odrobinę tłuszczem a następnie wyłożyć papierem do pieczenia.Ciemną czekoladę rozpuścić razem z masłem w kąpieli wodnej. Lekko przestudzić. Cukier, jajka, wanilię oraz kawę dokładnie wymieszać mikserem, następnie powoli wlewać rozpuszczoną czekoladę z masłem. Stopniowo dodawać mąkę. Wymieszać. Podzielić na pół i wylać do wcześniej przygotowanych form( jeśli mamy tylko jedną- surowe ciasto może poczekać). Piec około 30* minut (ale sprawdzenie najlepiej zacząć już po 20 minutach, w środku powinno być bardzo wilgotne, gliniaste a góra dobrze wypieczona, brownies lepiej piec za krótko niż za długo). *Wkradł się tu poprzednio mały błąd, musiałam poprawić czas pieczenia- z 45 na 30 minut﻿ Sernik( źródło) Składniki: 250 g twarogu półtłustego lub tłustego, zmielonego przynajmniej dwukrotnie125 g serka mascarpone2 małe jajka( lub 1,5 dużego)200g mleka skondensowanego słodzonego 1/2 łyżeczki ekstraktu z wanilii1/2 łyżki mąki ziemniaczanej Wszystkie składniki powinny być w temperaturze pokojowej. Piekarnik nagrzać do 1500C, umieścić w środku żaroodporne naczynie z wodą ( sernik będzie pieczony z parą wodną*) .Tortownicę o średnicy 18cm wysmarować tłuszczem, dno wyłożyć papierem do pieczenia lub folią aluminiową, boki lekko oprószyć mąką.W misie miksera umieścić wszystkie składniki, zmiksować (lub utrzeć ręcznie) tylko do połączenia się składników, aby niepotrzebnie nie napowietrzać masy serowej.Piec w temperaturze przez około 50- 60 minut, aż sernik będzie ścięty ale jeszcze lekko miękki w środku. Wystudzić w lekko uchylonym piekarniku. *tortownica w piekarniku powinna stać obok naczynia z wodą, lub na półce nad nim- nie w samym naczyniu) Ciasto czekoladowe( źródło) Składniki( na 2 warstwy): 1/4 szklanki gorącej wody60g dobrej mlecznej czekolady( lub pól na pół z ciemną czekoladą)1 szklanka mąki pszennej1/8 szklanki kakao do pieczenia1/2 łyżeczki sody oczyszczonej1/2 łyżeczki soli1 szklanka cukru110 g miękkiego masła2 jajka( oddzielnie żółtka i białka)1/2 łyżeczki wanilii1/2 szklanki maślanki Piekarnik nagrzać do 1800C. Dwie Tortownice o średnicy 18cm wysmarować odrobiną tłuszczu, dno wyłożyć papierem do pieczenia, boki oprószyć mąką.Czekoladę rozpuścić nad kąpielą wodną, odstawić do ostudzenia. W misce wymieszać mąkę, kakao, sodę, sól. W oddzielnym naczyniu zmiksować masło z cukrem na puszystą masę, następnie pojedynczo dodawać żółtka i dokładnie zmiksować. Do masy wlać przestudzoną czekoladę a następnie dodawać mieszankę mąki na przemian z maślanką, na koniec wlać wodę. W niedużym naczyniu ubić na sztywno białka i połączyć delikatnie z pozostałą częścią ciasta.Masę rozłożyć równo do foremek( jeśli nie mamy 2 blaszek, ciasto może poczekać na pieczenie). Piec około 30 minut, lub do tzw. Suchego patyczka. Ostudzić całkowicie. Krem kokosowo-orzechowy:( źródło) Składniki 1/2 szklanki cukru170ml mleka skondensowanego niesłodzonego( ew. śmietany kremówki)55g masła2 żółtka1/2 łyżeczki ekstraktu z wanilii1 i 1/4 szklanki świeżych wiórków kokosowych3/4 szklanki drobno posiekanych orzechów włoskich lub pecan W niedużym garnku wymieszać cukier, mleko, masło, żółtka i wanilię. Ustawić na średnim ogniu i gotować, aż zgęstnieje, cały czas mieszając ( około 10-13 minut). Dodać wiórki kokosowe i orzechy, dobrze połączyć i odstawić do ostudzenia ( przemieszać w między czasie kilka razy). Ganache Składniki: 225g ciemnej czekolady, minimum 60% zawartości kakao( można 1/4 zastąpić dobrej jakości mleczną czekoladą)180ml śmietany kremówki Czekoladę bardzo drobno pokroić i wrzucić do średniej miseczki. Śmietanę doprowadzić prawie do wrzenia a następnie zalać nią czekoladę. Odczekać 2 minuty, aby czekolada pod wpływem ciepła zmiękła i całość delikatnie wymieszać, do uzyskania gładkiej, lśniącej masy. Odstawić, aż ostygnie i zgęstnieje( najlepiej przygotować ganache dzień wcześniej) Wykonanie ciasta Na paterze ułożyć jedną z warstw brownies. Krem kokosowy podzielić na 3 części, jedną z nich rozsmarować na brownies, przykryć ją krążkiem ciasta czekoladowego. Ciasto czekoladowe posmarować niedużą ilością ganache. Następnie umieścić na przygotowanych warstwach sernik i z góry również posmarować go cienką warstwą ganache. Przykryć kolejnym krążkiem brownies a na nim rozsmarować drugą część kremu kokosowego. Na górze ułożyć ostatnią warstwę ciasta czekoladowego i dokładnie pokryć ją resztą kremu kokosowego. Boki ciasta posmarować pozostałym ganache, część kremu można również przeznaczyć na dekorację góry ciasta. Tort wstawić na około 1,5-2h do lodówki po zrobieniu, ale najlepiej wyjąć przed podaniem około15-20 minut, aby się trochę ocieplił. Przechowywać w lodówce. Smacznego:)﻿ 