Hmmm... Jak nazwać ciasto, które  ma strukturę brownies, ale jest zrobione z masła orzechowego a nie czekolady? Jest brownies, blondies a tu nie mam pojęcia, może macie jakieś pomysły? No nic, w każdym razie to ciasto właśnie takie jest: ciężkie, gniotowate, prawie zakalcowate a do tego o intensywnym smaku masła orzechowego. Warstwa dżemu żurawinowego zdecydowanie ożywia ciasto( jeśli lubicie kanapki z masłem orzechowym i dżemem- to coś dla Was:) a płatki owsiane przyjemnie chrupią. Możliwe, że nie wszystkim będzie odpowiadać to ciasto, ale mnie całkowicie zafascynowało swoim nietypowym smakiem, no i miałam okazję wykorzystać swoje domowe masło orzechowe:)  ﻿ Składniki( na blaszkę około 20x 20cm) Kruszonka owsiana: 1 łyżka( 15g) brązowego cukru1/4 szklanki( 45g) płatków owsianych45g pokrojonej białej czekolady lub dropsów czekoladowych W niedużej misce wymieszać wszystkie składniki kruszonki. Odstawić na bok.﻿ Ciasto: 80-100g masła, w temperaturze  pokojowej1/2 szklanki( 100g) brązowego cukru1/4 szklanki( 50g) białego cukru1 i 1/4 szklanki( 310g) masła orzechowego gładkiego lub crunchy1 jajko1/2 łyżeczki ekstraktu waniliowego1 i 1/2 szklanki( 190g) mąki1/2 łyżeczki proszku do pieczenia3/4 łyżeczki soli1/2 łyżeczki cynamonu Dodatkowo: 250-300g dżemu żurawinowego, lub innego, najlepiej kwaskowatego Przygotowanie: Piekarnik nagrzać do 1700C. Blachę wyłożyć papierem do pieczenia. Masło zmiksować z białym i brązowym cukrem, na puszystą masę. Dodać masło orzechowe i połączyć. Następnie wbić jajko i wlać wanilię, zmiksować. Mąkę wymieszać z solą, proszkiem i cynamonem, wsypać w 3-4 porcjach do masy. Krótko zmiksować lub wymieszać łyżką, tylko do połączenia składników( nie mieszać zbyt długo). Ciasto będzie wyglądało jak kruszonka, należy przesypać je do blaszki, wyrównać a następnie tylko lekko przygnieść rękoma. Na masę wyłożyć równomiernie dżem, na górę wysypać płatki owsiane z czekoladą. Piec 35-45 minut. Całkowicie ostudzić przed pokrojeniem. Smacznego:)  Źródło﻿ 