Nareszcie  zawitała do mnie letnia pogoda, słoneczko i temperatury w okolicach 30C. Niestety, wraz z pojawieniem się ciepełka, zniknął u mnie zapał do pieczenia i ogólnie siedzenia w kuchni:/ Cóż, może weekend będzie bardziej produktywny... a póki co zapraszam na ekspresowy deser- Eton mess w wersji zielonej czyli z kiwi. Kwaskowate kiwi świetnie smakuje ze słodkimi bezami i śmietaną, opcjonalnie można również dodać likieru melonowego( np. Midori)... a później usiąść tylko z pucharkiem na słońcu i korzystać z dobrej pogody! Życzę udanego weekendu:)  ﻿  ﻿ Składniki( na 2 porcje*): 2-3 owoce kiwiokoło 250ml śmietany kremówki( 30% lub 36%)6-7 średnich bezików2-4 łyżki likieru melonowego( opcjonalnie) Przygotowanie: Kiwi obrać, pokroić w plasterki a te podzielić na ćwiartki. Bezy pokruszyć na średnie kawałki. Śmietanę ubić, aby zrobiła się lekka i puszysta, ale nie na sztywno. Do pucharków lub kieliszków włożyć kiwi i kawałki bez, polać je likierem a następnie przykryć śmietaną. Czynności powtórzyć do zapełnienia naczynia. Przechowywać w lodówce. Smacznego:) *Proporcje są właściwie jedynie jako wskazówka, można je dowolnie modyfikować w zależności od upodobań i rozmiarów naczyń :) 