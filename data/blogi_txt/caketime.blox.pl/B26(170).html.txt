Oj objedliśmy się w tym roku pączkami, objedliśmy:) Zaczęliśmy od oponek i pączusiów z serem a skończyliśmy na pączkach przekładanych rozpustnie budyniem i kajmakiem. Całe szczęście, że znajomi też są fanami pączków i mogliśmy się z nimi podzielić, bo inaczej zamiast chodzić byśmy się zataczali;) Tym razem użyłam  bardziej "oszczędny" przepis:) Pączki były trochę mniej delikatne od babcinych, ale nadal bardzo dobre i mogłam je bez problemów rozciąć na pół. Środek nie nasiąknął tłuszczem, jednak wydaje mi się skórka była trochę bardziej tłusta, niż w pączkach z przepisu babci, smażyłam je jednak na smalcu a poprzednie na oleju, więc może stąd ta różnica. Jednak najlepsze w tych pączkach jest nadzienie. Stwierdziłam, że nie ma się co bawić w nadziewanie szprycą, więc tylko rozcięłam je i przełożyłam budyniem i masą kajmakową. To było doskonałe ukoronowanie tłustego czwartku!:) Jako bazę wykorzystałam ten przepis troche go zmieniając.   Składniki( na około 21, mniejszych 6-7cm pączków): 300g mąki, plus 3-4 łyżki jeśli ciasto będzie zbyt kleiste2 żółtka1 jajko60-70g masła100g cukru1 łyżka rumu lub wódki125 ml letniego mleka15g świeżych drożdżyszczypta soli2 łyżeczki cukru waniliowego olej lub smalec do smażenia dodatkowo: 3/4 puszki masy kajmakowej, budyń waniliowy( ugotowany na 400 ml mleka, z dodatkiem 2 łyżek cukru i ziarenek z 1/3 laski wanilii), cukier puder Wykonanie: Drożdże rozpuścić w mleku i podać 3 łyżeczki cukru. Odstawić w ciepłe miejsce, aż drożdże zaczną pracować.W tym czasie rozpuścić masło i przestudzić je. Mąkę wymieszać z cukrem, cukrem waniliowym i solą. Kiedy mleko z drożdżami zacznie się pienić i podnosić wlać do mąki, dodać przestudzone masło, żółtka i jajko. Zacząć wyrabiać, kiedy składniki zaczną się łączyć dodać alkohol. Dobrze wyrobić ręcznie lub robotem kuchennym( ja wyrabiałam około 15 minut). Ciasto powinno być miękkie, ale dość zbite, może lekko się kleić( jeśli będzie się za mocno kleić dodać trochę więcej mąki). Przełożyć do wysmarowanej lekko olejem lub podsypanej mąką miski, przykryć folią lub ręcznikiem i odstawić w ciepłe miejsce do podwojenia wielkości( około 1h). Następnie wyjąc ciasto na lekko wysypaną mąką powierzchnie, delikatnie rozwałkować na około 2 cm i szklanką wycinać kółka. Odstawić do lekkiego napuszenia się. W tym czasie rozgrzać tłuszcz do 1750C. Tłuszczu powinno być tyle, aby pączki mogły swobodnie pływać, bez dotykania dna.  Placki ciasta wkładać do gorącego tłuszczu i smażyć pod przykryciem, aż nabiorą brązowego koloru( około 2,5- 3 minut) następnie przewrócić na drugą stronę i smażyć, aż uzyska taki sam kolor, już bez przykrycia( również około 2,5- 3 minut). Wyjąć i odsączyć z obu stron na papierowym ręczniku. Kiedy pączki przestygną, przeciąć je na pół i przełożyć budyniem lub masą kajmakową. Posypać cukrem pudrem.Smacznego:) 