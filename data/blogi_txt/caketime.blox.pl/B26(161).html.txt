Po małej przerwie urlopowej witam wszystkich fantastycznym, według mnie:) sernikiem, który zauroczył nas od pierwszego kęsa. Trochę się obawiałam, że użycie samej dyni strawi, iż ciasto będzie trochę bez wyrazu, dlatego dodałam również masło orzechowe i jak sie okazało oba składniki doskonale się uzupełniają. Sernik jest delikatny, puszysty i bardzo wilgotny. Muszę powiedzieć, że to jeden z najciekawszych serników, jakie do tej pory jadłam. Inspiracja: "Feast" Nigella Lawson (z małymi zmianami). ﻿﻿ Składniki (na tortownicę o średnicy 18cm): Spód:150g ciastek digestive1/4 łyżeczki cynamonu60g miękkiego masła Tortownicę uszczelnić folią aluminiową, najlepiej dwiema warstwami (sernik będzie pieczony w kąpieli wodnej). Ciastka bardzo dokładnie rozdrobnić np. blenderem i wymieszać z cynamonem. Dodać masło i całość dobrze wymieszać, aż zrobi się "mokry piasek". Masę przełożyć do tortownicy i mocno ugniatać, aż powstanie zbite, równe dno. Włożyć do lodówki. Masa serowa:350-370g dyni600g serka typu Philadelphia150g cukru pudru4 jajka3 łyżki gładkiego masła orzechowego dodatkowo (opcjonalne): 1/2-3/4 szklanki posiekanych niesolonych orzeszków ziemnych, łyżka masła orzechowego Z dyni przygotować puree- obraną dynię pokroić w nieduże kawałki i dusić z 1/4 szklanki wody, aż będzie zupełnie miękka, w razie potrzeby dodać więcej wody. Rozdrobić na gładką masę blenderem. Ostudzić. Następnie zmiksować z serkiem. Stopniowo dodawać cukier, nie przerywając miksowania, a następnie wbijać pojedynczo jajka. Gdy masa będzie gładka dodać 3 łyżki masła orzechowego i dokładnie wymieszać. Całość wylać na przygotowany wcześniej spód. Piekarnik nagrzać do 1700C. Dobrze uszczelnioną tortownicę umieścić w większej formie. Całość wstawić do gorącego piekarnika i ostrożnie wlać wrzącą wodę do większej formy, w razie potrzeby uzupełniać wodę w trakcie pieczenia. Tortownicę można z góry przykryć folią aluminiową (sernik dość mocno zbrązowieje podczas pieczenia). Piec około 1h 35- 45 minut, może lekko się trząść przy poruszaniu tortownicy, ale musi być ścięty. Ostudzić i wstawić do lodówki, najlepiej na całą noc. Gotowy sernik posmarować cienką warstwą masła orzechowego i udekorować pokrojonymi fistaszkami.Smacznego:)﻿ 