Jak pewnie wszystkim zainteresowanym, i mniej zainteresowanym również, wiadomo wczoraj odbył się  ślub Księcia Williama oraz Catherine Middleton. Dla większości jednym z najważniejszych momentów było pojawienie się panny młodej w tak wyczekiwanej sukni ślubnej, jednak ja najbardziej czekałam na ujawnienie zdjęć tortu ślubnego :)  ﻿ Przepiękny, ośmiowarstwowy tort, wykonany z 17 indywidualnych ciast, jest autorstwa  Fiony Cairns. Jej istniejąca od 25 lat firma piecze słodkości między innymi dla takich firm jak Harrods, John Lewis, Waitrose. Klientami byli również Paul McCartney i Pink Floyd. Państwo młodzi poprosili o tradycyjny fruit cake, pokryty marcepanem oraz sugarpaste. Romantyczny, kremowo-biały tort zdobiło ponad 900 kwiatów wykonanych z sugarpaste. Pani Cairns zdradziła, iż rodzaje kwiatów wybierała sama Kate Middleton, kierując się znaczeniem poszczególnych roślin. Ozdoby odzwierciedlają również architekturę sali, w której wystawiony był tort. Wykonanie całości zajęło ponad pięć tygodni. Przyznam szczerze, że oficjalny tort był według mnie naprawdę prześliczny, szczególnie podobało mi sie rozwiązanie kształtu dolnych warstw konstrukcji. Ozdoby nie były przesadzone, jednocześnie całość była okazała i elegancka. Wszystkie detale dopracowane były do perfekcji, no ale niczego innego nie spodziewałabym się po królewskim torcie ślubnym:) Przypuszczam, że tak samo jak suknia ślubna, tort ten będzie wielokrotnie powielany przez panny młode w przyszłości, no może w trochę mniejszej skali:) Na specjalne życzenie księcia Williama pojawił się również drugi tort- czekoladowy z herbatnikami McVities (z tego co wyczytałam w różnych źródłach, przypominał on chyba trochę nasz blok czekoladowy), który był jego ulubioną słodkością w dzieciństwie i jest ponoć rodzinnym przepisem. Ten trzy piętrowy tort wykonany został między innymi z 18 kg (40lb) czekolady oraz 1,700 herbatników "Rich Tea ". ﻿ Nie pozostaje nic innego jak tylko życzyć im równie słodkiego wspólnego życia:) żródła:The Sun, Daily Mirror, Dailymail, Sky, BBC , Fiona Cairns (www) Heatworld Flickr 