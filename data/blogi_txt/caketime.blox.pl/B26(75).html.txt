Przyznaję, że już prawie straciłam nadzieję, że słynne macarons kiedykolwiek mi wyjdą, ale jak to mówią: do trzech razy sztuka:) Tym razem postanowiłam skorzystać z przepisu z książki i sztywno trzymać się wszystkich wytycznych i... odtańczyłam przed piekarnikiem taniec radości, kiedy zobaczyłam, że pojawiła się upragniona "falbanka":) Może z wyglądu trochę im brakuje do doskonałości, muszę popracować jeszcze nad mniejszymi kółeczkami, chociaż te, kiedy je rysowałam na papierze wydawały mi sie całkiem małe:).W smaku natomiast mnie nie zawiodły: chrupiąca skorupka i rozpływający się w ustach środek, połączony ze wspaniałym, czekoladowym kremem. Polecam:)Przepis pochodzi z książki "Macarons: Authentic French Cookie Recipes from the Macaron Cafe" Cecile Cannone ﻿ ﻿ Składniki( na 50-60 pojedynczych bezików, czyli 25-30 macarons): 250g bardzo drobno zmielonych migdałów( użyłam mielonych ze skórką)350g cukru pudru7-8 białek( 1 szklanka)w temperaturze pokojowejszczypta soli150g drobnego, białego cukru5-7 kropli barwnika( opcjonalnie)2 łyżeczki białek w proszku* Wykonanie: 2-3 dni przed planowanym pieczeniem oddzielić białka i wstawić je w otwartym pojemniku do lodówki. Wyjąć około 2 godzin przed pieczeniem, aby ogrzały się do temperatury pokojowej.4 duże, gładkie blachy wyłożyć papierem do pieczenia( jeśli nie mamy aż tylu, przygotować jedynie papier odpowiedniej wielkości). Na papierze można narysować  koła o średnicy około 5cm( w odstępach 1,5-2cm), jeśli chcemy mieć pewność, że wszystkie macarons będą tej samej wielkości. W dużej misce wymieszać i przesiać kilka razy( ja przesiałam 3 razy) cukier puder i zmielone migdały( większe, niezmielone kawałki migdałów najlepiej usunąć, pamiętając aby dosypać zmielonych migdałów, aby waga się zgadzała ).Białka ubijać na sztywno razem z solą i białkami w proszku( jeśli używamy), zaczynając od wolnych obrotów miksera coraz bardziej je zwiększając. Pod koniec dodać cukier( kryształ) a następnie barwnik. Ubijać od uzyskania sztywnej, lśniącej piany.Ubitą pianę przełożyć do zmielonych migdałów i cukru pudru. Delikatnie mieszać plastikową szpatułką, poruszając nią od dna do ścianek miski jedną ręką, a drugą w tym samym czasie obracając miskę. Mieszać, aż nie będzie widać  żadnych grudek suchych składników. Masa powinna być lśniąca, a gdy podniesiemy szpatułkę powinna powoli spływać jednolitym, gęstym strumieniem.Gotową masę umieścić w rękawie cukierniczym zakończonym gładką, okrągłą końcówką. Wyciskać nieduże kółka( około 5cm średnicy) na przygotowanych wcześniej blaszkach( lub samym papierze), pozostawiając około 2cm odstępu między macarons. Aby usunąć bąbelki powietrza, należy lekko uderzyć blaszką o płaską powierzchnię( przytrzymując jednocześnie papier). Koniecznie odstawić na minimum 15 minut, aby utworzyła się na nich delikatna skorupka( ja odczekałam prawie 25 minut). Piekarnik nagrzać do 1500C. Blachę z macarons wstawić na środkową półkę piekarnika i piec 13-14** minut. Po pierwszych 5 minutach uchylić lekko drzwiczki piekarnika, aby wypuścić powstałą parę.***Gotowe macarons wyjąć z piekarnika i całkowicie ostudzić. Następnie delikatnie odkleić od papieru. Ganache: Składniki: 225g ciemnej czekolady( u mnie 60%)180ml śmietany kremówki Wykonanie: Czekoladę drobno posiekać, śmietanę doprowadzić prawie do wrzenia i zalać nią czekoladę. Odczekać około 2 minut i delikatnie wymieszać, aby powstała gładka masa. Odstawić, aż wystygnie i zgęstnieje.  Macarons przełożyć niedużą ilością kremu. Przechowywać w szczelnie zamkniętym pojemniku.Smacznego:) *Sproszkowane białka można pominąć, zaleca się ich używanie przy dużej wilgotności powietrza**najlepiej poeksperymentować z czasem pieczenia, ponieważ każdy piekarnik piecze trochę inaczej, dla mnie idealnym czasem było 14 minut***nie byłam pewna czy drzwiczki piekarnika mają być cały czas uchylone, więc zamknęłam je po około 3 minutach i pod koniec znowu otworzyłam.  ﻿ 