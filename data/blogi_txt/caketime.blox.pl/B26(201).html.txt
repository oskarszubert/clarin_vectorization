Dziś pierwszy raz na blogu, raczej w ramach wyjątku, przedstawiam wytrawny wpis. A to za sprawą odkrycia przeze mnie niedawno Corn Dog Muffins. Zupełnie genialna sprawa! Prościutkie i szybkie do zrobienia, doskonałe na śniadanie, kolacje, na piknik czy jako przekąska dla kibiców  przed telewizorem( co zapewne będzie niedługo bardzo przydatne;) Zawsze chciałam spróbować oryginalne corn dogs, ale smażenie w głębokim tłuszczu mnie odstraszało, tak więc jak tylko zobaczyłam je w formie pieczonych muffinek wiedziałam, że muszę je zrobić.  Dzięki dodatkowi mąki kukurydzianej mają specyficzny smak, który mi osobiście baaardzo odpowiada, są do tego dość sycące. Bardzo polecam do wypróbowania! Przepis pochodzi z tej strony( EN).  ﻿ Składniki( na 10-12 muffinek*): 1/2 szklanki rozpuszczonego masła lub margaryny( lub 1/4 szklanki rozpuszczonego  masła i 1/4 szklanki sosu jabłkowego)2- 3 łyżki cukru( w oryginale było 1/2 szklanki!)2 jajka1 szklanka maślanki1/2 łyżeczki sody oczyszczonej1 szklanka mąki kukurydzianej( żółtej)1 szklanka mąki pszennej1/2 łyżeczki soli4-7( w zależności od wielkości) parówek lub innych cienkich kiełbasek) *lub 48 mini muffinek Wykonanie: Piekarnik nagrzać do 1700C. Formę do muffinek wyłożyć papilotkami lub wysmarować odrobiną margaryny i obsypać mąką( dobrze wychodzą z foremek). W misce dobrze połączyć ostudzone, rozpuszczone masło, cukier, jajka i maślankę. W osobnym naczyniu wymieszać obie mąki, sodę , sól i wsypać w 2 partiach do mokrych składników( ja wsypuję wszystko na jeden raz). Wymieszać do połączenia składników. Gotowe ciasto przekładać do foremek, do 3/4 wysokości. Parówki pociąć na taką wielkość, aby wystawały ponad surową masę, mniej więcej równo z wysokością formy, i umieścić na środku muffinki. Piec na złotawy kolor, 10- 15 minut, do tzw. suchego patyczka. Podawać na ciepło lub zimno z ulubionym sosem.Smacznego:) ﻿ 