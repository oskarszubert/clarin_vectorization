Bajaderek chyba nikomu przedstawiać nie trzeba. Uwielbiałam jeść je w dzieciństwie, ale kiedy dowiedziałam się z czego są zrobione, moja miłość do nich jakoś osłabła. Oczyma wyobraźni widziałam te wszystkie stare ciasta i niewiadomo co jeszcze, wrzucane  w cukierni do moich słodkości. Jakiś czas temu naszła mnie jednak taka ochota na bajaderkowy smak, że stare urazy poszły w niepamięć i musiałam je zrobić:) Stwierdziłam, że skoro sama je przygotuję, to przynajmniej będę wiedziała, co jest w środku:) Wyszły tak, jak je zapamiętałam, ale na pewno znacznie zdrowsze;)  ﻿ Składniki: 500g resztek ciasta, bez owoców ani kremów4-5 pokruszonych herbatników( opcjonalnie)1/4 szklanki mleka2 łyżki dżemu3 łyżki Nutelli1 łyżka kakao do pieczenia2 łyżki mielonych orzechów1-2 łyżeczki rumukilka kropli olejku rumowego dodatkowo: wiórki kokosowe i płatki migdałowe do obtoczenia bajaderek opcjonalnie: rodzynki, posiekane orzechy, wiórki koksowe itp. Wykonanie: Ciasto rozdrobnić dokładnie na okruszki. Dodać pozostałe składniki, dobrze wymieszać i zagnieść, aby powstała zbita, jednolita masa*. Wilgotnymi rękoma formować kulki dowolnej wielkości  i obtoczyć je we wiórkach lub płatkach migdałowych. Przechowywać w lodówce. Smacznego:) *w zależności od tego jakie ciasto użyjemy może okazać się, że trzeba będzie dodać trochę więcej mleka lub Nutelli  ﻿ 