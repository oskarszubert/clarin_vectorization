Sssstrasznie smaczne halloweenowe ciasteczka dyniowe. Ślicznie żółciutkie, o delikatnym aromacie dyni i cynamonu. Ciacha nie zawierają proszku do pieczenia, ale dzięki dodaniu puree z dyni są pulchne i miękkie. Dobrze trzymają odbijane kształty i doskonale nadają się na halloweenowe przyjęcia.   ﻿       ﻿ Składniki( na 7-8 dużych ciastek- te na zdjęciu mają około13x10cm) 125g mąki plus 2 łyżki50g cukru pudruszczypta soli1/4- 1/2 łyżeczki cynamonu30g zimnego masła, pokrojonego w kostki1 żółtko40g puree z dyni( najlepiej z dyni pieczonej w piekarniku, o niskiej zawartości wody) Przygotowanie: Mąkę( bez dodatkowych 2 łyżek) wymieszać z cukrem, solą i cynamonem. Dodać masło i rozetrzeć palcami razem z mąką do uzyskania kruszonki. Następnie dyniowe puree połączyć z żółtkiem i dodać do mąki z masłem. Wyrobić tylko do połączenia składników. Ciasto będzie dość miękkie, jeśli jednak będzie za zupełnie luźne, dodać zapasowe 2 łyżki mąki. Masę ukształtować w dysk, owinąć folią spożywczą i chłodzić 10-15 minut w zamrażarce. Piekarnik nagrzać do 1800C. Dużą płaską blachę wyłożyć matą silikonową lub wysmarować odrobiną margaryny i wyłożyć papierem do pieczenia. Schłodzone ciasto rozwałkować na 3-4 milimetry i wyciąć dowolne kształty. Ułożyć na blaszce i piec 10-12 minut( w zależności od grubości i wielkości ciastek). Po wystudzeniu przechowywać w szczelnie zamkniętym pojemniku. Smacznego!:) Ps. Im ciasto będzie mniej wyrabiane i rozwałkowywane, tym ciastka są gładsze i lepiej trzymają odbite kształty, dlatego warto wyciąć jak najwięcej ciasteczek przy pierwszym rozwałkowaniu.    ﻿ 