Doszłam do wniosku, że figi najlepiej smakują przyrządzone najprościej jak się tylko da. Rustykalna tarta z figami, miętą i miodem to idealna propozycja. Nie wymaga dużo pracy, specjalnych foremek, wydobywa za to wspaniały smak fig, który nie jest zdominowany przez żaden inny składnik. Prostota i dobry smak:) Przepis podpatrzony na tej stronie.    Ciasto Składniki: 1 szklanka mąki120g zimnego masła1 łyżeczka octu jabłkowego( można zastąpić np. białym octem winnym )1 jajko1 łyżeczka cukru1/4 łyżeczki soli Wykonanie: Mąkę wymieszać z cukrem i solą. Dodać masło pokrojone w nieduże kwadraty. Całość rozdrobnić palcami, aby powstały nieduże okruchy. Wbić jajko i wlać ocet, szybko wyrobić do uzyskania zbitej masy (można zrobić to również w food procesorze). Owinąć folią i umieścić w lodówce na 1-2 godziny. Nadzienie Składniki: 400-600g świeżych fig, pociętych w plastry1 łyżka miodu1-2 łyżki jasnego cukru muscovado (lub brązowego)opcjonalnie: kilka listków mięty i łyżka płatków migdałowych Wykonanie: Piekarnik nagrzać do 1700C.Schłodzone ciasto rozwałkować w formę koła, na grubość około 5- 7mm. Przełożyć na dużą blachę wyłożoną lekko natłuszczonym papierem do pieczenia. Na cieście układać pokrojone figi zaczynając od środka koła, tak aby zostawić około 2- 3cm brzeg na całym obwodzie koła. Na figach rozłożyć listki mięty i płatki migdałowe, posypać równomiernie cukrem i polać miodem. Ostrożnie złożyć brzegi ciasta do środka, starając się zatykać wszelkie szczeliny (jeśli powstaną). Piec około 35-50 minut, aż ciasto będzie brązowo- złote (ja piekłam około 40 minut).  Odczekać 15-20 minut przed pokrojeniem.Smacznego:) 