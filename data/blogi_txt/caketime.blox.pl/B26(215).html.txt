Jeden z moich ulubionych serników. Jest prosty do przygotowania, zawsze się udaje i smakuje rewelacyjnie. Jasna masa przygotowana jest z serków homogenizowanych, dzięki czemu jest wilgotna i lekka. Doskonale uzupełnia i łączy się z kakaowym ciastem. Sernik ten ma pewnie jakąś inną, bardziej fachową nazwę, ale u mnie w domu zawsze znany był jako  rzucany, ze wględu na ciemne, trochę klejące się ciasto, które trzeba strząsnąć,"zrzucić" z palców na masę serową:) To kolejny ze sprawdzonych, babcinych przepisów. Serdecznie polecam:) ﻿ ﻿ ﻿ Składniki: Ciasto kakaowe: 1 i 1/2 szklanki mąki1/2 szklanki cukru2 żółtka 200g margaryny2 płaskie łyżeczki proszku do pieczenia2 łyżki kakao Wszystkie składniki sypkie wymieszać, dodać margarynę, posiekać. Następnie dodać żółtka. Zagnieść na gładkie ciasto, owinąć w folię spożywczą i włożyć do lodówki na około 30 minut Masa serowa: 500g waniliowych serków homogenizowanych( można również użyć waniliowego "Fromage frais")100g margaryny3 całe jajka2 białka1 szklanka cukru1 czubata łyżka mąki ziemniaczanej5-6 łyżek wiórków kokosowych Margarynę rozpuścić i przestudzić. Piekarnik nagrzać do 1800C. Tortownicę o średnicy 23 cm posmarować tłuszczem i wysypać bułką tartą ( dno można również wyłożyć folią aluminiową lub papierem do pieczenia).Wszystkie składniki masy serowej dokładnie wymieszać, łącznie z rozpuszczoną margaryną, ręcznie lub mikserem.Ciemne ciasto wyjąć z lodówki i podzielić na 2 nierówne, części. Większą z nich (około 2/3 całego ciasta) rozłożyć na dnie, nachodząc również na około 1 cm brzegu blaszki( najlepiej spore części ciasta rozpłaszczać w dłoni i szczelnie układać obok siebie). Następnie na ciasto wylać masę serową. Z pozostałej części ciasta odrywać średniej wielkości skrawki, rozpłaszczać je trochę w palcach i "rzucać"( lub jeśli ktoś woli-  można również układać:)  na masę serową. Postępować tak, aż do skończenia ciasta. Piec około 45 minut. Po wystudzeniu można polać polewą, czekoladą lub zostawić "naturalnie" wyglądający:) Smacznego:) ﻿ 