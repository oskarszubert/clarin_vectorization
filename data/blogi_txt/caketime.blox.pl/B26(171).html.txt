Czy to są jeszcze pączki? Niby oryginalnie nazywają się Doughnuts, ale z naszymi pączkami to już, jak dla mnie, nie mają wiele wspólnego, no może poza kształtem;) Jednak nie ważne jaka nazwa - liczy się smak! I  tu już zupełnie i absolutnie nie mam się co czepiać, bo te pseudo pączki są  niebiańskie! Super struktura ciasta: wilgotna i elastyczna, do tego świetny, delikatnie bananowy smak z kawałami czekolady.  Ja piekłam moje mini pączki w specjalnej foremce do cake pops, ale można zrobić je w blaszce do oponek lub po prostu jako muffinki. Słodkości można polukrować( polecam rewelacyjny lukier rumowy z brązowym cukrem), obtoczyć w mieszance cukru i cynamonu lub pozostawić je " naturalnie". Alternatywa dla osób, które nie przepadają za pączkami w tłusty czwartek:)Przepis podpatrzony TU  ﻿ English version (click here)﻿ Składniki*: 1 szklanka pulpy bananowej( 2 średnie, dojrzałe banany zmiksowane blenderem)1/2 szklanki cukru muscavado( można zastąpić brązowym)1/2 szklanki jogurtu greckiego1/4 szklanki rozpuszczonego, letniego masła2 jajka1 łyżeczka ekstraktu z wanilii2 szklanki mąki orkiszowej jasnej( można zastąpić pszenną)1 łyżeczka proszku do pieczenia1/2 łyżeczki sody oczyszczonej1/4 łyżeczki soli1 szklanka czekoladowych groszków( użyłam 50 g drobno posiekanej czekolady) Wykonanie: Piekarnik nagrzać do 1700C. Przygotować foremki- w zależności w jakiej formie robimy: natłuścić margaryną i obsypać mąką lub wyłożyć papilotkami.W naczyniu zmiksować razem: pulpę bananową, cukier oraz jogurt. Dodać rozpuszczone, letnie masło, jajka, wanilię i połączyć. W osobnej miseczce wymieszać mąkę razem z sodą, proszkiem do pieczenia i solą, całość wsypać do pulpy bananowej z dodatkami. Wymieszać jedynie do połączenia składników. Następnie przełożyć do przygotowanych foremek( do 3/4 wysokości). Piec około 12-15 minut, lub do tzw. suchego patyczka. Ostudzić, posypać cukrem z cynamonem lub polukrować. Lukier rumowy z brązowym cukrem 2 łyżki masła1/8 szklanki brązowego cukru1 i 1/2 łyżki mleka3/4- 1 szklanki cukru pudru1-2 łyżki rumu, najlepiej złotego lub ciemnego Masło, mleko i brązowy cukier umieścić w małym garnku i podgrzewać, aż do zagotowania. Natychmiast zdjąć z palnika, dodać rum i cukier puder. Dobrze wymieszać, w razie potrzeby dosypać więcej cukru pudru. Lukier wykorzystać zaraz po zrobieniu. Smacznego:) *w oryginale przepis jest podany na 12 pieczonych oponek, mi wyszło: 9 mini pączków, 4 muffinki i kilka sztuk innych kształtów;)  ﻿ 