Jak obiacałam przedstawiam przepis na pierniczki, który wykorzystałam do mini domków. Pierniczki nie są po upieczeniu twarde jak skała, można je więc upiec nawet kilka dni przed świętami i są raczej delikatne w smaku. Do przepisu mam mały świąteczny prezent dla wszystkich czytelników: szablon* do wykonania mini domków:) Wystarczy ścianki wyciąć przy pomocy ostrego noża z piernikowego ciasta, upiec, skleić, ozdobić i gotowe!:) *Szablon jest przeznaczony jedynie od użytku domowego. Nie wyrażam zgody na powielanie, zmienianie i umieszczanie go na innych blogach, stronach internetowych lub w innych publikacjach.  English version (click here) Składniki*: 500g mąki200g miodu120g cukru pudru120g margaryny lub masła1 jajko1 łyżeczka sody oczyszczonej1 opakowanie przyprawy do pierników Wykonanie: Mąkę wymieszać z sodą. W garnuszku podgrzać: miód cukier i przyprawę do pierników, aż całość zrobi się bardziej płynna. Odstawić na bok, aby lekko przestygło. Letni miód wlewamy do mąki. Następnie dodajemy pokrojony w kostki tłuszcz oraz jajko. Mieszamy łyżką a następnie dokładnie wyrabiamy rękoma, do powstania gładkiego ciasta. Uformować kulę i owinąć w folię spożywczą, odłożyć, na 5-10 minut do lodówki, aby ciasto "odpoczęło".  Po tym czasie wyjąć z lodówki, podzielić na pół, jedną cześć ponownie owinąć folią, drugą rozwałkować, lekko podsypując mąką( lub pomiędzy dwoma arkuszami foli) na grubość 4-5mm i wycinać dowolne kształty. Jeśli będziemy wycinać mini domki, ciasto należy rozwałkować na grubość 2-3mm. Piekarnik nagrzać do 1800C. Pierniki układać na płaskiej blaszce wyłożonej papierem do pieczenia lub matą silikonową, zachowując odstęp. Przed pieczeniem pierniki można posmarować roztrzepanym jajkiem i udekorować orzechami lub suszonymi owocami. Natomiast części domków niczym nie smarujemy.  Pieczemy w zależności od grubości i wielkości kształtów 7-9 minut, natomiast domki 4-5 minut. Każdy piekarnik piecze inaczej i najlepiej pierwszą blaszkę sprawdzać, co 2 minuty, kiedy pierniki będą dobre. Pierniczki powinny być delikatnie złotawe, im ciemniejszy kolor, tym ciasteczka będą twardsze. Jeśli mamy piekarnik z wiatrakiem, obniżyłabym temperaturę do 1700C( ja piekłam z grzałkami góra- dół, bez włączonego wiatraka). Przechowywać w szczelnie zamkniętym pojemniku, nawet kilka tygodni. Jeśli zrobią się zbyt twarde, wyjąć dzień przed podaniem z puszki. Wykonanie domków: Po upieczeniu i ostudzeniu domków, posklejać wszystkie ścianki przy pomocy lukru**, najlepiej lukru królewskiego- po jego użyciu możemy być pewni, że nic nam się nie rozpadnie:) Sklejone domki odstawić na kilka godzin do zaschnięcia następnie dowolnie dekorować. Przechowywać tak jak inne pierniki w szczelnie zamkniętym pojemniku. *Do zrobienia domków wykorzystałam może 1/4 część ciasta, z reszty upiekłam pierniki:) **przed sklejeniem dobrze jest sprawdzić czy nasze otworki "drzwiczki", aby na pewno pasują na kubek- jeśli są za wąskie można je poszerzyć ostrym nożem. Smacznego i udanej zabawy:) PS.  ABY POBRAĆ SZABLON KLIKNIJ TUTAJ. Szablon  jest do wydrukowania w formacie A4 Szablon jest przeznaczony jedynie od użytku domowego. Nie wyrażam zgody na powielanie, zmienianie i umieszczanie go na innych blogach, stronach internetowych lub w innych publikacjach.﻿ Przepis: własny( to znaczy Babci;), inspiracja patrz: Mini domki z piernika﻿﻿ ************************* ﻿  Konkurs jest banalnie prosty:)(KONKURS JEST JUŻ ZAKOŃCZONY)1. Wystarczy pod postem umieścić komentarz, koniecznie z dopiskiem: Konkurs foremkowy. 2. Konkurs trwa do środy( 12.XII) do godziny 23:59.3. Szczęśliwą, wylosowaną osobę ogłoszę w czwartek( 13.XII) blogu.4. W konkursie brać udział mogą osoby zamieszkałe w Polsce lub posiadające adres korespondencyjny w Polsce. Jeśli zwycięzca nie skontaktuje się ze mną mailowo w ciągu 24 godzin (od ogłoszenia wyników) wylosowana zostanie kolejna osoba! A dla tych, którym się nie poszczęści a chcieliby mieć taką foremkę, jest ona dostępna również na Allegro.﻿ ﻿﻿ 