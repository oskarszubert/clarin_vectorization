Dość długo zabierałam się do tego przepisu- korzystanie z termometru cukierniczego jeszcze mnie trochę onieśmiela, ale okazało się, że nie było tak źle i poszło raz- dwa:) I do tego jaki rezultat- cudownie chrupiący popcorn w złotym karmelu. Smakuje wspaniale a do tego prezentuje się rewelacyjnie, aż się prosi o zapakowanie do torebki i sprezentowanie komuś na drugie śniadanie:)Przepis pochodzi z tej strony.   Składniki: 10 szklanek gotowego popcornu (najlepiej najzwyklejszego, bez dodatkowych aromatów)1 szklanka brązowego cukru*1/4 szklanki golden syrup-u6 łyżek masła2 łyżki wody1/4 łyżeczki soli1/2 łyżeczki proszku do pieczenia2 łyżeczki ekstraktu z wanilii (opcjonalnie) dodatkowo: termometr cukierniczy- chociaż można sobie poradzić również bez niego- patrz poniżej** można dodać również różnego typu orzeszki:) Wykonanie:  Piekarnik nagrzać do 1200C.Dużą blachę wyłożyć papierem do pieczenia, odrobię natłuścić olejem. Popcorn wsypać do dużej miski.W niedużym garnku połączyć brązowy cukier, golden syrup, masło, wodę oraz sól. Całość podgrzewać na średnim ogniu do rozpuszczenia masła i cukru, mieszając od czasu do czasu. Doprowadzić do temperatury 1200C (Firm Ball)**zajmie to około 4-5 minut, i natychmiast zdjąć z palnika. Dodać ekstrakt z wanilii oraz proszek do pieczenia i dobrze wymieszać. Proszek powinien wejść w reakcje z karmelem spieniając go i nadając mu mleczno- brązowy kolor. Tak przygotowaną masą należy polać popcorn i dokładnie wymieszać, aż wszystkie ziarenka będą pokryte karmelem. Całość przełożyć na blaszkę, najlepiej aby popcorn tworzył tylko jedną warstwę, żeby mógł się równomiernie piec. Piec 45-60 minut, (w zależności od piekarnika- mi zajęło to 45 minut w oryginalnym przepisie było 60 minut) aż osiągnie złoto- brązowy kolor, mieszając popcorn co 15-20 minut. Kiedy będzie juz gotowy, wyjąć z piekarnika, ostudzić i rozdzielić posklejane ziarenka, jeśli takie będą. Przechowywać w zamkniętym pojemniku. *szklanka ma tu pojemność 250ml **Firm ball stage- można również przygotować bez termometru cukierniczego: mała kropla syropu opuszczona do lodowatej wody będzie tworzyć jędrną kulkę, która zachowa kształt po wyciągnięciu z wody a jednocześnie pozostanie elastyczna a po naciśnięciu palcami ulegnie spłaszczeniu- jak miękki karmelek( tu (klik) można zobaczyć jak  to wygląda).   ﻿ ﻿ 