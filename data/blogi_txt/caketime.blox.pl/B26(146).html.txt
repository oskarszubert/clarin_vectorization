Jeśli jesteście fanami Banoffee pie, to pokochacie te muffinki. Delikatne ciasto, 2 warstwy bananów a między nimi rozpływająca się w ustach masa kajmakowa. Powiem krótko: są to jedne z najlepszych muffinek jakie kiedykolwiek jadłam:) ﻿﻿ Składniki( na 6 sztuk): 150g mąki pszennej 60g cukru 8g proszku do pieczenia szczypta soli 1 jajko 100ml mleka 60g masła lub margaryny( rozpuścić i lekko przestudzić) 2 banany6 czubatych łyżeczek masy kajmakowej opcjonalnie bita śmietana do dekoracji( niestety zapomniałam o niej;)﻿ Wykonanie: Nagrzać piekarnik do 1900C.Formę do muffinek wyłożyć papilotkami. Banany pociąć na niezbyt grube plasterki.Tradycyjnie, jak w muffinkach wymieszać w oddzielnych miskach suche składniki( mąkę, cukier, proszek i sól) i mokre( jajko, mleko i rozpuszczony tłuszcz). Następnie połączyć zawartość obu misek i wymieszać jedynie do połączenia składników. Papilotki napełniać masą do ok.1/3 wysokości. Na cieście ułożyć jedną warstwę bananów, na nią wyłożyć łyżeczkę masy kajmakowej i przykryć ją plasterkami bananów. Całość pokryć dokładnie ciastem( u mnie wyszło około łyżki ciasta na górę).Piec około 20 minut, aż nabiorą wyraźnie brązowo-złotego koloru. Po wystudzeniu mażna udekorować bitą śmietaną.Smacznego:) ﻿ ﻿ 