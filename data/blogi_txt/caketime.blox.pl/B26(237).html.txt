Biberki znowu zagościły na blogu!:) W zeszłym roku urzekła mnie wersja tych szwajcarskich słodkości nadziewanych migdałami i białą czekoladą, dlatego i w tym roku również nie mogłam sobie odmówić ich zrobienia. Co więcej, pokusiłam się dodatkowo o upieczenie nowej wersji Biberli- z nadzieniem z mleczną czekoladą, orzechami laskowymi i mlekiem skondensowanym. Nie ma, co kryć, że połączenie jest boskie! Tylko proszę nie pytać, które są lepsze, bo naprawdę ciężko powiedzieć:) Jeśli jeszcze nie próbowaliście to bardzo polecam! Przepis z Betty Bossi "Backen in der Weihnachtszeit".﻿  ﻿ Składniki( na około 50 biberli)* Ciasto: 200g mąki1 łyżeczka przyprawy do Lebkuchen( lub 2 łyżeczki przyprawy do pierników)otarta skórka z połowy limonki lub cytryny100g miodu40g cukru pudru1 łyżka wody1 łyżka mleka1 łyżeczka proszku do pieczenia( w oryginale jest amoniak- w tym roku udało mi się go kupić, ale różnicy, w efekcie końcowym zbytnio nie ma) dodatkowo: trochę słodkiej śmietanki lub mleka do posmarowania Biberków Wykonanie:  Miód, wodę i cukier puder podgrzać w garnuszku, aż do rozpuszczenia cukru. Mąkę wymieszać z przyprawą, proszkiem do pieczenia i skórką z limonki. Letni miód wlać do mąki, dodać mleko i wymieszać drewnianą łyżką a następnie rękoma wyrobić gładkie ciasto. Masę zawinąć w folię spożywczą i odłożyć na 12 godzin( w temperaturze pokojowej). Piekarnik nagrzać do 2000C. Dużą blachę wyłożyć papierem do pieczenia i lekko posmarować olejem.Ciasto rozwałkować tak, aby można było całkowicie owinąć nimi rolkę nadzienia( można robić to na dwie części).W środek włożyć nadzienie i upewnić się, że oba końce ciasta dobrze na siebie nachodzą. Zwinąć tworząc wałek i lekko docisnąć miejsce sklejenia. Tak przygotowane ciasto pociąć na około 2- 3 cm kawałki, umieścić na blaszce, posmarować śmietanką i piec około 8 minut na złotawy kolor. Przechowywaćw szczelnie zamknętym pojemniku około tygodnia. Nadzienie: 150g bardzo drobno mielonych orzechów lakowych1 łyżeczka cynamonu50g mlecznej lub ciemnej czekolady100g mleka skondensowanego( słodzonego)1 łyżka wody Czekoladę zetrzeć na drobnych oczkach. Wszystkie składniki wymieszać do uzyskania jednolitej masy. Nadzienie uformować w wałek o długości rozwałkowanego ciasta. Smacznego:) * zrobiłam znacznie większe i wyszło ponad 20, na zdjęciu widoczne są rówież biberli z nadzieniem migdalowym(to te małe i jasne;) 