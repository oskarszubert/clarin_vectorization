Słodkie bezowe czapeczki. Kruche, lekkie, idealne do przedświątecznej kawy lub gorącego mleka. Szybkie i proste do przygotowania-świetny sposób na wykorzystanie nadmiaru białek:) ﻿   ﻿ Składniki( na około 45 bezików): 4 białkaszczypta soli3/4 szklanki cukrukilka kropli dowolnego olejku np. migdałowego lub odrobina ekstraktu z waniliiczerwony barwnik spożywczy Przygotowanie: Białka ubić z solą na sztywno. Pod koniec dodawać po łyżce cukru i ubijać do powstania bardzo sztywnej, gęstej i lśniącej piany. Dodać olejek i wymieszać. Masę podzielić na dwie, nierówne części. Około 2/3 bezy zabarwić na czerwono, pozostałą część pozostawić białą. Masy przełożyć do rękawów cukierniczych z dowolną końcówką( do białej masy użyłam gładką końcówkę, do czerwonej  zamkniętą gwiazdę).Na blaszce wyłożonej papierem do pieczenia lub matą silikonową wyciskać niewielkie( około 2 cm) białe dyski. Następnie czerwoną bezą stworzyć czapeczkę. Zakończyć niewielkim kleksem- pomponem. Opcjonalnie można posypać czapeczki jadalnym brokatem. Piekarnik nagrzać do 110-1200C. Bezy suszyć  około 1,5-2 godzin( blachę umieściłam na najniższej półce piekarnika a podczas drugiej godziny uchyliłam drzwiczki piekarnika ).Czas pieczenia może się różnić, w zależności od piekarnika, wielkości czapeczek- najlepiej sprawdzać co jakiś czas czy są już gotowe. Jeśli lubicie lekko ciągnące bezy, warto skrócić czas o około 20-30 minut. Przechowywać w zamkniętym pojemniku. Smacznego! ps. Bezy powinny wyjść trochę jaśniejsze niż moje- niestety na początku pomyliłam temperatury przy pieczeniu i moje bezy szybko zżółkły:/﻿ Inspiracja 