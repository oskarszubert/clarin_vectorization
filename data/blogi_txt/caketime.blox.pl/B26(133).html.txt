Urocze, kolorowe ciasteczka spiralki. Są kruche, ale delikatne a do tego bardzo maślane( dla mnie nawet trochę zbyt maślane). Jeśli nie lubicie używać sztucznych barwników można przygotować je również w wersji kakaowej.    ﻿ Składniki( na około 25 ciastek): 2 szklanki mąki plus dodatkowe 2 łyżki1/2 łyżeczki proszku do pieczenia1/4 łyżeczki soli2/3 szklanki cukru pudru1/4 szklanki cukru 220-250g zimnego masła, pokrojonego w nieduże kawałki1 łyżeczka ekstraktu waniliowegokilka kropli olejku/ ekstraktu migdałowego lub innego( można pominąć)kilka kropli czerwonego barwnika spożywczego( użyłam w paście) Dodatkowo:dowalona posypka lub jadalny brokat do ozdoby bokówbiałko do posmarowania ciastek Przygotowanie: Mąkę( bez dodatkowych 2 łyżek), proszek do pieczenia, sól, cukier puder i zwykły cukier zmiksować razem w food procesorze/ malakserze. Dodać zimne masło, wanilię i zmiksować pulsacyjnie, aż masa zacznie się sklejać w grudki. Ciasto wysypać na stolnice lekko zagnieść razem i podzielić na 2 równe części. Jedną z nich ponownie umieścić w malakserze, dodać barwnik oraz dodatkowy aromat, 2łyżki mąki i pulsacyjnie zmiksować na jednolitą masę.Białe ciasto umieścić między dwoma arkuszami papieru do pieczenia i rozwałkować na grubość około 5 milimetrów, starając się zachować jak najbardziej prostokątny/kwadratowy kształt. Tak samo postąpić z czerwonym ciastem.Przygotowane masy( cały czas w papierze do pieczenia)przełożyć do lodówki na minimum 2 godziny. Po schłodzeniu, zdjąć górną warstwę papieru z ciast i wyrównać nożem boki obu kolorów. Następnie umieścić czerwoną warstwę na białym cieście( można jedną warstwę najpierw odrobinę zwilżyć wodą) i lekko rozwałkować 1-2 razy. Ciasto powinno już trochę sie rozgrzać i być bardziej plastyczne, jeśli tak nie jest, należy chwilę odczekać. Zwijanie rozpocząć od dłuższego boki, dość ściśle. Kiedy całość będzie zrolowana, przyciąć nożem oba końce, aby je wyrównać. Następnie posmarować wałek ciasta roztrzepanym białkiem i obtoczyć w dowolnej posypce, lekko dociskając ją do masy. Ciasto owinąć w folię spożywczą i ponownie włożyć do lodówki na 3-4 godziny lub całą noc. Piekarnik nagrzać do 1700C. Gotowe ciasto pokroić ostrym nożem na około 5-6 milimetrowe krążki. Umieścić je na dużej blaszce wyłożonej papierem do pieczenia, zachowując odstępy.Przed pieczeniem można wstawić je ponownie w chłodne miejsce np. na balkon, na około 20-30 minut. Piec 15-17 minut, do momentu, aż ciastka zrobią sie matowe i zaczną lekko brązowieć na brzegach. Pozostawić do całkowitego ostygnięcia. Przechowywać w szczelnym opakowaniu. Smacznego!:)  Przepis pochodzi z książki:"SprinkleBakes: Dessert Recipes to Inspire Your Inner Artist" Heather Baird﻿ 