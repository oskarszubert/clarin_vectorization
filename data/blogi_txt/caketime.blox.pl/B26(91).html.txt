Irish Car Bomb Cupcakes robią teraz ogromna karierę. Powiem szczerzę, że zupełnie mnie to nie dziwi, ponieważ są rewelacyjne!! A do tego idealne na obchody św. Patryka:) Nazwa pochodzi od drinka składającego się 3 trunków: piwa Guinness, irlandzkiej Whiskey i Baileys Irish Cream. Trzy rodzaje alkoholu w jednej małej babeczce może się wydawać przesadą, ale nie ma się co obawiać, żaden z nich nie dominuje w smaku. Dzięki dodaniu piwa ciasto jest niezwykle wilgotne a przy tym delikatne i nie za słodkie. Środek, wypełniony ganache z whiskey, świetnie uzupełnia smak babeczek a krem to już sama poezja. Zdecydowanie warte zrobienia! Przepis pochodzi z tej strony, zamieniłam jedynie krem z maślanego na nieco lżejszy. ﻿  ﻿﻿﻿ Składniki( na 24 sztuki): Ciasto: 1 szklanka piwa Guinness160-170g* masła lub margaryny3/4 szklanki kakao do pieczenia2 szklanki mąki2 szklanki cukru( użyłam 1 i 1/2 szklanki)1 i 1/2 łyżeczki sody oczyszczonej1/4 łyżeczki soli2 jajka2/3 szklanki kwaśniej śmietany( użyłam gęstej 15%) Piekarnik nagrzać do 1750C. Formę do muffinek wyłożyć papilotkami lub wysmarować tłuszczem i obsypać mąką.Masło i piwo umieścić w niedużym garnku i podgrzewać do rozpuszczenia tłuszczu. Następnie dodać przesiane kakao i mieszać, aż wszystkie składniki dobrze się połączą i powstanie gładka mikstura. Przestudzić.W misce wymieszać mąkę, cukier, sodę i sól. W innym naczyniu połączyć dokładnie jajka i śmietanę( można to zrobić mikserem) a następnie dobrze wymieszać z przestudzonym piwem. Do masy dodać mąkę i całość dokładnie połączyć. Ciasto przełożyć do przygotowanych foremek. Piec, do tzw. suchego patyczka, około 15-17 minut *w oryginalnym przepisie mowa jest o szklance( USA) masła czyli 225g﻿ Ganache z whiskey 200g ciemnej czekolady( ja użyłam 60%)2/3 szklanki śmietany kremówki2-5 łyżek whiskey( najlepiej irlandzkiej, ale może też być inna;) Czekoladę drobno posiekać i umieścić w misce. Śmietanę podgrzać prawie do wrzenia i natychmiast zalać nią czekoladę. Pozostawić na 2-3 minuty a następnie mieszać, aż do uzyskania gładkiej, jednolitej masy. Dodać alkohol do smaku ( ja dodalam 5 łyżek, bo po 2 nie mogłam wyczuć whiskey;) odstawić w chłodne miejsce, aby lekko zgęstniał. Krem 200ml śmietany kremówki250g serka mascarpone3 łyżki cukru pudru( przesiać)2-6 łyżek Baileys Irish CreamŚmietan-fix( opcjonalnie) Śmietanę ubić na sztywno( można dodać smietan-fix). Serek wymieszać z cukrem pudrem. Następnie stopniowo dodawać do niego  śmietanę i delikatnie połączyć. Na koniec wlać Irish Cream do smaku. Wykonanie babeczek: W całkowicie ostudzonych babeczkach wydrążyć otworki, napełnić je gęstniejącym ganache. Następnie udekorować kremem przy pomocy rękawa cukierniczego. Przechowywać w lodówce.Smacznego:) ﻿ 