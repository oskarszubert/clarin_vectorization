Fraisier cake- francuska klasyka i  jedna z pozycji na mojej liście " do zrobienia- chociaż raz w życiu":)Elegancki biszkoptowy torcik wypełniony w oryginale krem patissiere oraz charakterystycznie ułożonymi truskawkami.  Widziałam wiele wariacji Fraisier-a, z dodatkiem różnych kremów, bitej śmietany, musów a nawet innych owoców( chociaż nie nazwałabym już tego Fraisier- "fraise” oznacza w końcu truskawkę!;)Ostatecznie zdecydowałam się na przepis Mary Berry w wersji z kremem muślinowym( czyli kremem patissiere wzbogaconym o masło). Tort nie jest skomplikowany do przygotowania, wymaga jednak długiego chłodzenia przed podaniem, aby dobrze się kroił.  Przyznam, że Fraisier nie rzucił mnie na kolana- owszem tort jest bardzo dobry, dość ciężki krem doskonale ożywiają truskawki a wszystkie smaki świetnie do siebie pasują, ale jednak po tak pięknym wyglądzie, spodziewałam się czegoś bardziej wyszukanego;) Polecam spróbować- przynajmniej raz:)    ﻿﻿ Składniki( na tortownicę 20cm) Ciasto biszkoptowe:﻿ 125g g masła lub margaryny, w temperaturze pokojowej125g cukru1/2 łyżeczki ekstraktu z wanilii2 jajka, w temperaturze pokojowej125g mąki self- raising( lub 125g mąki z dodatkiem 1/2 łyżeczki proszku dopieczenia i 1/4 łyżeczki sody)szczypta soli2 łyżki mlekaskórka otarta z 1/2 cytryny( opcjonalnie) Przygotowanie: Piekarnik nagrzać od 1800C. Dwie* blaszki 20cm wysmarować odrobiną margaryny, dno wyłożyć papierem,  boki obsypać odrobiną mąki. Masło,  cukier i wanilię utrzeć lub zmiksować do powstania lekkiej, jasnej masy. Następnie dodawać pojedynczo jajka, za każdym razem wsypując również łyżkę mąki, krótko miksować do połączenia składników. Następnie w 2-3 partiach dodać pozostałą mąkę, sól, mleko i skórkę cytryny. Połączyć do uzyskania jednolitej masy i równo podzielić na 2 foremki. Piec około 20-25 minut, do tzw. suchego patyczka i gdy góra biszkoptów nabierze złotobrązowego koloru. Całkowicie ostudzić. *jeśli nie mamy 2 takich samych foremek- połowa porcji ciasta może poczekać na pieczenie, można również upiec całość w jednej, wysokiej foremce- wydłużyć czas pieczenia i delikatnie przeciąć biszkopt po upieczeniu na 2 części) Krem muślinowy 550ml mleka4 całe jajka, w temperaturze pokojowej2 żółtka, w temperaturze pokojowej180g cukru100g maki ziemniaczanej150g masła, w temperaturze pokojowejziarenka z jednej laski wanilii( plus laska wanilii, z której wyskrobaliśmy ziarenka) Dodatkowo 500g truskawekokoło 100-150g marcepanu( opcjonalnie) Przygotowanie: Mleko zagotować z ziarenkami i laską wanilii, następnie odstawić na 10 minut. Po tym czasie wyłowić laskę wanilii. W osobnym naczyniu dokładnie wymieszać jajka, żółtka, cukier i mąkę. Całość wlać do przestudzonego mleka, ustawić na średnim ogniu i cały czas mieszając doprowadzić do zagotowania i zgęstnienia kremu. Gotować około minuty, zdjąć z palnika i lekko przestudzić.(Jeśli zrobiłyby się grudki- zmiksować masę mikserem lub przetrzeć przez sitko). Na koniec dodać pokrojone w kostki masło i dokładnie wymieszać. Krem przykryć folią, aby nie utworzył się kożuch i odstawić do schłodzenia na godzinę. Wybrać 12-16( w zależności od wielkości) najładniejszych i najrówniejszych truskawek. Obciąć im szypułki z częścią główek, aby powstała płaska podstawa, a następnie rozciąć je na pół. Z pozostałych truskawek odłożyć 2-3 sztuki do dekoracji a resztę dość drobno pokroić. Boki tortownicy, w której były pieczone biszkopty( oczywiście umytej;) wykładamy papierem do pieczenia lub folią spożywczą. Jeśli korzystaliśmy z niskiej formy( tzn. 2-3 cm) , należy użyć obręczy cukierniczej lub wykonać wyższy pierścień z tektury* i od środka wyłożyć go folią spożywczą lub papierem do pieczenia( ja tak właśnie zrobiłam). Na dno tortownicy położyć jeden z biszkoptów. Dookoła, na brzegach, ułożyć truskawki, rozcięciem na zewnątrz, tak aby dotykały papieru/ folii. Schłodzony krem( powinien być podobnej gęstości do ostudzonego budyniu lub nawet trochę gęstszy) przełożyć do rękawa cukierniczego( lub worka do mrożenia). Wycisnąć jedną warstwę - obręcz kremu na biszkopcie, tuż za truskawkami( dzięki temu nie będą się rozsuwać) a następnie dokładnie wypełnić przestrzenie między truskawkami. Następnie wycinąć warstwę( wysokości około 0,5-1 cm) kremu muślinowego na biszkopt, wyrównać i wyłożyć na niego połowę truskawek. Owoce przykryć warstwą kremu a na niego ponownie wyłożyć truskawki. Środek i brzegi ciasta wypełniać całkowicie kremem, aż do wykończenia masy. Tort przykryć drugim biszkoptem i odstawić do lodówki na minimum 12 godzin.  Przed podaniem Fraisier-a delikatnie usunąć papier/ folię i udekorować górę ciasta dyskiem z marcepanu i truskawkami. Przechowywać w lodówce. Smacznego:) *pierścień z tektury należy wpasować od środka blaszki  Inspiracja: książka "The Great British Bake off"﻿ 