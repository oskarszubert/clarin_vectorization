Kolejne ciasto lekkie jak piórko. Chiffon cake* to dla mnie trochę łatwiejsza wersja Angel Food Cake. Jest tak samo delikatne, puszyste i bardzo wilgotne, wydaje mi się nawet, że wilgotniejsze niż Angel. Chiffon nie jest wprawdzie tak białe, ale za to nie potrzeba do niego tajemniczego cream of tartar, no i nie używamy 12 jajek! Jednak, tak jak przy Angel Cake, należy trzymać się ściśle przepisu: mąka musi być przesiana minimum 4 razy a białka ubite na naprawdę sztywną i lśniącą pianę. Przyznam, że wśród osób, które degustowały wypiek, ciasto zrobiło furorę. Dlatego z czystym sumieniem polecam:) * w Polsce spotkałam się z nazwą ciasto szyfonowe  ﻿﻿﻿ Składniki( na formę z kominkiem 21cm)**: 90g mąki1/2 łyżeczki proszku do pieczenia +1/4 łyżeczki sody( opcjonalnie, w oryginalnym przepisie nie było proszku i sody)5 żółtek20g drobnego cukru60ml oleju np. rzepakowego50ml wody1 i 1/2 łyżki soku z cytrynyskórka otarta z 1  dużej cytryny Masa białkowa:5 białekszczypta soli90g drobnego cukru10g skrobi kukurydzianej lub ziemniaczanej( mąki ziemniaczanej) **Foremka z kominkiem, taka jak do Angel Food Cake, jest wyższa od standardowych form z kominkiem, a kominek w niej jest też węższy. Blaszka, z której korzystałam ma 21cm średnicy na dnie i rozszerza sie do 25 cm na górze Przygotowanie: Piekarnik nagrzać do 1600C. Mąkę z proszkiem i sodą przesiać 4 razy przez sitko. Żółtka zmiksować z cukrem na gęstą, puszystą masę. Dodać olej, wodę, sok z cytryny, otartą skórkę i dobrze połączyć. Następnie stopniowo wsypywać mąkę i mieszać do uzyskania gładkiej masy. Cukier wymieszać ze skrobią. Białka ubić ze szczyptą soli na sztywną pianę, pod koniec dodawać po łyżce cukru wymieszanego ze skrobią. Całość ubijać do uzyskania błyszczącej, bardzo gęstej i sztywnej piany.1/3 ubitych białek dodać do masy żółtkowej, dobrze połączyć. Następnie dodać pozostałą część białek i delikatnie wymieszać szpatułką. Masę przełożyć do foremki z kominkiem do Angel Food Cake nieposmarowanej i niewyłożonej papierem do pieczenia( można użyć zwykłej blaszki z kominkiem-ale większej niż 21 cm- ciasto mocno rośnie lub ewentualnie tortownicy). Piec około 40-45 minut, aż nabierze złotego koloru. Następnie wyjąć z piekarnika, odwrócić do góry nogami i umieścić na kratce do studzenia w takiej pozycji( ciasto nie powinno wypaść z formy). Kiedy Chiffon Cake całkowicie ostygnie ostrożnie oddzielić je cienkim nożem od foremki( trzymając się jak najbliżej boku blaszki). Przed podaniem oprószyć cukrem pudrem. Smacznego:)  Inspiracja﻿ 