To już ostatnia propozycja na tegoroczne Halloween. Proste waniliowe muffinki, ozdobione kremem tak, aby przypominał on mózg, z krwistoczerwoną niespodzianką w postaci nadzienia z kandyzowanych wiśni i dżemu malinowego. Do wykonanie można oczywiście wykorzystać swój ulubiony przepis na muffinki oraz krem*. Pomysł podpatrzony TU, natomiast przepis pochodzi z ksiązki 'Professional Baking' Wayne Gisslen. *najlepszy efekt uzyskamy przy np. kremie maślanym, dobrze trzymającym kształt, ja użyłam dla odmiany kremu z ricotty, który też całkiem dobrze się spisał   ﻿  Składniki( na 6 sztuk): 150g mąki pszennej 60g cukru 7g proszku do pieczenia2 łyżeczki cukru waniliwego szczypta soli 1 jajko 100ml mleka( w temperaturze pokojowej)60g masła lub margaryny( rozpuścić i lekko przestudzić)dodatkowo: 6 kandyzowanych wiśniokoło 1/4- 1/2 szklanki czerwonego, gładkiego dżemu( bezpestkowego) Wykonanie: Nagrzać piekarnik do 1900C. Formę do muffinek wyłożyć papilotkami. Wymieszać w oddzielnych miskach suche składniki( mąkę, cukier, cukier waniliowy, proszek i sól) i mokre( jajko, mleko i rozpuszczony tłuszcz). Następnie połączyć zawartość obu misek i wymieszać jedynie do połączenia składników. Papilotki napełniać masą do około 1/3 wysokości, następie na środku umieścić wisienkę i przykryć pozostałą częścią ciasta( do 3/4 wysokości foremek). Piec około 20 minut, lub to tzw. suchego patyczka. Po lekkim przestudzeniu obficie nadziać dżemem przy pomocy szprycy*( najlepiej najpierw wbić z góry szprycę i trochę nią w środku poruszać, aby zrobić miejsce dla dżemu). Zupełnie zimne muffinki udekorować kremem. *można również wyciąć od góry nieduży tunel do wisienki, napełnić go dżemem i zatkać powstałymi okruszkami Krem: 250g miękkiego serka ricotta1/2 -3/4 szklanki przesianego cukru pudrukilka kropli czerwonego barwnika lub kilka łyżeczek bezpestkowego dżemu malinowego Serek wymieszać z cukrem i barwnikiem. Umieścić w rękawie cukierniczym z gładką, okrągłą, niedużą końcówką. Na górze muffinek można rozsmarować najpierw cienką warstwę kremu, dla wyrównania powierzchni a następnie dekorować zygzakiem, dla uzyskania efektu mózgu;) Przechowywać w lodówce. Smacznego:)  ﻿ 