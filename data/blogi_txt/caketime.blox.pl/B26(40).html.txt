Ciasto pudełko czekoladek-idealne na Walentynki, Dzień Matki czy urodziny. Ciasto proste do wykonania, jedynie pokrywka wymaga dłuższego czasu schnięcia( dlatego najlepiej zrobić ją już kilka dni przed upieczeniem ciasta). Do wypełnienia można wykorzystać ulubione czekoladki albo własnoręcznie zrobione trufelki. ﻿  ﻿ Składniki: ciasto w kształcie serca( u mnie z tego przepisu- z połowy składników)o wymiarach około 17cm( w najszerszym miejscu) na 16cm( w linii prostej, na środku serca)800g-1kg plastycznej masy cukrowej( sugar paste) wybranego koloru3-4 łyżeczki dżemu bez pestekczekoladki do wypełnienie pudełkacukier puder do podsypywania podczas wałkowania ﻿ Wykonanie: Pokrywka Oderwać około 1/3 masy cukrowej*. Na gładkiej, posypanej lekko cukrem pudrem powierzchni rozwałkować masę na grubość około  5-6 mm. Następnie wyciąć serce, większe od naszego ciasta o 6-7 mm( na całym obwodzie) -najlepiej przygotować je najpierw z papieru  a następnie odrysować na sugar paste. Delikatnie przełożyć na papier do pieczenia i ułożyć  w suchym miejscu, na gładkiej powierzchni, aby pokrywka całkowicie wyschła i zrobiła się twarda( w zależności od wilgotności powietrza może zając to od 4-7 dni).  Niewykorzystaną część masy cukrowej lekko zagnieść i natychmiast dokładnie owinąć w  folię spożywczą. Pudełko 1. Całkowicie ostudzone ciasto posmarować  na górze odrobiną dżemu. Niedużą ilością lukru plastycznego wypełnić większe dziury i nierówności w cieście .2. Zmierzyć obwód ciasta. Boki posmarować niedużą ilością dżemu.3. Sugar paste rozwałkować na grubość około 2-3 mm. Wyciąć przy pomocy noża lub radełka 2 serca wielkości naszego ciasta. Niewykorzystaną cześć masy owinąć natychmiast folią spożywczą. Pierwsze wycięte serce umieścić na cieście i wyrównać przy pomocy packi cukierniczej lub dłoni. Następnie umieścić na nim drugie serce i również delikatnie wyrównać ( można zastosować jeden grubszy płat, ale dzięki użyciu dwóch warstw ciasto będzie bardziej gładkie).4. Pozostałą część masy plastycznej  uformować w wałek i rozwałkować  tak, aby długość była równa z obwodem ciasta, na grubość około 4-5 mm. Przy pomocy linijki równo przyciąć pasek o szerokości około 1,5- 2 cm większej od wysokości naszego ciasta( w zależności od tego jak duże czekoladki później użyjemy i czy chcemy, aby pudełko sie zamykało- bok można zrobić jeszcze wyższy lub niższy). Powstały pasek delikatnie zwinąć, przenieść do ciasta i ostrożnie rozwijać, lekko dociskając do boków serca. Wszelkie nierówności  ostrożnie" wyszlifować" packą cukierniczą lub rękoma.  Jeśli  wystający brzeg jest wysoki i przechyla się do środka, zabezpieczyć go od środka rulonikiem z waty.Gotowe ciasto przenieść na paterę lub talerz( kiedy zaschnie przenoszenie ciasta będzie bardziej ryzykowne) i odstawić w suche miejsce do przeschnięcia( absolutnie nie do lodówki!)5. Całkowicie wyschniętą pokrywkę dowolnie udekorować.  Ja wykorzystałam zrobione wcześniej różyczki z lukru królewskiego ( royal icing).6.  Na cieście umieścić  czekoladki, przykryć całkowicie lub częściowo pokrywką. Smacznego:) ﻿ *Do masy cukrowej na pokrywkę można  dodać specjalnej pasty kwiatowej, dzięki temu masa będzie bardziej wytrzymała po wyschnięciu  ﻿ 