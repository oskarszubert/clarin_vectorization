Tak jak zapowiadałam przy pierwszym wpisie o Tirggel(klik) przedstawiam dzisiaj II wersję tych pysznych ciasteczek z Zurichu stworzonych do maczania w herbacie lub kawie. Dzięki większej zawartości miodu z ciastem zdecydowanie łatwiej się pracuje i smak jest chyba jeszcze lepszy! Tirggel z tego przepisu zamknięte na prawie dwa tygodnie w puszcze, zmiękły bardziej niż ich pierwowzór, chociaż nadal nie są mięciutkie jak pierniczki- i nigdy nie będą, ponieważ taki już jest ich urok. Polecam jako małe urozmaicenie od naszych tradycyjnych, świątecznych pierniczków. Przepis z małymi zmianami pochodzi z książki Betty  Bossi "Backen in der Weihnachtszeit". ﻿﻿ ﻿ Składniki, na około 25 sztuk: 250g mąki200g miodu50g cukru pudru1/2 łyżeczki mielonego cynamonu1/2 łyżeczki mielonych goździków1/2 łyżeczki mielonego imbiru1/2 łyżeczki mielonej kolendry1/2 łyżeczki mielonego anyżu1 łyżeczka wody różanej Wykonanie: W misce lub garnku, nad tzw. kąpielą wodną rozpuścić miód, cukier puder, przyprawy i wodę różaną. Odstawić, aby trochę przestygło. Mąkę wsypać do większej miski, dodać do niej jeszcze ciepłą mieszankę miodu i wymieszać drewnianą łyżką a następnie wyrobić gładkie ciasto rękoma. Zawinąć w folię spożywczą i zostawić najlepiej na 2 dni w temperaturze pokojowej( ja byłam zbyt niecierpliwa i wstawiłam tylko na godzinę do lodówki;)Piekarnik nagrzać do 2300C. Dużą blachę wyłożyć papierem do pieczenia.Ciasto rozwałkować na grubość 3-4mm( w zależności od używanych foremek może być trochę cieńsze lub grubsze). Ciasteczka wycinać przy pomocy foremek do speculaas lub springerle( idealnie zachowują odbite wzory), posmarowanych wcześniej cienką warstwą oleju, lub zwykłych foremek do pierniczków. Ułożyć na blaszce i piec 4-6 minut na złotawy kolor( spód natomiast powinien pozostać znacznie jaśniejszy). Przechowywać w szczelnie zamkniętym pojemniku do 4 tygodni.Smacznego:) ﻿ ﻿﻿ PS1 ciasteczko to: 66 kcal, 0g tłuszczu:) ﻿﻿ 