Ten tort to tegoroczny hit urodzinowy. Kiedy upiekłam go po raz pierwszy nie udało mi się zrobić nawet porządnego zdjęcia tak szybko zniknął:) Nie przypuszczałam, że za kilka dni dostanę kolejne zamówienie na niego. Tym razem chociaż na szybko pstrykęłam kilka fotek:)Do upieczenia wykorzystałam mój ulubiony i niezawodny przepis na ciasto czekoladowe z książki "Barefoot Contessa at Home" Ina Garten.  Krem natomiast to już moja inwencja twórcza:)Nie wiem czy mógłby być jeszcze bardziej kokosowy, ma w sobie: wiórki kokosowe suszone i świeży kokos, likier kokosowy a nawet olej kokosowy. Tort jest wilgotny, mocno czekoladowy z bardzo kokosowym kremem. Nie wiem czy pamiętacie, jakiś czas temu robiłam Czekoladowe Malibu- ten torcik bije je absolutnie na głowę!! Bardzo gorąco polecam:)  ﻿ Ciasto czekoladowe Składniki( na 2 tortownice o średnicy 20cm)* 1 i 3/4 szklanki mąki pszennej3/4 szklanki cukru 3/4 szklanki ciemnego kakao do pieczenia2 łyżeczki sody oczyszczonej1 łyżeczka proszku do pieczenia1/2 łyżeczki soli1 szklanka maślanki( dodałam jogurt naturalny)1/2 szklanki oleju( tym razem użyłam oleju kokosowego)2 duże jajka1 łyżeczka ekstraktu z wanilii3/4 szklanka świeżo zaparzonej gorącej kawy rozpuszczalnej Przygotowanie: 2 tortownice natłuścić i wyłożyć papierem do pieczenia. Piekarnik nagrzać do 1800C.Przesiać razem: mąkę, proszek do pieczenia, sodę oczyszczoną i kakao. Dodać cukier i sól. W osobnym naczyniu wymieszać maślankę, olej, wanilię i jajka. Do mokrych składników dodawać stopniowo mieszankę mąki( lub odwrotnie- do suchych składników mokre, nie robi to różnicy). Zmiksować, pod koniec dodając gorącą kawę. Uważać, aby miksować tylko do połączenia składników. Masę przełożyć do przygotowanych 2 foremek. Piec około 35-40 minut, do tzw. suchego patyczka. Po upieczeniu odczekać 15-20 minut przed wyjęciem w tortownicy.  Jeśli ktoś nie ma 2 takich samych foremek, proponuję każdą warstwę robić osobno z połowy składników, ponieważ ciasto nie powinno czekać na pieczenie. * Tort na zdjęciach ma średnicę 26cm i pieczony był z podwojonej ilości składników﻿ Krem kokosowy Składniki: 200g kremowego serka typu Philadelphia1/4 szklanki mleka skondensowanego słodzonego3/4 świeżego kokosa1/3 szklanki wiórków kokosowych( suszonych)3 łyżki płatków migdałowych1 łyżka Malibu lub innego likieru kokosowego3 łyżeczki  oleju kokosowego najlepiej extra virgin( można zastąpić rozpuszczonym masłem lub pominąć) Przygotowanie: Miąższ świeżego  kokosa( obranego z brązowej skórki) zetrzeć na drobnych oczkach. Jeśli ktoś ma problemy z rozłupywaniem kokosów polecam mój wcześniejszy wpis- instrukcję jak bez wysiłku dobrać się do kokosów( klik). Płatki migdałowe drobno posiekać. Wszystkie składniki powinny być w temperaturze pokojowej.W dużej misce wymieszać kremowy serek ze startym kokosem oraz suszonymi wiórkami, dodać mleko skondensowane, płatki migdałowe, olej i Malibu. Całość dokładnie wymieszać. Jeśli kokos będzie bardzo mały można dodać więcej suszonych wiórków lub zetrzeć pozostałą część świeżego orzecha. Masa powinna być dość zwarta. Po schłodzeniu krem zrobi się bardziej sztywny i będzie dobrze zachowywać kształt. Ganache: 225g ciemnej czekolady, minimum 60% zawartości kakao( można 1/4 zastąpić dobrej jakości mleczną czekoladą)180ml śmietany kremówki Czekoladę bardzo drobno pokroić i wrzucić do średniej miseczki. Śmietanę doprowadzić prawie do wrzenia a następnie zalać nią czekoladę. Odczekać 2 minuty, aby czekolada pod wpływem ciepła zmiękła i całość delikatnie wymieszać, do uzyskania gładkiej, lśniącej masy. Odstawić do lodówki, aż zgęstnieje. Jeśli  używamy również mlecznej czekolady- ganache nie zgęstnieje tak bardzo, jak z samej ciemnej czekolady. Całkowicie ostudzone płaty ciasta wyrównać nożem( o ile będzie to konieczne- moje były zupełnie płaskie) i przełożyć równą warstwą kremu kokosowego( ciasto czekoladowe przed przełożeniem można nasączyć kilkoma łyżkami likieru kokosowego, ale nie jest to konieczne). Na gotowym torcie rozsmarować ganache i dowolnie ozdobić, np. startą i podpieczoną resztką kokosa, wiórkami kokosowymi i migdałami. Przed podaniem schłodzić minimum 2 godziny, przechowywać w lodówce.Smacznego:) ﻿ 