Kremowa, waniliowa masa ukryta pod warstwą chrupiącego karmelu. Prosty deser a ma w sobie coś wybitnie wciągającego. Kiedy jadłam go pierwszy raz we francuskiej knajpce, przyznam szczerze, że mnie nie zachwycił. Natomiast domowa wersja to już zupełnie inna bajka:) Zachęcam do wypróbowania, nawet jeśli nie macie palnika do brulee- można wówczas ramekiny ustawić  jak najbliżej grillowych grzałek w piekarniku i cały czas obserwując poczekać, aż cukier się skarmelizuje.﻿   ﻿ Składniki( na 4 mniejsze porcje lub 2 normalne-garnuszki na zdjęciach mają 9x7cm, wysokość 4cm, pojemność 100ml): 2 duże lub 3 małe żółtka1 laska wanilii30 g białego drobnego cukru200ml śmietanki 36% ( użyłam UHT)cukier do posypania na górze Przygotowanie: Piekarnik nagrzać do 1200C Śmietanę wlać do niedużego garnuszka. Wanilię przeciąć wzdłuż, wydłubać ziarenka i wrzucić do śmietany razem z pozostałą częścią wanilii. Zagotować na niewielkim ogniu.Odstawić na około 5 minut. Wyjąć z masy laskę wanilii.Żółtka utrzeć dokładnie z cukrem( jak na kogel mogel). Śmietanę wlewać bardzo powoli, cienkim strumieniem do masy jajecznej, cały czas mieszając. Całość dokładnie połączyć. Przelać przez sitko. Następnie uderzyć miską o blat, aby pozbyć się bąbelków powietrza.  Krem przelać do ramekinów lub innych niedużych naczyń. Jeśli na powierzchni będą jeszcze widoczne bąbelki, przebić je wykałaczką. Remekiny ustawić w większym naczyniu żaroodpornym lub blaszce i zalać do połowy wysokości wrzącą wodą. Całość wstawić do piekarnika i piec 30-45 minut lub dłużej- w zależności od tego jakie naczynie użyjemy.  Creme brulee powinien być zupełnie ścięty. Jeśli środek jeszcze lekko się trzęsie, deser można zostawić w wyjętej z piekarnika blaszce z wodą dodatkowe 10 minut. Wstawić do lodówki na minimum 2-3 godziny. Tuż przed podaniem posypać równomiernie cukrem( ile- zależy jak grubą warstwę karmelu chcemy) i przypiec palnikiem lub w piekarniku z opcją grilla. Smacznego:) ﻿  Źródło﻿ 