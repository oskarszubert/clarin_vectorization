Muszę wyznać, że te muffinki kompletnie mnie zauroczyły. Nie miałam wobec nich wielkich oczekiwań, ot kolejne bananowe muffinki. Jednak, jak się okazało, efekt był niesamowity. Połączenie zmielonych migdałów z bananami to strzał w dziesiątkę.  Muffinki są bardzo wilgotne, mają zwartą, sprężystą strukturę i obłędny aromat. Posypanie ich odrobiną soli morskiej po upieczeniu, uwydatnia ich smak. Dodatkowym plusem jest również fakt, że nie wymagają dodania tłuszczu i  z przepisu można całkowicie wyeliminować mąkę. Gorąco zachęcam do wypróbowania. Przepis z małymi zmianami zaczerpnięty  z tej strony. ﻿Składniki (na 6 muffinek): 90g bardzo drobno zmielononych migdałów 35g mąki pszennej razowej ( mąkę można całkowicie pominąć, ale wówczas w zamian należy użyć dodatkowo 35g więcej zmielonych migdałów)1/4 łyżeczki proszku do pieczenia1 jajko45g cukru1/4 łyżeczki cynamonu2 banany (1.5 do ciasta+ 0.5 do ozdobienia) dodatkowo: 1/4 łyżeczki grubej soli morskiej (opcjonalnie)płatki migdałowe do posypania Wykonanie: Piekarnik nagrzać do 1750C. Foremki do muffinek wyłożyć papilotkami lub natłuścić masłem i obsypać odrobiną mąki.Zmielone migdały wymieszać z mąką (jeśli używamy), proszkiem do pieczenia, cukrem i cynamonem. W osobnej miseczce zmiksować 1,5 banana  z jajkiem na pulpę. Masę bananową wlać do migdałów, wymieszać do połączenia składników. Przełożyć do przygotowanych foremek (do 3/4 wysokości). Pozostałą część banana pokroić w cienkie plasterki i ułożyć po 2-3 na górze muffinek, następnie całość udekorować  płatkami migdałowymi. Piec 30- 35 minut (lub do tzw. suchego patyczka). Po wyjęciu z piekarnika, każdą muffinkę posypać niedużą ilością soli morskiej (opcjonalnie). Z usunięciem z foremek odczekać, aż trochę ostygną. Smacznego:) ﻿    ﻿ 