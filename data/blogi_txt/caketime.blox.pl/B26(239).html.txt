Popularne na Tajwanie, słodkie ciasteczka nadziewane ananasem, kształtowane zazwyczaj w nieduże kwadraciki. Przyznaje, że oryginału nigdy nie jadłam, więc nie wiem na ile smak jest podobny, ale ta wersja jest naprawdę rewelacyjna. Kruche ciasto o wyraźnym posmaku mleka w proszku( mniam;), nadziane słodkim, złotym ananasem. Ciasteczka zniknęły tak ekspresowo, że wczoraj znowu je robiłam, tym razem z nadzieniem ananasowo- rodzynkowo- jabłkowym.  Polecam:) Przepis podpatrzony TU ﻿   ﻿ ﻿ Składniki(12-25 sztuk- w zależności jak duże ciastka chcemy*) Nadzienie ananasowe 1 ananas70g cukru70g miodu Obranego ananasa bardzo drobno pokroić. Podsmażać około 10 minut a następnie dodać cukier  oraz miód, połączyć. Gotować około 20 minut, mieszając od czasu, do czasu, aż sok się prawie całkowicie zredukuje i zgęstnieje a całość nabierze złotawo- szklistego koloru. Ostudzić. Ciasto 300g mąki200g masła w temperaturze pokojowej60 g cukru pudru1 jajko60 g mleka w proszku1/3 łyżeczki soli Masło zmiksować z cukrem pudrem, dodać jajko i dalej miksować do połączenia składników. Mąkę wymieszać z mlekiem w proszku i solą, stopniowo dosypywać do masy maślanej. Krótko wyrobić do powstania jednolitego ciasta  jeśli masa będzie za sucha dodać 1-2 łyżki zimnej wody). Piekarnik nagrzać do 1700C.Ciasto podzielić na 25/12 równych części. Każdą porcję rozpłaszczyć rękoma lub rozwałkować na niezbyt cienkie kółko. Na środku umieścić zimne nadzienie a następnie dokładnie zakleić ciasteczko. Można je uformować w kuleczki, kwadraty lub umieścić w formie na muffiny( formę należy lekko natłuścić i obsypać mąką). Piec około 15- 20 minut( większe piec 20-25minut), do zezłocenia się ciasteczek.﻿ Smacznego:) *ja zrobiłam 12 sztuk ﻿ 