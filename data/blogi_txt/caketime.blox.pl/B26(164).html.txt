Czekoladowo- nutellowe oponki. Przyznam, że oryginalnie nazywały się pączkami, ale  jeszcze nigdy nie spotkałam pieczonych pączków, które smakują jak prawdziwe więc przemianowałam je na oponki;) Oponki są mięciutkie, delikatnie czekoladowe z nutką Nutelli i rozpływającymi się w ustach kawałkami czekolady. Polane pyszną glazurą z Nutelli stanowią słodką pokusę nie do odparcia. Jeśli nie macie foremek do pieczenia pączków, zróbcie je w formie babeczek i udekorujcie serduszkową posypką- będą stanowiły  doskonały walentynkowy prezent:)    ﻿ Składniki( na 9 sztuk): 1 i 1/4 szklanki mąki1 czubata łyżka( 15g) kakao do pieczenia1 i 1/4 łyżeczki proszku do pieczenia2 szczypty soli1/4 szklanki cukru3 łyżki brązowego cukru( można zastąpić białym)1/3 szklanki( 100g) Nutelli3 łyżki( 50g) miękkiego masła1 jajko1/2 łyżeczki ekstraktu waniliowego1/2 szklanki mleka40g groszków czekoladowych do pieczenia lub posiekanej czekolady( opcjonalnie) Przygotowanie: Piekarnik nagrzać do 2000C. Foremkę do pieczonych pączków wysmarować margaryną i oprószyć odrobiną mąki. W misce wymieszać mąkę, kakao, proszek do pieczenia i sól. W osobnym naczyniu krótko zmiksować cukier biały, brązowy, Nutellę i masło. Wlać wanilię oraz wbić  jajko, zmiksować do połączenia składników. Następnie dodawać mieszankę mąki i kakao na przemian z mlekiem, w kilku partiach. Pod koniec dodać czekoladowe dropsy( lub posiekaną czekoladę). Masę przełożyć do worka cukierniczego( lub worka do mrożenia z odciętym rogiem) i wyciskać do przygotowanych foremek( można zrobić to łyżeczką, ale worek cukierniczy przyspiesza i ułatwia proces). Piec około 10-12 minut, do tzw. suchego patyczka. Po ostudzeniu polać glazurą. Glazura z Nutelli: 4-5 łyżek Nutelli2-3 łyżki cukru pudru4-6 łyżek mleka Dodatkowo: kolorowa posypka, posiekane orzechy lub migdały itp. Nutellę, cukier i mleko umieścić w niewielkim garnuszku i podgrzewać do rozpuszczenia Nutelli i połączenia się składników. Glazurą polewać oponki ( lub oponki maczać w polewie). Udekorować posypką cukrową lub posiekanymi orzechami. Smacznego:) ﻿  Źródło 