Kolejna walentynkowa propozycja. Nie dość, że muffina w wersji max to jeszcze dodatkowo z sercem w środku! :) Przyznaję, że po duchu i choince w cieście zrobienie serduszka okazało się tym razem trochę trudniejsze i właściwy kształt wyszedł mi dopiero przy drugim podejściu. Niestety tym razem przepisu nie podam, ponieważ nie jestem zupełnie zadowolona z efektu- ciasto( Madeira) okazało w tym wypadku trochę za suche. Do wykonania środka wykorzystałam kawałek Red Velvet Cake, pokruszyłam go, wymieszałam z serkiem Philadelphia i dodałam czerwony barwnik, dla wzmocnienia koloru. Do upieczenia muffinki wykorzystałam specjalną foremkę, chociaż można poradzić sobie również bez niej. "Papilotka" zrobiona jest z lukru plastycznego a krem to połączenie serka mascarpone, bitej śmietany i rozpuszczonej białej czekolady. Pomysł pochodzi z tej strony, dla zainteresowanych tam również znajduje się instrukcja wykonania serca. 