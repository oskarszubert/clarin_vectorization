Mały upominek dla mojego męża:) Bardzo słodkie, pachnące migdałami i obowiązkowo klejące się do zębów karmelki. Zobaczyłam ten przepis na blogu Dziś mam ochotę na... i natychmiast mi się spodobał. Wprawdzie autorka nazwała je krówkami, ale mi trochę bardziej przypominają karmelki. Jak zwał, tak zwał w każdym razie są super :) Następnym razem muszę jedynie uważać na czas gotowania- zapędziłam się trochę i gotowałam je ponad 35 minut, były nadal kleiste, ale nie aż tak "mordoklejkowe" jak bym chciała:)  Składniki*: 350ml  śmietany kremówki2/3 szklanki** cukru3 krople aromatu migdałowegołyżka suchego maku (pominęłam) dodatkowo: kilka kropli oleju, sylikonowa foremka do lodu lub nieduże płytkie naczynie *użyłam 250ml śmietany i odpowiednio mniej cukru i uzyskałam 14 karmelkowych serduszek **szklanka ma w tym przepisie 250ml Wykonanie: Foremki sylikonowe ( lub płaskie naczynie)  dokładnie wysmarować odrobiną(!) oleju. Do średniego garnka ( powinien być dość wysoki) wlać śmietanę, cukier i aromat. Podgrzewać na średnim ogniu do rozpuszczenia się cukru, mieszając od czasu do czasu. Następnie zmniejszyć płomień i gotować, aż masa zacznie gęstnieć i zmieni kolor na karmelkowy, około 20-35 minut w zależności, jak bardzo kleiste karmelki chcemy uzyskać (uwaga: pod koniec dość energicznie mieszać, aby całość się nie przypaliła). Mieszanka będzie gotowa, gdy po upuszczeniu niewielkiej ilości do lodowatej wody lub na zimny talerzyk zastygnie zachowując swój kształt i jędrność.  Masę przelać natychmiast  to przygotowanej foremki (nie podgrzewać ponownie, bo zrobią się zupełnie kruche), ostudzić i wstawić do lodówki. Po około godzine wyjąć z foremek lub pokroić w kwadraty (jeśli używaliśmy większego naczynia).Smacznego:) 