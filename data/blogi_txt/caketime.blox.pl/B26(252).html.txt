Pamiętacie jeszcze Torcik chocolate chip cookie z kremem z nutelli? Dziś nowa wersja tego wypieku: Torcik z Gigantycznych Czekoladowych Ciastek, przełożony kremem z likierem Baileys na serku mascarpone. Który jest lepszy? Zdania były podzielone- dla mnie tort ciasteczkowy- czekoladowy  jest jednak znacznie smaczniejszy, mimo, że po pokrojeniu nie prezentuje się tak równiutko i ładnie. Połączenie moich ulubionych czekoladowych ciastek wg Nigelli, z lekko alkoholowym kremem dosłownie rozpływa się w ustach. Polecam!﻿  ﻿ ﻿ English version (click here) Ciastka Składniki( na 9 ciastek): 150g ciemnej(lub deserowej) czekolady 125g miękkiego masła50g białego cukru 75g ciemnego cukru muscovado1 jajko( zimne)1 łyżeczka ekstraktu z wanilii150g mąki pszennej30g kakaołyżeczka sody oczyszczonej½ łyżeczki soliopcjonalnie: 50g białej czekolady drobno posiekanej Piekarnik nagrzać do 1700C. Dużą blachę wyłożyć matą silikonową lub natłuścić i wyłożyć papierem do pieczenia.W kąpieli wodnej rozpuścić czekoladę. Lekko ostudzić. W osobnym naczyniu dobrze zmiksować masło i oba rodzaje cukru, dodać wanilię a następnie letnią, rozpuszczoną czekoladę oraz jajko i dalej miksować. W innym naczyniu wymieszać mąkę, kakao oraz sodę i sól. Wszystkie suche składniki wsypać do masy czekoladowej i dobrze połączyć mikserem. Na koniec wsypać posiekaną czekoladę. Całość wymieszać łyżką. Ciasto podzielić na 9 części. Z masy, wilgotnymi rękoma, kształtować kulki a następnie nakładać na blaszkę i rozpłaszczyć na placek o średnicy około 7-8 cm( rękoma lub przez kawałek folii spożywczej), zachowując odstępy między ciastkami( ja piekłam max 3 na blaszce). Piec około 12-13 minut ( im dłużej będziemy je piec, tymbędą bardziej kruche ). Całkowicie ostudzić. Krem Składniki: 250- 300g serka mascarpone125- 150ml śmietany kremówki2- 5 łyżki cukru pudru( lub do smaku)3- 4 łyżki likieru baileys( można zastąpić innym likierem lub ekstraktem z wanilii) Serek mascarpone połączyć z cukrem pudrem. Śmietanę ubić na sztywno i dodać do serka, delikatnie wymieszać. Pod koniec wlać likier i dobrze połączyć. Wykonanie tortu: Ciasteczka przełożyć kremem, dowolnie udekorować. Schłodzić około 2 godzin przed podaniem. Przechowywać w lodówce.Smacznego:)  dla porównania Torcik chocolate chip cookie wyglądał tak: ﻿ 