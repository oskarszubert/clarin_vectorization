Cukiernia Sowa jest jedną z moich ulubionych cukierni w Polsce. Kiedy tylko jestem z wizytą, obowiązkowo musimy „zaliczyć” wspaniały i niedościgniony tort truflowy( oj…  co ja bym dała, żeby móc taki zrobić w domu…). W czołówce moich ulubionych wypieków plasuje  się również Placek Karaibski. Cudownie czekoladowy, pełen śliwek oraz orzechów, wilgotny, ale nie za ciężki z nutą marcepanu (chociaż ja mam czasem problemy, żeby wyczuć ten marcepan;) i białą kruszonką.  Ostatnio, po powrocie do domu, tak długo chodził za mną ten smak, aż stwierdziłam, że muszę spróbować go zrobić. Tak naprawdę dzisiejszy przepis to moje drugie podejście do zrobienia tego ciasta. Za pierwszym razem, skorzystałam z przepisu znalezionego w Internecie, placek był dobry( zniknął tak szybko, że nawet nie miałam kiedy zrobić zdjęć;), ale nie przypominał zupełnie tego właściwego. Pokombinowałam więc  trochę i tak powstała moja wersja Placka Karaibskiego:) Jeszcze nie smakuje w 100% jak jego odpowiednik z cukierni, ale wydaje mi się, że idę w dobrym kierunku:) Następnym razem ciasto  spróbuję zrobić niższe, odrobinę cięższe i może dodam więcej marcepanu. Zapraszam do przetestowania i podzielenia się uwagami:)     Kruszonka: Składniki: 75g mąki (około pół szklanki+ 1 czubata łyżka)40g  cukru (około 1/4 szklanki)35- 40g masła lub margaryny40- 50g marcepanu Masło, mąkę i cukier zagnieść, aby powstały większe okruchy (można dodać łyżkę masła więcej jeśli będzie się słabo łączyło).  Pod koniec dodać drobno pokrojony lub starty na grubych oczkach marcepan i rozdrabniać go palcami rozcierając z pozostałymi składnikami, aż do utworzenia typowej kruszonki.  Wstawić do lodówki na czas robienia spodu. (Jeśli ktoś lubi dużą ilość kruszonki -składniki można podwoić:) Ciasto: Składniki: 2 szklanki mąki pszennej1 i  1/2 szklanki cukru 1/2 szklanki ciemnego kakao do pieczenia2 łyżeczki sody oczyszczonej1 łyżeczka proszku do pieczenia1/4 łyżeczki soli1/2 szklanka maślanki lub jogurtu naturalnego1/2 szklanki oleju2 jajkakilka kropli olejku migdałowego1/2 szklanki gorącej rozpuszczalnej kawy80g marcepanu1/2- 3/4 szklanki pokrojonych orzechów włoskich 15- 25 śliwek (w zależności od wielkości) świeżych lub mrożonych (wcześniej rozmrożonych) Śliwki pociąć na połówki, ułożyć w naczyniu żaroodpornym, posypać 2-3 łyżkami cukru i zapiekać w temperaturze 1600C około 15-20minut, aż puszczą sok i trochę zmiękną( jeśli śliwki są miękkie i słodkie można pominąć ten krok). Śliwki odsączyć z nadmiaru soku. Sok wymieszać z 1-2 łyżkami cukru( w zależności od ilości soku) i zagotować 3-4 minuty do momentu, gdy sok odrobinę zgęstnieje. Wykonanie: Piekarnik nagrzać do 1700C. Foremkę o wymiarach około 28x 21cm wyłożyć papierem do pieczenia lub folią aluminiową i posmarować niedużą ilością margaryny.Przesiać razem: mąkę, proszek do pieczenia, sodę oczyszczoną i kakao. Dodać cukier i sól. W osobnym naczyniu wlać maślankę, olej i olejek migdałowy, wbić jajka, dodać drobno pokrojony marcepan. Zmiksować wszystko blenderem, do momentu, aż marcepan połączy się z pozostałymi składnikami. Do mokrych składników wsypywać stopniowo mieszankę mąki.  Krótko miksować, pod koniec oddajać gorącą kawę. Do masy dodać orzechy- szybko wymieszać całość łyżką. Ciasto przełożyć do formy. Równomiernie posypać większą część kruszonki( około ¾) na cieście. Ułożyć połówki śliwek ( rozciętą stroną ku górze), posmarować  pędzelkiem każdą śliwkę niedużą ilością gęstego soku i posypać pozostałą częścią kruszonki. Piec około 45-50 minut, do tzw. suchego patyczka( jeśli kruszonka będzie się zbyt przypiekać - przykryć folią aluminiową.Smacznego:) 