Duńskie pieprzowe ciasteczka- orzeszki. Szybciutkie do zrobienia i od razu gotowe do jedzenia:) Chrupiące z lekko korzenno- pieprzowym, rozgrzewającym smaku. Jak ostre będą Pebernodder zależy od upodobań. Ja swoje ukształtowałam w kuleczki lecz można zrobić je w kształcie podobnym do kopytek.     ﻿ Składniki( na około małych 200 ciasteczek): 125g zimnego masła125g cukru1 jajko 1 łyżeczka sody oczyszczonej*1/2 łyżeczki mielonego imbiru1/2- 3/4 łyżeczki mielonego kardamonu1/2 łyżeczki cynamonu1/8 łyżeczki białego pieprzu**275g mąki Przygotowanie: Mąkę wymieszać z sodą, przyprawami i cukrem. Dodać masło pokrojone w kostki i rozetrzeć palcami razem z mąką to uzyskania kruszonki. Następnie dodać jajko i szybko zagnieść na jednolite ciasto. Masę można owinąć  w folię i wstawić na 15-20 minut do lodówki, ale nie jest to konieczne. Piekarnik nagrzać do 2000C. Płaską, dużą blachę wyłożyć matą silikonową lub wysmarować odrobiną tłuszczu i wyłożyć papierem do pieczenia. Ciasto przełożyć na posypana mąką stolnicę i ukształtować w dość cienki rulon( około 1-1,5 cm średnicy). Następnie kroić na niewielkie kawałki( moje miały około 1,5 cm). Opcjonalnie ukształtować w kuleczki. Surowe ciastka przełożyć na blaszkę zachowując odstępy. Piec 8-12 minut, w zależności od wielkości, aż orzeszki nabiorą złotego koloru. Smacznego:) *sody można dodać trochę mniej- 3/4 łyżeczki, lub zastąpić proszkiem, jeśli nie lubicie posmaku sody**w zależności od upodobań i pieprzu można dodać mniej lub więcej   Źródło﻿ 