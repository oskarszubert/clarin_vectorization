Tiramisu w trochę innej wersji a może powinnam raczej napisać deser a la tiramisu:) bez dodatku kawy, ale za to z puree z dyni. Delikatny, kremowy deser z nutą cynamonu oraz aromatycznym i rozgrzewającym rumem, doskonały na jesienne chłodne wieczory:) Pomysł na to tiramisu podpatrzyłam na stornie Better Homes and Gardens, ale sam przepis znacznie zmodyfikowałam.  ﻿ English version (click here)  Składniki: Do nasączenia biszkoptów: 1/2 szklanki syropu klonowego 3-6 łyżek rumu Wymieszać i odstawić na bok. Lub jeśli nie mamy akurat pod ręką syropu klonowego( tak jak ja;) możemy zastąpić go syropem cukrowym:1/2 szklanki wody1/3 szklanki cukru muscovado4-6 łyżek białego cukru*3-6 łyżek rumu, najlepiej ciemnego( użyłam rumu miodowego) Wodę i oba rodzaje cukru zagotować, aż kryształki całkowicie się rozpuszczą. Ostudzić a następnie dodać rumu( do smaku- ja chciałam wyraźny smak rumu, dlatego dodałam 6 łyżek) Masa dyniowa: 3/4 szklanki puree z dyni( 150g)**3-4 łyżki cukru pudru*190g serka mascarpone1 łyżeczka cynamonu 1/2 łyżeczki sproszkowanego imbiru200ml śmietany kremówki130g podłużnych biszkoptów ladyfingers( 14 sztuk)dodatkowo: cynamon do posypania każdej warstwy tiramisuopcjonalnie: usztywniacz do śmietany Wykonanie: Serek mascarpone wymieszać z cukrem, dodać puree z dyni, cynamon i imbir, delikatnie połączyć. W osobnym naczyniu ubić na sztywno śmietanę( opcjonalnie można dodać usztywniacz do śmietanki) a następnie wymieszać ostrożnie z masą dyniową.Biszkopty maczać w syropie, dość krótko, tak aby mogły jeszcze wchłonąć wilgoć z masy serowo- dyniowej. Po ułożeniu pierwszej warstwy siedmiu biszkoptów rozsmarować na nich połowę kremu i oprószyć delikatnie cynamonem. Następnie po kolei maczać i układać drugą warstwę biszkoptów,  rozprowadzić na niej masę serową i ponownie posypać cynamonem. Schłodzić minimum 4-5 godzin a najlepiej całą noc.Przechowywać w lodówce.Smacznego:) * cukru można dodać według uznania, w zależności jak słodkie desery lubimy** puree powinno być dość suche, aby masa się nie rozpłynęła, ja swoje dodatkowo podsmażyłam, aby bardziej odparować wodę i ostudziłam ﻿ ﻿ 