Klasyczne ciasto W-Z. Dla mnie tak powinna smakować prawdziwa Wuzetka:) Ja pamiętam W-Z jako dość zbite, kakaowe ciasto z kwaskowatą, ale nie cytrynową masą, która zdecydowanie nie była ubitą śmietaną kremówką. I taką właśnie wersję postanowiłam stworzyć.  Przepis na spód podpatrzyłam na stronie Słodka Magia od Kuchni, ale krem to już zupełnie moje wariacje:) Zapraszam do wypróbowania!:)  ﻿   ﻿ Składniki: Ciasto kakaowe 230g miękkiego masła lub margaryny110g cukru6 jajek( oddzielnie żółtka i białka)60g ciemnego kakao (roztartego w 1/2 szklanki wrzącej wody)230g mąki pszennej( w oryginale była krupczatka*)1,5 łyżeczki proszku do pieczenia *robiłam obie wersje i bardziej smakowało mi ciasto na mące pszennej Przygotowanie: Piekarnik nagrzać do 1700C. Blachę o wymiarach około 35x25 cm posmarować odrobiną margaryny i wyłożyć papierem do pieczenia. Mąkę przesiać z proszkiem do pieczenia. Masło z żółtkami i cukrem utrzeć lub zmiksować na jasną, puszystą masę. Ciągle ucierając dodać roztarte, lekko przestudzone kakao oraz mąkę z proszkiem pieczenia. Białka ubić na sztywną pianę. Przełożyć do masy 2-3 łyżki piany, wymieszać, aby rozluźnić ciasto a następnie dodać pozostałą część białek i delikatnie wymieszać. Gotowe ciasto przełożyć do formy i wyrównać. Piec około 40 minut. do tzw. suchego patyczka. Całkowicie zimne ciasto przekroić na pół wzdłuż. Ja przygotowałam ciasto na 2 razy, aby piec każdą warstwę oddzielnie- nie mam zaufania do swoich zdolności w krojeniu na pół takiego dużego płata ciasta. Czas pieczenia skróciłam od około 25minut, do suchego patyczka. Krem( wszystkie składniki powinny być w temperaturze pokojowej) 200ml śmietany kremówki 30% lub 36%400ml creme fraiche *( można zastąpić kwaśną śmietaną 18%)400ml  gęstej kwaśnej śmietany 18%)6-8 łyżek cukru pudru( lub do smaku)2 łyżki żelatyny2-3 łyżki wody Żelatynę wsypać do niedużego garnuszka, zalać 2-3 łyżkami letniej wody, odstawić, aby spęczniała. 2-3 łyżki kwaśnej śmietany dodać do żelatyny i podgrzać na małym ogniu tylko do całkowitego rozpuszczenia( absolutnie nie doprowadzić do zagotowania). Odstawić, aby lekko przestygła. Kwaśną śmietanę i creme fraiche dobrze wymieszać. Śmietanę kremówkę ubić z cukrem pudrem( nie musi być bardzo sztywna). Obie mieszanki połączyć.  2 łyżki masy śmietanowej wlać do letniej żelatyny i wymieszać( jeśli żelatyna ostygnie za mocno i po dodaniu śmietany zrobią się grudki- lekko ją podgrzać). Następnie  energicznie, dokładnie połączyć rozrobioną żelatynę z pozostałym kremem śmietanowym. Wstawić do lodówki, aby masa zgęstniała. Tężejącą masę śmietanową wyłożyć na pierwszy placek kakaowy, zostawić około pół centymetra od brzegu. Na nadzienie położyć drugi płat ciasta i lekko go docisnąć, aby masa doszła do brzegów placków. Polać polewą czekoladową lub dowolnie udekorować. Polewa czekoladowa 200g czekolady deserowej1/4 szklanki kremówki lub mleka2 łyżki masła2 łyżki cukru( opcjonalnie) Wszystkie składniki umieścić w garnuszku i rozpuszczać na małym ogniu, cały czas mieszając. Przestudzoną, gęstniejącą masą polać ciasto i wyrównać. W-Z schłodzić 3-4 godziny, do całkowitego ścięcia się masy. Przechowywać w lodówce. Smacznego!:)﻿ * creme fraiche-to kwaskowata, gęsta śmietana o wysokiej zawartości tłuszczu( moja miała 30%)  ﻿ 