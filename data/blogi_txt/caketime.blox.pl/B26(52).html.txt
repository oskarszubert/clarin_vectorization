Dla osób, które nie spożywają mleka to pewnie żadna nowość, ale dla mnie to zupełnie odkrycie:) Budyń przyrządzony wyłącznie na mleku owsianym z dodatkiem kakao, wanilii i dowolnej substancji słodzącej. Można zrobić go w wersji owocowej, waniliowej, toffi i na co tylko mamy jeszcze ochotę. Budyń ma trochę bardziej kleistą  i ciągnącą strukturę od tradycyjnego, ale mi to zupełnie nie przeszkadza, ja kocham takie mordoklejki:) Polecam do spróbowania :)   ﻿ Składniki na 3-4 porcje: 1 szklanka płatków owsianych( użyłam tradycyjnych)3- 3 i 1/2 szklanek wody3-4 łyżki kakao do pieczeniadowolna substancja słodząca: może być cukier biały, cukier trzcinowy, miód, pasta z daktyli itd. (ja użyłam 3 łyżki pełnego cukru trzcinowego- vollrohrzucker)2 łyżeczki ekstraktu waniliowego2 szczypty soli Przygotowanie: Płatki zalać 1 szklanką zimnej wody( użyłam filtrowanej) i odstawić na całą noc lub na minimum 4-5 godzin. Kiedy płatki zupełnie zmiękną dodać 1/2 szklanki wody i zmiksować, najdrobniej jak tylko się da, mikserem do drinków lub blenderem. Dodać 1 i 1/2 szklanki( lub 2 szklanki) wody i zmiksować do połączenia. "Mleko" owsiane odstawić na 15-20minut. Następnie odlać 1/4 mleka, dodać do niego kakao i dokładnie wymieszać*. Pozostałą część płynu ustawić na średnim ogniu, dodać wanilię, sól i cukier lub miód, do smaku. Część kakaową wlać do garnka i całość dobrze połączyć. Doprowadzić do wrzenia cały czas mieszając a następnie gotować około 3-4 minut, lub do momentu, gdy budyń zgęstnieje( powinien być dokładnie tak gęsty lub nawet gęstszy od tradycyjnego budyniu)Gotowy budyń przelać do miseczek**.Posypać dowolnymi dodatkami: orzechami, czekoladą, owocami. Równie dobrze smakuje na zimno jak i na ciepło:) Smacznego:) *kakao można też wsypać bezpośrednio do mleka bez rozrabiania, ja chciałam mieć pewność, że nie zrobią się grudki kakao**Budyń niestety nie trzyma tak ładnie kształtów jak tradycyjny, dlatego lepiej podawać do w miseczkach lub pucharkach 