Niezwykle proste a jednocześnie urocze kruche, maślano- waniliowe ciasteczka. Doskonały Walentynowy prezent, chociaż oczywiście pasują również na inne okazje:) Do wykonania wykorzystałam przepis Pierre Herme- ciasteczka pięknie trzymają kształt a z samym ciastem bardzo dobrze się pracuje, jednak jest jeden warunek: masa musi być mocno schłodzona. Dla osób, które nie przepadają za używaniem sztucznych barwników, proponuję zrobić wersję kakaowo- waniliową:)    ﻿ Składniki: 250 g mąki pszennej( plus 2-3 łyżki jeśli ciasto byłoby zbyt luźne)125 g cukru pudru125 g masła, o temperaturze pokojowej1 jajkoziarenka z 1 laski wanilii W misce wymieszać cukier oraz wanilię. Do osobnego naczynia( lub na stolnicę) wsypać mąkę. Masło pokroić w nieduże kostki, dodać do mąki i rozdrobnić palcami, aż powstanie masa podobna do kruszonki( użyłam do tego food procesora). Następnie wbić jajko i wsypać przygotowany cukrem. Krótko wyrobić. Gotowe ciasto podzielić na 2 równe części. Do jednej z nich dodać odrobinę czerwonego barwnika( jeśli barwnik jest w płynie prawdopodobnie trzeba będzie dodać trochę więcej mąki). Każdą z części ciasta zawinąć folię spożywczą i włożyć do lodówki na około 60 minut. Gładką blaszkę włożyć matą silikonową lub lekko natłuścić i wyłożyć papierem do pieczenia.Schłodzone ciasto rozwałkować na grubość 3-4 mm, podsypując lekko mąką. Wycinać kółka, serca lub inne kształty a następnie ciastka przełożyć na blaszkę* i dopiero wówczas mniejszą foremką wycinać kształty w środku( ciasteczka nie zniekształcą się dzięki temu przy przenoszeniu). Puste miejsca w ciastkach uzupełnić fragmentami z drugiego koloru, lekko docisnąć na połączeniu. Ponownie wstawić do lodówki na 30-45 minut, aż ciasteczka będą zupełnie zimne i twardawe( ja wystawiłam je na balkon- blaszka była za duża, żeby wstawić ją do lodówki;) Piec w temperaturze 1800C przez około 10-13 minut, aż nabiorą bardzo delikatnego złotego koloru. Ostudzone przechowywać w szczelnie zamkniętym pojemniku. Smacznego:) *ciastka można przełożyć na sam papier lub matę, aby łatwiej było zmieścić je w lodówce﻿  ps. Ciasteczka nadają się również do odbijania na nich wzorków( ważne jest wówczas ponowne ich schłodzenie po odbiciu wzorku) ﻿ 