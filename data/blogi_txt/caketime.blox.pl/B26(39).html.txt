Proste migdałowe( lub orzechowe w zależności co użyjemy;) ciasto z soczystymi śliwkami. Wzbogacone kawałkami marcepanu i posypane chrupiącymi orzechami laskowymi. Połączenie doskonałe. Marcepan można oczywiście pominąć, ale jego dodatek naprawdę niesamowicie uszlachetnia smak. Polecam!  ﻿﻿  ﻿ Składniki, powinny być w temperaturze pokojowej( na tortownicę 23cm): 230g mąki 1 łyżeczka proszku do pieczenia100g mielonych migdałów( można zastąpić orzechami laskowymi)150g miękkiego masła150g cukru2 łyżeczki cukru waniliowego lub esencji1-2 krople olejku migdałowego2 jajka500g  śliwek100g marcepanu30g orzechów laskowych( można zastąpić innymi) Przygotowanie: Piekarnik nagrzać do 1800C. Tortownicę wysmarować odrobiną margaryny, dno wyłożyć papierem do pieczenia, boki obsypać mąką lub mielonymi orzechami. Śliwki pozbawić pestek i pokroić w ćwiartki. Mąkę wymieszać z proszkiem do pieczenia i migdałami. Masło zmiksować z cukrem, olejkiem migdałowym i cukrem/ esencją wanilią na jasną, puszystą masę. Dodawać pojedynczo jajka  i dokładnie zmiksować. Następnie w 2-3 partiach wsypać mąkę z dodatkami i wymieszać do połączenia składników. Masę przełożyć do przygotowanej blaszki i wyrównać. Z marcepanu odrywać nieduże, płaskie kawałki i układać na surowym cieście*. Na końcu rozłożyć śliwki, rozcięciem ku górze. Orzechy posiekać na średnie kawałki i posypać nimi placek. Piec około 50- 55 minut, do tzw. suchego patyczka( uwaga- jeśli przy nakłuwaniu trafimy na marcepan, patyczek nie wyjdzie czysty;). Jeśli boki zbrązowieją za szybko a środek będzie jeszcze niedopieczony, ciasto można przykryć folią aluminową.  Wyjąć z blaszki po wystudzeniu. Smacznego:) *ja część marcepanu ułożyłam na śliwkach, ale ta opcja się zupełnie nie sprawdziła- marcepan na górze za mocno się przypiekł, dlatego polecam całość położyć pod śliwkami ﻿ Przepis pochodzi ze strony  Mała cukierenka ﻿ 