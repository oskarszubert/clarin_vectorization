Jestem wielką fanką wszelkiego rodzaju kokosanek a ten przepis przypadł mi szczególnie do gustu. Jest ekstremalnie prosty i szybki a kokosowe kuleczki są obłędnie dobre:) Polecam wszystkim miłośnikom kokosu i nie tylko! Przepis pochodzi z tej strony. Składniki (na 24 sztuki): 1/3 szklanki (40g) mąki pszennejszczypta soli3 szklanki (225g) wiórków kokosowych3/4 szklanki (175ml) mleka skondensowanego słodzonego kilka kropli aromatu waniliowego Wykonanie: Piekarnik nagrzać do 1800C. Dużą blachę wyłożyć papierem do pieczenia( można posmarować odrobiną oleju). Mąkę, sól oraz wiórki kokosowe wymieszać w misce.  Wlać mleko skondensowane, dodać wanilię i wszystko dokładnie połączyć, aż do otrzymania gęstej masy. Formować nieduże kulki (najlepiej moczyć odrobinę dłonie w wodzie i mocno ściskać masę) i układać na blaszce tak, aby się nie dotykały. Piec około 12 - 14 minut, do otrzymania lekko złocistego koloru. Smacznego:) ﻿ 