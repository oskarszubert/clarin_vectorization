Doskonałe śniadaniowe muffinki. Upieczone wieczorem rewelacyjnie nadają się na śniadanie do łóżka następnego dnia:) Muffinki mają intensywny pomarańczowy aromat a ich wnętrze jest wilgotne i bardzo sprężyste. Dzięki niewielkiej ilości miodu są jedynie delikatnie słodkawe, przez co można je zjeść np. z żółtym serem. Muffinki pieczone są na mące pełnoziarnistej i nie zawierają jajek, w swoim składzie mają za to, między innymi, zmielony len i serek ricottę. U nas okazały się wielkim hitem, dlatego gorąco polecam:)  ﻿ ﻿ Składniki( na 8-10 sztuk w zależności od wielkości): 1 i 1/2 szklanki mąki pszennej pełnoziarnistej2 łyżeczki z niedużą górką proszku do pieczenia2 szczypty soliskórka otarta z jednej dużej pomarańczysok pomarańczowy wyciśnięty z jednej dużej pomarańczy1/2 szklanki ricotty1 szklanka mleka( albo mleka sojowego lub migdałowego itp.) plus 3-4 łyżki mleka dodatkowo1 łyżka zmielonego lnu( siemienia lnianego) plus 3-4 łyżki gorącej wody2 łyżki miodu( do smaku można dodać więcej)1 łyżeczka ekstraktu waniliowego Przygotowanie: Piekarnik nagrzać do 1700C. Foremkę do muffinek wyłożyć papilotkami lub wysmarować odrobiną masła lub margaryny( w silikonowych formach można pominąć ten krok). W misce wymieszać: mąkę, proszek do pieczenia, sól i otartą skórkę z pomarańczy. W osobnym naczyniu zmiksować sok pomarańczowy, serek ricottę, miód, ekstrakt waniliowy i mleko. Siemię lniane zalać gorącą wodą i dokładnie wymieszać, następnie wlać do mokrych składników i krótko zmiksować. Zawartość obu naczyń połączyć, jeśli powstała masa będzie zbyt gęsta dodać dodatkowe 3-4 łyżki mleka. Surowym ciastem napełniać przygotowane foremki do 3/4 wysokości. Piec około 23-30 minut( w zależności od wielkości), do tzw. suchego patyczka. Po ostudzeniu przechowywać w szczelnie zamkniętym pudełku. Według autorki ten sam przepis możemy wykorzystać do robienia gofrów lub grubych naleśników, regulując jedynie gęstość odpowiednią ilością mleka. Smacznego:) ﻿  Źródło 