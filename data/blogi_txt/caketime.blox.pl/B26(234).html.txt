Aby urozmaicić  sylwestrową noc, zamiast tradycyjnego szampana możemy zaproponować naszym gościom koktajle na nim oparte. Starałem się wybrać te łatwe w przygotowaniu i zawierające popularne składniki,  które zazwyczaj można znaleźć w domowym barku. Dziś zaprezentuję pierwszą część szampańskiej kolekcji ...a kolejne trzy przedstawię jutro:) Ogólna zasada dotyczaca wszystkich opisanych drinkow– skladniki powinny byc wcześniej schłodzone, do żadnego z tych koktajli nie dodajemy lodu. Szmaragdowy brylant﻿ ﻿ Szmaragdowy brylant Składniki( dla 1 osoby): około 25 ml likieru melonowego – Midoriokoło 75 ml szampana bądź wina musującego Przygotowanie: Do kieliszka do szampana wlać likier a następnie dopełnić  szampanem bądź winem musującym. Natychmiast podawać.  ﻿ Tradycyjny koktajl z szampanem﻿ ﻿ Tradycyjny koktajl z szampanem Składniki( dla 1 osoby): 1 łyżeczka/ kostka cukrukilka kropel Angosturyokoło 25 ml brandy lub koniaku( opcjonalnie, jeśli ktoś lubi)około  100 ml szampana bądź wina musującego Przygotowanie: Do schłodzonego kieliszka koktajlowego( do  Martini) wsypać cukier i nasączyć kroplami Angostura, opcjonalnie dodać brandy bądź koniaku i dopełnić całość szampanem. Kieliszek udekorować plasterkiem pomarańczy. ﻿ ﻿ Niebieski szampan﻿ ﻿﻿ Niebieski szampan Składniki (dla 1 osoby): około 20 ml blue curacaoszampan bądź wino musujące Przygotowanie: Do kieliszka do szampana wlać blue curacao i obracać nią, pochylaną pod kątem kilkakrotnie, aby likier rozprowadzić po ściankach. Dopełnić  szampanem bądź winem musującym do smaku. Natychmiast podawać. ﻿ 