Brutti Ma Buoni– czyli „brzydkie, ale smaczne” to kolejny włoski specjał, który pokochałam od pierwszego gryza. Zazwyczaj robi się je w postaci dość niekształtnych ciasteczek( stąd pewnie nazwa), ja natomiast zrobiłam z nich kuleczki:) Smakują nieziemsko! Przypominają mi dobre, wilgotne, lekko kleiste kokosanki, ale zamiast kokosu mają mielone migdały i orzechy laskowe. Są super szybkie i proste w przygotowaniu i niestety równie szybko znikają:) Robiłam je w dwóch wersjach: oryginalnej( którą dostałam od mojej włoskiej znajomej) i z podwójną ilością białek( przyznaję, że zupełnie przez pomyłkę;) Pierwsza wersja jest bardziej zbita, moja wersja jest bardziej miękka i kleista w środku. Obie są uzależniające:)   Składniki( na sporą ilość kuleczek, niestety zapomniałam policzyć ile dokładnie): 250g mielonych migdałów( mogą być ze skórką) 250g mielonych orzechów laskowych 300g cukru pudru 3 białka lub w mojej wersji 6 białek zwykłe papilotki lub mini papilotki do muffinek, w zależności jak duże kuleczki chcemy zrobić, ale można również zupełnie je pominąć Wykonanie: Piekarnik nagrzać do 1800C. Na dużej blaszce ułożyć papilotki, lub jeśli ich nie używamy, wyłożyć blachę papierem do pieczenia i lekko natłuścić. Białka ubić na sztywno, pod koniec partiami dodawać przesiany cukier puder.  Mielone orzechy i migdały wymieszać i stopniowo dodawać do białek, mieszać łyżką. Z gotowej masy kształtować mokrymi rękoma kuleczki dowolnej wielkości( ale im więcej zrobimy, tym teoretycznie dłużej powinny przetrwać;) lub nabierać łyżeczką i przekładać do papilotek lub bezpośrednio na natłuszczoną blachę. Piec około 15 minut, aż bardzo delikatnie nabiorą koloru- im dłużej będziemy je piec tym będą mniej wilgotne i kleiste. Smacznego:)   Ps.Na zdjęciach jest wersja z 3 białkami. 