Dzisiaj dobrze pewnie wszystkim znane ciasto Snikers. Jest to jedno z moich ulubionych ciast na święta i specjalne okazje. Słodkie i bogate w smaku. Miodowe płaty przełożone budyniem, masą kajmakową  i oczywiście uwieńczone karmelizowanymi orzeszkami. Mimo, że piekę to ciasto już od wielu lat, zawsze jego smak wprawia mnie w zachwyt. Niestety tym razem mogłam sobie na snikersa jedynie popatrzeć, ponieważ nie był pieczony dla nas:/(stąd też trochę robocze zdjęcia). Pocieszam się jednak, że już niedługo znowu święta i będę mogła cieszyć się jego smakiem:)     Polewa orzechowa: 1/2 kostki margaryny (10 dag)4 łyżki cukru2 łyżki miodu20 dag posiekanych orzechów, dowolnego rodzaju (u mnie orzechy pecan) W średnim garnku rozpuścić margarynę z cukrem i miodem, dodać orzechy. Pogotować chwilę na średnim ogniu- do rozpuszczenia cukru. Odstawić do przestudzenia. Składniki ciasta (na 3 blaty): 60 dag mąki pszennej3/4 szklanki cukru2 jajka2 żółtka20 dag margaryny3 łyżki mleka3 łyżki miodu2 łyżeczki sody1 opakowanie cukru waniliowego Dużą (najlepiej większą od wymiarów ciasta) , gładką blachę wyłożyć papierem do pieczenia lub folią aluminiową i posmarować niewielką ilością margaryny. Najlepiej przygotować 3 blachy, ale jeśli nie ma takiej możliwości jedna również wystarczy( przygotować wówczas dodatkowo 2 kawałki papieru lub folii). Piekarnik nagrzać do 1750C.Mąkę wymieszać z sodą i posiekać z margaryną (lub rozdrobnić margarynę z mąką palcami). Dodać pozostałe składniki i zagnieść na gładki ciasto. Podzielić na 3 części. Każdą część ciasta rozwałkować na prostokąt o wielkości około 20x 30 cm( może być trochę większy), podsypując mąką, aby ciasto się nie kleiło. Delikatnie przenieść na przygotowaną blaszkę. Można również rozwałkować bezpośrednio na papierze do pieczenia i przenieść razem z papierem na blachę( również delikatnie podsypać mąką, żeby ciasto zbyt mocno nie przywarło do papieru lub folii). Na jedną z części ciasta wyłożyć letnią polewę orzechową. Piec każdy płat osobno około 8-12 minut, w zależności od piekarnika, część z orzechami piec 2-3 minuty dłużej. Płaty powinny mieć brązowo- złoty kolor, nie powinny być zbyt mocno wypieczone, gdyż będą za twarde. Ciaso przenosić z blachy dopiero kiedy przestygnie- zaraz po upieczeniu jest zbyt miękkie i się połamie. Krem 1* 1-2 opakowania budyniu waniliowego (w oryginale jest jedno opakowanie ja używam dwa)mleko Budynie ugotować zgodnie i instrukcją na opakowaniu używając 1/3 mleka mniej. Przestudzić. *Do budyniu można również dodać masła, jeśli ktoś preferuje taki krem. Krem 2 1 puszka mleka skondensowanego słodzonego lub gotowej masy kajmakowej( lub karmelowej)  w puszce. Puszkę mleka skondensowanego gotujemy na małym ogniu, w garnku z wodą 2,5- 3 godziny, pilnując poziomu wody( aby cały czas zakrywała puszkę). Po tym czasie puszkę wyjąć i wystudzić. Przygotowanie ciasta: Gotowe, zimne blaty ciasta przełożyć kremami. Na pierwszy blat rozłożyć budyń, przykryć go ciastem. Następnie rozsmarować na nim kajmak, przykryć płatem z orzechami.Ciasto najlepiej przygotować dzień wcześniej, aby lekko zmiękło od kremów. Same płaty można przygotować nawet 2 dni przed połączeniem całości. Przechowywać w chłodnym miejscu. Smacznego:) 