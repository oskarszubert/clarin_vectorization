Chyba najprostsze wafelki jakie można przygotować w domu. Zrobione bez użycia waflownicy, gofrownicy czy innych urządzeń. Można nadawać im różne kształty i wielkości, w zależności od potrzeb. A przepis na nie jest bardzo prosty. Potrzebne są jedynie: tortille, trochę rozpuszczonego masła, cukier i opcjonalnie cynamon. Przygotowane wafelki należy zapiec w piekarniku, aż zrobią się chrupiące i gotowe! Podawać z ulubionymi lodami. My schrupaliśmy je z ladami marchewkowymi, które pokazywałam w zeszłym tygodniu. Polecam:) ﻿  ﻿﻿ Składniki*: tortillekilka łyżeczek rozpuszczonego masłakilka łyżek cukrucynamon ( opcjonalnie) Przygotowanie: W miseczce wymieszać cukier i cynamon. Tortille przyciąć do pożądanej wielkości. Pędzelkiem rozsmarować na plackach masło( z obu stron) a następnie rozetrzeć na nich cukier z cynamonem. Przygotowane tortille ułożyć( i docisnąć) w foremkach lub zwinąć w rożki. Zapiekać w 1500C-1600C, około 10-15 minut, lub aż nabiorą brązowo- złotego koloru i stwardnieją. Po ostudzeniu przechowywać w szczelnie zamkniętym pojemniku. Do zapiekania wafli można użyć mini foremek na tarty( takie jak na zdjęciu), blaszki do muffinek( ułożyć tortille w środku, w otworach na babeczki lub odwrócić  blachę do góry nogami i włożyć placki w otwory między wypustkami od foremek). Tortille można również ukształtować w rożki i zabezpieczyć  wzdłuż brzegów kawałkiem folii aluminiowej, aby się nie rozwinęły. Najlepiej wykorzystać do wafelków dobrej jakości, elastyczne tortille( ja użyłam pszenne). Smacznego:) * Nie podaję dokładnych ilości, ponieważ średnice tortilli są najróżniejsze, zależy również jak duże wafelki chcecie zrobić. Ja na 2 tortille o średnicy 25cm zużyłam około 3 łyżeczek masła, 3 łyżki cukru i 1/4 łyżeczki cynamonu  ﻿ Pomysł podpatrzony TU﻿ 