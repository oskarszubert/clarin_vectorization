Tirggel to popularne szwajcarskie ciasteczka pochodzące z Zurichu. Są niesamowicie aromatyczne, ich smak to cudowne połączenie miodu, przypraw i wody różanej. Naprawdę smakują wspaniale!:) Ciasteczka są dość twarde i w tym tkwi ich urok, bowiem obowiązkowo macza się je w gorącej herbacie lub kawie, wówczas uwalnia się cały aromat miodu z przyprawami i bombarduje nasze kubeczki smakowe:) Ciasto doskonale zachowuje kształt i odbite wzorki podczas pieczenia. Do ich zrobienia można wykorzystać foremki do speculaas lub springerle. Ciasteczka kupowane w sklepie mają najróżniejsze historyjki, rysunki i napisy. Przepis znalazłam na blogu  chronicles of thyme i przyznaje, że dość ciężko pracowało mi się z ciastem, dlatego niedługo spróbuję wykorzystać inną wersję z większą ilością miodu. Tirggel dostępne są w sklepach cały rok, ale dla mnie smakują bardzo świątecznie  i od nich właśnie zaczynam w tym roku sezon ciasteczek piernikowo- korzennych:) Bardzo polecam spróbować- ich smak jest niezapomniany! ﻿ ﻿﻿﻿﻿﻿ ﻿ Składniki*: 450g miodu100g cukru pudru1 łyżeczka mielonego cynamonu1 łyżeczka mielonych goździków1 łyżeczka mielonego imbiru1 łyżeczka mielonej kolendry1 łyżeczka mielonego anyżu1 i 1/2 łyżki wody różanej700g mąki pszennej dodatkowo: odrobina oleju do foremek * zrobiłam Tirggel z połowy porcji, wyszło mi około 10 dużych( jak na zdjęciu) i około 12 drobnych ciastek, ale wszystko zależy od tego jak grubo rozwałkujemy ciasto i jakie foremki użyjemy.﻿ Wykonanie: W misce lub garnku, nad tzw. kąpielą wodną rozpuścić miód, cukier puder, przyprawy i wodę różaną. Odstawić, aby trochę przestygło. Mąkę wsypać do większej miski, dodać do niej jeszcze ciepłą mieszankę miodu i wymieszać drewnianą łyżką a następnie wyrobić gładkie ciasto rękoma. Zawinąć w folię spożywczą i zostawić na całą noc w temperaturze pokojowej, lub jeśli jesteśmy bardzo niecierpliwi wstawić na godzinę do lodówki.Piekarnik nagrzać do 2200C. Foremki do speculaas posmarować cienką warstwą oleju.Ciasto podzielić na mniejsze części i rozwałkować na grubość około 2mm( może być trochę grubsze w zależności używanych foremek), podsypując w razie konieczności mąką. Odcisnąć foremki. Gotowe ciasteczka przenieść na dużą blachę wyłożoną papierem do pieczenia. Piec 2-3 minuty. Ciasteczka z góry powinny być złote( moje wyszły trochę za blade), ale spód ma pozostać raczej blady. Pozostawić do ostygnięcia. Zaraz po upieczeniu Tirggel są twarde jak kamień, miękną odrobinę i nabierają wyraźniejszego aromatu następnego dnia, ale nie miękną tak bardzo jak pierniki. Po pierwszym dniu przechowywać w szczelnie zamkniętym pojemniku. Smacznego:)  ﻿ ﻿ ﻿ 