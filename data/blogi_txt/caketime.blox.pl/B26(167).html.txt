Orkiszowa wersja pokazywanych niedawno ciasteczek piegusek z m m's. Ten przepis jest tak uniwersalny, że bez obaw można go rozmaicie modyfikować. Tym razem pokusiłam się o użycie mąki orkiszowej i zastąpienie białego cukru- brązowym. W rezultacie otrzymałam równie delikatne i chrupiące ciasteczka jak ostatnio, ale o pięknej brązowo- złotej barwie. Tym razem na gorę dodałam trochę orzechów i ciemnej czekolady, ale dodatków można dorzucić znacznie więcej. Polecam:)﻿   ﻿ ﻿ Składniki( na 14-15 ciastek): 175g mąki orkiszowej jasnej1 czubata łyżka skrobi ziemniaczanej lub kukurydzianej1/2 łyżeczki proszku do pieczenia50g brązowego cukru2 łyżeczki cukru waniliowego lub ekstraktu waniliowego2 szczypty soli80g masła lub margaryny1 jajko1 łyżka mleka dodatkowo: 75g orzechów włoskich drobno posiekanych( użyłam jedynie garść)*100g czekolady( użyłam jedynie garść czekoladowych dropsów)* Przygotowanie: Wszystkie sypkie produkty( mąkę, brązowy cukier i waniliowy, proszek i sól) wymieszać. Dodać pokrojone masło, rozdrobnić palcami do uzyskania kruszonki. Dodać jajko, łyżkę mleka i szybko wyrobić jednolite ciasto( wszystko to można zrobić również w malakserze/ food procesorze). Jeśli dodajemy więcej bakalii- 3/4 wymieszać razem z surowym ciastem( pozostałą część zostawić do dekoracji)*. Masę ukształtować w wałek o średnicy około 4 cm, zawinąć w folię spożywczą i umieścić w zamrażarce na około 30 minut( ciasto powinno być twardsze, ale nie zmrożone na kamień)Piekarnik nagrzać do 1900C. Dużą gładką blachę wyłożyć matą silikonową lub wysmarować odrobiną tłuszczu i wyłożyć papierem do pieczenia.Schłodzone ciasto pokroić na 14-15 ciasteczek. Umieścić na blaszce zachowując odstępy( wszystkie ciastka zmieściły mi się na jednej blaszce). Ciastka udekorować orzechami i czekoladą( pozostałą 1/4) wciskając je lekko w masę. Piec około 10-14 minut, aż nabiorą  lekko rumianego koloru. Ostudzone przechowywać w szczelnie zamkniętym pojemniku. Smacznego:) *Dodawałam znacznie mniejszą ilość bakalii, dlatego nie wsypywałam ich do ciasta a jedynie udekorowałam nimi ciasteczka ﻿﻿ ﻿ 