Czekoladowe, puszyste ciasto połączone z gruszkami i płatkami migdałowymi. Niby nic niezwykłego a jak skutecznie poprawia humor w tak mglisto-szare dni jak ostatnio. Do wykonania wykorzystałam przepis  na Placek Karaibski, z małymi zmianami. Rodzaj owoców i orzechów można zmieniać w zależności od tego, co akurat mamy pod ręką:) ﻿ ﻿﻿ Składniki: 2 szklanki mąki pszennej1 i 1/2 szklanki cukru 1/2 szklanki ciemnego kakao do pieczenia2 łyżeczki sody oczyszczonej1 łyżeczka proszku do pieczenia1/4 łyżeczki soli1/2 szklanka maślanki lub jogurtu naturalnego1/2 szklanki oleju2 jajkakilka kropli olejku migdałowego1/2 szklanki gorącej kawy rozpuszczalnej50g płatków migdałowych( plus 2-3 łyżki do posypania po upieczeniu)1-2 gruszki( w zależności od wielkości) Wykonanie: Piekarnik nagrzać do 1700C. Foremkę o wymiarach około 28x 21cm wyłożyć papierem do pieczenia lub folią aluminiową i posmarować niedużą ilością margaryny. Gruszki obrać, przekroić na pół i usunąć gniazda nasienne. Pokroić na 2-3mm plasterki i przekroić je w poprzek na pół, aby powstały mniejsze kawałki ( ciasto łatwiej się wówczas kroi po upieczeniu).Przesiać razem: mąkę, proszek do pieczenia, sodę oczyszczoną i kakao. Dodać cukier i sól. W osobnym naczyniu: wlać maślankę, olej i olejek migdałowy, wbić jajka, dobrze połączyć. Do mokrych składników wsypywać stopniowo mieszankę mąki. Krótko miksować, pod koniec dodać gorącą kawę. Do masy wsypać płatki migdałowe- całość szybko wymieszać łyżką. Ciasto przełożyć do formy, wyrównać. Na masie układać kawałki gruszek. Piec około 40- 45minut, do tzw. suchego patyczka. Po upieczeniu posypać pozostałą częścią płatków migdałowych.Smacznego:) ﻿ 