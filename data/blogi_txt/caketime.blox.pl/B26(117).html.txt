Od kiedy pierwszy raz spróbowałam lebkuchen, nie wyobrażam sobie świąt bez nich! Te wspaniałe w smaku, orzechowe, pełne kandyzowanych skórek, pachnące przyprawami pierniczki, muszą zagościć na moim stole. Po zeszłorocznej bardzo szlachetnej wersji Elisen Lebkuchen z książki Betty Bossi, tym razem sięgnęłam po jest równie ciekawy przepis Marthy Stewart. Również tym razem się nie zawiodłam. Wykonanie zupełnie bezproblemowe a smak... rewelacyjny. I przez to pojawił się inny problem: które lebkuchen są lepsze...   English version (click here) Składniki*: 3/4 szklanki mąki1/2 łyżeczki proszku do pieczenia1/4 łyżeczki soli1/2 łyżeczki mielonego cynamonu1/2 łyżeczki mielonego imbiru1/4 łyżeczki mielonych goździkówszczypta gałki muszkatołowej1/3 szklanki obranych ze skórki, podpieczonych w piekarniku migdałów**1/3 szklanki podpieczonych w piekarniku  i obranych ze skórek orzechów laskowych1/3 szklanki kandyzowanej skórki pomarańczowej1/3 szklanki kandyzowanej skórki cytrynowej4 suszone daktyle60g masy marcepanowej do pieczenia, drobno pociętej***1/3 szklanki dżemu morelowego lub brzoskwiniowego3 jajka3/4 szklanki brązowego cukru dodatkowo: kilka obranych migdałów do ozdobienia Wykonanie: W misce wymieszać razem: mąkę, proszek do pieczenia, sól i przyprawy, odstawić na bok. W food procesorze( malakserze) lub młynku zmielić migdały i orzechy lakowe, aż będą bardzo drobno pocięte( jednak nie zupełnie na mąkę). Wsypać kandyzowane skórki, daktyle i wszystko rozdrobnić w malakserze( jeśli nie używamy- najpierw trzeba bardzo drobno posiekać je nożem). Dodać rozdrobnioną masę marcepanową oraz dżem i ponownie całość zmiksować. Następnie wbić jajka, dodać cukier i zmiksować. Do masy stopniowo dosypywać mieszankę mąki i wymieszać( ręcznie lub za pomocą food procesora). Surowe ciasto przełożyć do szczelnie zamykanego pojemnika i wstawić do lodówki na 1 do 3 dni. Masa będzie dość luźna, ale zgęstnieje trochę podczas leżakowania w lodówce. Piekarnik nagrzać do 1700C. Dużą blachę wyłożyć matą silikonową lub lekko natłuścić i wyłożyć papierem do pieczenia. Schłodzone ciasto nabierać łyżką i nakładać na blaszkę, lekko rozpłaszczając placki zachowując 1,5- 2 cm odstępy. Na górze ułożyć migdały. Piec około 14 minut, aż nabiorą złotawego koloru. Po ostudzeniu można również polukrować. Przechowywać w szczelnie zamkniętym pojemniku. Smacznego:) * przepis jest na 17 sztuk, ja zrobiłam około 25 **wyszło mi około 50g migdałów i 50g orzechów laskowych. Podpiekałam je w 1600C 8-10 minut ***można zastąpić batonikami marcepanowymi, należy jedynie obrać je z czekolady﻿ 