Jedno z najbardziej niesamowicie wyglądających ciast, jakie do tej pory widziała i robiłam. Wygląda jakby składało sie, z co najmniej setki warstw ( i mówiąc szczerze robiąc je ma się wrażenie, że tych warstw jest faktycznie tyle;). Ten niezwykły tort to nic innego jak czekoladowe crepes przełożone kremem z nutellą i oblane czekoladowym ganache. Kropką nad "i" dekoracji są migdaly i orzechy laskowe pokryte karmelem. Brzmi rozpustnie i taki rzeczywiście jest:) Tort jest słodki z wyraźną nutą nutelli. To deser na specjalne okazje, którego goście szybko nie zapomną:) przepis pochodzi ze strony Marthy Stewart. Naleśniki( 38* sztuk smażyłam na patelni o średnicy 15 cm): 1/4 szklanki wody170g zimnego masła, pokrojonego w kostkę wielkości łyżeczki225g ciemnej czekolady drobno posiekanej1 i 1/2szklanki maki ( dodałam 1/2 szklanki maki więcej, bo masa była jak dla mnie za rzadka)1/3 szklanki cukru1/2 łyżeczki soli1 i 1/2 szklanki mleka w temperaturze pokojowej6 jajek1 łyżeczka ekstraktu z wanilii Wykonanie: W średnim garnuszku zagotować wodę, dodawać po jednym kawałku masła na raz, czekając, aż całkowicie się rozpuści. Kiedy całość będzie rozpuszczona zdjąć z ognia i wsypać czekoladę. Mieszać, aż do całkowitego rozpuszczenia się czekolady, odstawić na bok do ostudzenia.W misce wymieszać mąkę, cukier i sól. W innym naczyniu zmiksować jajka, mleko i wanilię. Stopniowo dodawać mieszankę mleka do suchych składników, aż do całkowitego połączenia. Następnie wlać ostudzoną czekoladę ( obie masy powinny mieć podobną temperaturę), zmiksować, aż będzie całkowicie gładkie- najlepiej przelać masę przez drobne sitko, aby usunąć jakiekolwiek grudki. Następnie umieścić masę w lodowce na minimum 2 godziny- można nawet na całą noc. Po tym czasie smażyć crepes na dobrze rozgrzanej patelni, aż brzegi lekko ściemnieją, środek będzie ścięty i pojawią się bąbelki a następnie delikatnie przełożyć przy pomocy szpatułki na drugą stronę na kilka sekund. Na mojej patelni wyszło około 4 łyżek ciasta na 1 naleśnik w oryginale były 2 łyżki, ale tak cieniutkie naleśniki są zdecydowanie nie na moje nerwy;) Całość powtórzyć z pozostałą częścią ciasta naleśnikowego. Usmażone crepes podzielić najlepiej na 3 grupy, żeby pod wpływem własnego ciężaru nie skleiły się za mocno. Nalesniki można zrobić dzień wcześniej i przechowywać w lodowce. *w oryginalnym przepisie są 32 warstwy, ja chciałam wykorzystać cały krem, dlatego użyłam 36 naleśników  Krem na bazie szwajcarskiej bezy z nutellą: 2/3 szklanki śmietany kremówki (pominęłam całkowicie)6 białek1 i 2/3 szklanki cukru400g masła ( w temperaturze pokojowej, ale nie za miękkiego)1 łyżeczka ekstraktu z wanilii1/3 szklanki nutelliszczypta soli Śmietanę ubić na sztywno i wstawić na 1 godzinę do lodówki- jeśli nie dodajemy śmietany- pominąć( jak dla mnie sam krem bez śmietany był wystarczająco bogaty w smaku- i kalorie;)W garnku zagotować wodę, zmniejszyć 'ogień'. Miskę z białkami umieścić nad garnkiem tak, aby nie dotykała bezpośrednio wody, zacząć ręcznie roztrzepywać białka (można dodać odrobinę soli), stopniowo dodając cukier. Cały czas ubijać, aż do momentu, gdy masa osiągnie temperaturę 60C lub jeśli ktoś nie ma termometru cukierniczego, kiedy kryształki cukru zupełnie się rozpuszczą ( mamy wówczas pewność, że nastąpiła pasteryzacja białek). Następnie miskę zdjąć z kąpieli wodnej i miksować mikserem z końcówką do ubijania białek, aż miska i masa całkiem wystygnie, napowietrzy się i stanie się sztywna i lśniąca. W tym czasie masło pokroić w drobną kostkę. Kiedy masa zupełnie ostygnie zmienić końcówkę miksera na "wiosło" miksować dalej na średnich obrotach dodając powoli pojedyncze(!) kosteczki masła. W pewnym momencie masa będzie wyglądać jakby się zważyła, jednak po kilku minutach ponownie zrobi się gładka i kremowa. Krem jest gotowy, gdy masa zacznie charakterystycznie "plaskać". Następnie dodać nutelle i dokładnie połączyć, odstawić na 10-15 minut do lodówki. *Uwaga! jeśli ktoś drukował przepis: pierwsza wersja wpisu miała mały brak- nie było sposobu dodania masła do kremu- został już uzupełniony. Czekoladowy Ganache: 1 i 1/4 szklanki śmietany kremówki1 łyżka golden syrup285g ciemnej czekoladyszczypta soli Czekoladę drobno pokroić. W niedużym garnku zagotować śmietanę, golden syrup i sól. Po zagotowaniu zdjąć z palnika i dodać czekoladę, mieszać, aż do rozpuszczenia czekolady. Odstawić do ostudzenia. Ja wstawiłam do lodówki i odczekałam, aż trochę stężeje, ponieważ polewa za bardzo spływała z ciasta. Zużyłam około 1/2 ganache. Naleśniki przekładać dość cienką warstwą kremu ( 2-3 łyżki kremu w zależności od wielkości naleśników i łyżki), aż do wykończenia składników, zakończyć naleśnikiem. Polać schłodzonym ganache, udekorować orzechami w karmelu. Najlepiej robić to już na platerze, na której będziemy podawać ciasto lub podstawce, na której przeniesiemy ciasto, ponieważ później przełożenie całego tortu będzie dość trudne. Przed podaniem dobrze schłodzić, najlepiej całą noc- kroi się wówczas idealnie. Przechowywać w lodówce do 3 dni.  Orzechy w karmelu: 1/4 szklanki wody1 szklanka cukrukilka orzechów lub migdałów dodatkowo: wykałaczki, ciężka deska do krojenia lub książka, gazeta, większy garnek z lodowatą wodą Orzechy bez skórki nabić delikatnie na wykałaczki( najlepiej wbić się w bok orzecha). Na brzegu stołu płożyć deskę lub książkę, pod którą wkładać będziemy końcówki wykałaczek, na podłodze rozłożyć gazetę. W małym garnku zagotować cukier i wodę, cały czas mieszając. Gdy całość się zagotuje przestać mieszać i poczekać, aż cukier nabierze bursztynowego koloru (uwaga, żeby nie spalić)- około 5 minut. Następnie zdjąć z palnika, zanurzyć lekko dno w garnku z zimna woda, aby natychmiast przestało się gotować. Wyjąc garnek z zimnej wody i odczekać, aż karmel trochę ostygnie i zgęstnieje. Macząć pojedynczo całe orzechy w karmelu tak, aby przy wyciąganiu nadmiar masy spływał do garnka, tworząc długie, cukrowe ogony. Wsuwać końcówki wykałaczki pod deskę, ogonkami skierowanymi na dół, na gazetę. Po całkowitym zastygnięciu obciąć wszystkie końcówki do podobnej długości i wyjąć wykałaczki, orzechy umieścić na torcie. 