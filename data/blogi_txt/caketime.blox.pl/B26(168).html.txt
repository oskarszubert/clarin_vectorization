Dziś propozycja bardziej lekkiego i zdrowego ciacha: bez tłuszczu i ze sporą ilością błonnika! Idealne, gdy jesteśmy na dietce a mamy ochotę na coś słodkiego i nie chcemy później mieć (zbytnich;) wyrzutów sumienia. Ciasto jest niestety trochę suchawe, dlatego najlepiej użyć do niego soczystych owoców, np. brzoskwiń czy ananasów, aby nadać mu większej wilgotności. Ja dla urozmaicenia dodałam również wiórki kokosowe i płatki migdałowe. Przepis pochodzi z blogu  Moje wypieki. ﻿ ﻿ Składniki (powinny być w temperaturze pokojowej): 4 jajka ( osobno białka i żółtka)1 szklanka cukru ( dodałam 3/4 szklanki)1 szklanka mąki pszennej1 szklanka otrębów lub zarodków pszennych 1 czubata łyżeczka proszku do pieczenia500g dowolnych owoców ( u mnie puszka ananasów) opcjonalnie: 4-5 łyżek wiórków kokosowych, 2-3 łyżki płatków migdałowych Wykonanie: Piekarnik nagrzać do 1700C. Blachę o wymiarach około 23x 34cm wyłożyć papierem do pieczenia lub folią aluminiową i natłuścić.Białka ubić na sztywną pianę. Pod koniec wsypywać stopniowo po jednej łyżce cukru, cały czas ubijając. Dodać żółtka i zmiksować.Do osobnego naczynia przesiać mąkę i proszek, połączyć z otrębami pszennymi. Dodać do masy jajecznej i delikatnie wymieszać łyżką lub szpatułką. Ciasto przełożyć do przygotowanej blaszki i wyrównać. Na górze ułożyć owoce( pokrojone według uznania), posypać płatkami migdałowymi i wiórkami kokosowymi( pozostawić 1-2 łyżki wiórków i posypać nimi ciasto już po upieczeniu)- jeśli je dodajemy. Piec 35-40 minut, do tzw. suchego patyczka.  Smacznego:) ﻿ 