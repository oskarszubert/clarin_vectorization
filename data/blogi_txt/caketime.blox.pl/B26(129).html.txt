Magiczny sernik- tak nazwał to ciasto jeden z gości, kiedy dowiedział się, że nie ma w nim ani odrobiny twarogu:) Wypiek doskonale pewnie wszystkim znany pod nazwą Styropian lub Śmietanowiec. To moje najsmaczniejsze odkrycie ostatnich miesięcy, żałuję, że nie zdecydowałam się wypróbować tego przepisu wcześniej. Jestem nim totalnie zachwycona, głównym składnikiem jest tu kwaśna śmietana, ale po upieczeniu ciasto smakuje zupełnie jak mięciutki, wilgotny sernik. Mówię Wam -Magia;) Styropian nie jest pracochłonny i świetnie sprawdzi się na wszelkie imprezy- bo wychodzi duża blaszka:)   ﻿ ﻿ Składniki: Kruche ciasto: 3 szklanki mąki pszennej5 żółtek1/2 szklanki cukru pudru250 g masła, zimnego i pokrojonego w kostkę1 i 1/2 łyżeczki proszku do pieczenia1 opakowanie cukru wanilinowego Mąkę wymieszać z proszkiem do pieczenia, cukrem pudrem i  cukrem waniliowym. Dodać masło i posiekać nożem lub rozdrobnić w dłoniach, do powstania kruszonki( można to również wykonać w malakserze/ food procesorze). Następnie wlać żółtka i szybko zagnieść w jednolitą masę. Ciasto podzielić na dwie części( jedną trochę większą- na dno i mniejszą- na górę) owinąć w folię spożywczą i umieścić w zamrażarce na 3 godziny lub dłużej( można je również przygotować kilka dni wcześniej i zamrozić). Masa śmietanowa: 5 białek, w temperaturze pokojowejszczypta soli1 i 1/4 szklanki cukru1200g kwaśnej śmietany 18%, w temperaturze pokojowej2 opakowania budyniu śmietankowego bez cukru (1 opakowanie - 40 g) dodatkowo:400 g  owoców np. brzoskwiń z puszki lub wiśni: świeżych, mrożonych lub z syropu/kompotu (rozmrożonych i odsączonych z soku) Białka ze szczyptą soli ubić na sztywno. Pod koniec zacząć dodawać po łyżce cukru, nie przerywając ubijania, aż powstanie lśniąca, gęsta piana. Do białek przesiewać powoli proszek budyniowy i delikatne mieszać przy pomocy szpatułki. Następnie stopniowo dodawać śmietanę i delikatnie połączyć z masą , aby białka nie opadły. Przygotowanie: Piekarnik nagrzać do 1800C. Blachę o wymiarach 33x 20 cm wysmarować odrobiną margaryny i wyłożyć papierem do pieczenia. Większą cześć zamrożonego ciasta zetrzeć na tarce, na średnich lub grubych oczkach( użyłam food procesora i tarczę ze średnimi oczkami). Jeśli trzecie ciasto ręcznie proponuję zetrzeć je przed przygotowaniem masy serowej! Ciasto rozsypać równomiernie na dno blaszki i lekko docisnąć rękoma. Na przygotowany spód wylać masę śmietankową i wyrównać. Na górze delikatnie ułożyć owoce. Następnie zetrzeć mniejszą część kruchego ciasta i rozsypać na owoce. Piec około 50-60 minut, ostudzić przy uchylonym piekarniku. Następnie przełożyć do lodówki.Przed podaniem można posypać cukrem pudrem. Smacznego:) Przepis znaleziony TU﻿ 