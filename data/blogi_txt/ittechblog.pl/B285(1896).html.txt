Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 20 maja 2011, 2:06   1   Jaki wybrać stojak dla iPada 1 i 2 Ostatnio szukałem dobrego stojaka dla iPada 2. Na co dzień nie jest to jakiś niezbędny gadżet, chociaż bez jakiejkolwiek podstawki skazujemy tablet na zalegiwanie po meblach, a pamiętajmy, że iPad może nam służyć – gdy stoi bezczynnie – jako zegarek czy multimedialna ramka do zdjęć. Typowa podstawka raczej mnie nie interesowała z kilku powodów: Zbyt niskie ułożenie. Brak możliwości pracy na boku. Brak możliwości ogólnej regulacji: kątów nachylenia itp.  Takie wady posiada większość chwytaków/podstawek/stojaków. Wybór padł na Luxa2 H4 iPad Stojak. Nie posiada ww. wad i przy okazji wyśmienicie wygląda. Cena, biorąc pod uwagę ceny średnie dla akcesoriów Apple, nie jest również jakaś strasznie wysoka, niemniej 199 zł trzeba na to wydać.  Niżej wrzucam małą poglądową galerię. Mi służy ona, wraz z klawiaturą BT Microsoft Mobile Keyboard 6000, o której pisałem ostatnio, jako “prawie” stacjonarny zestaw do dłuższej pracy biurowej i pisania tekstów. Stojak do iPada Luxa2 H4 dane techniczne: - materiał: aluminium, - kompatybilność: iPad, Kindle DX, - podlegający recyklingowi (WEEE), - regulacja kąta: 360°, - regulacja pionu: 300°, - Comfort Quiet: tłumienie hałasu (konia z rzędem temu, kto mi powie o co z tym chodzi ;)), - z ekologicznego (“zielonego”) tworzywa (RoHS), - małe opakowanie, - waga: 446 g, - wymiary: 15,1 x 20,6 x 13,8 cm (szer. x wys. x głęb.) 