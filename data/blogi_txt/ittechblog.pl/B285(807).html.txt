Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 12 kwietnia 2010, 9:14   4   5 milionów użytkowników NKTalk 5 milionów użytkowników w cztery miesiące? To bardzo dobry wynik, lecz naszym zdaniem nie jest to wyczyn…  A czemu nie trzeba się tym wynikiem zachwycać? Nasza- Klasa istnieje w sieci już długo i przez ten czas serwis zdołał zgromadzić wokół siebie pokaźną ilość użytkowników, których jest o wiele więcej, niż 5 milionów. Zatem taka liczba użytkowników komunikatora NKTalk chyba nie zdumiewa. Z testowej wersji komunikatora, która pojawiła się w listopadzie ubiegłego roku korzystało pół miliona zarejestrowanych użytkowników. Dla użytkowników komunikator został udostępniony dopiero w połowie stycznia.  Jest to opcja analogiczna do tej, którą znamy już m.in. z Facebooka.  Komunikator umożliwia prowadzenie rozmów oraz ich archiwizację. Cały czas trwają  prace nad rozwojem produktu. Niedługo NKtalk pojawić się ma w  postaci aplikacji, którą będzie można zainstalować na komputerze.  Niebawem w sieci ma się także pojawić uruchomiony blog poświęcony tej właśnie funkcjonalności. Ciężko jednak będzie się przebić komunikatorowi od Naszej-Klasy do czołówki polskich komunikatorów, w naszym kraju, gdzie królem nadal jest Gadu-Gadu. Co prawda ilość użytkowników komunikatora NKTalk stale rośnie, a GG spada, to jednak wydaje nam się, że sytuacja tego drugiego nie jest, jak na razie – zagrożona. 