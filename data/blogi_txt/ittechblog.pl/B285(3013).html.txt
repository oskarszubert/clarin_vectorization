Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 15 lutego 2013, 12:48 Jabra Speak 510 – kieszonkowa sala konferencyjna Często korzystacie ze Skypa lub dzwonicie za pomocą VoIP, ale wasz wbudowany mikrofon nie spełnia Waszych wymagań? Uważacie, że kiepsko będziecie się prezentować na wideokonferencji ze słuchawkami na uszach i mikrofonem sterczącym na wysokości ust? Poznajcie Jabra Speak 510 – przenośny zestaw głośnomówiący, który odmieni Wasze rozmowy :) Zestaw Jabra Speak 510 wyposażony jest w interfejs Bluetooth oraz zintegrowany kabel USB, za pomocą którego można go śmiało podłączyć do smartfonu, tabletu czy komputera. W ten szybki i prosty sposób możemy stworzyć sobie salę konferencyjną, gdzie tylko zechcemy. Zestaw obsługujemy za pomocą przycisków umieszczonych na tarczy wokół głośnika. Możemy więc odebrać/zakończyć połączenie, wyciszyć mikrofon, zwiększyć/zmniejszyć głośność etc. Jak już wspominałem, urządzenie zostało wyposażone w Bluetooth. Dzięki niemu (oraz wbudowanemu akumulatorowi), możemy używać go naprawdę w dowolnym miejscu, zaś pojemność baterii pozwala nam na rozmawianie do 15 godzin – po tym czasie będziemy musieli podłączyć urządzenie via USB do komputera, by naładować akumulator. Status baterii wskazuje odpowiednia ikonka umieszczona na obręczy głośnika. By połączyć bezprzewodowo zestaw z dowolnym urządzeniem, należy kliknąć ikonkę symbolizującą połączenie BT oraz połączyć się np. za pomocą smartfonu. Dodatkowo Jabra Speak 510 może nam posłużyć (oprócz rozmowy) jako głośnik podczas odtwarzania muzyki prosto z urządzenia lub za pomocą połączenia Bluetooth. Wbudowany dookólny mikrofon zapewnia słyszalność wszystkich osób w okolicy, bez względu na to, jak blisko urządzenia się znajdują. Sprawia to, że jakość rozmów jest na naprawdę wysokim poziomie – znajomi słyszą nas bez trudu, nawet jeśli jesteśmy w znacznej odległości od zestawu.  Wraz z zestawem głośnomówiącym otrzymujemy wygodny pokrowiec podróżny, dzięki któremu w prosty i bezpieczny sposób możemy transportować naszą małą salę konferencyjną, gdziekolwiek zechcemy. Dużym atutem są też wymiary urządzenia: 120x120x33 mm oraz waga: 195 gramów. Ponieważ jednak do niektórych bardziej przemawia wideo, zapraszam do obejrzenia oficjalnej prezentacji urządzenia: 