Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 21 lutego 2013, 5:35 Mobilne routery Wi-Fi od Huawei – porządny sprzęt za nieduże pieniądze Jakiś czas temu otrzymałem do testów trzy routery Wi- Fi od Huawei – E587u-2, E583c oraz E586. Świetnie się złożyło, bo akurat wtedy zakupiłem drugiego smartfona, na którym również chciałem mieć połączenie z Internetem, a wizja zakupu nowej karty SIM z pakietem danych nie była zbyt kusząca. Dlatego, skoro smartfony służą mi tylko do korzystania z Internetu, a nie dzwonienia, postanowiłem przeprowadzić eksperyment: w obu starter za 9zł z kontem ważnym przez rok, a w routerze Mi-Fi karta z Internetem pre-paid. Jak sprawdziła się taka konfiguracja? Dobrze. Po prostu dobrze. Nie “bardzo”, ale w stopniu wystarczającym, bym pozostawił taką konfigurację na dłużej. Zacznijmy jednak od samych urządzeń. Wszystkie trzy routery są podobne. Różnice w specyfikacjach są minimalne i nie zamierzam tutaj opisywać każdej z nich. Mimo tego, najbardziej spodobał mi się Huawei E586. Oferuje najszybszy przesył danych, jest najwygodniejszy i… najładniejszy. Dlatego kilka dni po odesłaniu testowych egzemplarzy zdecydowałem się na jego zakup. Stosunek ceny do jakości jest znakomity. Mieszkam w miejscu, w którym bez problemu wyłapuję zasięg HSDPA. Mimo tego, nigdy nie osiągnąłem większej prędkości pobierania niż 3Mbps. Nie wydaje mi się jednak, by była to wina routerów – po prostu taką mamy w Polsce infrastrukturę sieci GSM. Konfiguracja urządzeń jest banalnie prosta. Po pierwszym uruchomieniu musimy udać się w przeglądarce pod adres 192.168.1.1 i wpisać APNy operatora. W tym momencie router jest skonfigurowany i gotowy do działania. Zasięg Wi-Fi recenzowanych urządzeń jest właściwie taki sam. Po przejściu z jednego pokoju do drugiego, zasięg spada mniej- więcej o 50%. Routery te nie nadają się więc do większych mieszkań, jednak nie takie jest ich przeznaczenie. Jako routery przenośne sprawdzają się znakomicie. Niewątpliwą zaletą routerów jest obecność gniazda na karty microSD. Pozwala to na współdzielenie plików z innymi urządzeniami w sieci, bez potrzeby instalowania serwera plików na jednym z urządzeń. Zastosowań może być naprawdę wiele. Niestety, jeśli chodzi o czas pracy na jednym ładowaniu, nie jest najlepiej. E586, którego używałem (używam) najczęściej wyłączał się po 4 godzinach od odłączenia od ładowarki. Jeśli planujemy używać routera jako głównego źródła Internetu dla naszych mobilnlych urządzeń, nie obejdziemy się bez drugiej (a może nawet i trzeciej) baterii. Podsumowując: routery Mi-Fi od Huawei to bardzo dobra propozycja dla osób, które posiadają więcej niż jedno mobilne urządzenie. Pozwalają zmniejszyć wydatki za Internet mobilny poprzez zmniejszenie ilości kart SIM, które trzeba doładowywać każdego miesiąca do… jednej. Wszystkie trzy routery są do siebie bardzo podobne, ale bez wątpienia najlepszy z nich jest model E586. Ja zdecydowałem się na jego zakup, Wam polecam to samo. 