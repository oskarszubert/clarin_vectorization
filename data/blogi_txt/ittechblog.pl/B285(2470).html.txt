Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 21 lutego 2012, 8:08   10   Ubuntu na Androidzie! Smartfony z roku na rok stają się coraz wydajniejszymi maszynami. Wszechobecne, dwurdzeniowe procesory obecnie nie robią na nikim wrażenia, a nawet na zbliżającą się erę “quad core” patrzymy jak na codzienny chleb. Cały czas jednak zastanawiam się, do czego nam są potrzebne takie super telefony – żeby płynniej przewijać maile? Móc szybciej odbierać rozmowy? Jedyne co mi przychodzi do głowy, to dążenie do zastąpienia domowych komputerów właśnie przez smartfony. Wracamy do domu i zamiast włączać głośnego PC- ta, po prostu wkładamy nasz telefon do docka, do którego podpięty już jest monitor wraz z klawiaturą i myszą. Pierwszym urządzeniem, oferującym takie możliwości, była Motorola Atrix współpracująca z takimi akcesoriami, jak MediaDock czy LapDock. Po podłączeniu widzieliśmy interfejs Webtop, jednak nie był to pełny system operacyjny. Dzisiaj Canonical ogłosił Ubuntu dla Androida. Jak to działa? Bardzo prosto – kiedy korzystamy ze smartfona tak, jak pierwotnie został zaplanowany używamy Androida, jednak wystarczy podłączenie go do stacji dokującej, aby przekształcić telefon w (jakby nie patrzeć) kompueter działający pod kontrolą Ubuntu z Unity UI.  Warto zauważyć, że oba systemy są ze sobą połączone – Chromium wznawia sesję z przeglądarki androidowej, Thunderbird pokazuje maile z aplikacji mailowej na Androidzie, Rhythmbox pozwala na słuchanie muzyki z aplikacji Music. Poza tym mamy dostęp do SMS-ów czy funkcji telefonu prosto z Linuksa!  Ubuntu na Androida będzie wymagać do działania smartfona z systemem 2.3, napędzanego dwurdzeniowym procesorem o taktowaniu minimum 1 GHz, 512 MB RAM-u, 2 GB pamięci wewnętrznej oraz portu HDMI. W dobie, gdy wszyscy czekają aż Apple bądź Microsoft zaprezentują wspólny system dla urządzeń mobilnym oraz komputerów, to właśnie darmowe Ubuntu wraz z Androidem wychodzą na prowadzenie. Teraz musimy tylko czekać na producentów telefonów, którzy będą instalować Ubuntu for Android na swoich smartfonach oraz na MWC, na którym Canonical ma mieć wystawę. Z tego co wiem, mimo że sam system jest w wersji beta, to działa dosyć płynnie i bez większych problemów. Zapowiada się bardzo ciekawy rok! [ź] Ubuntu for Android 