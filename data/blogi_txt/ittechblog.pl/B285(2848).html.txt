Maciek Matysiewski    Młodziak. Geek. Gadżeciarz z zamiłowania, uczeń z przymusu. Maniak mobilnych technologii i wszystkiego co z nimi związane. Neutralnie nastawiony do Apple fan Androida. Uzależniony od muzyki oraz portali społecznościowych. @matysiewsky   Email   Maciek Matysiewski, 30 sierpnia 2012, 3:30   5   Pracownicy Facebooka mają korzystać z Androidowej wersji aplikacji. Niech cierpią! Jak wszyscy dobrze wiemy, aplikacje zrobione przez Facebooka dla nas, użytkowników mobilnych, od dawna pozostawiały wiele do życzenia. Były one po prostu beznadziejne, posiadały mnóstwo błędów, były wolne i nagminnie zawieszały się. Kolejne minusy można długo i długo wymieniać. Zarówno na systemie iOS jak i na Androidzie błędy te występowały, lecz znacznie dotkliwiej odczuwali je użytkownicy systemu Google’a.  Zaledwie kilka dni temu gigant z Palo Alto postanowił wydać nową wersję aplikacji dla iGadżetów z iOSem na pokładzie. Wszystkie bolączki iUserów  znikły wraz z wstąpieniem do App Store’a wersji 5.0 Facebooka. Poza kilkoma, mało ważnymi nowymi funkcjami poprawiono wszystkie wcześniejsze błędy. Z pewnością developerzy aplikacji na mobilny system Apple’a poświęcili dużo czasu samej szybkości aplikacji. Z tego co wiem z relacji fanbojów Apple’a widać duży progres w tej kwestii w stosunku do poprzedniej wersji. Bardzo duży – wszystko działa ponoć płynnie, bez żadnych przycięć czy zadyszek. Taki efekt udało się uzyskać dzięki zastąpieniu HTML5 natywnym dla iOS Objective-C. Stara wersja aplikacji na iOS kontra nowa – zmian w interfejsie niewiele, ale za to “pod maską” o wiele więcej. iOS-a Facebook ma już z głowy. Teraz czas na Androida – wczoraj świat obiegła informacja jakoby pracownicy najpopularniejszej społecznościówki na całym globie mieli być przymuszani do korzystania z Androidowej wersji Facebooka. Dobry sposób na zmobilizowanie ich do pracy, nieprawdaż? My cierpieliśmy tyle czasu, więc niech oni też cierpią! Z pewnością stracą na tej aplikacji tyle nerwów, że wreszcie wezmą się do roboty i stworzą dla Androida równie dobrą, porządną i dopracowaną aplikację. Na iOS przyspieszenie uzyskali dzięki pójściu w stronę natywnych rozwiązań proponowanych przez Apple’a – miejmy nadzieję, że przy projektowaniu nowej wersji Facebooka dla Androida developerzy również pójdą w stronę natywnych rozwiązań i zastosują się choć trochę do wytycznych Google’a. Oczywiście aplikacja w pełni dostosowana do nowych standardów Androida (Holo Theme) to z pewnością nadal dla nas tylko marzenie. A tak właśnie POWINNA wyglądać aplikacja Facebooka na Androida. 