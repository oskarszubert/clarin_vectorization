Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 14 grudnia 2011, 1:38   12   iPhone się znudził, wszyscy chcą… Nokii To, że telefony Apple’a są beznadziejne i nikt ich nie chce, słyszymy w zasadzie od premiery pierwszego iPhone’a. Teraz dowiadujemy się tego również od Nielsa Munksgaarda, odpowiedzialnego za portfolio Nokii. Jakby nie patrzeć, dziwnie by było, gdyby promował inne telefony niż te sprzedawane przez swojego pracowadcę, ale mówienie, że telefon, który z dnia na dzień sprzedaje się coraz lepiej, przejadł się? Dobrze wiedzieć. Podejrzewam, że wielu z Was przynajmniej uśmiechnęło się pod nosem, gdy przeczytało, że ktokolwiek pracujący w Nokii chce nam (znowu) pokazać, czego my, klienci, oczekujemy. Przecież od ponad czterech lat Finowie zaprezentowali tylko kilka smartfonów, mogących zmierzyć się z konkurencją. Warto dodać, że owe kilka telefonów zobaczyliśmy pierwszy raz w tym roku. Jednak tym razem warto posłuchać tego, co Munksgaard ma do powiedzenia na ten temat:   ”Zauważyliśmy, że iPhone’y przejadły się. Każdy ma iPhone’a. Z drugiej strony, wiele osób nie chce telefonu z Androidem przez fragmentację oraz jego braki w bezpieczeństwie. Dlatego też dostrzegamy młodzież, która chce rozpocząć nową erę i spróbować czegoś nowego, wybiera Windows Phone 7.”  Zacznę od pierwszego zdania. Tutaj zgadzam się połowicznie – iOS od pięciu lat wygląda praktyczie identycznie, mimo to dalej jest szczytem intuicyjności. Jako potwierdzenie tej tezy podam mój ulubiony przykład – moich rodziców, którzy, po wzięciu iPhone’a do ręki, nie mieli problemów z obsługą, w przeciwieństwie do telefonów z innymi systemami. Co do drugiego, wiele osób nie zdaje sobie sprawy z tego, że istnieje w przypadku Androida coś takiego jak fragmentacja albo w ogóle się tym nie przejmują. Ostatnia teza jest najbardziej kontrowersyjna – wielu młodych ludzi miałoby kupować telefony z Windows Phone tylko po to, by… poszpanować? Tak to rozumiem, bowiem chcą mieć coś, czego inni nie mają. Z własnych doświadczeń wiem jednak, że w tej kwestii iPhone jest na prowdzeniu i jeszcze długo na nim pozostanie.  “Rynek jest zatłoczony. Porównałbym to do morza identyczności. Kiedy wchodzisz do sklepu Phones4U i widzisz setki czarnych mono- bloków leżących na półce, jesteś zmieszany. Chcemy dostarczać usługi i telefony, które są inne.”  Z tym zgadzam się w 100%. Wielu producentów urządzeń z Androidem chce wybić się przed szereg, stosując jakieś nakładki, robiąc super-smukłe telefony, jednak nie idzie im to najlepiej. Nokie, z serii Lumia, są świetnie wystylizowane, szczególnie model 800. Do tego dorzućmy oryginalny sposób poruszenia się po menu i mamy przepis na sukces według Pana Munksgaarda. Bardzo podoba mi się to , że Nokia rozumie, czego potrzebują klienci i ma wszystko, co potrzebne, żeby ich (nas) zdobyć. Teraz tylko trzeba trzymać kciuki, aby Finom udało się wypromować ten świetny system oraz przywrócić sobie dawną sławę. [ź] pocket-lint.com 