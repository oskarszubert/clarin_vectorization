Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 23 listopada 2011, 5:28   15   Wrażenia i opinie: BlackBerry 9360 Curve Właśnie trafił do mnie najnowszy model BB 9360 Curve. Przez najbliższe tygodnie będzie mi służył jako główny telefon, co pozwoli mi wyrobić sobie o nim opinie. Zastanawiam się właśnie nad zmianą i modele BB są u mnie na szczycie listy. Po testach 9900 mam już wyrobione pewne zdanie i czas teraz na testy 9360, a w najbliższych tygodniach, jak się uda, również 9790. 9900 vs. 9360 Tak, nie da się używać 9360 bez skojarzeń z 9900 oraz ogólnie zastanawiania się nad tym, który model wybrać. 9360 ma słabszy procesor, brak ekranu dotykowego, słabszą baterię, ale też ma unikalny design i jest dużo tańszy od 9900, a zapewnia podobną jakość użytkowania. 9900 jest jednak przede wszystkim telefonem zdecydowanie większym od 9360. 9360 Curve swobodnie mieści się w mniejszej dłoni.  System Mamy tutaj OS w wersji 7.0, czyli po prostu standard dla nowych modeli BB. System pracuje szybko i sprawnie, jednak wolny procesor daje się we znaki przy aktualizacji i instalacji aplikacji – trwa to zdecydowanie dłużej niż w 9900. Ekran Jest mniejszy niż 9900 oraz ma mniejszą rozdzielczość, nie 640×480 a 480×360, ale taki sam jak dla całej linii 97xx. Nie jest też dotykowy. Powiem Wam, że mi bardzo taki odpowiada. Dzięki przyciskom do nawigacji obsługa nie sprawia żadnego problemu, a wszelkie opcje i przyciski w systemie są zoptymalizowane pod kątem takiej obsługi. Do poczty, komunikatorów jest IDEALNY. Tym, którzy koniecznie chcą przeglądać strony www raczej nie podpasuje i w tym wypadku, do tego celu polecam 9380 lub 9900. Klawiatura Układ jest optymalny. Jak to w BB nie do końca lubię położenie lewego alt, ale można się przyzwyczaić. Klawiatura wyspowa jest wygodniejsza, z mojego punktu widzenia, od tej blokowej 9900, ale niestety skok jest tu dużo “cięższy” i klawisze trzeba mocno przyciskać. Tutaj 9900 zdecydowanie wygrywa. Kamera Z parametrów wynika, iż jest tak sama jak w modelu 9900, jednak w 9360 nie pozwala na nagrywanie filmów HD (tylko VGA). Jednak w BB aparat foto zawsze był dodatkiem, a nie główną funkcją, więc nie ma w sumie co się rozpisywać na jego temat. :) Jakość i wykonanie Wszystko jest idealnie spasowane, nawet lepiej niż w 9900. Design do niektórych może nie przemawiać, ale w moim odczuciu ma nieodparty urok. Niestety wszędzie są plastiki na błysk przez co widać i palce, jak i odpukać, wszelkie rysy. Bateria Pomimo zdecydowanie mniejszej pojemności baterii niż w modelu 9900, 9360 Curve o dziwo wytrzymuje mi mniej więcej tyle samo intensywnego użytkowania co 9900. Nie musimy się martwić, iż w połowie dnia nam nagle padnie telefon i to jest najważniejsze. 9900 – 6h rozmów, 13 dni czuwania. 9360 – 5h rozmów, 12 dni czuwania. Co wybrać 9900 czy 9360?  Zarówno 9900 jak i 9360 ma swoje wady i zalety. Jednak większości z Was, jeśli szukacie telefonu jedynie do zarządzania pocztą i wiadomościami, w zupełności wystarczy 9360. Ogólnie 9900 nie ma za zadania konkurować z 9360, jak już to z nadchodzącą premierą u operatorów najnowszego modelu 9790. 9790 będzie oferował technologicznie mniej więcej to samo co 9900, a zachowa małe wymiary 9360, dodatkowo 9790 będzie miał autofocus czego nie ma ani 9900, ani 9360. To czego może brakować w 9360, to wygodna ładowarka biurkowa, którą ma jedynie 9900, ze względu na rozmieszczenie specjalnych punktów ładowania na dole urządzenia. Alternatywy? Zdecydowanie warto kupić 9360 niż poprzednie modele, jak 9300. BB OS 7.0, to zdecydowany postęp względem poprzednich wersji i już dla niego warto wziąć nowe modele. Jeśli nam nie zależy stricte na BIS, a ogólnie chcemy telefon z klawiaturą dla biznesu, to nadal mamy dobrą Nokię E6, która wytrzyma na baterii zdecydowanie dłużej, no ale nie ma tak spójnego ekosystemu dla zarządzania wiadomościami, jak BB. Jeżeli macie jakieś konkretne pytania, to piszcie śmiało. :) 