Rafał Kurczyński    18 letni informatyk z okolic Warszawy lubiący spożywać w nadmiarze herbatę, słuchać dobrego Śląskiego Rapu. Prócz tego aktywnie uczestniczę na wielu forach dotyczących smartfonów- głównie Android i Windows Phone. Od lat używa Linuxa i nie chce go zamienić za nic na świecie :) @chickenpie2011   Email   Rafał Kurczyński, 2 stycznia 2013, 9:40 Ubuntu dla telefonów! Parę minut temu Canonical udostępniło prezentację swojego nowego, dedykowanego dla smartphone’ów, systemu operacyjnego. Muszę przyznać, że zrobił on na mnie duże wrażenie. Ładny interfejs, integracja z aplikacjami webowymi oraz pełna akceleracja OpenGL. To dopiero początek innowacji które twórcy Ubuntu postanowili zaoferować w swoim systemie. Dzięki panelowi Unity, ekran blokady ekranu pozwala użytkownikowi, jednym gestem przenieść się do dowolnej z ulubionych aplikacji. Dodatkowo nowy system pokazuje, że osobny market oprogramowania jest zbędny. W zakładce aplikacji, po wpisaniu nazwy wyświetla się lista proponowanego oprogramowania. Wszystko jest gotowe do instalacji. Z kolei status bar pokazuje wszystkie powiadomienia zarówno z aplikacji internetowych jaki i dostęp do ustawień telefonu. Naciskamy na pasek powiadomień i przewijając palcem przechodzimy do bezpośrednich ustawień danych funkcji. Dlaczego nie mogli tego wymyślać inni? Chmura UbuntuOne jest podstawą drogą komunikacji i synchronizacji pomiędzy telefonem, komputerem i tabletem. To jedno z najlepszych rozwiązań jakie miałem okazję widzieć i to nie dla tego że jestem fanem Ubuntu, ale dlatego, że aplikację chmury możemy pobrać na każdym systemie operacyjnym, a sam system na telefonie pracuje bardzo szybko.  Wszystko wskazuje na to, że przynajmniej część osób zainteresowanych nowym systemem będzie mogła zainstalować go w posiadanym smartphonie lub tablecie. Podobnie jak w przypadku Nexusa 7, wkrótce powinniśmy zobaczyć poradniki jak pozbyć się bootloadera i narzędzie do wgrywania obrazu systemu.  Canonial jest również zdeterminowane, żeby szybko wprowadzić na rynek produkty z Ubuntu dla telefonów. Pierwsze informacje dotyczące premier powinniśmy poznać podczas targów CES, które za kilka dni odbędą się w Stanach Zjednoczonych. Poniżej wideo z prezentacji Ubuntu dla telefonów. A co Wy o tym sądzicie? 