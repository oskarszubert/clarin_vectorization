Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 8 czerwca 2009, 4:41   6   2# Nokia E75 telefon dla … … przedsiębiorcy / biznesmena. Ogólne wymogi takiego typu telefonu to wiadomo, organizer, wsparcie dla dokumentów office czy też bardzo dobra obsługa email … i takie założenia spełnia oczywiście E75. Bardzo zaawansowana jest wzajemna integracja w telefonie poczty+kontaktów+organizer. Dla menedżerów z dużą bazą kontaktów i wieloma sprawami na raz na głowie takie rozwiązanie jest idealne. Przyglądając się jednak bardziej szczegółowym wymogom to co raz częściej przewija się wysuwana / dodatkowa klawiatura. Ta w Nokii E75 prezentuje się bardzo dobrze. W końcu po prawie miesiącu przestawiłem się na jej obsługę. Teraz to rozwiązanie jest zdecydowanie bardziej wygodne od klasycznej klawiatury + T9. Czy jednak urządzenie jako całość może konkurować z podobnymi a opartymi na Windows Mobile? Wg mnie tak. Symbian wspiera wszelkie formaty biurowe czy synchronizację z naszymi kalendarzami, kontaktami itd. itp. a ma tę jedną kolosalną przewagę nad WM … szybkość działania.  Owszem Symbian nie jest jakimś demonem szybkości ale wyprzedza pod tym względem WM i to znacznie. Nokia pomału we wszystkich krajach internetowy sklep Ovi Store, który będzie bazą dla dodatkowych aplikacji, wspomagających naszą pracę. Ten wpis kończy cykl recenzji o ww telefonie. Moje ogólne wrażenia? Bardzo pozytywne, do szczęścia brakuje mi jedynie lepszej baterii. Czekam z utęsknieniem na pierwszy telefon Nokii z baterią minimum 2000mAh … ech marzenia :) 