Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 9 lipca 2012, 7:00   1   Cykl: Historia telefonów – Paweł Orzech Kolejny wywiad z cyklu “Historii telefonów”, to rozmowa z osobą dobrze znaną każdemu użytkownikowi Twittera. Przede wszystkim pracowity moderator w polskim zespole przekładającym ćwierkający portal na nasz język ojczysty. W międzyczasie Paweł również bloguje na połykaj.pl albo recenzuje najnowsze aplikacje na antyapps.pl. 1. Jaki był Twój pierwszy telefon? Mój pierwszy telefon to Siemens C25. Piękny, z czarną, plastikową obudową, antenką, monochromatycznym wyświetlaczem i gumowymi przyciskami. Działał obłędnie wolno, miał niemieckie menu, ale był mój. Właściwie to w domu były dwa takie telefony, z czego jeden miał mój ojciec, a drugi ja. Niestety, nie nacieszyłem się nim zbyt długo – po jakimś czasie uległ zniszczeniu, a ja i tak niewiele z niego dzwoniłem bo w tamtych czasach (jakieś 14 lat temu!) nie było do kogo. 2. Który featurephone wspominasz najlepiej? Nokia 5510! Świetna sprawa z tym trybem landscape. To był etap, kiedy pisanie SMSów było najfajniejszą formą kontaktu, więc każdy zazdrościł mi takiej klawiatury. Do tego obłędny odtwarzacz MP3 i tych parę gier… Coś niesamowitego. Dodatkowo ta bateria, która (jak się nie słuchało muzyki oczywiście) potrafiła wytrzymać dobrych parę dni. 3. Jaki był Twój pierwszy smartfon? Moim pierwszym smartfonem był Sony Ericsson P1i – bo to chyba już był smartfon? Ekran dotykowy, Symbian UIQ3 i klawiatura QWERTZ (!) pod ekranem. Świetna sprawa, bo właściwie tego telefonu nie chciałem się pozbywać. Bardzo fajnie mi się na nim pracowało w każdy sposób. Aplikacji może nie było zbyt wiele, ale to nie było najważniejsze. Super wykonanie i wsparcie społeczności – to chyba mój ulubiony smartfon. 4. Którego smartfona wspominasz najlepiej? Tak jak wyżej – P1i. :) 5. Jaki jest Twój aktualny telefon i dlaczego akurat ten? Odpowiedzenie na pytanie o aktualny telefon sprawia mi problem. Bo właściwie mam ich parę, z czego żaden nie jest mój. Z Androidem na pokładzie mam HTC Sensation z redakcji, a obok gdzieś tam przewija się Nokia Lumia 610, którą mam od Nokii do testów. Dodatkowo raz po raz w mojej kieszeni pojawia się jakiś fajny wynalazek Samsunga – ostatnio Galaxy R, Omnia W i Galaxy Note. Już nie mogę się doczekać, jak dostanę w swoje łapska najnowszego Galaxy S III. Dlaczego akurat ten? Bo taki dostałem ;) – dodatkowo musi to być coś mocniejszego z racji tego, że aplikacje, które testuję, czasami wymagają naprawdę mocnego sprzętu, a Sensation daje rade. 6. Jaki jest Twój wymarzony telefon i dlaczego? Mój wymarzony telefon? Wykonanie i bezproblemowość iPhone’a, ekran i design Galaxy Nexusa, a do tego wygląd systemu jak WP7. Najbliżej do wszystkich wymagań jest iPhone’owi 4S albo Galaxy Nexusowi, bo w obu przypadkach są kompromisy, ale nieznaczne. Najlepiej jeszcze, żeby trzymał *dwa dni* na baterii przy ostrym użytkowaniu. Wtedy byłbym w niebie. 