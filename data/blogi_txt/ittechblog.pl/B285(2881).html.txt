Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 4 października 2012, 5:18   0   Yelp oficjalnie w Polsce Szukasz ciekawego lokalu w okolicy? Przypomniało Ci się na szybko o ważnej rocznicy, a nie wiesz, gdzie znajduje się najbliższa kwiaciarnia? Chcesz zaimponować znajomemu i zaprosić go do eleganckiej restauracji, którą poleca wiele osób? Od teraz możesz skorzystać z Yelp.pl ;) tak jakby… Kto nie słyszał jeszcze o Yelpie, temu wystarczy chyba informacja, że działa on analogicznie do Zumi.pl – oferuje wyszukiwanie na w Twojej okolicy różnych punktów usług np. gastronomicznych, kulturalnych, handlowych itp. Co więcej – całość oparta jest o społeczność, która na bieżąco dodaje nowe punkty na mapie oraz recenzuje je, polecając lub odradzając wyszukującym. Sam Yelp powstał w Stanach Zjednoczonych w 2004 roku. Od tamtej pory dobił do miesięcznej liczby około 78 milionów unikalnych użytkowników (dane na drugi kwartał 2012), którzy napisali ponad 30 milionów recenzji lokalnych punktów usługowych. Wygląd interfejsu Yelp.pl Przeglądając polską wersję Yelp, można zauważyć, że jak na razie wspierane są tylko dwa miasta: Warszawa i Kraków. Jak podaje informacja na oficjalnym blogu:  W momencie wprowadzenia na rynek, Yelp skoncentruje swoje siły wokół budowania społeczności w  dwóch miastach: w Warszawie – gospodarczej, politycznej i biznesowej stolicy kraju, a także w Krakowie – historycznym centrum, w którym znajduje się zachwycające Stare Miasto, dawna dzielnica żydowska, a obecnie zagęszczenie najmodniejszych klubów – Kazimierz oraz Wawel. Choć każde z tych miast ma swój unikalny klimat, to w obu z nich będziesz mógł(ogła) znaleźć najlepsze miejsce serwujące np. solidne porcje sycących kotletów schabowych. Tylko pamiętaj, żeby zamówić do nich buraczki na lepsze trawienie.  Dodatkowo, korzystając z Yelp.pl, warto zainstalować mobilną aplikację, dzięki której wykaz ciekawych lokali można mieć zawsze pod ręką, lub skorzystać z mobilnej wersji pod adresem m.yelp.com. Cóż, pozostaje nam poczekać co najmniej miesiąc, żeby móc realnie oszacować, czy (i jak bardzo) usługa przyjęła się wśród polskich użytkowników Internetu. Niekoniecznie tylko z Warszawy i Krakowa – pojawiają się już także recenzje m.in. dotyczące Poznania czy Wrocławia. 