Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 16 października 2012, 3:05 Asus oficjalnie zaprezentował PadFone 2 Podczas dzisiejszych konferencji prasowych w Mediolanie i Tajpej potwierdziły się wcześniejsze plotki dotyczące specyfikacji najnowszego “dziecka” Asusa – PadFone 2. Tym samym znane już są oficjalne parametry tego nietypowego połączenia smartfonu razem z tabletem.  Oparty na Androidzie Ice Cream Sandwich (choć zapowiedziano już szybką aktualizacje do wersji Jelly Bean) smartfon waży 135 g i wyposażony jest w 4,7” ekran o rozdzielczości 1280 x 720 HD Super IPS+, baterię o pojemności 2140 mAh, wytrzymującą do 16 godzin rozmów w 3G i 13 godzin surfowania po sieci przez WiFi. Smartfon ponadto wyposażony jest w dwa aparaty: pierwszy, o rozdzielczości 13 megapikseli, umożliwia nagrywanie w jakości HD, drugi natomiast to kamerka do rozmów wideo o rozdzielczości 1,2 mpix. Całość napędza czterordzeniowy procesor Qualcomm Snapdragon S4 o taktowaniu 1.5 GHz oraz 2 GB pamięci RAM, a urządzenie pozwala przechowywać do 64 GB danych.  Smartfon wyposażony jest w stację dokującą PadFone Station posiadającą dodatkową baterię o pojemności 5000 mAh. To własnie stacja dokująca sprawia, że nasz smartfon przeobraża się w pełnosprawny tablet z wyświetlaczem o przekątnej 10,1 cala i rozdzielczości 1280 x 800 pikseli. Stacja dokująca waży 514 g (co, po zamontowaniu w niej smartfona daje łącznie 649-gramowe urządzenie) i dostępna ma być w wersjach o pojemności 32 GB oraz 64 GB, w cenach odpowiednio 799 i 899 euro. Jak zapowiedział już wcześniej Asus Polska, PadFone 2 ma być dostępny w naszym kraju jeszcze w grudniu tego roku. [ź] techinstyle.tv 