Łukasz Wójcik    Web developer, rocznik '86, niespełniony bloger od 2005 r. Fan technologii i internetu, gadżeciarz. Użytkownik Windows Phone, wcześniej Androida i iOS.   @LukaszWojcik   Email   Łukasz Wójcik, 5 lipca 2012, 3:10   1 Prototyp SE Jolie z WP7 na sprzedaż Marka Sony Ericsson powoli odchodzi w zapomnienie, podobnie jak fakt, że firma ta w okresie swojego istnienia była jednym z partnerów Microsoftu przy tworzeniu systemu Windows Phone. Jednym z modeli tej firmy, który miał wejść na rynek, był Sony Ericsson Jolie – niestety, jego premiera nigdy nie doszła do skutku. Tymczasem pewien Włoch, znany jako Pasquale, wszedł w posiadanie prototypu tego smartfona.  Sam fakt istnienia modelu Jolie nie jest oczywiście żadną nowością, a przedpremierowe zdjęcia rzekomych prototypów pojawiają się często przy okazji oczekiwania na finalny produkt. Nie przypominam sobie jednak sytuacji, w której ktoś oficjalnie pochwalił się, że dysponuje działającym de facto sprzętem. Zanim jednak przejdziemy do najciekawszego, rzućmy okiem na to, o czym w ogóle mówimy.  Sony Ericsson Jolie (znany też jako Julie) miał być jednym z pierwszych smartfonów z Windows Phone 7, do tego dysponującym fizyczną klawiaturą QWERTY, ekranem 4″ oraz aparatem 8MP z możliwością tworzenia materiału w jakości HD. Czyli odnosząc się do portfolio producenta, taka Xperia, tylko z Windows Phone zamiast Androida.  Chcecie go sobie kupić? Okazuje się, że można. :) Czytelnik jednego z włoskich blogów na temat WP7 udostępnił zdjęcia oraz materiał video z SE Jolie. Widać na nim, że jest to prototyp nieprzeznaczony do sprzedaży, z wczesną wersją systemu Microsoftu. Jego właściciel dał do zrozumienia, że chętnie odsprzeda go komuś innemu. Więc jeśli komuś z Was włączył się sentyment do nieistniejącej już marki i chciałby wzbogacić swoją kolekcję o białego (dosłownie) kruka spoza sprzedażowych półek, odsyłam do linku źródłowego. A sam osobiście żałuję, że Jolie nie wszedł nigdy do sprzedaży. Byłby pewnie godnym konkurentem dla serii Lumia i jedynym smartfonem z WP7 i fizyczną klawiaturą. [ź] Windows Phone Italy 