Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 10 czerwca 2010, 2:02   3   MSI rezygnuje z BIOSu na rzecz UEFI W wywiadzie przeprowadzonym przez THINQ, jeden z przedstawicieli firmy MSI powiedział, że koncern  zrezygnuje z systemu BIOS w swoich nowych produktach.  W ciągu najbliższych trzech lat BIOS w urządzeniach od MSI ma zostać zastąpiony przez całkowicie nowy system UEFI. Po raz pierwszy UEFI zostanie zastosowany w płytach głównych Intela, z chipsetem Sandy Bridge. Koncern stwierdza, że płyty Intela z nowym chipsetem będą prawdopodobnie wypuszczane na rynek przed końcem tego roku i na początku kolejnego. UEFI będzie posiadał wygodniejszy i bardziej przyjazny użytkownikowi interfejs. Ponadto ma zapewnić uruchamianie systemów z dysków 2TB+. UEFI nie jest kompatybilne wstecz z racji ilości pamięci ROM, dostępnej w aktualnie produkowanych i starszych płytach głównych. Jest jej zdecydowanie za mało. UEFI jest bardziej rozbudowany niż BIOS, ponadto nie jest pisany w assemblerze, a w C. pcformat.pl Poza komputerami PC, UEFI jest już od jakiegoś czasu wykorzystywane przez firmę Apple w Makach opartych na chipsetach Intela. UEFI jest częścią projektu EFI, oryginalnie zapoczątkowanego przez Intel. Miał on na celu zastąpienie starego już BIOSu nowym systemem. Nowy interfejs oparty na mechanizmie zaznacz i kliknij będzie o wiele wygodniejszy dla użytkownika. Jako ciekawostkę warto wspomnieć o tym, że firma Intel zastosowała juz troszeczkę inny system niż oryginalny BIOS dla płyt z chipsetem P45. Nosi on nazwę Click BIOS. Przejście na UEFI zaczyna być istotne z racji ograniczeń dla wielkości pamięci i dysków, jakie narzuca stary BIOS. Sam jestem ciekaw, jak system będzie wyglądał i działał. Niestety przyjdzie nam na to jeszcze poczekać, a następnie wymienić płytę główną na nową, aby pobawić się UEFI i skorzystać z dobrodziejstw, jakie niesie ten nowoczesny system. O UEFI można poczytać także w tym artykule. 