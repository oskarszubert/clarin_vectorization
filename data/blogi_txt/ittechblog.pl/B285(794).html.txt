Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 7 kwietnia 2010, 4:04   22   UOKiK: Pobieraczek.pl złamał prawo i zapłaci 240 tys zł kary Pobieraczek.pl to serwis, który swoim hasłem “10 dni pobierania za darmo” zwabił i oszukał wiele osób. Prezes UOKiK uznała wreszcie, że spółka wprowadziła internautów w błąd i nakazała natychmiastową zmianę praktyki, jednocześnie nakładając 239 140 zł kary. Odbiegając na momencik od tematu – wielu Internautów podczas zamknięcia OdSiebie.com zastanawiało się, czemu tenże serwis został zamknięty, a Pobieraczek.pl – który jawnie oszukuje Internautów – jeszcze istnieje. Również mnie to zastanawiało, byłem w sumie świadkiem rozwoju dyskusji na forach, jak to Pobieraczek oszukiwał coraz to więcej osób z wezwaniami do zapłaty. Choć ja miałem te szczęście, że nie skorzystałem z Pobieraczka, mogę powiedzieć, że doczekaliśmy się wreszcie kary dla tego serwisu. Postępowanie przeciwko spółce Eller Service – właścicielowi Pobieraczka – trwało od października 2009 roku. Podstawą były oczywiście skargi konsumentów. Poniżej zamieszczamy przykładowe:  Pobieraczek.pl stosując hasło “10 dni pobierania za darmo; Tak, chcę testować przez 10 dni.” zdaniem UOKiK wprowadzał konsumentów w błąd. W toku postępowania wykazano bowiem, że dzień rejestracji był jednocześnie pierwszym dniem obowiązywania odpłatnej umowy zawartej nawet na rok, a zatem opłata była naliczana już od pierwszego dnia. Wielu konsumentów zdecydowało się na usługę, a nie zrobiłoby tego, gdyby nie hasła reklamowe sugerujące, że usługa jest bezpłatna w ciągu 10 dni od zawarcia umowy. W związku z powyższym Prezes UOKiK uznała, że spółka Eller Service naruszyła zbiorowe interesy konsumentów i nałożyła na nią karę w wysokości 239 140 zł. Spółka musi także zmienić zakwestionowany sposób informowania o usługach oraz opublikować na 6 miesięcy na swoim portalu treść decyzji. Ponadto, aby chronić konsumentów, niektóre punkty decyzji mają nałożony rygor natychmiastowej wykonywalności, co w praktyce oznacza, że spółka musi zmienić sposób działania oraz opublikować informację, nawet jeśli skorzysta z drogi odwołania. Każdy poszkodowany użytkownik będzie mógł dochodzić swoich praw indywidualnie. Decyzja nie rozwiązuje bowiem problemu Internautów, którzy zawarli umowę z portalem. W razie kłopotów z odstąpieniem od umowy, mogą oni znaleźć pomoc u miejskich lub powiatowych rzeczników konsumentów. Pełna treść decyzji jest do pobrania tutaj. [ź] uokik.gov.pl 