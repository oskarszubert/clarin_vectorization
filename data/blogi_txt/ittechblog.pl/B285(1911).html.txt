Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 maja 2011, 12:45   4   Firefox 6 już w testach na kanale Aurora Raptem pojawiła się pierwsza wersja beta Firefoxa 5, a na kanale testowym Aurora (kanał dla nieco bardziej wtajemniczonych) już dostępna jest szósta odsłona liska. Co ciekawe, plan wydawniczy dla “ognistego” przewiduje w tym roku jeszcze Firefoxa 7.  Co nowego w Firefox 6? Na pewno zauważalnych jest więcej zmian “na zewnątrz” – więcej niż w przypadku Firefoxa 5. Do dyspozycji użytkowników oddano Data Management Window (okno zarządzania danymi), które to okno pozwalać będzie userom na sprawowanie większej kontroli nad udostępnianiem własnych danych stronom, które odwiedzają (upoważnianie bądź blokowanie witryn do przechowywania ich haseł, uzyskiwania informacji na temat ich lokalizacji, wysyłania cookies itp.) Ustawienia mogą być definiowane globalnie bądź dla każdej strony osobno dzięki znacznikom “zezwól”, “blokuj” lub “zawsze pytaj”. Web developerzy ucieszą się zapewne ze zmienionego menu “Dla twórców witryn”. Menu te zawierać będzie obecne narzędzia oraz kilka dodatkowych, których zalety powinny zostać przez korzystających docenione. Inne, mniejsze zmiany to:  możliwość sprawdzania kompatybilności dodatków z poziomu “Menu dodatków”, “szkicownik” – narzędzie pozwalające na pisanie kodu JavaScript bezpośrednio “na witrynie” w celu wprowadzania małych poprawek, okno konsoli może stawać się teraz częścią okna przeglądarki.  Stabilna wersja Firefoxa 5 powinna ukazać się w ciągu miesiąca i w momencie jej wydania Firefox 6 zapewne przyjmie status beta (zaś Firefox 7 trafi na kanał Aurora do testów). [ź] news.softpedia.com 