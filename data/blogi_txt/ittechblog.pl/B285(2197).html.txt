Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 września 2011, 8:42   10   Google+ dla wszystkich! Gigant wprowadza ciekawe zmiany w usłudze.  Google+ to serwis społecznościowy, stanowiący realną konkurencję dla Facebooka. I nie są to górnolotne stwierdzenia – tych mamy już dość, szczególnie po kolejnych “Facebook-killerach” pokroju Diaspory, które nie dorastają serwisowi Zuckerberga do pięt. Gigantowi z Mountain View udało się jednak stworzyć produkt, z którego chętnie korzystają internauci na całym świecie. Po niesławnym Buzzie w końcu udało się przełamać złą passę. Google nie spoczęło na laurach i usprawnia swoją platformę, która od dzisiaj nie wymaga już zaproszeń do grona “plusowiczów”. Hangouts dla telefonu  Google Hangouts to system rozmów face-to- face z użyciem kamerki internetowej. Od dzisiaj rozmowy z użyciem tego systemu mogą być przeprowadzane poprzez aplikację dla systemu Android 2.3+. Hangouts to nic innego jak wideorozmowy, jednak pośrednictwo dużego serwisu społecznościowego sprzyja nawiązywaniu kontaktów w ten sposób. Powiedzmy sobie szczerze – nawet jeśli nasz telefon ma wbudowaną z przodu kamerę, to rzadko jej używamy, prawda? Google dostrzegło potencjał drzemiący w “Spotkaniach” i postanowiło przenieść tę funkcję do naszych telefonów. Doskonałe posunięcie. Hangouts on Air, czyli kanał live  Google postanowiło umożliwić użytkownikom Spotkań tworzenie “live channelów”. Rozpoczynając spotkanie mamy teraz możliwość nadawania na żywo, np. własnego show, jak także nagrywania naszych poczynań. Na początek ograniczono się do niewielkiej liczby osób, które będą mogły wykorzystać potencjał Hangouts w ten sposób. Pierwsze live spotkanie z serii “on Air” odbędzie się jutro ze znanym artystą, Will.I.Am. Zrzuty ekranowe, tablica do rysowania, zapiski oraz spotkania tematyczne    Po lewej: Zrzuty ekranowe dla Hangouts. Po prawej: Tablica do rysowania   Do Hangouts dodano kilka dodatkowych opcji, tak zwanych “extrasów” (dodatki). Podczas spotkania możemy dzielić się z innymi zrzutami ekranów (a tak właściwie pokazywać im pewien jego obszar), rysować na wspólnej tablicy, pisać w dokumentach Google Docs oraz tworzyć spotkania tematyczne, np. na temat nowych funkcji wprowadzanych do projektu, nad którym pracujemy.    Po lewej: Docs dla Hangouts. Po prawej: Spotkania tematyczne   Aby skorzystać z “extrasów” należy po rozpoczęciu spotkania wybrać “Try Hangouts with extras” (Sprawdź Spotkania z dodatkami) – opcja nie jest jeszcze dostępna, ale ma pojawić się lada chwila. Google Hangout’s API Google udostępniło także API dla developerów. Hangout’s API będzie doskonałym uzupełnieniem innych, otwartych rozwiązań, np. Google Feed API. Szukanie w Google+ Ponoć użytkownicy platformy często pytali o to, kiedy w Google+ zagości wyszukiwarka. No i jest! Google wysłuchało próśb użytkowników i oddało w ich ręce gotowy produkt. Google+ bez zaproszeń Dotychczas aby dostać się do serwisu należało zostać zaproszonym przez jednego z jego użytkowników. Co prawda nietrudno było znaleźć kogoś, kto zaprosi nas do Google+, jednak od dzisiaj usługa jest dla wszystkich. Jeśli więc jeszcze jakimś cudem nie masz konta w G+, to w tym miejscu je założysz. Google+ rozwija się w niemal ekstremalnym tempie. Facebook zauważył już, że konkurent staje się coraz silniejszy. Wprowadzone ostatnio przez Facebooka zmiany – pseudokręgi czy możliwość obserwowania użytkowników serwisu zamiast “kumplowania” się z nimi, są wynikiem oglądana się za swoje plecy. Facebook nie chce być gorszy od Google+ i stosuje rozwiązania konkurenta. Myślałem, że to Google+ goni Facebooka, ale coraz częściej wydaje mi się, że jest na odwrót… 