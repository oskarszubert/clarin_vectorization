Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 27 listopada 2013, 8:52 “Kryzysowy konkurs” Coraz częściej słyszymy o kryzysach w mediach społecznościowych i obserwujemy, jak różne marki radzą sobie z nieciekawymi sytuacjami, które je napotkały. W związku z premierą książki “Zarządzanie kryzysem w social media” autorstwa Moniki Czaplickiej mamy dla Was konkurs, w którym do wygrania są dwa egzemplarze tejże książki. Co należ zrobić? Wyobraźcie sobie następującą sytuację: Na fanpage’u znanej marki dziecięcych obiadków w słoiczkach pojawia się wpis pewnej matki. Kobieta żali się, że kupiła dziecku słoiczek z datą przydatności do czerwca 2015, tymczasem wewnątrz słoiczka zauważyć można, że papka zaczyna “żyć własnym życiem”. Swój wpis kobieta okrasiła zdjęciem słoiczka, na którym ewidentnie widać, że z zawartością jest coś nie tak, nie widać jednak daty przydatności. Kobieta zaznacza, że ostatni raz kupiła produkt danej firmy oraz że całą sprawę opisała także na prowadzonym przez siebie blogu parentingowym. Jakie kroki – Waszym zdaniem – powinna podjąć marka, by zapanować nad rodzącym się właśnie kryzysem? Na odpowiedzi w komentarzach czekamy do 3 grudnia. Autorów 2 najbardziej kreatywnych (ale realnych) propozycji nagrodzimy egzemplarzem “Zarządzania kryzysem w social media”. Wyniki pojawią się 6 grudnia, w Mikołajki. Powodzenia! 