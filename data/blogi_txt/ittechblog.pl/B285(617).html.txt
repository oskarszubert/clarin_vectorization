Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 22 października 2009, 9:34   19   Rewolucja by TP: Obsługa poczty z wykorzystaniem portów 587 i 465 Telekomunikacja Polska wspólnie z dużymi serwisami pocztowymi zainicjowała zmianę w funkcjonowaniu poczty elektronicznej umożliwiającą zmniejszenie ilości spamu – niechcianej korespondencji mailowej. Polega ona na przeniesieniu komunikacji pomiędzy programami pocztowymi a serwerami z portu 25 na porty 587 i 465. Zmiana dotyczy tylko poczty wysyłanej przez użytkownika za pomocą programu pocztowego i wymaga od niego prostej zmiany konfiguracyjnej polegającej na zamianie numeru portu. Od strony serwera pocztowego, umożliwienie komunikacji pocztowej od użytkowników z wykorzystaniem portu innego niż 25, tj. 587 oraz 465 jest związane z odpowiednią jego konfiguracją. Port 25 jest standardowo wykorzystywany do komunikacji pomiędzy serwerami pocztowymi i często do rozsyłania spamu. Komunikacja pocztowa pomiędzy klientem pocztowym a serwerem usługi z wykorzystaniem portów innych niż 25 zgodna jest z ogólnoświatowymi standardami opisującymi funkcjonowanie sieci internet (m. in. dokumentem RFC 4409). Te działania pomogą zmniejszyć problemy wynikające z nieświadomego wysyłania dużych ilości poczty, m.in. negatywny wpływ na wydajność komputera i przeciążenie domowego łącza internetowego. Zmiany planowane w polskim prawie będą nakładały na usługodawców obowiązek blokowania użytkowników wysyłających spam, a na samych użytkowników – karę grzywny. Zaproponowana przez TP i serwisy pocztowe zmiana pomoże chronić przed taką przykrą niespodzianką (projekt ustawy dostępny jest na stronach Ministerstwa Infrastruktury). Telekomunikacja Polska planuje wprowadzić całkowite przeniesienie ruchu na porty 587 i 465 od 1 grudnia 2009 r. dla użytkowników neostrady (w tym także dla neostrady w ramach usług pakietowych, np. neostrada z telewizją). Osoby, których dostawca usług pocztowych już obecnie wspiera docelową konfigurację mogą z wyprzedzeniem dokonać zmiany w ustawieniach swojego programu pocztowego, postępując zgodnie z poniższymi instrukcjami. Zmiana konfiguracyjna nie dotyczy osób, które korzystają z poczty wyłącznie poprzez stronę internetową (webmail). Abonenci usług, których będzie dotyczyła zmiana profilowania ruchu pocztowego na porcie 25 otrzymają dodatkowe informacje wraz z rachunkiem za usługi TP.  Piszę o tym dopiero teraz, ponieważ zauważyłem spory odzew wśród dostawców usługi internetowych oraz co ciekawe firm hostingowych, którzy wspomogli tę akcję informacyjną i sukcesywnie dostaję nowe newslettery na swoją skrzynkę ;) [ź] tp.pl 