Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 10 listopada 2010, 9:07   2 GIMP – trochę o zmianach w nadchodzącej wersji 2.8 [wideo] Do wydania kolejnej stabilnej wersji GIMPa (2.8) przyjdzie nam jeszcze trochę poczekać – prawdopodobnie wszelkie prace nad tym popularnym programem do edycji grafiki zakończą się jeszcze tej zimy. Na szczęście z postępem działań możemy zapoznać się już teraz. W niedługim czasie po rozpoczęciu prac nad nowym wydaniem, programiści udostępnili w sieci pierwsza wersję rozwojową oznaczoną numerkiem 2.7. Podstawową zmianą w stosunku do poprzednika (wersji stabilnej – 2.6.x) było wprowadzenie trybu pojedynczego okna, tak jak to ma miejsce np. w Photoshopie. I na dobrą sprawę na tym wieści o zmianach się zakończyły. Od tego czasu „internet” milczy, a postępu w działaniach nie widać, jeżeli w ogóle jakiś jest. Okazuje się jednak, że praca wre i zmian jest sporo – większość odbywa się wewnątrz aplikacji i raczej dla nas – zwykłych śmiertelników są to mało ciekawe informacje, ale są też widoczne gołym okiem i o nich słów kilka. Kilka dni temu na stronie gimpusers.com pojawiła się aktualizacja do wpisu o wybranych nowościach w rozwijanym GIMPie. Z artykułem zapoznacie się pod tym adresem: http://www.gimpusers.com. Wszystko przedstawione jest w dosyć przystępny sposób. Znajdziemy tam krótki opis, a obok opisu zdjęcie, które te zmiany prezentuje. Jedną z ciekawszych jest nowe narzędzie skalowania oparte o ścieżki. Zobaczcie na filmiku jak to działa:  Co prawda krótką, ale zdecydowanie najciekawszą prezentację nowości przygotował serwis Libre Graphics World. Na filmiku widać wyraźnie nowe okno narzędzi do zarządzania pędzlami. Ta sekcja ucieszy zwłaszcza osoby korzystające z tabletów graficznych. Mamy tam zbiór pędzli, a ich wielkość, obracanie i kilka innych funkcji regulować możemy za pomocą poziomych suwaków. Poza tym widać drobne poprawki w interfejsie, do tego każdy pędzel ma teraz swój widoczny kontur, co ułatwi pracę.  Zmian nie jest może bardzo dużo, ale mimo wszystko są to zmiany ciekawe, przydatne i dobrze rokują na przyszłość. Widać wyraźnie, że rozwój aplikacji idzie w dobrym kierunku. Muszę przyznać, że z niecierpliwością czekam na wydanie finalne, bo zapowiada się naprawdę interesująco. [ź] gimpusers.com, libregraphicsworld.org 