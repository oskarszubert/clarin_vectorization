Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 lipca 2011, 6:44   0   HTC inwestuje 300 milionów dolarów w układy graficzne Firma HTC znana wszystkim ze swoich smartfonów zakupiła dwie firmy odpowiedzialne za produkcję układów S3 – VIA oraz WTI Investments. Tajwański producent wyłożył na stół 300 milionów dolarów (147 miliony dla VIA i 153 miliony dla WTI Instruments). Transakcja kupna obejmuje wszystkie technologie obu firm, włącznie z budynkami do nich należącymi.  Nie wiadomo jakie plany związane z układami graficznymi ma HTC. Najbardziej prawdopodobnym wydaje się połączenie układów S3 z procesorami ARM. Układy S3 miały niegdyś na tyle dobrą kompresję tekstur, że Microsoft wykorzystał tę technologię w DirectX; firmy Sony i Nintendo także wykorzystały elementy S3 w swoich konsolach. Jednak to było w latach 90-tych… Na początku nowego tysiąclecia firma VIA produkowała układy na potrzeby swoich płyt głównych (karty zintegrowane). S3 używane były także w chipsetach na innych platformach. W 2005 roku VIA w dalszym ciągu rozwijała swój produkt – aż do dzisiaj, kiedy to HTC zdecydowało się na zakup technologii wraz z całą firmą zaangażowaną w jej rozwój przez niemalże 20 lat. Innym powodem, dla którego tajwański producent zakupił VIA jest fakt, że Apple narusza dwa z patentów wykorzystywanych w S3 – jeden z nich odnosi się do kompresji tekstur. HTC trzymając w garści dokumenty patentowe VIA, ma poważny atut do walki z Apple w sądzie – o ile do walki na patenty dojdzie. 