Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 17 kwietnia 2012, 5:14   2 Będą trzy wersje Windows 8, w tym jedna dla ARM Microsoft przerwał milczenie i na swoim blogu traktującym o nadchodzącym systemie podał, jak będą nazywać się poszczególne wersje systemu. Okazało się, że będą trzy, a jedna z nich będzie wyłącznie przeznaczona dla urządzeń pracujących na układach ARM. Gigant z Redmond nie wprowadza chaosu w nazewnictwie. Dla standardowych komputerów, laptopów i tabletów opartych o procesor x86/64 (32 i 64 bitowy) dostępne będą dwie wersje. Pierwsza nazwana po prostu Windows 8. Microsoft odchodzi od rozgałęziania wersji, pamiętacie zapewne Windowsa 7, którego wersji jest aż sześć. Przygotowywany Windows 8 dla mas będzie najbardziej podstawowym produktem. Drugą wersją “ósemki” będzie Windows 8 Pro, ten z kolei przeznaczony będzie dla bardziej wymagających użytkowników, chcących większej elastyczności i mnogości funkcji – wirtualizacja czy szyfrowanie. Tabelka mówi o kilku dodatkach w W8 Pro - BitLocker and BitLocker To Go, Boot from VHD, Client Hyper-V, Domain Join, Encrypting File System, Group Policy, Remote Desktop (host). Trzecią i ostatnią wersją Windowsa 8 jest wersja RT. Windows 8 RT będzie współpracował tylko z urządzeniami zbudowanymi na procesorach ARM. Ta odmiana systemu nie będzie dostępna samodzielnie, a jedynie z nowym tabletem. Będzie możliwe odpalenie standardowego pulpitu, czyli coś dla nielubiących interfejs MetroUI. Cieszy informacja, że Windows 8 RT będzie miał zintegrowany pakiet MS Office (Word, Excel, PowerPoint oraz OneNote). Zabraknie w tej wersji programu Windows Media Player, zostanie on zastąpiony odpowiednikiem w MetroUI. Programy ze środowiska x86/64 nie będą działać w Systemie Windows RT… Wszystkie trzy wersje zaprezentują się z nową odsłoną przeglądarki Internet Explorer. Reasumując, taktyka Microsoftu cieszy. Dla mas Windows 8, dla zaawansowanych i entuzjastów Windows 8 Pro, a dla architektury ARM Windows 8 RT. Jak to może przełożyć się na praktykę? Masowo będzie kupować się podstawowego Windowsa, to tak. Pro będzie wykorzystywany przez nieco skromniejsze grono. RT jest w stanie wnieść trochę świeżości, bo zoptymalizowany i przygotowany tylko i wyłącznie z myślą o ARM sprawi, że wszystko może działać płynnie, czyli zadowalająco. Poprawi się korzystanie z baterii. Cóż RT w tak naprawdę okrojony W8 Pro, jak bardzo? To się okaże jesienią, kiedy to rodzina Windows 8 ma się ukazać światu. Okaże się też, jak bardzo inżynierowie Microsoftu przyłożyli się do systemu. Niektórzy pewnie się zastanawiają co z czysto mobilną wersją Windows 8, taką która zastąpi Windows Mobile Phone. Mianowicie, zaprezentowane trzy opcje są wersjami systemu Windows. System, nazwijmy Windows Phone 8 to nie to samo, co Windows 8, ale trzeba zaznaczyć, że ich współpraca ma być na bardzo, bardzo wysokim poziomie. [ź] windowsteamblog.com 