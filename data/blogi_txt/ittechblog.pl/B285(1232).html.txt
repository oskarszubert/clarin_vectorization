Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 sierpnia 2010, 2:32   1   Wpływ pakietów bezpieczeństwa na wydajność systemu – testy AV-Comparatives Firma AV Comparatives przeprowadza jedne z najlepszych na świecie testów oprogramowania antywirusowego, w tym pakietów bezpieczeństwa. Przedwczoraj opisaliśmy test od AV-Test.org, z którym także warto się zapoznać.  Testy miały za zadanie sprawdzić, jaki jest wpływ działania pakietów bezpieczeństwa na system operacyjny, czyli kolokwialnie mówiąc “jak bardzo system muli” pod ich wpływem. Pod lupę wzięto powyższe pakiety  Jedynie powyższe programy w tych samych wersjach mogą być brane przez Was pod uwagę. Jest bowiem bardzo możliwe, że pakiet ze starszej wersji dostarczy całkowicie odmienne wyniki. Programy przetestowano pod systemami Windows XP i Windows 7, pod względem kopiowania plików, archiwizacji/dearchiwizacji, konwersji, instalowania i odinstalowywania aplikacji, uruchamiania aplikacji, pobierania plików i za pomocą Worldbend Testing Suite dla XP. Testy zostały wykonane na maszynie o poniższej specyfikacji:  Intel Core 2 Duo E8300, 2 GB RAM DDR2, dyski twarde SATA II.  Przed wykonaniem testów dyski twarde zostały zdefragmentowane. Produkty testowano kilkanaście razy z włączonymi różnymi opcjami – za każdym razem po wykonanej próbie defragmentowano dyski i restartowano maszynę. Firma podaje także kilka rozwiązań, które mogą spowodować, że maszyna będzie działać sprawniej przy włączonym pakiecie bezpieczeństwa. Jeśli więc Wasz komputer jest dość stary i nowy pakiet powoduje, że nie da się go praktycznie używać, zastosujcie się do poniższych rad:  Kupcie nowy komputer, który osiągnie minimalne progi wymagań dla poszczególnych pakietów. Dodajcie trochę RAMu – używajcie minimum 2 GB RAMu korzystając z Windows XP lub Windows 7. Przejdźcie z Vista na Seven. Upewnijcie się, że używacie tylko jednego programu antywirusowego do monitoringu. Posprzątajcie na dyskach. Dysk systemowy powinien być w 20% pusty. Usuńcie nieużywane oprogramowanie. Usuńcie nieużywane skróty i wyrzućcie niepotrzebne programy z autostartu. Regularnie defragmentujcie dyski twarde. Róbcie okresowe aktualizacje wszystkich programów (Czytaj!)  Kopiowanie Niektóre pakiety używają technologii “fingerprinting”, która zachowuje porządek skanowanych plików. Ma to spowodować wzrost wydajności systemu. Podczas tych testów kopiowano pliki z jednego dysku fizycznego na drugi.     Wyniki testu – kopiowanie    Archiwizacja i dearchiwizacja (pakowanie i rozpakowywanie) Podczas testu archiwizowano i rozpakowywano pliki o różnych rozszerzeniach – także pomiędzy dyskami fizycznymi. Przykładowo “pakowano” pliki z pierwszego dysku na drugi, a następnie rozpakowywano na trzeci. Programy testowano z włączoną opcją “fingerprinting”.     Wyniki testu – archiwizacja Konwersja formatów Niektórzy użytkownicy są ciekawi, jakie wyniki osiągną programy do konwersji, na przykład muzyki do innych formatów, gdy program antywirusowy jest włączony. Poniżej przedstawiamy wyniki. Używano pakietów FFmpeg, a dla IPOD – HandBrakeCLI.     Wyniki testu – konwersja formatów muzycznych Okazało się, że programy antywirusowe mają tak znikomy wpływ na konwersję, że jest on praktycznie niezauważalny. Instalacja/usuwanie programów Podczas tego testu instalowano różne programy za pomocą instalatorów MSI, a następnie usuwano je. “Fingerprinting” został wyłączony.     Wyniki testu – Instalacja i usuwanie (MSI)    Uruchamianie aplikacji Podczas testu otwierano duże pliki tekstowe (i nie tylko) za pomocą pakietu biurowego Microsoft Office oraz pliki o rozszerzeniu PDF za pomocą Adobe Acrobat Reader. Przed każdym otwarciem komputer, na którym odbywały się testy, był restartowany. Mierzono czas pierwszego otwierania, oraz któregoś z kolei.     Wyniki testu – otwieranie dokumentów    Pobieranie plików z internetu W teście użyto serwera domowego Apache (wget) oraz sieci LAN 1GB. Mierzono z użyciem dużych plików i archiwów.     Wyniki testu – pobieranie plików    PcWorld`s WorldBench 6 WorldBench to jedna z najlepszych aplikacji typu Benchmark. Symuluje ona działanie różnych programów, takich jak 3ds Max, Firefox 2, Nero 7 Ultra czy WinZip 10.     Wyniki testu – WorldBench 6    Wyniki nie uwzględniają Microsoft Windows 7 z powodu braku kompatybilności aplikacji z tym systemem. Wyniki końcowe Pierwsze trzy miejsca zajmują kolejno produkty od firm Panda, Kingsoft oraz Norman. Produkty popularne, takie jak Kaspersky (oj nisko), AVG, ESET NOD czy Avast! uplasowały się w środkowej lub niższej części tabeli. Firma Trend-Micro musi jeszcze wiele się nauczyć. W teście Av-Test.org zajęli bardzo niskie miejsce (nie otrzymali certyfikatu). W powyższych testach wypadli najgorzej. Końcowe wyniki testów        Certyfikaty 