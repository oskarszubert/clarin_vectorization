Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 stycznia 2012, 12:32   2   Nie dla ACTA w Polsce! Akcja protestacyjna przeciwko SOPA/PIPA zakończyła się, choć w Internecie nie milknie hasło “STOP SOPA!” Polscy internauci mają teraz na głowie inny problem, którym jest lobbowana za ich plecami ustawa ACTA. Nie minę się z prawdą, jeśli stwierdzę, że dzisiejszy dzień rozpoczął się od edukowania znacznej części polskiego społeczeństwa internetowego. Internauci od rana dowiadują się czym ACTA tak właściwie jest.  Powstał już specjalny fanpage, który zyskał w ciągu kilkunastu godzin prawie tysiąc fanów. Ma on za zadanie edukować użytkowników Facebooka w kwestii ustawy, która nas bardzo mocno dotyczy. Radio, prasa i telewizja milczą, co jest na rękę rządzącym. 26 stycznia Polska podpisze umowę ws. ACTA, a następnie rozpocznie się ratyfikacja ustawy. Jesteśmy temu przeciwni.  Edukujcie swoich znajomych i nie bądźcie obojętni. ACTA może być wstępem dla ustaw takich, jak amerykańska SOPA/PIPA! 