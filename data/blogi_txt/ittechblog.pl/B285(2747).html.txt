Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 23 czerwca 2012, 3:12   0   Facebook rezygnuje z Credits! W 2009 roku Facebook wprowadził Credits, czyli własną walutę do płatności w obrębie aplikacji na serwisie społecznościowym. Teraz ten projekt zostaje zamknięty, a zamiast niego pojawi się coś bardziej rewolucyjnego – prawdziwe, lokalne waluty, takie jak złotówki, euro czy funty. Taki ruch może być zaskoczeniem. Patrząc na historię Facebook Credits, nic nie wskazywało na upadek pomysłu. W lipcu 2011 roku firma Zuckerberga zmusiła deweloperów do używania wirtualnej waluty w swoich aplikacjach czy grach. Trzy miesiące później “kredyty” zaczęły pojawiać się w innych miejscach w Sieci, poza FB. Dlaczego więc zdecydowano się na tak radykalny krok?  Facebook utrzymuje, że dzięki temu programiści będą mieli większą swobodę oraz możliwości, głównie na rynkach innych od amerykańskiego. Także użytkownicy zauważą plusy takiego rozwiązania – od teraz nie będą musieli zastanawiać się, ile Kredytów to złotówka czy inny funt. Serwis automatycznie przeliczy nasze kredyty na prawdziwe waluty, sam system jest już powoli testowany. Jeżeli macie gift-cardy, to dalej będzie można je wykorzystać. Poza tym, pojawi się nowy system subskrybcji. Lokalna waluta ma być zaimplementowana we wszystkich aplikacjach na Facebooku do końca roku 2012. [ź] SlashGear 