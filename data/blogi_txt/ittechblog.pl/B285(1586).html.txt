Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 5 grudnia 2010, 11:18   5   Recenzja Asus U30Jc Oto zapowiedziana kilka dni temu recenzja laptopa Asus U30Jc. Specyfikacja: procesor: Intel Core i7 620M 2.67 GHz (obsługa Intel Hyper Threading), pamięć operacyjna: 4GB DDR3, dysk twardy: Samsung 640GB HDD, układ graficzny: NVIDIA GeForce G310 512MB GDDR3, przekątna ekranu: 13,3 cala, ekran typu LED, sieć: Wi-Fi 802.11n, Bluetooth, wejścia/wyjścia: 3x USB 2.0, HDMI, D-Sub, LAN, 2x audio (słuchawki, mikrofon), Kensington Lock, napęd optyczny: DVD-RW 8x.  Wykonanie/Obudowa Laptopa cechuje solidne wykonanie. Nie wygląda na delikatny. Jest ciężki, co powoduje, że pierwsza myśl, która przechodzi przez głowę to “wytrzymały”. Waży dokładnie 2,2kg i ma 3 centymetry grubości.  Laptopy marki Asus wyróżnia bardzo przyjemna w użytkowaniu klawiatura Klawiatura chodzi cicho i jest bardzo wygodna. Charakteryzuje się niskim skokiem klawiszy, pomiędzy którymi są duże odstępy. Touchpad jest o wiele lepszy niż w przypadku Asusa U35Jc. Ograniczono go niewielkim progiem, dzięki czemu palec nie ześlizgnie się z pola gładzika. Touchpad obsługuje multitouch. Touchpad w Asusie U30Jc jest bardzo wygodny Vis-a-vis włącznika powinien znajdować się dodatkowy przycisk, uruchamiający system “szybkiego startu” Asus Express Gate. Niestety przycisku tego nie uświadczymy. Nie wiem dlaczego projektanci zdecydowali się go nie umieszczać. W Asusie U35Jc służył on także do przełączenia trybów baterii. Obrzeża wokół klawiatury wykonane są z plastiku, który nie zbiera odcisków palców, zaś jedynymi brudzącymi się elementami są: przycisk pod touchpadem i obramowanie wokół monitora. Niewątpliwym plusem jest górna część pokrywy wykonana z aluminium, która – tak, jak i obszar wokół klawiatury – nie zbiera odcisków palców. Klapa chodzi bardzo ciężko – nie ma więc mowy przypadkowym otworzeniu się jej. Aluminiowa (szczotkowana) powierzchnia górnej części klapy Po prawej stronie laptopa znajdziemy:  nagrywarkę DVD-RW, port USB 2.0, port Ethernet, wejście na ładowarkę.  Prawa część obudowy Po lewej stronie:  wejście D-Sub, port HDMI, 2 porty USB 2.0, gniazdo mini-jack audio/mikrofon, Kensington Lock.  Lewa część obudowy Pod touchpadem, w przedniej części obudowy znajduje się także slot na kartę pamięci, na lewo od niego – suwak włączający i wyłączający Wi-Fi. Do naszej dyspozycji oddano napęd DVD, którego tak bardzo brakowało mi w Asusie U35Jc. Od spodu obudowy można dostać się do dysku, pamięci RAM oraz baterii. Ocena: 9+/10 Bateria Bateria podczas przeglądania stron i wykonywania codziennych czynności związanych z przeglądaniem sieci wytrzymuje od 4 do 5 godzin. Według mnie jest to dobry wynik. Jeśli jednak zechcemy pograć w podróży w wymagające gry, to musimy liczyć się z tym, że po około 2-2,5 godzinach bateria da o sobie znać i poprosi o naładowanie. Jeśli wybieracie się w podróż, podczas której macie zamiar oglądać filmy w wysokiej rozdzielczości – zadbajcie o miejsce, gdzie można będzie podłączyć ładowarkę. Podczas oglądania filmów bateria wyczerpuje się w tym samym tempie, co podczas grania. Ocena: 8/10 Multimedia Laptop ten obsługuje technologię NVIDIA Optimus, która aktywnie przełącza nas pomiędzy dwoma zintegrowanymi układami graficznymi. Układ Intel HD Graphics wystarcza do przeglądania sieci czy wykonywania pracy biurowej, jednak gdy włączymy film lub grę 3D, NVIDIA Optimus przełączy się na wydajniejszy układ graficzny – i to bez ingerencji użytkownika. Nawet tego nie zauważymy. GeForce 310M jest układem, który pozwala na oglądanie filmów w FullHD czy granie w nowości rynkowe. Nie ma mowy o odpaleniu najnowszych gier na  wysokich detalach, jednak po wyłączeniu lub ograniczeniu pewnych efektów (na przykład filtrowanie anizotropowe czy antyaliasing) gra staje się  płynna.  Maksymalny kąt odchylenia górnej pokrywy 13,3-calowy ekran LCD z podświetlaniem LED jest wystarczający do oglądania filmów. Sprawdza się przy dwuosobowym seansie z laptopem na kolanach, jednak postawienie go w bardziej odległym miejscu może powodować, że seans będzie mniej komfortowy – w szczególności, gdy oglądamy z napisami. Dużą wadą tego laptopa są wbudowane głośniki. Jakość dźwięku jest bardzo słaba, a ponadto głośniki nie są zbyt głośne. Asus U35Jc był pod tym względem – nazwijmy to – lepiej wyposażony. Głośniki są wystarczającej jakości, jeśli jesteś jednak audiofilem, konieczne będzie zaopatrzenie się w słuchawki, bądź głośniki wolnostojące. Ocena: 7/10 Wpływ na otoczenie i komfort pracy Po lewej stronie znajduje się wylot powietrza wyrzucający gorące powietrze w czasie grania lub używania bardziej wymagających aplikacji. Podczas zwykłej pracy laptop pozostaje chłodny – touchpad nie zmienia swojej temperatury względem powierzchni wokół klawiatury. Jeśli jednak pogramy dłużej lub będziemy oglądać film, poczujemy, że touchpad robi się ciepły – tak samo jak miejsce na lewy nadgarstek. Nie powoduje to dyskomfortu termicznego, jednak jest odczuwalne. Na szczęście spodnia część sprzętu pozostaje chłodna przez cały czas. Asus U30Jc szumi… I to szumi na tyle, że słyszę szum przebijający się przez cicho puszczoną muzykę. Odgłos ten nie przeszkadza, ale zdecydowanie trudno mówić o idealnej ciszy. Wątpię, aby ktokolwiek usłyszał pracę tego sprzętu stojąc na drugim końcu pokoju (w absolutnej ciszy). Zdarza się jednak, że podczas dłuższego grania laptop robi się zdecydowanie głośny. Czasami szum odprowadzanego powietrza zagłuszany jest przez odgłos pracującego dysku. Ocena: 8/10 Podsumowanie Plusy:  mocne podzespoły, dużo pamięci RAM DDR3, wbudowany napęd optyczny, bardzo wygodna klawiatura oraz touchpad, solidność wykonania, bateria idealna do wykonywania zwykłych czynności, związanych z przeglądaniem sieci czy pracą biurową, ciężko chodząca klapa, palce nie zostawiają odcisków na elementach konstrukcji (prócz ramki wokół monitora), mała waga, zastosowanie technologii NVIDIA Optimus, Power Gear i Express Gate.  Minusy:  grzeje się nieco podczas wykonywania wymagających czynności, brak włącznika systemu “Power Gear”, zmieniającego także tryby pracy baterii, niskiej jakości kamerka internetowa, szumi, jest zdecydowanie głośniejszy niż Asus U35Jc, ma ciche, wbudowane głośniki o niskiej jakości dźwięku. Nie mogę oprzeć się przekonaniu, że Asus U30Jc to młodszy brat Asusa U35Jc. Oba sprzęty cechuje podobna konfiguracja sprzętowa, działają i zachowują się podobnie. Zdecydowanym plusem U30Jc jest posiadanie napędu optycznego oraz o wiele wygodniejszy, ograniczony progami touchpad. Jeśli potrzebujecie laptopa, który pozwoli Wam na oglądanie filmów w podróży czy zagranie od czasu do czasu w jakąś grę – Asus U30Jc będzie dobrym wyborem. Dobrym, bo do ideału wiele mu brakuje. Ocena ostateczna: dobry Zdjęcia 