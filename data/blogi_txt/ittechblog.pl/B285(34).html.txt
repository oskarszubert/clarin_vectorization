Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 21 listopada 2007, 12:06   2   Comodo Firewall Pro 3.0 wydany! Ukazała się stabilna wersja darmowej, wielokrotnie nagradzanej zapory sieciowej Comodo Firewall Pro 3.0 przeznaczonej do zabezpieczania sieci i komputerów przed różnego rodzaju intruzami.  Comodo Firewall Pro zapewnia ochronę komputera dzięki funkcji monitorowania uruchamianych aplikacji (baza programu posiada ponad 10 000 rozpoznawanych programów), sieci (protokoły, pakiety) oraz opcji zaawansowanej analizy działania programów. Poza tym bardzo przydatną funkcją programu jest umiejętność uczenia się podczas podejmowania decyzji przez użytkownika dotyczącej blokowania lub przepuszczania uruchamianych komponentów. Z najistotniejszych nowości jakie oferuje wersja 3.0 autorzy wymieniają wsparcie dla systemu Windows Vista 32 i 64 bitowego oraz Windows XP 64. Zmianie uległ również interfejs aplikacji, który wydaje się być teraz bardziej przejrzysty. Aktualnie program nie jest dostępny w polskiej wersji językowej. Najnowszą wersję aplikacji Comodo Firewall Pro 3.0.12.266 można pobrać z naszego działu PROGRAMY - Bezpieczeństwo - Zapory sieciowe (firewalle) http://dobreprogramy.pl/index.php?dz=15 n=7841 