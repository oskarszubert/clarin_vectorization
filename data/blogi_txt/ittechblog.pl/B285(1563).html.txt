Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 28 listopada 2010, 8:07   0 Facebook planuje wprowadzić wideokonferencje? Co na to Google? Od momentu gdy portal społecznościowy Facebook wraz z popularnym dostawcą usługi VoIP – Skype’em – nawiązali dosyć szeroko zakrojoną współpracę, obserwatorzy zastanawiają się, na czym będzie ona polegać w przyszłości i jak mocno usługi Skype’a zostaną powiązane z Facebookiem. Aktualnie wynikiem tej współpracy jest jedynie integracja części usług Facebooka po stronie Skype’a, o czym pisaliśmy szerzej w tym artykule: Skype 5.0 z integracją z Facebookiem. W sieci jak zwykle krąży wiele plotek na temat współpracy. Najczęściej wymienia się możliwość wprowadzenia wideokonferencji po stronie Facebooka, która miałaby wykorzystać dobrodziejstwa technologii VoIP dostarczanego przez firmę stojącą za Skype’em. To plotki, ale dziś jeden z blogerów przeglądając facebookowe API, natrafił na sekcje “VideoChat”, która pokazuje, że taka możliwość może się w przyszłości pojawić.  Zdjęcie pochodzi ze strony: blog.greenanysite.com; autor: Tal Ater Wszystko wskazuje na to, że taka funkcja jest przez programistów Facebooka testowana i zawiera kilka zmiennych, które bezpośrednio odwołują się do Skype’a. Co za tym idzie, istnieją duże szanse, że niebawem facebookowy czat, dorobi się wideokonferencji. Nie jest jasne, w jaki sposób będzie się to odbywało. Może chodzi tu tylko o możliwości przeprowadzania wideokonferencji z użytkownikami Skype’a, a może będzie możliwość przeprowadzania takich rozmów również między osobami, które mają konto tylko na Facebooku. Facebook ma już dobrze działający czat, więc adoptowanie takiej funkcji od Skype’a wydaje się zbędne. Natomiast możliwość przeprowadzania wideokonferencji to już co innego. Pamiętajmy, że od pewnego czasu Facebook i Google toczą ze sobą ostre boje o użytkowników. Google ma swoją usługę Voice, która konkuruje ze Skype’em również na polu wideokonferencji. Gdyby Facebook we współpracy ze Skype’em wprowadził u siebie taką funkcję i nie ograniczył jej tylko do wzajemnych rozmów między użytkownikami tych dwóch firm, to oboje na tym skorzystają, a Google kolejny raz dostanie po uszach. Z uwagą przyglądam się poczynaniom tych gigantów, jestem bardzo ciekaw, co z tych potyczek wyjdzie i z niecierpliwością czekam na kolejne doniesienia z pola bitwy. [ź] allfacebook.com, blog.greenanysite.com 