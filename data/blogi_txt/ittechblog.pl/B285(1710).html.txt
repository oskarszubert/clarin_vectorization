Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 31 stycznia 2011, 11:02   2 Konkurencja dla WikiLeaks? Dawni współpracownicy WikiLeaks uruchomili alternatywną wersję tego portalu. OpenLeaks – bo o nim mowa – właśnie pojawiło się w sieci. Na razie jest to tylko strona zawierająca informacje dotyczące projektu, jednak z tego co wiadomo – prace nad pełną funkcjonalnością serwisu trwają i już w lutym mają się pojawić pierwsze testy narzędzi. Serwis (a właściwie osoby zajmujące się serwisem) sam siebie określa jako zdecentralizowaną alternatywę WikiLeaks i innych tego typu platform. Już wkrótce ma zostać powołana fundacja do prowadzenia projektu.  OpenLeaks zamierza również zająć się ochroną prawną demaskatorów. Organizacja potwierdziła, że nie planuje “sama z siebie” pozyskiwać  informacji, lecz będzie liczyć na inne źródła informacji (agencje  newsowe, czy organizacje non- profit). Projekt funkcjonuje obecnie w wersji alfa, na betę trzeba będzie poczekać do drugiej połowy 2011 roku. Co z tego wyjdzie – zobaczymy. Jeżeli faktycznie uda im się zdecentralizować i nie wybrać żadnego “przywódcy” – portal ma spore szanse na przetrwanie. Bo informatorów na pewno nie zabraknie. [ź] heise-online.pl; makeuseof.com; hacking.pl 