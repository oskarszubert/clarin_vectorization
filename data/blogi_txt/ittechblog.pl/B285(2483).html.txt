Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 26 lutego 2012, 1:19   2   Samsung Galaxy Tab 2 oficjalnie zaprezentowany Przed momentem Samsung pokazał swój najnowszy dodatek do linii Galaxy Tab – drugą generację modelu 10.1. W przeciwieństwie do plotek, ekran pozostał taki sam: 10,1” oraz rozdzielczość 1280×800. Jeśli myślicie, że to źle, to spójrzcie na procesor: dwa rdzenie taktowane zegarem 1 GHz wspierany 1 GB pamięci RAM. Tablet będzie występował w dwóch wariantach pojemnościowych – 16 GB oraz 32 GB. Jest jednak nowość, a jest nią grubsza obudowa! (9,7 mm vs. 8,6 mm).  Wcześniej, przed modelem 10.1, koreański producent zaprezentował także 7-calową wersję tabletu, napędzanego (podobnie jak starszy brat) Androidem 4.0. Jeśli chodzi o specyfikację, to jest praktycznie taka sama, poza ekranem, który ma rozdzielczość 1024×600 i, oczywiście, 7 cali. Galaxy Tab 2 7″ ma być dostępny na terenie Anglii już w marcu.  Nie wiem jak Wy, ale ja jestem niemile zaskoczony, liczyłem bowiem na szybszy procesor oraz ekran w wyższej rozdzielczości. Jednak Samsung powiedział, że oba wyżej opisane tablety idealnie sprawdzą się w użytku domowy oraz rodzinnym, więc seria Tab reprezentuje linię low-end. Najlepszym tabletem w portfolio Samsunga ma być Galaxy Note 10.1. Czy znajdziemy w nim 2GHz procesor dual-core oraz ekran o rozdzielczości 2560×1600? Mam nadzieję, że tak. [ź] gsmarena.com, Samsung PR 