Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 19 października 2012, 4:43 Nowa reklama Microsoft Surface Pamiętacie jeszcze ostatnią reklamę Surface przygotowaną przez Microsoft? Nie wnosiła ona nic nowego, właściwie ograniczono się do jako-takiego pokazania urządzenia, a najważniejszym elementem reklamy uczyniono… charakterystyczne klikanie. Tym razem Microsoft bardziej się postarał i w kolejnej reklamie dostarczył nam szczegółowych informacji na temat swojego najnowszego urządzenia.  Podczas oglądania spotu, naszym oczom ukazują się osoby, które oprócz – jak ostatnio – wpinania dotykowego covera lub klawiatury oraz miziania palcem po ekranie, korzystają z oferowanych przez tablet możliwości. I tak: oglądają filmy, słuchają muzyki, szukają gier, korzystają z pakietu biurowego Office… Ponadto w reklamie ukazano szczegółowo obudowę tabletu, w tym port wyjściowy wideo w jakości HD, pełnowymiarowe gniazdo USB 2.0 czy też slot kart microSD. Dowiadujemy się też o obu kamerkach zainstalowanych w urządzeniu, umożliwiających nagrywanie filmów oraz wideorozmowy.  Na więcej informacji o Surface pozostaje nam czekać jeszcze tydzień, do 26 października. 