Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 27 stycznia 2011, 2:30   3 KeepMeOut rozwiąże problem zbyt częstego odwiedzania wybranych stron  KeepMeOut to serwis internetowy, który na pewno przyda się osobom chcącym lepiej zarządzać swoim czasem spędzanym na różnych popularnych stronach, np. na Facebooku. Zasada działania tego serwisu jest prosta, jego zadaniem jest powstrzymanie nas przed zbyt częstym odwiedzaniem wybranych stron internetowych. Przypomina to trochę walkę z nałogiem. :)  KeepMeOut - strona główna Przechodzimy na stronę keepmeout.com, wypełniamy prosty formularz podając adres strony, której chcemy unikać (dawkować ją sobie) oraz czas (w minutach), po którym ponownie możemy wejść na tę stronę. Klikamy w “submit” i zostaniemy przeniesieni do kolejnego kroku: Krok drugi - dodajemy odnośnik do zakładek Serwis wygenerował nam specjalny adres, który dodajemy do zakładek, albo przenosimy na pasek zakładek. Od tej pory wystarczy już tylko korzystać z tego adresu, gdy chcemy udać się na naszą ulubioną stronę. W moim przypadku był to facebook.com, ustawiłem czas na 60 min. Teraz jeżeli będę chciał wejść na stronę więcej niż raz w przeciągu tych 60 minut, moim oczom ukaże się taka oto informacja: Ostrzeżenie zamiast żądanej strony Trzeba sobie jasno powiedzieć, że jest to rozwiązanie dla osób, które naprawdę chcą sobie dawkować ilość czasu spędzanego na wybranych stronach. Każda inna osoba po prostu ominie wygenerowany adres i wejdzie na nią bezpośrednio. 