Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 28 listopada 2012, 8:58 O audiobooku od blogerów słów kilka Od pewnego czasu w Internecie jest już głośno na temat inicjatywy BlogerzyDzieciom.pl, także pewnie już to i owo na temat akcji wiecie. Postanowiliśmy jednak uchylić dla Was rąbka tajemnicy, a także zapytać o szczegóły akcji Pawła Lipca, organizatora akcji oraz jednego z lektorów powstającego audiobooka. Skąd wziął się pomysł nagrania z blogerami audiobooka dla dzieci? Od co najmniej roku chodził mi po głowie pomysł nagrania audiobooka z blogerami. W międzyczasie niestety działo się wiele dużo ważniejszych rzeczy, które zaprzątały moją głowę i odciągały uwagę od realizacji tego szalonego pomysłu. Dopiero rozstanie z ostatnim pracodawcą pozwoliło na oczyszczenie umysłu i… wzięcie “byka za rogi”. Usiadłem, wysłałem kilkanaście maili i poczekałem. To co mnie zaskoczyło do bardzo pozytywne odpowiedzi praktycznie od wszystkich. Na etapie dobierania głosów reżyser niestety “wyciął” kilka osób na których mi zależało, ale ponieważ pracowaliśmy z profesjonalistą trzeba było zaufać, że wie co robi.  Czyje głosy usłyszymy w nagraniu i – co najważniejsze – co usłyszymy? W nagraniu usłyszymy głos Łukasza Jakóbiaka, autora internetowego talk show „20m2 Łukasza”, Jakuba Jankowskiego z Matura to bzdura, Maćka Budzicha (chyba wszyscy znają), moją skromną osobę, Kominka, Maćka Moon’a Maciejowskiego oraz co najważniejsze nasze kochane dziewczyny: Olgę Smile, Dorotę Kamińską i Agatę Chmielewską. Jeśli chodzi o to co czytamy… Cóż, czytamy bajkę, której jeszcze nikt przed nami nie czytał. Jest to autorskie dzieło Krzyśka Czeczota, który reżyserował całe słuchowisko, napisana specjalnie pod ten projekt!To co usłyszymy nie będzie zwykłym “odczytanym”audiobookiem. To będzie słuchowisko, w który usłyszymy również wszystkie dźwięki towarzyszące bohaterom, całe tło… Słowem przeniesiemy Was tym nagraniem w zupełnie bajkowy świat.  Ekipa zebrana, audioboook nagrywany – co dalej? Tak naprawdę dopiero teraz zaczyna się najtrudniejsza część pracy. Montaż, dogrywania tła i cała post produkcja. Blogerzy i blogerki swoje już zrobili, teraz tym surowym materiałem muszą zająć się profesjonaliści. Całość powinna być gotowa na 6 grudnia, na Mikołajki. Audiobook będzie można zakupić na stronach internetowych Audioteka.pl. Dodajmy, że partnerami projektu jest Audioteka, Miasto Gdańsk i Agencja K2, natomiast hosting dla projektu dostarcza zenbox.pl. 