Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 listopada 2010, 5:10   1   Czy Google chce kupić Groupona? W sieci pojawiły się plotki, jakoby Google miało kupić popularny serwis oferujący zniżki grupowe, Groupon. Wielce prawdopodobne, że transakcja doszła już do skutku (jak i wielce prawdopodobne jest, że to tylko kolejna pogłoska).  Informacje o rzekomym zakupie serwisu Groupon podaje portal Vator, powołując się na “osobę dobrze zaznajomioną ze sprawą”. Kwota transakcji wynosić miałaby 2,5 miliarda dolarów. Groupon miesięcznie generuje przychody na poziomie 50 milionów dolarów – jest to więc dobra inwestycja. Magazyn Forbes nazwał go “najszybciej rozwijającą się firmą w historii”, której wartość rynkowa to około 1 miliard dolarów. Co ciekawe, w tym roku serwis Yahoo także próbował zakupić Groupona – na początku oferował firmie kwotę 3 do 4 miliardów dolarów, na koniec zszedł do 1,7 miliarda dolarów, co poskutkowało niezadowoleniem i w efekcie wycofaniem się Groupona z transakcji. Interes nie doszedł więc do skutku i do dzisiaj nie wiadomo czy zbyt niska oferowana kwota była jedynym powodem. Jeśli transakcja firmy z Mountain View się uda, mogłoby to oznaczać, że zarządcy Groupona cenią sobie wyżej partnerstwo Google niż Yahoo. Ani Google, ani Groupon oficjalnie nie zdementowały ani nie potwierdziły doniesień. [ź] antyweb.pl, technologie.gazeta.pl, vator.tv, searchengineland.com 