Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 listopada 2010, 2:08   0   Ponad 40% polskich firm nie ma strony internetowej Jak podaje home.pl, w Polsce zarejestrowano prawie 2 miliony domen, ale połowa z nich jest nieaktywna. Ponad 40% przedsiębiorców nie ma nawet internetowej wizytówki.  Polska jest na piątym miejscu w Europie pod względem liczby wpisów w rejestrze domen. Adresów z końcówką .pl jest prawie 2 miliony i należą one do blisko 700 tysięcy podmiotów. Home.pl twierdzi jednak, że około 50% krajowych domen internetowych jest nieużywanych, a ponadto ponad 40% polskich firm nie ma swojej wizytówki w internecie. Marcin Kuśmierz – dyrektor home.pl – twierdzi, że wiedza i umiejętności użytkowników są często zbyt małe aby stworzyć witrynę czy też wizytówkę swoją albo firmy. Jego zdaniem firmy rejestrujące domeny powinny edukować użytkowników i podpowiadać im, jak budować funkcjonalne strony internetowe oraz zapewniać im stałe wsparcie. W gestii firm rejestrujących domeny nie leży jednak obowiązek edukowania i kształcenia osób, które będą odpowiedzialne w przyszłości za prowadzenie strony internetowej. Jeśli tak by się stało, prędko znalazłyby się kolejne zadania dla rejestratorów domen, takie jak pomoc przy prowadzeniu strony firmowej – w myśl powiedzenia “daj palec, a wezmą całą rękę”. [ź] crn.pl 