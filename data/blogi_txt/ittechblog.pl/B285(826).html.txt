Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 20 kwietnia 2010, 9:40   8 Drukowanie w chmurze – Google ma rozwiązanie Google Cloud Print to nowy pomysł Google na drukowanie z wykorzystaniem chmury. Po prezentacji Chrome OS w zeszłym roku wiele osób zastanawiało się w jaki sposób Google zamierza kwestie drukowania. Niedawno “wyszukiwarkowy gigant” przedstawił rozwiązanie tego problemu, jest nim własnie “Google Cloud Print”. Jak to działa? To bardzo proste. Specjalnie przygotowany system przejmie wszystkie zadania drukowania wysyłane z dowolnej do tego celu przystosowanej aplikacji. Może to być aplikacja z której korzystasz na swoim telefonie, netbooku, tablecie czy zwykłym komputerze. Aplikacja taka wysyła zadanie drukowania do chmury, a ta za pośrednictwem internetu wysyła ją bezpośrednio do drukarki albo urządzeń sieci domowej do której jest podłączona. Drukarka będzie połączona bezpośrednio z usługą Google i nie będzie wymagała żadnych dodatkowych sterowników instalowanych lokalnie. Oczywiście na rynku nie ma jeszcze urządzeń które byłyby przystosowane do pracy z nową usługą ale Google już teraz udostępnia specyfikacje i wstępny kod usługi, tak by producenci urządzeń drukujących mogli dodać jej wsparcie do przyszłych produktów. Zastosowania drukowania z wykorzystaniem chmury ma jeszcze jedno ciekawe zastosowanie. Mianowicie można – za jego pośrednictwem – w bardzo łatwy sposób udostępniać swoją drukarkę innym użytkownikom sieci, co w szczególności ułatwi prace grupową w dużych firmach. Usługa jest we wczesnej fazie rozwoju, a zatem na reakcje producentów i zainteresowanie nowym rozwiązaniem przyjdzie nam jeszcze poczekać. Jedno jest pewne, zapowiada się ono bardzo ciekawie i może w przyszłości zrewolucjonizować sposób komunikacji drukarki z systemem. [ź] blog.cromium.org 