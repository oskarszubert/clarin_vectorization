Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 12 sierpnia 2011, 4:35   0   Sieć 3G T-Mobile ma największy zasięg w kraju Jak zapewnia operator T-Mobile, 30 proc. mieszkańców kraju ma dostęp do sieci 3G T-Mobile pozwalającej przesyłać dane w technologii HSPA+ Dual Carrier z szybkością dochodzącą nawet do 42 Mbps. Na tym jednak nie zaprzestaje. Deklaruje, że do końca 2011 roku, zasięg zwiększy się o kolejne 10 proc. populacji Polski. Pozostali użytkownicy sieci 3G będą mogli korzystać z technologii HSPA+, zapewniającej szybkość danych do 21 Mbps. Raport opublikowany z końcem lipca przez UKE (Urząd Komunikacji Elektronicznej) stwierdza, że średni zasięg sieci 3G wszystkich operatorów wynosi 61 proc. 3G T-Mobile obejmuje zasięgiem 63 proc. populacji. Wniosek jest prosty: PTC (Polska Telefonia Cyfrowa) ma największy zasięg sieci 3G w kraju. Obecnie szybki internet w technologii HSPA+ oraz HSPA+ Dual Carrier dostępny jest na terenach aglomeracji: warszawskiej, śląskiej, trójmiejskiej, poznańskiej, krakowskiej, wrocławskiej, rzeszowskiej, białostockiej, toruńskiej, bydgoskiej, szczecińskiej czy łódzkiej. Z szybkiego internetu w powyższych technologiach skorzystamy też w popularnych miejscowościach wypoczynkowych, w pasie wybrzeża, na mazurach i w górach. [ź] nt.interia.pl 