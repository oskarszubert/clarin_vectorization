Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 24 listopada 2012, 11:38 Plany budynków w Google Maps nie tylko mobilnie Wszyscy użytkownicy przeznaczonej na Androida wersji Google Maps wiedzą zapewne, że mają możliwość przeglądania planów budynków takich jak np. muzea czy galerie handlowe. Oczywiście, pod warunkiem, że nie są to polskie centra, bowiem tych Google nie ujęło jeszcze w swoim programie. Od teraz – oprócz wersji mobilnej – także desktopowa wersja  map pozwala na przeglądanie planów lokalizacji, znajdujących się w Japonii, Francji, Belgii, Danii, Kanadzie, USA, Wielkiej Brytanii, Szwajcarii i Szwecji. Lista planów budynków dostępnych w Google Maps znajduje się TUTAJ i obejmuje m.in. takie miejsca, jak Lotnisko de Gaulle’a w Paryżu, niektóre francuskie sklepy Carrefour czy Leroy Merlin, trzy lotniska Londynu, British Museum, stadion Wembley oraz Stanford czy też Stockholm City Museum. Aby obejrzeć niejako wnętrze danego miejsca, wystarczy odnaleźć je na mapie a następnie po prostu przybliżać, aż ukaże się plan.  Liczba miejsc będzie stale wzrastać, a co za tym idzie możemy po cichu liczyć na pojawienie się także naszych rodzimych lokalizacji. Kiedy? Tego nie wiadomo ;). Ponadto Google zwraca się z sugestią do właścicieli i administratorów budynków użyteczności publicznej, by Ci nadsyłali plany swoich budynków. Przeniesienie planów z wersji mobilnej także od desktopowej to zdecydowanie dobre posunięcie giganta z Mountain View. Dzięki temu mnóstwo użytkowników (także tych nieposiadających smartfona z Androidem) może przed wyjściem do centrum handlowego, muzeum, na dworzec itp. sprawdzić sobie ze spokojem plan danego miejsca, dzięki czemu zaoszczędzi czas i wyznaczy najbardziej optymalną trasę swojej wędrówki. Źródło: googlemapsmania.blogspot.com 