Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 13 czerwca 2010, 10:29   10 Libface: rozpoznawanie twarzy w Linuxie Tak proszę państwa i w Linuxie będzie rozpoznawanie twarzy. Zajmuje się tym w ramach projektu zgłoszonego przez ludzi od DigiKam, Aditya Bhatt, student uczestniczący w tegorocznym Google Summer of Code. Czym jest Google Summer of Code? Najlepiej wyjaśni to Wikipedia: Google Summer of Code – corocznie realizowany przez Google program wspierania Otwartego Oprogramowania. W jego ramach studenci realizują różne projekty na rzecz Otwartego Oprogramowania i otrzymują za to stypendium (w 2010 roku będzie to 5000$). Pierwsza edycja imprezy odbyła się w 2005 roku[1]. Od tego czasu w imprezie uczestniczyło ponad 3400 studentów oraz ponad 380 organizacji mentorskich. Jednym z ciekawszych zgłoszonych w tym roku projektów jest niewątpliwie libface – biblioteka odpowiedzialna za wykrywanie i rozpoznawanie twarzy. Biblioteka będzie dodana do popularnego programu do zarządzania i edycji zdjęć – DigiKam (KDE). Oczywiście to Open-Source, także jak znam życie w niedługim czasie po publikacji znajdzie zastosowanie w innych projektach, tak czy siak wreszcie rozpoznawanie twarzy zagości w Linuxie na dobre!  Aditya Bhatt, na swoim blogu napisał o testach i możliwościach biblioteki, nad którą pracuje, muszę przyznać, że wyniki są obiecujące. Analiza prędkości na starszym, nie za szybkim komputerze (1,6 GHz) pokazuje, że rozpoznawanie twarzy działa z prędkością maksymalnie 6 sekund na zdjęcie. Czyli żeby przeanalizować 10 tys. zdjęć, potrzebujemy 1 dnia, natomiast 100 tys. około tygodnia. Według autora prędkość i dokładność analizy jest porównywalna z programem Picasa. Bardzo obiecujący wynik, a trzeba pamiętać, że prace nad tą biblioteką nadal trwają. Aditya dodaje w kolejnym wpisie, że dodatkowo pracuje nad biblioteką o nazwie libkface, która ma ułatwić implementacje nowych możliwości w programach napisanych dla KDE. Będę śledził rozwój tej biblioteki, z radością przetestuję jej możliwości na żywym organizmie. ;) [ź] adityabhatt.wordpress.com 