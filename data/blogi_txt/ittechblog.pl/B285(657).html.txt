Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 18 grudnia 2009, 9:56   6   Nokia rozdaje za darmo nawigacje GPS  Jak podaje tech.wp.pl od 17.12 użytkownicy telefonów Nokia mogą spacerować z darmową nawigacją po najdalszych zakątkach świata. Pierwsze 10 000 osób, które zaktualizuje Nokia Maps do wersji Ovi Mapy otrzyma bezpłatnie i bezterminowo nawigację pieszą na cały świat w swoim telefonie. W tym celu wystarczy wejść na stronę www.nokia.pl/nawigacjapiesza i podać swój numer telefonu, a kod aktywacyjny zostanie wysłany SMS-em. Licencja musi być aktywowana do końca stycznia 2010 roku. Funkcja nawigacji pieszej w Ovi Mapach to ścieżki i skróty dla pieszych w miastach i w terenie, które ułatwią i uprzyjemnią codzienne spacery. Usługa, wzbogacona o kolejne 70 miast na świecie, umożliwia wyszukiwanie i dodawanie nowych punktów podczas nawigowania. Dodatkowym udogodnieniem są wyraźne graficzne rozróżnienia pomiędzy strefą pieszą a ulicami, ikony środków transportu publicznego, wyraźny opis poszczególnych punktów POI oraz aktualne informacje o pogodzie w każdym miejscu na świecie. 