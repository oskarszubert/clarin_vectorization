Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 24 lutego 2010, 9:33   6   Habey BIS-6620 bezgłośny nettop / minipc  Już już myślałem, że wybór mojego nettopa / minipc będzie prosty i zdecyduję się na model Zotac o którym pisałem ostatnio … a tu plany krzyżuje mi firma Habey z modelem BIS-6620. Prawdopodobnie pierwszy rzut na specyfikację spowodowałby jedynie zamknięcie strony bo na pokładzie “tylko” Atom Z510 lub Z530 (na razie nigdzie nie widziałem w ofercie) … ale diabeł tkwi w szczegółach. Przede wszystkim poziom głośności to ZERO decybeli dzięki pasywnemu chłodzeniu a po drugie wbudowany sprzętowy dekoder wideo (H.264, MPEG2, MPEG4, VC1, i WMV do 1080p) co (jak widzicie na filmiku poniżej) gwarantuje płynne odtwarzanie filmów w FullHD przy nie obciążaniu procesora. Jak pisałem komputer posiada jednostkę Intel Atom Z510 1.1 GHz bądź też Z530 1.6 GHz, 1 GB pamięci oraz zintegrowaną grafikę GMA 500. Wyposażony został w kartę sieci LAN praz czytnik kart CompactFlash a także SD. Pamięć masową stanowić może dysk SSD lub HDD w formacie 1.8 cala typu SATA I//II. Komputer występuje w dwóch wersjach, “BIS-6620-I” posiada złącze VGA, S-video, cztery porty USB 2.0 (dwa z tyłu i dwa na frontowej części), oraz w wersji “BIS-6620-II” ze złączem DVI, czterema portami COM oraz dwoma portami USB 2.0. Opcjonalnie możemy dołożyć moduł WiFi. Kupić można jedynie na Amozonie w cenie 299-320$ (wersje I i II) ale jedynie z Atomem Z510 i bez systemu. Szkoda, że póki co brak ofert z Z530. Co ciekawe firma oferuje też bezgłośne zestawy nawet na bazie Core 2 Duo czyli np. model BIS-9834 ale jego z tego co widzę nigdzie nie kupimy póki co więc trudno przewidywać jakie będą jego ceny. Zobaczcie filmik przedstawiający pracę na Habey BIS-6620. 