Krzysztof Kotkowicz    Nie lubię ludzi którzy odwalają chałę, piszą bzdury i twierdzą potem, że coś innego im chodziło po głowie. Spider's Web już się o tym przekonał nie raz, a i Antyweb czasem dostaje ode mnie w komentarzach po pupie.    Sieć jest moim naturalnym środowiskiem. Ja tu po prostu mieszkam. @LANcaster   Email   Krzysztof Kotkowicz, 9 grudnia 2012, 12:18 Szybka recenzja “Rewolucja Social Media” Dzisiaj premierę ma “Rewolucja Social Media” autorstwa Michała Sadowskiego. Wielu naszym czytelnikom nie trzeba go przedstawiać. Współtwórca Brand24.pl, brzydsza połowa Bitsy Boys (bo internet wie, że wszystkie lecą na Wnukiewicza), bloger oraz ojciec najbardziej fotogenicznego dziecka w polskich social media. A teraz także autor. “Rewolucję” kupiłem w piątek w przedsprzedaży. Wydawnictwo Helion znów stanęło na wysokości zadania, gdyż kupując wersję papierową, za dopłatą 3zł dostajecie również eBooka w jednym z trzech formatów (.pdf, .mobi, lub .epub). Bez DRM, za to ze znakiem wodnym. Wczesną nocą rozpocząłem podróż przez świat monitoringu sieci, budowy marki w social media i relacji z klientami. Nie jest to temat, którym zajmuję się zawodowo, natomiast jest to coś, czym interesuję się od jakiegoś czasu. I mimo że część kwestii była dla mnie oczywista, to forma w jakiej zostały zaprezentowane, bardzo przypadła mi do gustu. “Rewolucja” to książka bardzo interaktywna, uzupełniona o filmy, prezentacje i artykuły. Z jednej strony jest to bardzo dobre zagranie, pozwalające zgłębić temat, oraz zapoznać się samodzielnie z opisywanymi przypadkami; z drugiej – lektura taka bywa chwilami męcząca. W pewnej chwili zacząłem czytać po prostu całe rozdziały, a potem powracać do opisywanych wcześniej dodatków. Michał zadbał przy tym o komfort czytelnika. W wersji elektronicznej są krótkie linki, natomiast wersja papierowa została wyposażona również w kody QR. Książkę czyta się bardzo szybko. Ponad 200 stron wiedzy bez zbędnego “bullshitu” wraz z większością towarzyszących materiałów przyswoiłem w czasie kilku godzin. Na Blog Forum Gdańsk byłem na prezentacji u Michała – szybkiej, merytorycznej i bardzo interesującej. I ta książka jest właśnie jak dobra prezentacja. Bezbłędny był też sposób, w który Michał wypromował swoją książkę. Na stronie Haters umieścił zebrane wcześniej gotowe komentarze dla hejterów. W piątkowy wieczór rozpoczęło się zaś szaleństwo umieszczania na tablicach co lepszych komentarzy wraz z linkiem do stony. Hype nakręcił się sam. Genialne posunięcie! Szczerze polecam każdemu! PS Drogi polski oddziale Seagate. Droga firmo kurierska DPD. To jest właśnie książka dla Was, która uzmysłowi Wam, dlaczego popełniacie błąd nie istniejąc w zasadzie w świecie social media. 