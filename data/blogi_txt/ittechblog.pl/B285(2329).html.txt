Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 listopada 2011, 6:25   4   Nie stać Cię na tablet? Zrób sobie własny. Niezwykle interesujący post opublikował dzisiaj blog WinRumors.com, który opisuje historię pewnego Chińczyka. Student Wei Xinlong postanowił zbudować tablet internetowy, gdyż nie było go stać na kupno jednego z wielu dostępnych na rynku modeli. Wei chciał zrobić prezent swojej dziewczynie i nie skusił się na denną, chińską podróbę. Swoją drogą ciekawe, czy słowa “chińska podróbka” funkcjonują także w tym kraju. :)  Wei kupił taniego laptopa za $78, którego podzespoły pozwalały na uruchomienie i obsługiwanie Windowsa 7. Student nabył w sieci ekran dotykowy i baterię. Projektowanie własnego tabletu zajęło mu 10 dni, kosztowało w sumie 125 dolarów. Można? Jak najbardziej!    Ależ kiczowate ozdoby…   Tablet ponoć podobny jest do iPada, ostatnio panuje jednak moda na porównywanie wszystkich tabletów i smartfonów (szczególnie Samsunga) do produktów Apple. Mnie on w ogóle nie przypomina prekursora dzisiejszych tabletów poza jednym małym szczegółem – home buttonem, który Wei ulokował w ramce ekranu. Tablet własnej roboty waży tyle co 400-stronicowa książka, ma logo Apple i działa pod kontrolą Windowsa 7. Wystarcza do surfowania po sieci, oglądania filmów i czytania e-booków. Dziewczyna Weia jest zachwycona. Zastanawiam się, czy możliwe jest zbudowanie takiego tabletu bez specjalistycznej wiedzy… [ź] winrumors.com 