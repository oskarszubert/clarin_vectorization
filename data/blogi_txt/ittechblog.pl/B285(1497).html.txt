Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 listopada 2010, 5:28   0   Automattic będzie agregować blogi WordPress WordPress to jeden z najpopularniejszych silników blogowych – nasz blog również z niego korzysta. WordPress nam użytkownikom daje ogromne możliwości, a dzięki otwartej licencji pozwala na ingerowanie w kod systemu i dowolne jego przekształcanie. Twórca WordPress`a – firma Automattic – postanowiła agregować blogi oparte o platformę WordPress.com, czyli na systemie zbliżonym działaniem do Blogboxa czy Blogspota – systemie, który nie wymaga instalacji bloga na własnym FTP. Wśród wszystkich blogów utrzymywanych na platformie WordPress.com jest wiele takich, które szczególnie się wyróżniają – prawdziwe perełki, które warto czytać. Niestety często brak czasu ich autorów lub po prostu niewiedza w promowaniu swojego kawałka sieci powodują, że bardzo dobre blogi często są prawie nieodwiedzane. Firma Automattic chce temu przeciwdziałać i postanowiła gromadzić oraz wyróżniać dobre treści pochodzące z takich miejsc. Pierwszym agregatorem blogów firmy odpowiedzialnej za rozwój WordPress`a jest FoodPress. Strona ta gromadzi wpisy z rozmaitych blogów poświęconych treściom o tematyce kulinarnej. Znajdziemy tam więc przepisy na różne dania gorące, ciasta i napoje. FoodPress powstaje przy partnerstwie z firmą Federated Media, której misją jest wspieranie niezależnych twórców stron internetowych (a takimi są także bloggerzy). Ponadto nowy agregator firmy Automatic rozwija się pod bacznym okiem znanej bloggerki kulinarnej, Jane Maynard. Twórcy informują, że jedyną rzeczą, którą należy zrobić, aby być widocznym w agregatorze treści kulinarnych jest stosowanie tagów związanych z jedzeniem. Tagi te muszą zawierać angielskie słowa i zwroty. Trafienie do FoodPressa nie jest jednak rzeczą łatwą. Osoby odpowiedzialne za projekt twierdzą, że bloggerzy codziennie wysyłają tysiące przepisów i porad kulinarnych. Przepchanie się przez ten tłok dla niektórych może okazać się niemożliwe, szczególnie gdy nasze wpisy nie są najwyższych lotów. Firma Automattic nie wyraziła jak na razie zamiaru tworzenia kolejnych agregatorów. Jednak z dużym prawdopodobieństwem możemy się ich spodziewać zwłaszcza, że gdy FoodPress okaże się dobrym rozwiązaniem, twórcy WordPressa pójdą za ciosem i otworzą kolejne serwisy gromadzące treści z różnych, tematycznych blogów. W przyszłości ruszyć ma także agregator dla blogów na platformie WordPress.org. Jeśli firma zgodzi się na otworzenie kolejnych katalogów treści, mogą stać się one doskonałym miejscem na promocję wpisów niezależnych autorów. [ź] webhosting.pl, webinside.pl 