Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 16 grudnia 2011, 12:40   1   Internet Explorer będzie aktualizował się automatycznie Microsoft postanowił pójść z duchem czasu i zapowiedział automatyczne aktualizacje Internet Explorera pod systemami Windows: XP, Vista i 7. Początkowo, zmiany wejdą w życie tylko w Brazylii i Australii, ale program ma ruszyć już w styczniu 2012 roku i być sukcesywnie wprowadzanym do innych krajów.  To rozwiązanie pozwoli na niemalże całkowite zniknięcie niesławnego Internet Explorera w wersji 6 z sieci. Zmiany są argumentowane zwiększeniem bezpieczeństwa i zgodności z najnowszymi technologiami stosowanych na dzisiejszych stronach WWW (m.in HTML5). Użytkownicy będą mogli oczywiście zablokować automatyczne aktualizacje i w razie potrzeby powrócić na wcześniejszą wersję przeglądarki. Microsoft do niczego nie zmusza. To bardzo stanowczy krok. Działy IT będą miały mniej pracy, webdeveloperzy w końcu będą mogli odetchnąć z ulgą. Niestety do konkurencyjnego Google Chrome jeszcze dużo brakuje, ale jest to i tak ogromny skok do przodu. 