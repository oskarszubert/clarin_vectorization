Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 17 września 2011, 12:35   1   Czas na płatności mobilne w Androidzie!  MasterCard – jeden z największych emitentów kart płatnicznych i kredytowych jest gotów do uruchomienia płatności mobilnych w USA wraz z partnerem – Google. Firma jest wyłącznym dostawcą kart kredytowych, potrzebnych do uruchomienia usługi Google Wallet, dostępnej na telefonach z systemem operacyjnym Android.  Google Wallet pozwala ludziom przechowywać dane o ich kartach kredytowych, kartach podarunkowych i lojalnościowych w postaci cyfrowej na swoich telefonach. Następnie za pomocą technologii bezprzewodowej krótkiego zasięgu, umożliwia im płacenie za rzeczy przy pomocy telefonów. Samsung Nexus S będzie pierwszym telefonem umożliwiającym korzystanie z aplikacji “Portfel Google”. Obsługa Google Wallet możliwa będzie w tych smartfonach, które obsługują technologię NFC (Near Field Communication). Dzięki niej możliwe jest dokonywanie płatności w terminalach zbliżeniowych oznaczonych logo PayPass. Transakcje zabezpieczone będą kodem PIN. Poniższe wideo pokazuje jak to działa w praktyce.  Na konferencji w Nowym Jorku, która odbyła się w zeszłym tygodniu, Google pokazał nowe możliwości technologii zaprezentowanej w maju tego roku. Do nowości można zaliczyć z pewnością możliwość szybkiego wybrania danej karty i wpisania kodu PIN. Ciekawym rozwiązaniem jest także możliwość dodania danego produktu do koszyka, dostępnego w “Portfelu Google”, a także dokonanie płatność za dany produkt podczas np. stania w kolejce. Wszystkie nowe udogodnienia wprowadzone przez Google prezentuje poniższy film:  Obecnie funkcje te są testowane tylko w USA i nie wiadomo, kiedy zagoszczą w naszym kraju. Prawdopodobnie dopiero za kilka lat, znając nasze realia. [ź] cnet.com 