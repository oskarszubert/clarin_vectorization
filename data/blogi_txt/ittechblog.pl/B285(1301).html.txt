Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 września 2010, 1:16   2   Nowy Yahoo Mail jest szybszy, ładniejszy i bardziej socjalny Yahoo nie zamierza oddawać swojego terytorium rynkowego takim usługom jak Hotmail czy Gmail. Firma ogłosiła start przejrzystszej, szybszej i bardziej socjalnej wersji swojej usługi pocztowej – Yahoo Mail.  Yahoo Mail beta, który na stałe zadebiutuje w przeciągu najbliższych kilku miesięcy, skupia się na zapewnianiu użytkownikom bardziej przejrzystego interfejsu. Przedstawiciele Yahoo twierdzą, że niektóre z funkcji zostały przebudowane tak, aby zapewnić jeszcze lepsze zarządzanie pocztą. Interfejs przypomina teraz ten, znany nam z Gmaila.  Firma zadbała także o to, aby ich nowy klient pocztowy był bardziej socjalny. Tak jak w przypadku Hotmaila czy Gmaila, jeśli ktoś wyśle nam e-mail z linkiem do Flickra czy YouTube, zdjęcie lub film automatycznie odtworzą się w e-mailu. Flickr ponadto umożliwia tworzenie i wstawianie do treści wiadomości pokazów slajdów. Nowy Yahoo Mail pozwala użytkownikom na aktualizowanie statusów na Facebooku i Twitterze z poziomu klienta pocztowego. Zakładka “Co nowego?” umożliwia podglądanie najnowszych wpisów z Facebooka.  Jak sądzicie? Czy tymi posunięciami Yahoo może przekonać do siebie jakiś procent użytkowników? [ź] mashable.com 