Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 12 marca 2011, 8:57   4   Windows Phone Marketplace dorobił się 10 tysięcy aplikacji Windows Phone Marketplace czyli sklep z aplikacjami świeżego jeszcze Windows Phone 7 właśnie dorobił się dziesięciu tysięcy aplikacji. To bardzo dobry wynik zważywszy na to, że zrobił to szybciej niż App Store Apple’a, któremu dojście do tego wyniku zajęło nieco więcej czasu.  Cztery i pół miesiąca. Tyle w przybliżeniu czasu minęło zanim Marketplace osiągnął tak znaczący wynik. Dla porównania, poprzedni rekordzista (App Store) dobił do 10 tysięcy w 4,7 miesiąca, a sklep z aplikacjami na Androida musiał poczekać na to aż 11 miesięcy. Jak na początek dla Windows Phone 7 to już coś. Sklep z aplikacjami dla WebOS ma od 15 miesięcy tylko 5 tysięcy aplikacji. Blackberry od kwietnia 2009 roku ma niby te 20 tys. pozycji w swoim sklepie, ale znaczna ich część (według źródła około 11 tys.) to ebooki i motywy…  No dobrze, licznik wystrzelił w górę i ciągle rośnie, ale nie słychać ostatnio w mediach o jakichś ciekawych grach czy aplikacjach na ten konkretny system operacyjny, co rodzi we mnie wątpliwości na temat jakości tychże aplikacji. Jednak aby się przekonać jak jest naprawdę, będę musiał poczekać, aż telefon z tym systemem operacyjnym wpadnie w moje ręce na dłużej niż 10 minut. :) [ź] pocketnow.com 