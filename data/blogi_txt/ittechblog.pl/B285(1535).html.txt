Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 listopada 2010, 7:53   1   Wikipedia rozpoczęła zbiórkę pieniędzy Jimmy Wales – twórca Wikipedii – w liście do internautów prosi o dobrowolne wpłaty na rzecz fundacji Wikimedia, która stoi za rozwojem Wikipedii. W ciągu 10 lat Wikipedia stała się najpopularniejszą internetową encyklopedią (17 milionów artykułów napisanych w 270 językach), redagowaną przez osoby z całego świata. Miesięcznie strona notuje 400 milionów odwiedzin, co plasuje ją w czołówce najpopularniejszych witryn w sieci (5 miejsce).  Rozpoczęto właśnie zbiórkę pieniędzy niezbędnych do utrzymania i właściwego funkcjonowania projektu. Potrzebne jest 16 milionów dolarów, czyli dwa razy więcej niż przed rokiem. Wikipedia jest wolna od reklam, nie pobiera opłat za dostęp do materiałów, utrzymuje się jedynie z organizowanej raz do roku zbiórki. Koszty projektu rosną w związku z coraz większą ilością materiałów i grafik trzymanych na serwerach. Ponadto w ciągu trzech lat liczba użytkowników podwoiła się, co spowodowało, że wzrosły koszty utrzymywania łączy i serwerów. Przedstawiciele Wikimedia mają nadzieję, że kwotę uda uzbierać się w ciągu dwóch miesięcy. Zbiórka w tym roku ma także znaczenie symboliczne –  mija bowiem 10 lat, jak Jimmy Wales rozpoczął prace nad Wikipedią. W liście do internautów pisze: Dziesięć lat temu, gdy zaczynałem rozmawiać z różnymi ludźmi o Wikipedii, dziwnie na mnie patrzyli. Powiedzmy to sobie szczerze – część firm ze sceptycyzmem traktowała projekt, w którym ochotnicy z całego świata wspólnie mieliby tworzyć wspaniały zasób ludzkiej wiedzy. I to z samej chęci dzielenia się posiadanymi informacjami.  Co jednak, gdy zarządcom projektu nie uda uzbierać się zaplanowanej kwoty? Wiele darmowych projektów musiało przejść już na komercyjne zasady. Zyski z reklam nie wystarczyły im na pokrycie kosztów utrzymywania serwisów. Jaki los czeka Wikipedię, jeśli 16 mln dolarów uzbierać się nie uda? Czy firma postawi na reklamy? A może dostęp do treści będzie płatny? Obyśmy nigdy nie musieli przekonywać się o tym osobiście. [ź] dobreprogramy.pl, vbeta.pl 