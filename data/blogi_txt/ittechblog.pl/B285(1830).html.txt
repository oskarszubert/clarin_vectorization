Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 11 kwietnia 2011, 10:49   6   Zbar – wygodniejsza praca na wielu monitorach Każdy, kto choć raz spróbował pracy na kilku monitorach jednocześnie, wie jak bardzo wygodne jest to rozwiązanie. Możliwość konfiguracji takiego trybu pracy w systemach Windows jest raczej uboga, ale z pomocą przychodzi  bardzo prosty, malutki program o nazwie Zbar. Jest on zupełnie darmowy i nie trzeba go instalować – po rozpakowaniu z paczki jest gotowy do użycia. Programu używałem na kilku laptopach i (aktualnie) na własnym netbooku. Zawsze gdy podłączałem monitor dopełniający wyświetlacz w moim komputerze, nigdy nie było na nim nawet kawałka paska zadań i gdy chciałem się przełączyć pomiędzy aplikacjami, musiałem wracać myszką na na pierwszy ekran i tam dopiero wybrać interesujące mnie okno albo używać kombinacji klawiszy alt-tab, co przy dużej liczbie otwartych okien jest bardzo uciążliwe. Zbar to program, który eliminuje ten uciążliwy problem. Po jego włączeniu na drugim ekranie tworzony jest dodatkowy, niezależny pasek zadań, na którym wyświetla się lista programów aktualnie otworzonych na tym konkretnym wyświetlaczu. Wyjaśnię to na obrazku – kliknij na miniaturkę, aby obejrzeć go w pełnym rozmiarze.  Jak widać – aplikacja utworzyła dodatkowy pasek zadań, który izoluje monitor zewnętrzny (tutaj: lewy) od ekranu netbooka. Niestety wygląd takiego paska można zmienić jedynie przez dostępne motywy. Styl z systemu nie przenosi się do Zbara, a szkoda. Przykładowe motywy Dodatkową funkcją Zbara, o której warto wspomnieć jest narzędzie do konfigurowania tapet. Pozwala ono na ustawienie tapety ciągnącej się przez wszystkie monitory. Zbara można pobrać ze strony producenta: http://www.zhornsoftware.co.uk/zbar/index.html 