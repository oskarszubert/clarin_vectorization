Bartosz 'bartekmp' Pollok    Fanboj Wolnego Oprogramowania, gracz, początkujący i nieudolny programista. Lubi pisać o sprzęcie i systemach. Uwielbia telefony z Androidem. Wbrew pozorom nie jest nolifem :).     Email   Bartosz 'bartekmp' Pollok, 11 lipca 2010, 5:29   3   Android 2.2 dla HTC Dream (G1) Jak donosi Cyanogen, zespół odpowiedzialny za tworzenie zmodyfikowanego oprogramowania dla smartfonów, udało im się stworzyć nową wersję ich ROMu, bazującą na Androidzie 2.2 (Froyo) dla starego G1. Nowy CyanogenMod 6 Release Candidate 1 powinien uszczęśliwić wszystkich posiadaczy słuchawki HTC Dream, która według jej producenta jest zbyt archaiczna, by wypuszczać na nią aktualizacje oprogramowania. Jednak zespół Cyanogen twierdzi inaczej i udostępnia pierwszą wersję RC swego oprogramowania. Najnowsza wersja zawiera już poprawną obsługę wbudowanego aparatu i Wi-Fi (czego poprzednia nie gwarantowała), mimo to nie wydaje się posiadać obecnego w oficjalnym Froyo, Flasha 10.1. Ponadto wielu użytkowników aplikacji Android Market będzie zawiedzionych usterką, która powoduje zawieszenie i wymuszone jej wyłączenie. Oto link dla chętnych, którzy chcą przetestować CM 6 rc1 na swojej słuchawce (zawiera instrukcję i potrzebne pliki): [link]. Oczywiście wiąże się to z ryzykiem uszkodzenia swojego telefonu i zrobienia z niego “cegły”. [ź]: engadget 