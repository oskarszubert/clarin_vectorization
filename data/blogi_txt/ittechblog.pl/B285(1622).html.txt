Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 18 grudnia 2010, 8:51   3   About.me – twoja wizytówka on-line About.me to nowy serwis będący w fazie rozwoju, który pozwala na tworzenie w kilka minut własnej wizytówki. Profile osób w About.me różnią się jedynie pod względem treści na nich zawartych. Ulokowanie poszczególnych elementów wizytówki nie różni się – wszystkie wizytówki są więc podobne.  Aby założyć konto w serwisie należy poprosić o udostępnienie linka, pozwalającego na rejestrację. Usługa jest w fazie beta, więc tak jak w przypadku Qwiki musimy nieco poczekać na zaproszenie. Po jego otrzymaniu niezwłocznie przystępujemy do rejestracji, która wymaga jedynie podania adresu e-mail i hasła. Możemy także od razu uzupełnić kilka rzeczy w naszym profilu.  Nagłówek wraz z biografią i awatarem Na co pozwala nam About.me? Przede wszystkim możemy upublicznić informacje o sobie, takie jak: imię, nazwisko, zdjęcie czy biografię. Mamy możliwość zmiany koloru boxa, w którym wyświetla się nasza biografia (również jego przeźroczystość). Wszelkie kolory widoczne w profilu także można dostosować do własnych wymagań. Należy pochwalić programistów za dobór takich czcionek, które pozwalają na wyświetlanie polskich “ogonków”.  About.me pozwala an wybór ciekawych czcionek Ciekawą opcją jest uwidacznianie profili w sieciach społecznościowych, w których mamy konto. Pod biografią można umieścić odnośniki do Facebooka, Twittera, Flickra czy Forsquare. Co ciekawe, można własnoręcznie dodać link do wybranej przez nas strony czy kanału RSS. About.me z linkiem do BLIPa? Działa znakomicie. Jak na poważną aplikację przystało, About.me udostępnia nam statystyki dla konta. Na stronie “Dashboard” możemy sprawdzić ile osób nas odwiedziło, czy podlinkowało nasz profil.  W taki sposób Twój profil widzą odwiedzający Czy About.me jest w stanie zastąpić portfolio? Myślę, że nie. Narzędzie jest za mało rozbudowane i moim zdaniem posłużyć może jedynie za ciekawą alternatywę dla nudnej wizytówki. 