Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 1 grudnia 2010, 12:15   0 Już 500 tys. użytkowników Windows Live Spaces przeniosło swoje blogi do WordPressa Około 2 miesiące temu Microsoft poinformował o współpracy z platformą blogową WordPress.com. O tym wydarzeniu informowaliśmy już na łamach bloga. W dużym skrócie, współpraca zapewniła dosyć dużą integrację z otwartą platformą blogową. Dzięki temu użytkownicy Windows Live zyskali m.in. możliwość eksportowania swoich dotychczasowych blogów na nową platformę. Do tego celu Microsoft stworzył specjalne narzędzie ułatwiające proces migracji. Dziś na swoim blogu Microsoft poinformował, że dotychczas z opcji migracji skorzystało już trochę ponad 500 tys. osób. To całkiem spora liczba, ale biorąc pod uwagę, że z usługi Windows Live korzysta w sumie 30 mln użytkowników, to liczba ta niespecjalnie zachwyca. Dodatkowo Microsoft napisał, że kolejne 500 tys. osób założyło swój blog od podstaw. Zatem z nowej usługi skorzystało już około miliona osób. Co do samej współpracy uważam, że to doskonały ruch Microsoftu. WordPress to znany i ceniony system blogowy spotykany praktycznie na każdym kroku (szczególnie w Polsce). Natomiast Windows Live jest, mam wrażenie, trochę niedoceniany, więc teraz powinien zyskać w oczach internautów. Trzeba również pamiętać, że Windows Live Spaces to także konkurencja dla platformy blogger.com dostarczanej przez Google. Stąd Microsoft szuka zapewne drogi, by umocnić swoją pozycję, a współpraca z WordPress.com niewątpliwie to ułatwi. [ź] h-online.com, windowsteamblog.com 