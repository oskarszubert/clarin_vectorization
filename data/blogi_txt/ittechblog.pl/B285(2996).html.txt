Rafał Kurczyński    18 letni informatyk z okolic Warszawy lubiący spożywać w nadmiarze herbatę, słuchać dobrego Śląskiego Rapu. Prócz tego aktywnie uczestniczę na wielu forach dotyczących smartfonów- głównie Android i Windows Phone. Od lat używa Linuxa i nie chce go zamienić za nic na świecie :) @chickenpie2011   Email   Rafał Kurczyński, 8 stycznia 2013, 1:11 Vizio Tablet PC z Windows 8 nadchodzi Kilka dni temu na IT Tech ukazał się wpis, w którym Paweł Iwaniuk informował, że wytwórcy komputerów tacy jak Asus i Acer wycofują się z produkcji netbooków. Decyzja ta umotywowana jest wzrostem popularności tabletów oraz koniecznością skupienia się tymże segmencie. Jednak nie tylko wspomniane firmy interesują się produkcją tabletów i hybryd. Amerykańska marka Vizio zaprezentowała właśnie całkiem interesujący tablet z Windows 8. Zobaczmy co Vizio Tablet PC ma nam do zaoferowania? Urządzenie posiada ekran dotykowy o przekątnej 11,6-cala. Wyświetla on obraz o rozdzielczości 1080p. Tablet napędzany jest dwurdzeniowym procesorem AMD-Z60, który pracuje z prędkością 1Ghz. Na pokładzie znajdziemy także 2 GB RAM i 64 GB pamięci flash. Vizio wyposażyło swój tablet również w kamerę internetową o rozdzielczości 2 mpix oraz porty micro-HDMI i micro-USB. Komputer wspiera też Microsoft Signature. Co to oznacza? Urządzenie jest wolne od oprogramowania preinstalowanego przez producentów. Tylko czysty i niezaśmiecony system. Tablet Vizio, ze względu na wspomniane 11,6 cala nie należy do najmniejszych. Zdradza to jednak przeznaczenie urządzenia jakim są multimedia, gry oraz internet. Jak dla mnie idealnym rozmiarem tabletu jest około 10 cali. Urządzenie to ma w celu zastąpić netbooka, a nie być kolejnym „trofeum” na biurku. Dokładna cena nie jest jeszcze znana. Jak myślicie? Czy taki produkt ma szansę zdobyć popularność? Źródło: Engadget 