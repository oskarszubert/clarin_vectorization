Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 października 2010, 8:47   2   Wpadka Erica Schmidta w CNN Eric Schmidt – CEO Google – podczas wywiadu udzielonego dla telewizji CNN palnął kolejne głupstwo, stawiające giganta z Mountain View w niekorzystnym świetle. Informacja miała być nieautoryzowana, ale poszła szybko w świat i wywołała nieco szumu.  Po sprawie z Google Street View, kiedy to okazało się, że samochody Google zbierają dane z niezabezpieczonych sieci Wi-Fi, wiele osób zaczęło mocno krytykować postępowanie firmy. Nic w tym dziwnego – Google dopiero pod naciskami przyznało się do winy. Przeczy to idei firmy “Don`t be evil”, która coraz częściej jest tylko “gdzieśtam-będącym w tyle sloganem” a nie mottem, którego pracownicy i zarząd przestrzegają. Wracając do Pana Erica Schmidta – podczas wywiadu dla telewizji CNN skomentował obawy związane z Google Street View w sposób, który bardzo uwłacza samej firmie. Jego słowa brzmiały: “We drive exactly once. So you could just move, right? [Przejeżdżamy tylko raz, więc mógłbyś się po prostu przeprowadzić, racja?]“. Tym samym CEO Google zasugerował, że jeśli komuś nie odpowiadają działania Google, może po prostu zmienić miejsce zamieszkania. Kathleen Parker, która prowadziła show roześmiała się, próbując nakłonić do tego samego Erica Schmidta. Nie udało się, Eric był śmiertelnie poważny, co tylko potwierdziło, że jego wypowiedź nie była żartem. Schmidt powinien był powiedzieć: “Jeśli nie chcesz aby Twój dom był widoczny, po prostu zgłoś to nam a zamażemy go na zdjęciach”. [ź] vbeta.pl, technolog.msnbc.msn.com 