Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 28 stycznia 2009, 8:04   17   Koniec darmowego Google Apps? Stało się :/ Wiele serwisów, for, nie mówiąc o małych firmach czy nawet szkołach do tej pory korzystało swobodnie z Google Apps. A przedwczoraj Google ograniczyło do 50 liczbę użytkowników na jedną firmę, którzy mogą bezpłatnie korzystać z pakietu aplikacji on-line Google Apps. Początkowo, po starcie usługi w 2006 roku limitu użytkowników nie było. Dopiero w lutym 2007 roku (wraz z wprowadzeniem wersji płatnej Premium) pojawił się limit na poziomie 200 osób. Szybko jednak liczba ta została zmniejszona do 100, a teraz nawet do 50. Zmieniła się również strona główna oferująca zapisanie się do usługi – zamiast porównania wersji bezpłatnej i płatnej teraz użytkowników widzi jedynie opis wersji płatnej z możliwością “bezpłatnego przetestowania”. By zobaczyć porównanie, trzeba wejść w witrynę głębiej. Mi udało się jeszcze założyć dla kilku domen konta z limitem 1k (około roku temu). Ciekawe czy Google też zmniejszy pakiety dla “starych” klientów. Problem tyczy się wielu osób. Co najmniej kilkadziesiąt for i dużych portali oferuje dla swoich użytkowników darmowe konta w swojej domenie na bazie właśnie Google Apps. Google “rozpieściło” nas dając na starcie limit 1k dla naszej dyspozycji. Ponieważ taka liczba wystarczała swobodnie dla większości ww stron, wielu administratorów z chęcią przechodziło na te rozwiązanie. Pytanie pojawia się teraz, co dalej? Czy limity raz przyznane nie będą odbierane, czy też wkrótce staniemy przed koniecznością szybkiej migracji … lub oczywiście zapłaty za te konta ;) Cena za 1k aktywnych kont byłaby więc dla wielu z nas wręcz kosmiczna. Brakuje oficjalnego komunikatu w tej sprawy, co napawa wiele osób niepokojem. Niestety “oficjalne” źródła milczą w tym zakresie, więc … z uwagą śledźcie panele do zarządzania kontem … niebawem może tam się pojawić jakiś ciekawy komunikat o konieczności migracji itp. Więcej w temacie na dobreprogramy.pl. 