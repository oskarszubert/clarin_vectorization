Barbara Brzezowska    Lubię "grillowaną paprykę".   @paradoksy   Email   Barbara Brzezowska, 21 września 2012, 1:33   4 Można już ściągać simlocka z iPhone’ów zakupionych w Play! Kilka minut temu pojawił się oficjalny wpis na stronie Rzecznika Prasowego Play mówiący o tym, że szczęśliwi abonenci mogą już ściągać simlocka ze swoich Jabłek zakupionych w Play. Instrukcja wygląda następująco:  Wyłącz telefon. Włóż kartę SIM innego operatora niż Play z wyłączonym kodem PIN. Włącz telefon. Podłącz telefon do komputera z zainstalowanym programem iTunes, za pomocą kabla z pudełka i poczekaj aż pojawi się ekran z napisem „Wymagana aktywacja”. Jeżeli na ekranie komputera pojawi się komunikat: „Nie można było aktywować iPhone’a. Spróbuj później”, kliknij „OK.”, aby go zamknąć. Odblokuj telefon. Kliknij przycisk „Połącz z iTunes”, a następnie przycisk „Dalej”. Odłącz telefon od komputera i ponownie podłącz, aby aktywować telefon. Po chwili telefon zacznie szukać sieci. Jeżeli włożona karta jest aktywna zaloguje się do sieci. Simlock zdjęty.  Dajcie znać, jak Wam poszło? Widać, że jednak fala niezadowolenia i protestów użytkowników wpłynęła na decyzję o zdjęciu simlocków. Chwała Play’owi za to. Tylko – w takim razie – po co w ogóle było to zakładanie simlocków? Na to pytanie chyba nie ma odpowiedzi. ;-) [ź] play.pl 