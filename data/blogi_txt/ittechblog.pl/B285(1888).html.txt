Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 18 maja 2011, 4:33   6   Playstation Network ponownie zhackowana Po tym, jak w kwietniu sieć PSNetwork została zaatakowana przez nieznanych sprawców, którzy wykradli dane graczy i numery kart kredytowych firma Sony zdołała już “podnieść” sieć na nogi. Niestety po dwóch dniach spokoju PSNetwork została znów zaatakowana.  Serwis MVC podaje, że exploit pozwolił hakerom na włamanie do Sieci i zmianę haseł, adresów e-mail oraz dat urodzin użytkowników. Dziurawym okazał się być system przywracania hasła do konta w sieci Sony PlayStation Network. W tym momencie logowanie do usługi jest niemożliwe na większości stron firmy Sony. Witryna, na której można było dokonać przywracania hasła używając do tego celu adresu e-mail i daty urodzin nie działa. Sony skomentowało zaistniałą sytuację. Poniżej tłumaczenie oficjalnego oświadczenia. Osoby, które będą próbować przywrócić hasło do ich konta w sieci (przez Playstation.com lub Qriocity.com) nie będą miały póki co takiej możliwości. Nie wiemy jak długo potrwają prace konserwacyjne systemu. Użytkownicy mają możliwość użytkowania sieci PSN przez konsolę PlayStation 3 i PSP. Mogą się oni podłączać do gier i sprawdzać informacje o trofeach oraz dane o znajomych. Nie wiadomo kto stoi za ponownym atakiem na sieć PSNetwork. Możliwe, że ataku dokonała ta sama grupa, która dnia 16 kwietnia wykradła z sieci tysiące danych osobowych użytkowników – w tym numerów kart kredytowych. [ź] thenextweb.com 