Karolina Radoń    Na blogu zajmuje się szeroko rozumianą korektą i redagowaniem wpisów. Woli galerie sztuki od galerii handlowych, kino niezależne od hollywoodzkiego, własne, niepopularne zdanie od cudzych, modnych poglądów. Nadal udaje jej się czytać więcej książek niż blogów.     Email Karolina Radoń, 13 listopada 2010, 8:53   9   Trzecie urodziny IT Tech Blog :) Tort upieczony, balony nadmuchane, czekamy na gości. IT Tech Blog istnieje już od 2007 roku i właśnie dziś obchodzi 3 urodziny. Szczypta historii 13 listopada 2007. Tomek Fiedoruk zakłada blog. Początkowo jest to jego prywatna strona: blog.fiedoruk.pl. Tomek nie wie jeszcze, w jakim dokładnie podąży kierunku. Wie jedynie, o czym chce pisać. Siłą napędową jest dla niego nieposkromiona radość tworzenia i pasja. Nie podejrzewa, że za 3 lata zgromadzi wokół siebie grono zaangażowanych, pełnych zapału i twórczych osób, które chcą odkrywać tajemnice nowych technologii i dzielić się tym z czytelnikami. :) 10 września 2008. Tomek jest nadal sterem, żeglarzem, okrętem… Blog jednak zmienia nazwę. Domena ittechblog.pl jest bardzo chwytliwa, idealnie oddaje klimat i charakterystykę podejmowanych tematów. Pojawia się też profesjonalna oprawa (na przestrzeni lat layout zmieni się jeszcze kilka razy – za każdym razem na lepsze). Kwiecień 2010. Jednoosobowe dotychczas szeregi zostają zasilone zastrzykiem świeżej energii. Blog zdobywa kilka nowych, prężnie działających osób. Nie wszyscy zostaną tu na dłużej. Dla części z nich będzie to jedynie krótki epizod. Pozostali uparcie będą szlifować warsztat pisarski pod szyldem IT Tech Blog, dzielić się odkryciami z czytelnikami, tworzyć nową jakość i stawać się powoli filarem redakcji. Statystyki odwiedzin rosną… Rozwijamy się Na przestrzeni trzech lat wiele może się zmienić, np. wygląd bloga. Ewoluowaliśmy w tej dziedzinie od darmowych skórek aż do indywidualnego projektu graficznego, powstałego jako odpowiedź na nasze rosnące potrzeby. Od strony technicznej z kolei przeszliśmy drogę od hostingu shared w prohost.pl, poprzez mocny shared w dhosting.pl, aż do ¼ serwera dedykowanego, który zapewnia odpowiednią moc i zapasy, by przyjąć dowolną ilość Waszych odwiedzin. IT Tech Blog w liczbach Od początku istnienia bloga systematycznie zdobywamy coraz szersze grono czytelników. Wystarczy spojrzeć na statystyki z ostatnich 9 miesięcy, żeby obiektywnie stwierdzić, że przekonuje się do nas coraz więcej osób. Ilość odwiedzin na przestrzeni 9 m-cy (kliknij aby zobaczyć całość)  Miesięcznie odwiedza nas około 60 tys. osób, co daje ponad 100 tys.  odsłon. Ku naszemu zadowoleniu, liczby te stale rosną, a apetyt, zapał i  możliwości mamy wciąż na więcej. :) Roz­kład pro­cen­towy liczby odwiedzających:  ok. 58% wejścia z Google, ok. 16% wejścia bezpośrednie, ok. 7% wejścia z RSS, ok. 4% wejścia z platform typu Blip, Facebook, Blogbox. Najpopularniejsze wpisy pod kątem wejść z Google:  Subedit – rozwiązanie problemu na Windows 7, recenzja Asus EeePC 1215n, recenzja i test GPS Lark 43.1.  Z największą reakcją w postaci komentarzy czytelników spotkał się tekst o maturze z informatyki.  Przebojem Wykopu zaś został wczorajszy wpis o przyśpieszaniu Firefoxa – odwiedziło go blisko 15 000 czytelników, spędzając tylko na nim prawie 1250 godzin łącznie. Całkiem niezły wynik, prawda? :) 3 lata minęły jak jeden dzień… …ale na przestrzeni  czasu nie zmieniło się jedno. Nadal najważniejsi dla nas jesteście Wy – czytelnicy. To dla Was i dzięki Wam szukamy ciekawych informacji, testujemy nowe urządzenia, piszemy o nowinkach technologicznych, rozwijamy się i stale podnosimy jakość naszych wpisów. Dziękujemy. Życzymy Wam i sobie kolejnych wspólnych lat. Grono redakcyjne IT Tech Blog. Uwaga KONKURS! Już wkrótce na łamach bloga urodzinowy konkurs. Śledźcie uważnie wpisy na blogu, możecie to robić także poprzez: BLIP, Facebook, RSS. Urodzinowe nagrody sponsoruje Linksys Polska oraz dhosting. :) 