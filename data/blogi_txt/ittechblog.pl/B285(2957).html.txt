Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 5 grudnia 2012, 8:54 Manta ogłasza swój sukces na rynku tabletów Od jakiegoś czasu rynek tabletów, choć zdominowany co prawda przez technologicznych gigantów jak Apple, Samsung Acer i innych, przeżywa zalew tańszych odpowiedników. I choć jedni twierdzą, że lepiej dołożyć te kilkaset złotych (jeśli nie tysiąc) i kupić solidny, markowy sprzęt, to mimo wszystko wyniki osiągnięte przez firmę Manta robią wrażenie. Jak ogłosiła bowiem firma w informacji prasowej, do końca listopada 2012 roku sprzedała już 100 tysięcy swoich tabletów. Oznacza to, że Manta znajduje się na 1 miejscu, jeśli chodzi o sprzedaż tanich tabletów – modele oferowane przez nią kosztują poniżej 1000 złotych i mają przekątną ekranu 7.8, 9.7 lub 10 cali. Pewne przy tym jest, że wynik osiągnięty przez firmę zdecydowanie wzrośnie, biorąc pod uwagę jutrzejsze Mikołajki oraz gorączkę zakupów przed świętami i tzw. “czyszczenie magazynów” przed końcem roku kalendarzowego. Manta, oprócz segmentu tabletów, wiedzie prym także pod względem sprzedaży dekoderów DVB-T, pozwalających odbierać naziemną telewizję cyfrową – sprzedała ich już ponad 700 tysięcy sztuk. Cóż, biorąc pod uwagę coraz większe zainteresowanie nowymi technologiami i sprzętem oraz niskie ceny produktów Manty i podobnych jej firm, można śmiało spekulować, że rynek tanich tabletów będzie trzymać się w przyszłym roku równie dobrze, jeśli nie lepiej. Tym bardziej, że moda na quady na Komunię już minęła – obecnie zaś być bez tabletu to niemal jak być bez ręki. A smartfon to za mało… Źródło: pcformat.pl 