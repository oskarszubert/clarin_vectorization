Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 5 sierpnia 2012, 7:15   2   Recenzja książki „DTP od podstaw. Projekty z klasą” Chcąc uzupełnić swoje braki w dziedzinie projektowania dokumentów, sięgnąłem po wydaną przez Heliona książkę pt. „DTP od podstaw”. Autorką tej publikacji jest Robin Williams, która napisała do tej pory wiele poczytnych książek z dziedziny designu oraz obsługi systemu OS X. Niestety, bardzo się nią zawiodłem.   Autorka pokazuje na bardzo skrajnych przykładach, czym należy się kierować podczas projektowania wszelkiej maści dokumentów. Robi to głównie przez powtarzane jak mantrę 4 zasad: kontrastuj, powtarzaj, wyrównuj, zachowuj odpowiednią odległość. Jest to dosyć denerwujące, przez ponad 100 stron miałem wrażenie, że czytam w kółko to samo. Sprawę nieznacznie ratują umieszczane w niektórych miejscach wskazówki, które mogą się przydać w codziennej pracy. Dzięki nim nie porzuciłem książki w połowie. Bardzo przydatne są także spisy czcionek, których autorka użyła na przykładach. Polski tytuł sugerował, że będzie to coś w rodzaju podręcznika do DTP, a w zamian dostałem „DTP dla osób kompletnie bez gustu”. Nawet okładka się nie zgadza, z tym, co jest w środku (kompletnie inny styl)! Książka nie wyczerpuje tematu.  Oryginalny tytuł „The Non-Designer’s Design Book” (Design dla nie-designerów) znacznie bardziej oddaje istotę tej książki. Jeżeli chcesz na poważnie zająć się DTP, nawet nie myśl o sięganiu po tę książkę. Zawiedziesz się tak samo jak ja. Jeżeli każdy krzywi się na widok Twoich dokumentów albo jedynym programem do projektowania, jaki znasz, jest Microsoft Word, to jestem w stanie polecić Ci tę pozycję. Nie nauczysz się może obsługi jakiegokolwiek programu graficznego, ale poznasz kilka reguł, które pomogą znacznie upiększyć Twoje prace. Ocena 4+/10 Kup książkę „DTP od podstaw” w księgarni Helion. Wysyłka gratis! 