Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 15 lipca 2011, 8:55   3 slomoVideo – darmowe narzędzie do tworzenia scen w zwolnionym tempie Simon Eugster, programista stojący za takimi projektami jak edytor wideo Kdenlive i biblioteka efektów wideo frei0r, pokazał mały zwiastun możliwości nowego narzędzia, nad którym pracuje. Narzędzie nosi kodową nazwę slomoVideo i można powiedzieć, że jest swoistym “generatorem zwolnionego tempa”. Filmik został nagrany za pomocą Nikona D7000 z prędkością 24 kl/s (fps), a następnie przetworzony do 1300 fps. Zobaczcie co uzyskał:  Jak widać na powyższym filmiku nie jest to zwyczajny efekt prostego zwalniania i przyspieszania animacji. Podobnego efektu nie uzyskamy również za pomocą duplikowania klatek. Więc w jaki sposób jest generowany? Simon zastosował tutaj Optical Flow z użyciem biblioteki GPU-KLT+FLOW. Biblioteka komunikuje się z aplikacją i mówi jej, gdzie wypada każdy piksel z następnej klatki. Na tej podstawie aplikacja interpoluje (między tymi dwoma klatkami) klatkę pośrednią i tak aż do uzyskania zamierzonego efektu końcowego. Aplikacja napisana jest z użyciem QT, a do importowania/eksportowania obrazu wideo wykorzystuje popularną bibliotekę FFmpeg. Niestety na zabawę slomoVideo przyjdzie nam jeszcze trochę poczekać, autor zamierza opublikować ją wraz z kodem źródłowym w ciągu miesiąca. Mam nadzieję, że pojawi się również w Kdenlive – już nie mogę się doczekać. 