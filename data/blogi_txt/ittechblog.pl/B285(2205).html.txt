Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 września 2011, 1:36   0   Jak zwykły klient stał się technikiem firmy Sony? W serwisie Consumerist opisano nietypową historię, związaną z odesłaniem wadliwego sprzętu do firmy Sony. Jeden z klientów firmy odesłał im uszkodzony sprzęt do naprawy. Jakież było jego zdziwienie, gdy zamiast pudełka z naprawionym nabytkiem dostarczono mu 7 paczek z uszkodzonym sprzętem od innych klientów japońskiej firmy.  W otrzymanych paczkach znalazł się sprzęt firmy Sony. Każdy ze sprzętów uszkodzony, każdy – do naprawy. Klient otrzymał nawet telefon, w którym zapytano go, czy jest technikiem firmy Sony. Sfrustrowany, postanowił zadzwonić do centrali i zapytać, dlaczego otrzymuje paczki, które powinny zostać skierowane do firmy. Pierwsze rozmowy niewiele zapewne wyjaśniły (kierownik nie potrafił mu pomóc), jednak firma w końcu dopatrzyła się błędu ze swojej strony. Okazało się, że na naklejkach zwrotnych drukowała ona dane tego Pana. Sony zabrało się za rozwiązywanie problemu. Do klienta ma póki co dojść jeszcze 5 paczek z wadliwym sprzętem. Jestem ciekaw na jakie zadośćuczynienie ze strony koncernu może liczyć ten klient. [ź] consumerist.com, zdj: blog2kolka.pl 