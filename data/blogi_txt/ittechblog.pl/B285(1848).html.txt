Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 20 kwietnia 2011, 9:00   1   Nowy Ford Focus i konkurs: Nakręceni Technologią Ford Polska zorganizował filmowy konkurs na YouTube. Na czym polega? Wystarczy nakręcić krótki film o inteligentnych systemach nowego Forda Focus. Warto? Do wygrania m.in. …Ford Focus. :) A oprócz niego:  lustrzanka Full HD, kamera cyfrowa Full HD, telefony Xperia Arc, iPady 2, kamery GoPro, bilety do Centrum Nauki Kopernik.  Jak wygrać? 1. Wybierz nowoczesną technologię Forda Focus z listy poniżej. 2. Dowolną techniką nakręć o niej film. 3. Poproś znajomych o głosy. A jakie technologie ma Nowy Ford Focus? 1. Torque Vectoring – układ poprawiający stabilność w zakrętach.  2. Blind Spot – system monitorowania martwego pola w lusterkach.  Sygnalizacja pojawienia się innego pojazdu w martwym polu widzenia kierowcy. System sygnalizuje pojawienie się innego pojazdu w martwym polu widzenia kierowcy po jednej lub drugiej stronie pojazdu. Urządzenie wykorzystuje dwa czujniki emitujące impulsy radarowe o wielu wiązkach, umieszczone na zewnętrznych rogach tylnego zderzaka. W przypadku pojawienia się innego pojazdu w strefie wcześniej zdefiniowanego martwego pola widzenia w lusterkach bocznych, urządzenie odpowiednio wcześnie powiadamia o tym kierowcę, włączając lampkę ostrzegawczą umieszczoną na lusterku bocznym z jednej lub drugiej strony samochodu. System zaczyna działać samoczynnie po przekroczeniu prędkości 10 km/h, co jest znacznie szerszym zakresem niż w przypadku innych, podobnych urządzeń dostępnych na rynku. Dzięki temu, rozwiązanie Forda jest szczególnie skuteczne w gęstym ruchu ulicznym oraz podczas wolniejszej jazdy w sznurze pojazdów na ruchliwych autostradach, a więc w warunkach, w których łatwo o kolizję. 3. Lane Departure – system wspomagający utrzymanie pojazdu na właściwym pasie ruchu   System kontroli pasa ruchu System ma zadanie ostrzegać kierowcę za pomocą wibracji kierownicy w przypadku, gdy kamera rejestruje niezamierzone przez kierowcę zbaczanie pojazdu z wybranego pasa ruchu. Ostrzeżenie pozwala na szybką reakcję i korektę kierunku jazdy. Kamera przez cały czas śledzi drogę przed samochodem i ocenia jego pozycję względem znaków poziomych na drodze. W przypadku, gdy koła pojazdu zbliżają się do linii wyznaczającej pas ruchu i gdy urządzenie nie rejestruje włączenia kierunkowskazów przez kierowcę oraz gdy brak jest manewrów wskazujących na zamiar zmiany pasa ruch, układ uruchamia sygnał ostrzegawczy w postaci drgań. Sygnały te są wzmacniane przez odpowiedni graficzny sygnał ostrzegawczy wyświetlany na tablicy przyrządów. Urządzenie wyłącza się samoczynnie przy prędkościach poniżej 60 km/h, przez co nie działa podczas jazdy w mieście. W zależności od preferencji kierowcy, dostępne są dwa poziomy czułości urządzenia oraz trzy poziomy intensywności sygnałów ostrzegawczych. System można także wyłączać całkowicie. To były tylko 3 przykładowe nowe technologie w Fordzie. Pełną listę aż 10 znajdziecie tutaj. Focus + Konkurs Akurat wczoraj miałem okazję przyjrzeć się bliżej nowemu Focusowi. Nie był to płatny wypad połączony ze SPA organizowany przez Forda, niestety… ;) Rodzicom w Fusion pękła od kamienia szyba i przy okazji wymiany mieliśmy sporo czasu na zapoznanie się z nową ofertą. Każdy salon ma co najmniej kilka różnych modeli pokazowych, w różnych standardach wykończenia i opcji. Nowy Ford Focus już z wyglądu robi spore wrażenie, ale to właśnie nowe technologie powodują lekki zawrót głowy, bo ich lista jest imponująca. Jakby to nie był samochód tylko HAL 9000. ;) Wiecie z czym mi się od razu to skojarzyło? Z Volvo i wyższymi klasami Mercedesów. Do tej pory w tym segmencie rynku producenci samochodów nie oferowali tak pokaźnego wachlarza bezpieczeństwa biernego i czynnego w nowym podejściu. Tym bardziej gorąco polecamy wzięcie udziału w konkursie bo nagroda główna jest warta “odrobiny” zachodu. :D Szkoda, że mój wątpliwy talent reżyserski raczej uniemożliwia mi wzięcie udziału w zabawie, bo z chęcią bym zamienił nawet swój nowy nabytek Hyundai i30. :) Tak więc wejdźcie na stronę konkursu na YouTube i dajcie znać o swoich filmikach, to opiszemy je na łamach IT Tech Blog – może dostaniecie parę ekstra głosów od naszych czytelników. :) 