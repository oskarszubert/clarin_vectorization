Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 19 marca 2009, 10:41   10   Internet Explorer 8 Ukazała się właśnie oficjalna i końcowa wersja IE 8. Przeglądarka została ukończona po trwającym niemal rok programie beta. Aktualnie dostępna jest do pobrania w 25 językach w tym w polskim. Mogą ją zainstalować użytkownicy systemów Windows Vista, Windows XP, Windows Server 2008 oraz Windows Server 2003. Dla testerów Windows 7 przyjdzie poczekać na integrację IE 8 w kolejnym buildzie :( Rewolucji nie ma ale na pewno przyczyni się do poprawy bezpieczeństwa. Dlaczego? Wiele osób nadal korzysta z IE jako domyślnej przeglądarki a wady IE7 na tle konkurencji stawały się co raz to bardziej widoczne. Wraz z IE 8 MS nie wróci na pewno do peletonu ale przynajmniej może spowoduje spowolnienie tempa migracji “niezadowolonych” użytkowników na przeglądarki typu FF czy Opera a ostatnio co raz częściej i na Chrome. Oprócz przeglądarki udostępniono dzisiaj do pobrania szereg dokumentów dotyczących najnowszego Internet Explorera: pierwszy to przegląd techniczny dla specjalistów IT, drugi poświęcony jest metodom preinstalacji IE8, trzecia publikacja to natomiast lista witryn (dziwnym zbiegiem okoliczności tylko IE8 nie ma z nimi problemów ;)) z którymi stwierdzono problemy i zaleca się ich wyświetlanie w trybie kompatybilności. Do pobrania na dobreprogramy.pl. 