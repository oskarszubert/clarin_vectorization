Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 15 lutego 2012, 10:31   1   Tablet od Samsunga z S-Pen na MWC 2012? Samsung Galaxy Note to smartfon – a dokładniej tabletofon – z ekranem o rozmiarze 5,3 cala oraz możliwością obsługi rysikiem. Tak, rysikiem, który swój żywot zakończył w 2007 roku podczas prezentacji pierwszego iPhone’a. Urządzenie cieszy się stosunkowo dużą popularnością (podczas pierwszych trzech miesięcy producent dostarczył do sklepów milion Note’ów) oraz zbiera zazwyczaj dobre recenzje. Jedną z największych zalet tabletofonu jest wspomniany wcześniej rysik, skonstruowany we współpracy z Wacomem, który działa wyśmienicie, reaguje na różnicę nacisku oraz ma obsługę gestów.  Nic więc dziwnego, że Samsung chciałby taką technologię wykorzystać również w innych urządzeniach, na przykład właśnie w tablecie. Potwierdzenie tej tezy możemy zobaczyć w zapowiedzi Samsung Developer Day na tegorocznym MWC. Oprócz Galaxy Note’a, Wave’3 oraz modelu Y, pojawi się tam Galaxy Note 10.1, który mógłby trafić idealne w potrzeby studentów. Byłoby to bowiem lekkie, proste w obsłudze urządzenie do notowania, posiadające możliwość pisania na klawiaturze, jak i robienia odręcznych notatek. Problem w tym, że Samsung już cierpi na mnogość opcji w swoim portfolio, a Galaxy Note 10.1 uderzyłby w przyszłych klientów Taba 10.1, którzy mogą mieć problemy z wyborem i zdecydują się na produkt konkurencji. Według mnie, jeśli Koreańczycy zdecydują się na budowę tabletu z S-Pen, to będzie to nowy Tab (a najlepiej – cała linia) z możliwością dokupienia stylusa. Takie rozwiązanie powinno być najwygodniejsze, zarówno dla producenta jak i klienta. [ź] The Verge, zdjęcie tytułowe 