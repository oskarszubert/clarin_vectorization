Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 30 sierpnia 2008, 9:20   0   Nowa fala produktów MS Zbliża się “trzecia fala” (Wave 3) produktów spod znaku Windows Live, a w związku z tym pojawia się coraz więcej oficjalnych i nieoficjalnych informacji na ich temat. Niedawno pisaliśmy na przykład, co nowego czeka nas w Windows Live Messenger, a dzisiaj czas spojrzeć w nową wersję hostowanej usługi pocztowej Windows Live Hotmail. Microsoft właśnie uruchomił witrynę promocyjną, w której chwali się kilkoma nowościami. Po pierwsze i chyba najważniejsze, nowa odsłona Hotmaila ma działać szybciej i to, jeśli wierzyć Microsoftowi, znacznie szybciej. Na oficjalnej stronie czytamy, że zalogowanie do usługi ma ulec przyspieszeniu o 70% dla użytkowników z łączem szerokopasmowym (o 50% dla pozostałych). Po drugie zmiany planowane są także w kwestii oferowanej przestrzeni dyskowej. Aktualnie jest to 5 GB. W nowej wersji, choć Microsoft unika stwierdzenia “nielimitowna przestrzeń” tak jak reklamuje swoją usługę na przykład Yahoo!, to jednak są informacje, że limity będą “w nieskończoność podnoszone” wraz z rosnącymi potrzebami użytkownika. Co to dokładnie oznacza? Nie ma oficjalnego potwierdzenia, ale serwis LiveSide dowiedział się, że z każdym miesiącem limit będzie zwiększany o 250 MB. W ciągu roku od uruchomienia nowego Hotmaila należałoby więc oczekiwać skrzynki o pojemności 8 GB. Dla porównania GMail już teraz oferuje 7 GB. Oprócz tych dwóch nowości będą także drobne usprawnienia w filtrze antyspamowym oraz interfejsie użytkownika (wersje klasyczna i pełna będą połączone). Pojawi się także integracja z nowymi usługami Windows Live, takimi jak Windows Live Calendar (o czym zresztą już pisaliśmy) czy Windows Live Groups (funkcje ułatwiające wysyłanie e-maili do grup). Będzie też integracja z webową wersją Messengera. Pozostaje zatem pytanie – kiedy publiczna wersja beta? Tego niestety jeszcze nie wiadomo. Źródło: LiveSide   dobreprogramy.pl 