Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 13 czerwca 2010, 12:10   14   Google jednak bez tła Jeszcze niedawno każdy użytkownik po uruchomieniu najpopularniejszej wyszukiwarki Google, widział domyślnie ustawiające się tło. Niedawno gigant z Mountain View zrezygnował z tej funkcjonalności, tłumacząc to tym, że możliwość ustawienia tła nie została dobrze przyjęta przez internautów.  Narzekano na pogorszenie czytelności i słabą jakość fotografii wyświetlanych w tle. Teraz każdy użytkownik będzie miał wybór, ustawi tło bądź przywróci “starą” wersję wyszukiwarki. W lewym dolnym rogu znajduje się guzik za to odpowiedzialny. Po uruchomieniu funkcjonalności Microsoft dogryzał pracownikom Google. Z konta MSEurope na Twitterze została wysłana wiadomość: “Zgubiliśmy obrazek z tła, prosimy o zwrot na bing.com. ;)“, a Ashley Highfeild dodał: “Imitacja (jednak słaba) jest najbardziej szczerą formą schlebiania:  pewna wyszukiwarka wstawia tę samą fotkę (pola tulipanów), która  pojawiła się w Bingu dawno temu.” Ciekaw jestem, czy Google się jakoś odgryzie. [ź] googleguru.pl 