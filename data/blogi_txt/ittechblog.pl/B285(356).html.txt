Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 19 listopada 2008, 12:22   2   New Xbox Experience oficjalnie dzisiaj Pojawił się nowy DashBoard New Xbox Experience dla konsol Xbox360. Kolejny krok MS w celu wygrania wojny konsol. Wirtualne awatary, instalowanie gier na dysku i wiele wiele innych ulepszeń czynią Xboxa jeszcze lepszą konsolą :) Można pobierać od godziny 11 dzisiaj :) NXE to aktualizacja systemu znajdującego się w każdej konsoli Xbox 360. Obecnie interfejs użytkownika ma postać kilku zakładek. Dzięki opcjom na nich zawartych możemy zmieniać ustawienia konsoli, zarządzać plikami multimedialnymi, organizować listę naszych przyjaciół na Xbox Live, przeglądać wszystko to co na naszego Xboxa możemy ściągnąć z internetu itd. NXE stanowić będzie całkowitą „renowację” tego systemu. Ma ona na celu zwiększenie intuicyjności oraz wygody korzystania z wszystkich opcji. Poza oczywistą, radykalną zmianą wyglądu, do dashboardu dodane zostaną całkowicie nowe funkcje, których do tej pory Xbox 360 nie posiadał. Więcej o nich poniżej. Więcej w tym temacie na forum xboxm.pl i forum.pclab.pl :) -Zgrywanie gier na dysk Dzięki NXE możliwe będzie kopiowanie zawartości całej płyty z grą na twardy dysk. Niesie to ze sobą szereg udogodnień. Po pierwsze, oznacza to, że płyta z grą nie będzie się kręcić podczas rozgrywki co powinno znacznie obniżyć poziom hałasu w przypadku niektórych (a może raczej większości) konsol. Druga zaleta to skrócenie czasu ładowania się gier – dane z twardego dysku będą doczytywane szybciej niż z płyty DVD. Trzecią zaletą jest zmniejszenie problemów z za późno wyskakującymi teksturami, jeśli problem ten spowodowany był zbyt powolnym doczytywaniem z płyty. Kolejnym plusem jest znaczne zwiększenie żywotności czytnika. Ostatnia potencjalna zaleta to zmniejszenie ilości ciepła wydzielanego przez konsolę. Oczywiście, po zainstalowaniu gry płyta DVD MUSI znajdować się w napędzie, przynajmniej na początku zabawy, bo konsola w jakiś sposób musi stwierdzić czy nadal posiadamy własny egzemplarz gry. Przegrywać na dysk będzie można wszystkie gry, zarówno stare jak i nowe. Ilość wymaganego miejsca na dysku będzie się wahać, a maksymalnie będzie wynosić około 8GB. Zgrywanie gier na dysk jest OPCJONALNE, żadna gra nie będzie tego wymagać (przynajmniej na razie). -Dostęp do Marketplace przez internet Kupowanie gier, dodatków i innych usług oferowanych na Xbox Live Marketplace będzie możliwe za pośrednictwem komputera PC poprzez stronę Xbox.com, a nie tylko jak to było do tej pory, z konsoli. -Wbudowanie istniejącego dashboardu pod przycisk „guide” Cały obecny dashboard zostanie według zapewnień Microsoftu przeniesiony do menu wywoływanego przyciskiem “guide” na padzie. Wszystkie (lub prawie wszystkie) opcje obecnego dashboardu zostaną tam umiejscowione. -„Live Party System” System ten umożliwia stworzenie “paczki” graczy w której pozostaniemy nawet po wyjściu z gry. Można więc przełączyć się z jednej gry na drugą ani na chwilę nie tracąc kontaktu z pozostałymi graczami. Pomoże w tym też nowa funkcja prywatnego czata dla 8 osób (do tej pory był dostępny tylko dla dwóch). -Avatary Nasza graficzna reprezentacja na Xbox Live. Avatar będzie miał wygląd komiksowej postaci, którą będzie można dowolnie modyfikować wedle uznania aby przedstawiała naszą osobę innym graczom. Avatary będą wykorzystywane przez gry Arcade, normalne gry oraz podczas korzystania z Live Party System. -Obsługa nowych rozdzielczości przez VGA I HDMI Coś dla osób korzystających z monitorów komputerowych w formacie 16:10. NXE doda obsługę tego trybu w rozdzielczościach 1440×900 oraz 1680×1050. 