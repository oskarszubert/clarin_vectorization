Tomek Żuchowski    Informatyk, HelpDesk, komputerowiec dla znajomych i zawodowo.  Lubię rajdy i pizzę, a pozostały wolny czas poświęcam zgłębianiu świata nowinek IT i ich bezpieczeństwa.   @ZuchTomek   Email   Tomek Żuchowski, 15 listopada 2013, 12:03 Mobilne zagrożenia Q3 2013 – Android celem 97% ataków Wraz z wzrostem popularności systemu Android wśród użytkowników, rośnie zainteresowanie nim wśród przestępców. Jak podaje raport mobilnych zagrożeń dotyczący III kwartału 2013, opublikowany przez F-Secure, aż 97% mobilnych ataków celuje w Androida i są to w większości ataki typu Malware, w których z kolei przeważają Trojany. Pozostałe z nich, tak zwane ‘potencjalne niechciane aplikacje’ zajmują się głównie wykradaniem prywatnych danych. Nowym trendem stają się wirusy wysyłające smsy premium bez wiedzy użytkownika. Trojany z rodziny Fakeinst, OpFake, PremiumSMS, SmsSend, których twórcy wciąż aktualizują ich wersje.  Największym z zagrożeń według mnie, stają się reklamy w autoryzowanych aplikacjach, które mogą przekierowywać nas na zainfekowane strony oraz aplikacje podszywające się pod Antywirusy, takie jak ten, przed którym ostrzegamy:  Trzeba zauważyć, że otwartość Androida kusi potencjalnych przestępców, którzy to w jego kierunku koncentrują siły, pomijając przy tym pozostałe systemy mobilne. W ciągu roku, liczba wykrywanego Malware na tym systemie wzrosła 6 krotnie, podczas gdy u pozostałych nie odnotowano pojedynczych ataków. Jak się przed tym chronić jeśli nie chcemy zmieniać platformy? F-Secure zamieszcza w podsumowaniu kilka podpowiedzi, z którymi nie sposób się nie zgodzić:  Blokować urządzenia Ustawić zabezpieczenia przed kradzieżą (blokowanie, namierzanie, kasowanie, urządzenia) Ustawić u operatora blokadę płatnych numerów (sms jak i połączenia głosowe) Ściągać i instalować aplikacje tylko ze sklepu Google Play Przynajmniej czytać jakie dajemy uprawnienia aplikacjom i w razie dziwnych sygnałów, odinstalowywać te podejrzane Skanować aplikacje Antywirusem (byle nie tym powyżej ;) Używać bezpiecznego trybu przeglądania sieci  Źródło: [1] 