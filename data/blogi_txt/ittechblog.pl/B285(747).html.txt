Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 26 marca 2010, 5:44   2   Polacy na RobotChallenge 2010! Grupa studentów z Koła Naukowego Robotyków na Politechnice Warszawskiej wraz ze zdolnymi z ludźmi z grupy KoNaR  (Politechnika Wrocławska) postanowili zmierzyć się w najbardziej prestiżowym konkursie robotów w całej Europie – wiedeńskim RobotChallenge 2010.  Jak poszło naszym ekipom na konkursie, w którym występowało około 600 robotów? Zawodnicy z Wrocławia zajęli II miejsce. Wystawili robota o nazwie Samuel, który wdarł się w serca widowni. Była to jedna z najbardziej wymagających kategorii konkursu – freestyle. Samuel nie powstał jednak tylko po to, by stawać w szranki  z innymi robotami. Sprzęt ma stać się częścią robota, którego zadaniem  będzie pomoc osobom starszym i wymagającym ciągłej opieki.  Głowa robota ma być w stanie automatycznie lokalizować ludzi znajdujących się w pobliżu, wyrażać emocje, reagować na zmiany otoczenia  a nawet… mówić. Robot Koła Naukowego Robotyków z Politechniki Warszawskiej, to konstrukcja o nazwie Hotel Coral Essex IV. Owy robot startował w konkurencji line  following. Polega ona na zdobyciu jak najlepszego czasu przejazdu przez tor pełen przeszkód.  Ostatecznie studenci z PW zajęli 9-te miejsce, jednak – jak mówił nam Marcin  Odelga – w zasięgu naszych zawodników było przynajmniej miejsce w  pierwszej piątce. 