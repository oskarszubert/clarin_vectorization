Sylwia Kogut    Debiutująca blogerka. Uzależniona od mediów społecznościowych kolekcjonerka wszelkich infografik na Pintereście i stała bywalczyni Twittera. Świeżo upieczona fangirl Apple i miłośniczka e-readerów.   @alfaminus  Email   Sylwia Kogut, 26 kwietnia 2012, 11:17   1   Klout mobile dostępny dla iPhone’a Od dziś w każdej chwili i każdym miejscu możesz kontrolować swój Klout Score. Wspólnie z pozyskanym startupem Blackboard ekipa Klout stworzyła aplikację mobilną dla iPhone’a, która właśnie została udostępniona w App Storze. Muszę przyznać, że pozytywnie zaskoczyła mnie ta aplikacja. Wcześniej korzystałam z mniej przejrzystej (i, jak się dzisiaj okazało, nieoficjalnej) wersji utworzonej przez Inphoenixity. Porównywanie ich mija się z sensem. Jakość wykonania nowej aplikacji rzuca inne na kolana. Przede wszystkim nie widzę problemów z synchronizacją danych. Od razu po zalogowaniu aplikacja pobiera wszystkie potrzebne informacje. Co najważniejsze – ze swoim Klout Score możemy zapoznać się bez otwierania aplikacji – sprytnie do tego celu wykorzystana została liczba przy ikonce, która zwykle informuje nas o ilości powiadomień.  Wiadomości push dadzą nam znać o każdej zmianie dotyczącej naszego wyniku – wzrostu/spadku Klout Score, czy nowych punktach +K. Oczywiście możemy wyłączyć te powiadomienia, jeśli będą dla nas uciążliwe. Możemy także ukryć nasz wynik Klout, abyśmy nie pomylili go z 55 wiadomościami w skrzynce. ;) Klout Mobile podoba mi się ze względów estetycznych. Jak wiadomo, nawet najlepsze aplikacje nie wejdą do codziennego użytku, jeżeli będą po prostu brzydkie. Mam tylko ogromną nadzieję, że będzie zawierała mniej bugów, niż sam Klout, który codziennie zaskakuje nas kolejnymi wpadkami. [ź] The Official Klout Blog 