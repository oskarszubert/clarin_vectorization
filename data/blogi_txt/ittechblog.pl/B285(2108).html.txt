Mateusz Ochman    Najpopularniejszy bloger w kręgu własnej rodziny. Roztrzepany, niereformowalny, wiecznie zabiegany. Idealista pragnący poznać Absolut. Miłośnik zespołu Tool i pierogów ruskich z keczupem. Czasem śpiewa.     Email Mateusz Ochman, 22 sierpnia 2011, 8:34   2   Klasyfikują, układają stosy i usuwają – użytkownicy Hotmaila Microsoft w ramach promocji nowych funkcji swojego serwisu pocztowego Hotmail sporządził interesujące statystyki… zachowań jego użytkowników. I tak korzystający z usług Hotmaila zostali przydzieleni do trzech grup. Pierwszą grupą są tak zwani “układacze stosów” (pilers). Użytkownicy ci pozostawiają większą część swoich maili (57%) w skrzynce wiadomości przychodzących. Nie nadają im żadnych etykiet ani nie organizują ich w grupy. Otrzymują oni rokrocznie ok. 9000 wiadomości z czego 316 nie opuszcza skrzynki maili przychodzących. Microsoft oszacował liczbę tego typu użytkowników na 18%. Kolejną grupą (stanowiącą 26%) są “klasyfikatorzy/archiwiści” (filers), którzy zachowują 53% otrzymanych wiadomości segregując je. Na każdego “filera” przypada średnio 138 wiadomości w skrzynce odbiorczej. Ostatnią – i najliczniejszą grupę – stanowią “usuwacze” (deleters) – 53%. Nie mają oni skrupułów przed kasowaniem e-maili i aż 78% ich wiadomości trafia do kosza, w tym 30% bez czytania. Mimo tego ich skrzynka odbiorcza liczy średnio 97 elektronicznych listów. Do żadnej z powyższych grup nie zakwalifikowało się jedynie 3% użytkowników Hotmaila. Co oni robią ze swoją pocztą? Niestety nie wiadomo. Do której grupy moglibyście się zaliczyć? A może macie własne sposoby na organizowanie swojej poczty elektronicznej? Jeśli tak, to zachęcamy do podzielenia się nimi w komentarzach. [ź] wired.com 