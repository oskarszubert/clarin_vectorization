Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 maja 2008, 5:00   12   Kłopoty z Service Pack 3? Potwierdziły się moje obawy. SP3 który miał być ewolucja okazuję się partyzantką na naszych sprzętach ;) Jak donosi programy.pl : Pomimo, że dodatek Service Pack 3 dla Windows XP jest dostępny publicznie zaledwie od kilkunastu dni, już teraz coraz częściej można spotkać się z informacjami na temat wyrządzonych przez niego szkód.Dominującym problemem napotykanym po instalacji dodatku są nieoczekiwane restarty, a nawet całkowite zawieszenia systemu, czy też niemożność uruchomienia systemu w przypadku korzystania z zewnętrznych dysków twardych. Kolejnym problemem jest blokada usunięcia Internet Explorera 7 i powrotu do szóstki, a także brak możliwości instalacji dodatku na wersji beta Internet Explorera 8 z uwagi na niezgodność bibliotek DLL wersji obu aplikacji. Kłopoty te nie są dużym zaskoczeniem, biorąc pod uwagę problemy z innymi poprawkami Microsoftu. Szacuje się, że ich przyczyną mogą być konflikty z oprogramowaniem, takim jak sterowniki, pliki systemowe lub aplikacje już znajdujące się na komputerach użytkowników. Warto przy tym jednak zaznaczyć, że w ogromnej większości instalacji nie stwierdzono problemów. Przypomnijmy, że tuż po oficjalnym udostępnieniu dodatku w ubiegłym tygodniu znaleziono błąd, w związku z którym korporacja zdecydowała o przesunięciu na późniejszy termin oficjalnego wydania dodatku. Microsoft jeszcze nie poinformował czy wyda jakąś poprawkę eliminującą owe problemy, jak to miało miejsce w przypadku poprzednich wadliwych aktualizacji. Źródło: InformationWeek 