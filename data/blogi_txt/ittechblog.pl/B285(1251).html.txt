Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 2 września 2010, 7:35   3   Samsung wypuścił notatkę prasową o swoim tablecie Galaxy Tab Nasz redakcyjny kolega Marcin pisał niedawno o tym, że Samsung może stać się groźną konkurencją dla Apple, ponieważ szykuje ostrą ofensywę. W najbliższym czasie chcą wypuścić na rynek serię tabletów Galaxy Tab (7-, 8- i 10-calowe) oraz odtwarzacz MP4. Najmniejsza wersja tabletu została zapowiedziana na sierpień tego roku, ale doszło do lekkiego opóźniania, ponieważ Samsung swoje najnowsze dzieło pokaże dopiero przed targami IFA 2010 w Berlinie. W ramach zadośćuczynienia w nasze ręce trafiła notatka prasowa, w której możemy przeczytać nieco więcej o Samsung Galaxy Tab. 7-calowy ekran dotykowy o rozdzielczości 1024 x 600 px, system Google Android 2.2 Froyo, moduł 3G, wsparcie Flash Playera 10.1, 16 lub 32 GB wbudowanej pamięci oraz procesor Hummingbird o taktowaniu 1 GHz to główne atuty Samsung Galaxy Tab, dzięki którym korporacja z Korei Południowej może zagrozić firmie Steve’a Jobs’a.  Galaxy Tab otrzymał również moduł WiFi 802.11, Bluetooth 3.0 oraz dwie kamery – tylna 3 MPix (możliwość nagrywania filmów w jakości 720p HD) i przednia 1,3 MPix. Wbudowane głośniki i slot na kartę pamięci MicroSD szału nie robią, ale dobrze, że są. Tablet Samsunga wyposażono w akumulator o pojemności 4000 mAH, który pozwoli na 1000 minut rozmów lub 1500 godzin w trybie czuwania. Tak sobie myślę… czy Samsung Galaxy Tab, który spełnia również rolę telefonu, może być nazywany tabletem? Co o tym sądzicie? Póki co nie wiadomo, ile będzie trzeba wyłożyć gotówki na to urządzenie. Dowiemy się tego prawdopodobnie na oficjalnym pokazie. Na europejski rynek Samsung Galaxy Tab trafi już we wrześniu. Amerykanie mogą spodziewać się go w najbliższych miesiącach.   [ź] slashgear.com (zdjęcia również) 