akcjaEnergiagodzina dla ziemiwwf   Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR.   @lukasz_matusik   Email   Łukasz Matusik, 26 marca 2011, 1:32   3 Godzina dla Ziemi – zgaś światło, wyłącz komputer Dzisiaj o godzinie 20:30 (czasu polskiego) mieszkańcy Ziemi zgaszą światła i wyłączą sprzęty na godzinę. Akcja “Godzina dla Ziemi” organizacji WWF organizowana jest co roku. Jak piszą pomysłodawcy:  Nie chodzi o oszczędzanie energii, bo nie powstrzymamy zmian klimatu, oszczędzając energię raz do roku przez jedną godzinę. Symbolicznym gestem gaszenia światła, przekraczając bariery religijne, kulturowe, społeczne, pokoleniowe i geograficzne połączymy się podczas globalnej demonstracji zaangażowania w ochronę naszego wspólnego domu – PLANETY ZIEMI.   Zgaście światła na godzinę (jeśli macie dziewczynę/chłopaka to możecie zapalić świeczki – nie dość, że zaoszczędzicie na energii elektrycznej, to wprowadzicie do domu bardzo romantyczny klimat). Wyłączcie komputer, laptopa, telewizor (wyłączcie tryb standby), odłączcie ładowarki. Dziś może być także dobry dzień na rozmrożenie lodówki (z niektórymi trzeba tak postępować). Po 20:30 wyjrzyjcie przez okno i zobaczcie, czy Wasza dzielnica wygląda jak o 4:00 nad ranem. Możliwe, że będzie więcej osób Wam podobnych, które chętnie zaangażują się w tą szczytną inicjatywę. 