Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 1 sierpnia 2012, 2:00   2 Samsung czy HTC z Windows Phone 8, a Nokia? Zastanawiałem się dziś, który smartfon którego producenta będzie najlepszą realizacją szumnych zapowiedzi nowego systemu Microsoftu. Pod koniec czerwca pisałem o plotce, jakie urządzenia może wypuścić HTC. Teraz pojawiły się przesłanki, jakie smartfony może zaprezentować Samsung. A co z Nokią? Ta przecież najbardziej zbratała się z Microsoftem… Około miesiąc temu pojawiły się twierdzenia, jakoby flagowiec HTC z Windows Phone 8 miałby nazywać się Zenith i posiadać czterordzeniowy procesor Snapdragon. Do tego wyświetlacz Super LCD 2 o przekątnej 4,7-cala. Wstępna specyfikacja wygląda obiecująco. Drugi z przedstawicieli też wygląda nieźle – od wewnątrz, rzecz jasna. HTC Accord miałby mieć taki sam wyświetlacz, jednak o przekątnej 4,3″, a napędzany byłby przez dwurdzeniowy procesor i 1 GB pamięci RAM. Plotki, ploteczki mówią, że Samsung szykuje na początek co najmniej dwa urządzenia. Pierwszy z nich, ten najlepszy, to prawdopodobnie Samsung Odyssey. Jego specyfikacja w konfrontacji z HTC Zenith nie wypada już tak dobrze, jednak istnieją pewne niuanse. Procesorem miałby być Qualcomm MSM8960, który według wstępnych testów jest podobnie wydajny, jeśli nie bardziej, niż Tegra 3. Za wyświetlanie obrazu miałby być odpowiedzialny Super AMOLED HD o przekątnej 4,65″. Różnica w wielkości ekranu jest raczej znikoma – przeciwnie do technologii jego wykonania. To pierwsze plotki od miesiąca niosące wieści o nadciągającej ekspansji sztandarowych “żołnierzy” z Windows Phone 8. Który z nich będzie na szczycie? Ja jestem bardzo ciekaw przedstawiciela fińskiego producenta. Nokia pokazała serią Lumia, że jej słuchawki pod względem designu są świetne. Co prawda wygląd to kwestia gustu, ale to też ważny czynnik przy wyborze smartfona. Ciekawe jak będzie się nazywać i prezentować nowa seria telefonów z WP8. Będzie jakiś as z rękawa z czterordzeniowcem? HTC, Samsung i Nokia to nie jedyni producenci. Gdzieś na świecie w pocie czoła pracują też inżynierowie LG czy nawet ZTE i Huawei. W stawce jednak się aż tak nie liczą (aczkolwiek Huawei stara się tworzyć coś ładnego i solidniejszego niż za czasów kiedy wyrobił sobie opinię tandetnego producenta). Wracając do pytania w tytule: na który smartfon się zdecydować? Którego producenta? Fakt, że odpowiedź trzeba odłożyć w czasie, do jesieni zapewne. Jednak już teraz można gdybać na plotkach ;-) Za kim obstajecie? Jesteście przekonani do konkretnego producenta? 