Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 11 maja 2012, 3:05   0   Samsung Omnia M zaprezentowany Odkąd Microsoft „pozwolił” na produkowanie telefonów słabszych, niż wymagania określone z początków Windows Phone 7, na rynku pojawiły się dwa modele, powiedzmy, low-endowe. Oczywiście mowa o Nokii Lumii 610 oraz ZTE Orbit. Dzisiaj dołącza do nich Samsung Omnia M. Czy Koreańczykom udało się czymś wyróżnić? Moim zdaniem tak. Ze sprzętowego punktu widzenia mamy duży, 4-calowy ekran wykonany w technologii Super AMOLED. Jest też procesor o taktowaniu 1 GHz oraz niespecjalnie dużo pamięci RAM – 384 MB. Całe szczęście, tyle wystarcza dla Windows Phone 7. Samsung dorzucił także garść swoich aplikacji, takich jak: Music Hub, AllShare, ciekawy komunikator ChatON oraz program do wykonywania połączeń wideo. Oczywiście tak jak każdy Windows Phone, Omnia M będzie oferowana razem z 25 GB danych w usłudzie SkyDrive.  Niestety, póki co nie znamy daty wprowadzenia Omnii M do sprzedaży, z początku będzie to Europa, później kolejne części świata. Moim zdaniem warto zaczekać na ten model, oczywiście jeżeli producent nie przesadzi z ceną urządzenia. [ź] Samsung 