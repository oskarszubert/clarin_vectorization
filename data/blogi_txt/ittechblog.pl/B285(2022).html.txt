Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 26 lipca 2011, 9:56   8   The Humble Indie Bundle 3 – pięć gier za tyle ile zapłacisz Ruszyła trzecia edycja akcji Humble Indie Bundle. Tak jak poprzednio i tym razem mamy w zestawie 5 gier (wartych 50 dolarów), za które możemy zapłacić tyle ile zechcemy. Część z tych pieniędzy (o czym również my decydujemy) idzie na cele charytatywne (dwie organizacje: Electronic Frontier Foundation (EFF) i Child’s Play), część dla organizatorów, a reszta dla deweloperów tych aplikacji.  Wszystkie gry dostępne są bez zabezpieczeń DRM, wydane na 3 popularne platformy: Windows, OS X i Linux. Często po zakończeniu akcji kod źródłowy niektórych gier jest uwalniany, czasem też zdarzają się niespodzianki, jak np. publikowanie ścieżek dźwiękowych. Zachęcam. Sam nie jestem jakimś specjalnie zapalonym graczem (starość nie radość – jak mawiają ;)), ale mimo wszystko chętnie uczestniczę w akcji. Jej popularność sprawiła, że coraz więcej deweloperów poważnie zastanawia się nad zgłoszeniem swoich gier, muszą się jednak dostosować do podstawowego wymogu jaki stawiają im organizatorzy: gry muszą być dostępne dla wszystkich ww. platform. Mnie, marudzącego od czasu do czasu geeka (który zdobytą przez lata wiedzę liczy w stopniach natężenia bólu pleców) i entuzjastę otwartego oprogramowania szczególnie ten wymóg cieszy, ponieważ niejako wymusza na twórcach korzystanie z otwartych standardów takich jak OpenGL itp. To z kolei przekłada się na popularyzowanie np. Linuxa.  Gry w zestawie:  Crayon Physics Delux, Cogs, VVVVVV, Hammerfight, And Yet It Moves. Spieszcie się, akcja trwa tylko przez 14 dni. Dobrej zabawy życzę. Więcej informacji na stronie: http://www.humblebundle.com 