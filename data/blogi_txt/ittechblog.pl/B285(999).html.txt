Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 13 czerwca 2010, 3:05   2 OneConf – czyli synchronizacja listy aplikacji, ustawień i stanów w Ubuntu Chyba każdy z nas ma doświadczenia z reinstalacją systemu, często trzeba wtedy doinstalować ulubione aplikacje, skonfigurować je na nowo, przenieść dane – z reguły nic przyjemnego, w dodatku zabiera sporo czasu. Wszystko wskazuje na to, że Canonical ma rozwiązanie tego problemu, jest nim: OneConf. Czym jest i jak działa OneConf? Na stronie projektu możemy przeczytać trochę informacji na temat tego projektu: Podstawową ideą stojącą za OneConf jest możliwość zapisywania informacji związanych z aplikacjami w bazie danych Ubuntu One, co pozwoli na synchronizację danych – kiedy jest taka potrzeba – z innymi systemami. Te dane to:   Lista zainstalowanych aplikacji. Ustawienia aplikacji. Stan aplikacji. To wszystko brzmi zawile, pozwólcie więc, że wyjaśnię co, tak naprawdę daje nam OneConf. OneConf będzie zbierał informacje o zainstalowanych aplikacjach (ich ustawienia itp.) i jeżeli będzie taka potrzba, będzie można te dane zsynchronizować z Ubuntu One (to wirtualna przestrzeń na nasze dane – chmura) – zapisać, a później odtworzyć na innym komuterze, czy np. nowej instalacji. Prawda, że wygodnie? Jeżeli jeszcze za mało wyjaśnień, to na stronie projektu są przykładowe scenariusze zastosowań, oto one: Użytkownik reinstaluje Ubuntu i chciałby w prosty sposób odzyskać swoje ulubione aplikacje, ich ustawienia (dane i stan). Użytkownik ma dwa komputery, jeden w domu, a drugi w pracy. Aplikacje, z których korzysta w domu, różnią się od tych zainstalowanych w pracy i chciałby mieć dwie osobne listy aplikacji dla każdego komputera. Użytkownik ma dwa komputery, po miesiącu zabawy z pierwszym, chciałby odtworzyć listę aplikacji i dane z nimi związane na drugim komputerze. Użytkownik ma komputer stacjonarny i Netbooka, na stacjonarnym chce mieć kilka konkretnych aplikacji, których z kolei nie chce na NetBooku, np. Gimpa. Będzie miał możliwość wyboru, co chce synchronizować (doinstalować) na swoim Netbooku, a co nie. Przetłumaczyłem to dosyć skrótowo, dlatego że i tak te „scenariusze” wymagają wyjaśnienia. Z powyższych przykładów wynika, że będzie to dosyć rozbudowana aplikacja, wyobrażam sobie to tak (oczywiście na podstawie tego, co zostało na ten temat napisane na stronie projektu): Zainstalowaliśmy sobie Ubuntu, korzystamy z niego już jakiś czas,  a w tym czasie doinstalowaliśmy trochę aplikacji, np. komunikator, edytor tekstu, program graficzny. Powiedzmy, teraz chcemy zainstalować Ubuntu na nowo, przeinstalować, zainstalować na innym komputerze i tak dalej, ale chcemy zachować swoje ustawienia, zainstalowane aplikacje i ustawienia tych aplikacji również. W tym celu odpalamy program do synchronizacji i przechodzimy przez ustawienia (wybieramy ten scenariusz, który nas interesuje). Dane synchronizujemy z Ubuntu One. Teraz w przypadku nowej instalacji już na poziomie instalatora będziemy mogli odtworzyć te dane i ustawienia albo po instalacji czy też na innym komputerze po odpaleniu programu. Możliwości jest znacznie więcej. Powiedzmy, mamy dwa komputery – w domu i w pracy. W domu przeglądaliśmy jakieś strony, napisaliśmy jakiś tekst w edytorze i chcemy z tego skorzystać w pracy więc, synchronizujemy te dane i ustawienia (mnie wiem czy to będzie można ustawić jako automatyczne, np. dla wybranych programów, czy będzie trzeba za każdym razem robić to ręcznie). Teraz jesteśmy w pracy i od razu możemy przejść na oglądaną w domu stronę czy dokończyć zaczęty w domu dokument. Inny przykład to także synchronizacja między dwoma komputerami w domu. Kiedy, np. na jednym rozmawiamy korzystając z komunikatora, przełączamy się na drugi komputer i możemy rozmawiać z tymi samymi osobami (kontynuować rozmowę, bez ponownego uruchamiania każdej z nich). To wszystko brzmi fantastycznie prawda? Ogromna wygoda i duże możliwości. Tylko czekać aż Canonical wprowadzi to w życie. Więcej informacji na stronie projektu: https://wiki.ubuntu.com/OneConf/ Aktualizacja: Pojawiła się makieta pokazująca integrację usługi z Ubuntu Software Center:  Zdjęcie, makieta pochodzi ze strony wiki projektu OneConf Jest to tylko pomysł, które będzie lub nie brany pod uwagę przy realizacji projektu. [ź] omgubuntu.co.uk 