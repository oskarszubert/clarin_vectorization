Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 19 marca 2012, 6:08   8   Bo naga pani zawsze znajdzie zadowolonych i zniesmaczonych – 7 mln użytkowników Play Ponętna modelka, która ubiera się i rozbiera kilkukrotnie przed kamerą. Wszystko w rytmie coveru Kings of Leon – Use Somebody. Tak w skrócie można podsumować najnowszy prezent (tak to ujmuje sam operator) Play. Nie dawno miały miejsce piąte urodziny najszybciej rozwijającej się sieci komórkowej. Zainteresowałem się tym filmikiem, bo wzbudza on wiele kontrowersji. Wielu twierdzi, że to oklepany pomysł, że YouTube prędzej czy później zablokuje wideo. Aż w końcu, że to nieetyczne, by tak się reklamować. Nie ma co się oszukiwać, skąpo ubrane kobiety od zawsze wzbudzały, wzbudzają i będą wzbudzać sympatię męskiej części publiczności na wszelkiej maści imprezach. Taki sam model zachowań ma miejsce przy oglądaniu wideo czy zdjęć. Play ma swoich speców od marketingu i widać postanowili oni zaszaleć po tej urodzinowej imprezie. Wpadli na wzbudzający mieszane uczucia pomysł. Nie ma tu dyskryminacji jakiejkolwiek z grup społecznych – zazwyczaj o to jest największy szum w negowaniu spotów reklamowych. Operator przygotował wersję dla mężczyzn i dla kobiet. Jedni chwalą modelkę, inni narzekają, że zabrakło inwencji, że na takie coś mogło wpaść choćby dziecko. Komentarzy jest wiele i są zróżnicowane. Przedstawiają jednak albo jedno, albo drugie stanowisko. Zobaczcie, jak Play przedstawia historię kilku koszulek: 