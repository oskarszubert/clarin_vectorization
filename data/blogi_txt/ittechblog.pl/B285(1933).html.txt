Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 czerwca 2011, 4:38   2   Blokowanie stron internetowych w wynikach wyszukiwania Niektórych stron wolelibyśmy w wynikach wyszukiwania Google nie oglądać. Zdarza się, że dzięki technikom Black Hat SEO nieetyczni pozycjonerzy potrafią wysunąć pewną stronę internetową do pierwszej piątki wyników wyszukiwania (czyli SERP – ang. Search Engine Result Page). Często jest tak, że szukając przykładowo “gier online dla dzieci” trafić możemy na strony z gejowskim porno (nie pytajcie dlaczego akurat taki wynik). Witryna taka pokazywać będzie się w SERP-ie przez jakiś czas i będzie nam zawadzać. To oczywiście tylko jeden z powodów, dla których mielibyśmy blokować w wynikach wyszukiwania jakąkolwiek stronę.  Strony w SERP-ie zablokować możemy na trzy różne sposoby. Każdy z nich opiera się na pluginie lub skrypcie dla przeglądarki internetowej. Google Hit Hider By Domain Skrypt ten działa w przeglądarce Firefox. Po pierwsze musimy zainstalować dodatek o nazwie Greasemonkey, a następnie dodać do niego skrypt Google Hit Hider.  Skrypt pozwala na blokowanie stron internetowych oraz całych domen (opis strony będzie pojawiać się na szaro) lub blokowanie całkowite (nie ujrzysz wyniku z tą stroną/domeną). Oczywiście będziesz mieć możliwość wglądu w listę zablokowanych domen. Search Noise Reduction Skrypt ten działa w przeglądarkach Firefox (za pośrednictwem Greasemonkey) oraz Opera. Search Noise Reduction umożliwia blokowanie witryn internetowych pojawiających się w wynikach wyszukiwania w Google oraz MS Bing.  Skrypt pozwala na lokalne zachowanie listy blokowanych stron lub używanie tej listy na innych komputerach. Personal Blocklist Dodatek do przeglądarki Chrome; działa tylko dla wyników wyszukiwania Google. Personal Blocklist jest oficjalnym pluginem od Google. Co ciekawe nasze decyzje o blokowaniu stron www mają wpływ na ich pozycję w SERP- ie w ogóle.   [ź] makeuseof.com 