Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 25 marca 2010, 3:35   22   Mini Recenzja Notebook Asus K52JK Trafił do mnie już kolejny notebook firmy Asus. Tym razem jest to Asus K52JK i5-520M 15.6″ 4GB 500GB ATIHD5145-1024MB W7P. Jest to nowszy model znanego już u nas Asus K52JR (recenzja). Dano nowy procesor i5 na miejsce i3 oraz postawiono na starszą technologicznie kartą ATI która jednak ma mniejsze problemy z przegrzewaniem się GPU. Czy można ten laptop podsumować w 2-3 zdaniach? Można. Ogólnie jest bardzo dobrze, żeby nie powiedzieć blisko ideału. Dobry, duży ekran + super parametry + niewygórowana cena. Jest jednak jedna, wada (oprócz ekranu glossy ale teraz już praktycznie nie ma innych modeli). Mianowicie laptop jest bardzo cichy, szum wentylatora gubi się w tle … jednak popiskuje nam coś (wydawało mi się) na płycie głównej – albo jakaś cewka albo przetwornica albo kij wie co. Jak ktoś jest uczulony na wysokie dźwięki może go to w nocy lekko denerwować. Przy czym nie ma reguły co do tego kiedy popiskuje bo raz jest ten dźwięk a raz nie. Gdy jednak zacząłem z systematycznością testować laptopa i analizować jego kulturę pracy z pomocą przyszedł mi BIOS, który podpowiedział mi przyczynę dodatkowych atrakcji dźwiękowych … to dysk :/ Pewność będę miał gdy dziada wymienię. Chcę kupić 64GB SSD za miesiąc / dwa i będę się bawił w reinstalację. Myślałem, że poprawią to w uaktualnionej linii modelu ale widać niestety nie. Szkoda bo na prawdę nie sądzę aby technologicznie nie dałoby się tej przypadłości usunąć. Acha i może warto wspomnieć o nowej polityce Asusa. Do laptopów nie jest dołączana płyta z systemem, tylko trzeba samemu zrobić recovery DVD a warto pamiętać, że klucz Windowsa nie będzie pasował do płyt OEM pożyczonych od kolegi itp. 