Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 10 października 2010, 3:30   0   Czytnik Oyo e-reader już w DE, jeszcze nie w PL Oyo (e-reader) jest już dostępny w przedsprzedaży w Niemczech. Potwierdziła się cena, wynosi 139 €. Ile będzie wynosić w Polsce? Trudno powiedzieć, Empik na razie nie zdecydował się na uruchomienie przedsprzedaży. Wiele osób na to czekało podczas trwającej ponad dobę przerwy w dostępie do sklepu online. Niestety Empik, póki co uruchomił jedynie sprzedaż samych ebooków. A co o samym czytniku OYO? Na razie znamy tylko specyfikację. OYO będzie wyświetlał ebooki na 6-calowym ekranie wykonanym w technologii elektronicznego papieru, o rozdzielczości 800×600 i 16 odcieniach szarości. Co ciekawe, producentem nie jest – jak to zazwyczaj bywa – E Ink, ale amerykańska firma SiPix. Technologie obydwu firm sprawdzają się w czytaniu ebooków równie dobrze (a tego, że SiPix ma heksagonalne piksele, a nie kwadratowe jak E Ink, raczej nikt nie zauważy). Wyświetlacz OYO będzie także reagował na dotyk, co z pewnością ułatwi obsługę urządzenia, a przy okazji umożliwi pisanie na wirtualnej klawiaturze. Lista plików, które rozpozna urządzenie składa się tylko z 4 formatów: ePub, TXT, PDF i HTML. Można oczywiście uznać, że są to najważniejsze formaty i więcej nie potrzeba, ale mimo wszystko to czytelnik powinien wybierać format, w jakim chce czytać. Szczególnie, że w tej kategorii konkurencja OYO wypada zdecydowanie lepiej. Mała ilość obsługiwanych plików dotyczy zresztą nie tylko ebooków, ale także muzyki lub audiobooków. OYO poradzi sobie tylko z formatem MP3. Osoby nielubiące plączących się ciągle kabli na pewno ucieszy wiadomość, że OYO ma wbudowany moduł WiFi. Dzięki niemu książki będzie można przesyłać z komputera bezprzewodowo lub – miejmy nadzieję – kupować bezpośrednio z poziomu czytnika w Empiku. Jedyną sytuacją, w której trzeba będzie użyć kabla, będzie zatem ładowanie baterii. 8000 stron czytania po pełnym naładowaniu, robi wrażenie. Czytnik Oyo czy Kindle 3? Na razie nie mamy żadnych użytkowych testów. OYO dopiero trafi do sprzedaży. Na razie OYO ma przewagę nad Kindle 3, ponieważ jego ekran reaguje na dotyk. Kindle 3 za to ma klawiaturę oraz o wiele smuklejszą budowę. Na pierwsze filmiki z porównaniami obydwu urządzeń przyjdzie nam poczekać prawdopodobnie do listopada. [ź] naczytniki.pl 