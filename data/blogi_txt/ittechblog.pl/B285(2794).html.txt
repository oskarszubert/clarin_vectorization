Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 18 lipca 2012, 7:13   3   Cykl: Historia telefonów – Bartosz Dul Z poniedziałkowych wieczorów przenieśliśmy się na środę. Dzisiaj po raz kolejny historia telefonów i kolejna dawka informacji o tym z czego kiedyś korzystaliśmy. Bartosz Dul – na Twitterze znany jako @Czujny. Dziennikarz, redaktor, w wolnych chwilach bloger. Prywatnie miłośnik muzyki, jazdy na rowerze, a także mobilnych technologii. Były zast. red. nacz. Android.com.pl i zast. red. prow. Komórkomania.pl. Współpracuje z Mobility, magazynami technologicznymi, teraz szykuje nowe projekty zarówno w internecie, jak i w prasie. W międzyczasie pisze na własnym blogu – Czujnym-Okiem.pl 1. Jaki był Twój pierwszy telefon i jak go wspominasz? Mój pierwszy telefon to był Siemens C35i, oczywiście na kartę, oczywiście niewiele się dało na nim zrobić. Dostałem go jakoś w okresie szkoły podstawowej. Pamiętam, że w tym samym czasie wszyscy już praktycznie mieli Nokie i grali w Snake’a, ja swojego Siemensa dostałem i tak stosunkowo późno, bo nie było takiej potrzeby. 2. Który featurephone wspominasz najlepiej? Wybierałbym między Siemensem CX65 (okres pierwszego szału na robienie zdjęć i kręcenie filmików) a Sony Ericssonem K800i. Najlepiej wspominam tego drugiego, bo robił lepsze zdjęcia, niż niejeden dzisiejszy smartfon. Poza tym był solidny i to właśnie na nim czytałem Wiedźmina w drodze do szkoły, na nim udało się odpalić emulator GameBoy’a i zanurzyć się w czasy dzieciństwa. Na K800i obejrzałem po raz pierwszy cały film na telefonie. Dzięki Operze Mobile i pierwszym pakietom internetowym zacząłem na nim buszować po Internecie, korzystać z mobilnej aplikacji GG. Ba, dało się na nim w Plemiona grać przez przeglądarkę. Niestety niechcący poszedł do prania wraz ze spodniami po jakimś deszczowym dniu (pozdrawiam Cię mamo! :)). 3. Jaki był Twój pierwszy smartfon i jak go wspominasz? HTC Magic. Na smartfona dość późno się zdecydowałem. Dopiero jak zaczął wchodzić Android, to stwierdziłem, że właśnie takiego urządzenia mi trzeba. Był świetny – szybki, ogromny, jak na tamte czasy ekran i z nieograniczonymi możliwościami. Już na drugi dzień go zrootowałem i wgrałem mu system z HTC Hero z Sense UI. Od niego zaczęła się moja pasja. 4. Którego smartfona wspominasz najlepiej? Przez moje ręce przewinęło się mnóstwo smartfonów. Jeśli chodzi o wspomnienia to łączyłbym okresy, w których miałem danego smartfona z samymi urządzeniami. Najwięcej się działo w moim życiu, gdy miałem HTC Desire HD i Nexusa S – tak wyszło. Pamiętam dokładnie komu jakiego SMS’a wysłałem, jakie zdjęcia robiłem i na jakiej trasie rowerowej byłem z danym telefonem czy systemem (w końcu Desire HD był świetną maszynką do custom ROM’ów). Wybieram HTC Desire HD, bo przeżył ze mną najwięcej. 5. Jaki jest Twój aktualny telefon i dlaczego akurat ten? HTC One X. Długo czekałem na tak dobry telefon HTC, któremu nic nie będzie brakować i będzie dobrze wykonany jak zawsze, a na Galaxy S III się zawiodłem. Poza tym Sense UI uzależnia swoimi świetnymi rozwiązaniami, to był naturalny wybór. One X jest wydajny, piękny i ma moim zdaniem najlepszy ekran na rynku. Robi też przyzwoite zdjęcia i oprogramowaniem zapewnia wszystko czego mi trzeba. 6. Jaki jest Twój wymarzony telefon i dlaczego? Marzyłem wcześniej o supersmartfonie HTC i doczekałem się. Doszliśmy chyba do takiego momentu w dziedzinie smartfonów, że wydajniejsze urządzenia, większe ekrany, technologia 3D nie będą robić już tak dużego wrażenia. Liczy się software, optymalizacja i bateria. Ja już mam telefon, z którego jestem bardzo zadowolony, ale życzę użytkownikom, by na rynku zaczęły się pojawiać smartfony z lepszym oprogramowaniem i lepszymi bateriami właśnie. 