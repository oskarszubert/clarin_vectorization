Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 4 stycznia 2013, 10:31 Nowe szkło ochronne od goryla już niebawem Smartfony można dzielić za pomocą różnorakich kryteriów, ot choćby pod kątem tego, czy posiadają wyświetlacz oporowy czy pojemnościowy. Można też podzielić ja na te, które mają średnio chroniony ekran oraz te, które posiadają szkło ochronne. Tych drugich w najbliższym czasie zapewne przybędzie, bo oto nadchodzi Gorilla Glass 3. Firma Corning ogłosiła właśnie, że na odbywających się w dniach 8-11 stycznia targach elektroniki użytkowej CES 2013 zaprezentuje swoje najnowsze dzieło, które ma być o wiele bardziej wytrzymałe od swoich starszych braci. Przy jego produkcji zastosowano bowiem autorską technologię Native Damage Resistance (NDR), która pozwala powłoce ochronnej jeszcze lepiej zapobiegać przetarciom, zadrapaniom czy ryśnięciom. Według firmy Corning, Gorilla Glass 3 jest trzykrotnie bardziej odporny na rysy niż poprzednie szkła. Więcej informacji na temat nowego produktu zostanie zaprezentowanych przez firmę w najbliższy poniedziałek, tuż przed rozpoczęciem się targów CES. Źródło: engadget.com 