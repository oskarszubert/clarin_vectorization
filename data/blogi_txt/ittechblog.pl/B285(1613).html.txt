Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 grudnia 2010, 1:49   0   Aplikacja mobilna Allegro na Androida Allegro to niewątpliwie największy portal aukcyjny w Polsce. Swoją aplikacją mobilną firma wzbogaciła niedawno Android Market. Przyjrzyjmy się, co potrafi ta aplikacja.  Dzięki aplikacji otrzymujemy dostęp do kilku funkcji serwisu. Przede wszystkim mamy możliwość zalogowania się na nasze konto w Allegro oraz przeglądanie zakładek “Licytuję”, “Kupione” oraz “Niekupione”. Możliwy jest także podgląd statusu trwających i zakończonych aukcji. Bardzo wygodną okazuje się być opcja wyszukiwania produktów po kodach kreskowych. Aplikację wyposażono w czytnik, który po zeskanowaniu kodu przenosi użytkownika do wyszukiwarki prezentującej wyniki wyszukiwania dla zeskanowanego produktu. W Android Store widnieją dwie wersje aplikacji. Aplikacja w wersji 1.1.1 jest wersją finalną zaś wersję 1.2.2 wyposażono w dwie nowe funkcje, które są w fazie testów. Jedną z nich jest wyszukiwanie produktów na podstawie zdjęć (wystarczy, że produktowi zrobi się zdjęcie, aby użytkownik został przeniesiony do wyszukiwarki). Prócz podstawowych, wymienionych powyżej opcji możemy także przeglądać komentarze. Niestety twórcy aplikacji uniemożliwili wystawianie komentarzy innym użytkownikom przez nas samych. Aplikacja Allegro na Androida działa bardzo szybko; wyniki pojawiają się błyskawicznie. W tym miejscu możecie przeczytać jej recenzję. [ź] androidal.pl 