Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 22 października 2010, 11:38   0   Synapse-Phone z Androidem – skonfiguruj swój telefon marzeń Zawsze Wam czegoś brakowało w telefonie? Synapse-Phone daje Wam możliwość wybrania podzespołów, a więc też wybranie odpowiedniego budżetu. Co mamy? Platformę Android 2.2 Froyo, 4-calowy ekran Super LCD pracujący w rozdzielczości WVGA, oraz procesor 1 GHz i to w podstawowej cenie 299€. Dokładniejsza specyfikacja:   system: Android 2.2, procesor: 1GHz, ekran: 10.16cm, 4,0 cale SuperLCD multitouch 480×800 WVGA, głośniki: 3 -  telefon, kamera i redukcja szumów, czujniki: zbliżeniowy, światła, akcelerometr, kompas, GPS: AGPS, przyciski: 4 pod ekranem, do wyboru dotykowe lub mechaniczne + power + 2 od głośności, kamera, bluetooth: 2.1, sloty: microSD (SD 2.0) do 32GB, wykonanie: aluminium with ambientlight.   Co możemy spersonalizować:  moduł telefonu, czy 3G czy 4G a nawet z WiMAX, WLAN, kamera, doświetlenie przednia kamera, porty, multimedia, telewizja, pamięć Flash i slot kart, pamięć RAM, baterię, przyciski – czy mechaniczne, czy dotykowe, kolor. Przyznacie, że robi wrażenie. Ceny zaczynają się od 299€, moja konfiguracja jednak kosztowałaby już 460€. Producent daje aż 3 lata światowej gwarancji. Na przedsprzedaż przyjdzie nam jednak poczekać do pierwszego kwartału 2011. Synapse-Phone będzie fabrycznie zrootowany z odblokowanym bootloaderem. Czyżby idealny smartfon dla developerów aplikacji pod Androida? Trudno ocenić ten projekt. Strona oparta jest na WordPressie, co samo w sobie nie jest złe, ale użyto np. darmowego szablonu, z którego usunięto stopkę autora, a sam szablon po lekkich przeróbkach ma w wielu miejscach błędy wyświetlania. To oczywiście nie przesądza sprawy, gdyż za tym może stać kilku nerdów, którzy po prostu nie przykładają wagi do wyglądu strony, oferując świetny produkt, który sam się będzie bronił. 