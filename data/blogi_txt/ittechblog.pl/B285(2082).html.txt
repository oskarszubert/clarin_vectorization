Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 15 sierpnia 2011, 12:24   2   Po co Facebookowi numery telefonów naszych znajomych? Jak informuje Kasperky Lab,  na Facebooku pojawiła się informacja, która może świadczyć o tym, że społecznościowy guru gromadzi i publikuje numery telefonów nasze i naszych znajomych. Nawet bez naszej zgody. Coraz częściej na tablicy pojawiają się anglojęzyczne teksty, które mogą sugerować, że portal ten bez naszej wiedzy pobiera nasze numery telefonów komórkowych i zapisuje je we własnej bazie danych. Może to z pozoru wydawać się kolejną ingerencją w naszą prywatność, lecz jeżeli zainstalowaliśmy mobilną wersję Facebooka oraz zaakceptowaliśmy synchronizację kontaktów w telefonie z tymi na Facebooku, nie powinno nas to dziwić. Na szczęście to tylko my widzimy numery telefonów naszych znajomych. Może jednak zniechęcić sam fakt, że numery te dostępne są w facebookowych bazach danych. Co ważne, dotyczy to także numerów osób niemających konta na społecznościowym gigancie. Jest jednak minus tego rozwiązania. Nawet jeżeli nie zgodziliśmy się na synchronizację naszych kontaktów, a zgodzili się nasi znajomi – Facebook zgromadzi te numery bez naszej zgody. Jeżeli chcemy usunąć numery znajomych powiązane z naszym kontem, wystarczy udać się do sekcji “Konto”, następnie do zakładki “Edytuj znajomych”, gdzie wybieramy “Kontakty” i usuwamy numery naszych znajomych. Warto zwrócić uwagę na to, że w sekcji “Kontakty” wyświetlane są także numery telefonów naszych znajomych, którzy udostępnili je na swoich facebookowych tablicach. Numerów tych nie da się usunąć bez całkowitego skasowania znajomych z listy. [ź] kaspersky.pl 