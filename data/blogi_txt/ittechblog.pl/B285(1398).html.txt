Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 10 października 2010, 4:52   2   Wysokiej rozdzielczości ekran nawet w kalkulatorze Casio to firma znana z produkcji wysokiej klasy zegarków (osobiście potwierdzam ;)) i kalkulatorów. Mogłoby się wydawać, że na pozór mało skomplikowana maszynka do liczenia nie potrzebuje niczego więcej niż monochromatyczny wyświetlacz (najlepiej dwuliniowy) i masa przycisków. Duży, 3,7-calowy kolorowy wyświetlacz o rozdzielczości 384 x 216 pikseli – to właśnie główny atut nowego kalkulatora graficznego firmy Casio o nazwie Prizm. Z mojego punktu widzenia jest to fanaberia, ale być może profesjonaliści potrzebujący wykonywać skomplikowane, wielopoziomowe obliczenia, docenią zalety, jakie płyną z dużego i wyraźnego wyświetlacza. Jedną z ciekawszych funkcji tego urządzenia jest możliwość tworzenia tabel w programie do arkuszy kalkulacyjnych, na których podstawie urządzenie może wykonywać wykres. Fajna funkcja, ale do tego lepiej posłuży jakikolwiek telefon mający program do arkuszy kalkulacyjnych z przynajmniej 2,8-calowym wyświetlaczem. Wszystkie pliki użytkownik może zapisać na 16-megabajtowej pamięci flash. Kalkulator jest w stanie komunikować się z komputerem za pomocą USB. Bateria według producenta pozwala na 120 godzin pracy. To sporo, biorąc pod uwagę rozmiar i rozdzielczość wyświetlacza. Casio Prizm kosztuje $129.99. Według mnie jest to zupełnie zbędny wydatek, ale kto wie, może ktoś się skusi. [ź] casio.com 