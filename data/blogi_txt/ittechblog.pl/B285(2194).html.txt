Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 września 2011, 9:46   0   Spotkajmy się na Blog Forum Gdańsk 2011 w dniach 15-16 października Blogi to medium dość nowe (biorąc pod uwagę X lat istnienia prasy, telewizji i radia), jednak zyskujące w ostatnich latach coraz więcej zwolenników. Początkowo kojarzone z pamiętnikami czy osobistymi zapiskami – teraz chcą stanąć na równi z innymi środkami przekazu. Co prawda daleko im do zasięgu takiego, jaki ma chociażby telewizja. Sukcesywnie jednak blogerzy starają się gromadzić wokół siebie ludzi, chcących usłyszeć subiektywnego, unikalnego człowieka, a nie kolejną papkę wpychaną nam do głowy za pośrednictwem prasy i radia. To dlatego blogi są chętnie czytane – wytwarzają (oczywiście nie zawsze) pomiędzy czytelnikiem a piszącym pewnego rodzaju intymną więź. Gdańsk dostrzegł zasięg blogów i poniekąd ich fenomen  – miasto po raz drugi zorganizuje konferencję dla piszących blogi. Rok temu było bez zarzutów!  Sam zamysł konferencji nie zmienia się znacząco. Znów będziemy mogli podyskutować na tematy związane bardziej lub mniej z pisaniem na blogach. Zmieni się jedynie miejsce konferencji – po Centrum Sztuki Wyspa znajdującym się na terenie gdańskiej stoczni, organizatorzy zapraszają nas na teren tzw. “fortów”, czyli dawnych napoleońskich fortyfikacji. Spotkanie blogerów odbędzie się w Centrum Hewelianum – doskonała lokalizacja z widokiem na Gdańsk Główny (kilkaset metrów od Dworca Głównego oraz Dworca PKS). Dodatkową atrakcją będzie zapewne wystawa interaktywna – na terenie fortów znajduje się bowiem sieć “bunkrów”, które można zwiedzać. Wystawa jest wspaniała (wiem, bo byłem i polecam :)).  Rejestracja na tegoroczną edycję Blog Forum Gdańsk jest już otwarta. Zachęcam wszystkich blogerów do zapisywania się – ilość miejsc jest bowiem ograniczona. Program spotkań nie został jeszcze udostępniony, jednak zapewniono nas, że będzie gotowy do końca miesiąca.    Ubiegłoroczna edycja zgromadziła ponad 120 blogerów – źródło: mmlodz.pl   Jeśli więc chcecie posłuchać doskonałych pod względem merytorycznym prezentacji, wysłuchać paneli dyskusyjnych, spotkać przeróżne, fantastyczne osoby i zaprezentować swój blog podczas Hyde Parku – ta konferencja jest dla Was. Byłem już na kilku konferencjach i z ręką na sercu powiedzieć mogę, że ubiegłoroczne Blog Forum Gdańsk 2010 bije na głowę wszelkie inne spotkania. Nocleg, jedzenie i impreza integracyjna dla przyjezdnych – zapewnione przez organizatora. Zachęcam raz jeszcze do rejestracji. 