Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 stycznia 2011, 10:13   10   Citeam.pl konkurentem dla Groupona Klonów Groupona w Polsce powstało już wiele i wszystko wskazuje na to, że tworów takich będzie w tym roku przybywać. Nie ma się co dziwić – Groupon (a przedtem CityDeal, w wydaniu polskim – ma się rozumieć) odniósł ogromny sukces nie tylko za Atlantykiem, skąd się wywodzi. Zakupy grupowe to jeden z najszybciej rozwijających się trendów ubiegłego roku i jeśli wszystko pójdzie po myśli autorów takich serwisów – także roku bieżącego. Nie ma się więc co dziwić, że trendu tego uczepić się chcą polscy giganci. Jedną z firm, która chce konkurować z Grouponem i jemu podobnymi jest QXL (Allegro).  Citeam – bo tak nazywać będzie się serwis firmy QXL – chce znokautować swojego konkurenta z zachodu już na wejściu. Groupon pobiera 50% prowizji od wartości sprzedanych kuponów, Citeam chce zabierać firmom jedynie 10%. Dodatkowym atutem serwisu ma być natychmiastowe wypłacanie należności sprzedawcom (nawet za niezrealizowane kupony!). Robiący interesy z Gruponem na wypłatę gotówki muszą nieco poczekać.  Data otwarcia serwisu nie jest znana. Domena Citeam.pl póki co nie jest aktywna. Oferta przedstawiona powyżej rozsyłana jest do przedsiębiorców. Może się skuszą? :) [ź] ekomercyjnie.pl, antyweb.pl 