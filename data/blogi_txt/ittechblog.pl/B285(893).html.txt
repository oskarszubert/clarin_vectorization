Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 14 maja 2010, 5:52   1 Intel: technologia, która poprawi wydajność starszego oprogramowania  W barcelońskim laboratorium Intela została opracowana nowa technologia „Anaphase”, która pozwoli wykorzystać możliwości dzisiejszych wielordzeniowych procesorów także w przypadku starszego oprogramowania – oprogramowania, które nie zostało przystosowane do pracy z wieloma rdzeniami. Okazuje się, że nadal wiele aplikacji (jeśli nie większość) działa jednowątkowo tj. wykorzystuje tylko jeden rdzeń procesora. Stąd ci, którzy korzystają z takiego oprogramowania, a posiadają komputer nowej generacji, niewiele na tym zyskują. Badania dotyczyły sposobu na automatyczne dzielenie aplikacji (uruchamianego przez aplikację procesu) na części tak by mogły być wykonywane przez wiele rdzeni. W tym celu przyszłe procesory byłyby uzupełnione o nowu moduł ICMC (Inter-Core Memory Coherence Module), czyli międzyrdzeniowy moduł spójności pamięci. Moduł ICMC zajmowałby się kontrolą stanu pamięci, kolejnością wykonywanych instrukcji, wykrywaniem naruszeń pamięci, a także zawierałby mechanizm przywracania stanu. Pierwsze testy procesorów z wykorzystanym modułem wskazują na duży wzrosty wydajności 31-41% (zależy od ilości użytych rdzeni). Anaphase jest projektem badawczym, ale już teraz naukowcy Intela pracują nad sposobami integracji tej technologii z przyszłymi procesorami. Trzeba się uzbroić w cierpliwość i mieć nadzieję, że wspominania technologia szybko zagości na naszym rynku. [ź] newsroom.intel.com 