Sylwia Kogut    Debiutująca blogerka. Uzależniona od mediów społecznościowych kolekcjonerka wszelkich infografik na Pintereście i stała bywalczyni Twittera. Świeżo upieczona fangirl Apple i miłośniczka e-readerów.   @alfaminus  Email   Sylwia Kogut, 22 marca 2012, 9:59   2   Facebook zmniejsza reklamy? W ekspresowym tempie poprzez Scribd rozprzestrzeniane są dzisiaj nowe specyfikacje reklam na Facebooku. Główna zmiana dotyczy najstarszej i najprostszej formy reklamy (wyświetlane po prawej stronie – tytuł, grafika, tekst). Jak dotąd firmy reklamujące się nie zostały jeszcze nawet o tym poinformowane. Dotychczas reklamy mogły mieć 110×80 pikseli oraz 135 znaków tekstu. Niedługo rozmiar zostanie ograniczony do 99×72 pikseli oraz maksymalnie 90 znaków w opisie. Na pewno dotychczasowe reklamy, tak jak te widoczne poniżej, starały się maksymalnie wykorzystywać możliwą ilość znaków. Czy skrócone opisy będą w stanie przekazać sens informacji? Dzięki tej zmianie na pewno użytkownicy mogą mniej dotkliwie odczuwać obecność reklam w serwisie (ich rozmiar zmniejszy się o 19%). Jednocześnie też sami reklamodawcy będą musieli przemyśleć dokładniej każdą umieszczaną grafikę oraz opis. 90 znaków to rzeczywiście bardzo mało, ale kreatywnością można pokonać każdą barierę. Niestety mniejsze reklamy to nie jest ukłon w kierunku użytkowników. Najprawdopodobniej Facebookowi zależy tylko na wypromowaniu niedawno uruchomionych Sponsored Stories oraz page-post ads. Stara forma reklam straci na zainteresowaniu reklamodawców, dzięki czemu częściej zaczną oni sięgać po inne, dające więcej możliwości. [ź] facebookinside.pl 