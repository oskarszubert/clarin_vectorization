Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 24 czerwca 2012, 9:15   13   Nettop idealny – Shuttle XS35GTA V3 – pasywne chłodzenie po raz drugi Lewo zdążyłem skonfigurować pierwszy nettop, a już trafił do mnie drugi XS35GTA V3. Przy czym Shuttle miło mnie zaskoczył i model ten dostanę jeszcze grubo przed oficjalną premierą, co niezmiernie mnie cieszy. Jednak nie byłem na niego “przygotowany”. Z poprzedniego zakupu została mi kość pamięci 4GB, ale dysku brak. Chciałem na początku zaoszczędzić i szukałem cichego (bo kupowanie suszarki 7200 obrotów do bezgłośnego nettopa mija się z celem zestawu), jednak, ku mojemu zaskoczeniu, nie udało mi się szybko zrealizować zamówienia. Wszystkie ciche dyski są dostępne w większości sklepów wyłącznie na zamówienie lub napotykałem jedynie na jakieś resztki magazynowe. A tak wygląda Czy ma urodę Maca Mini? Nie. Czy może się podobać? Myślę, że tak. Bryła jest prosta, wręcz minimalistyczna, z charakterystycznym “grillowanymi” bokami w celach lepszej wentylacji. Ale nawet tego nie zrobili w sposób nudny i standardowy, gdyż wycięcia stanowią wzorek. Mnie wygląd nettopa przypadł do gustu … niemniej i tak przeznaczeniem tego nettopa jest albo tył monitora na ramieniu lub też, jak w moim przypadku, schowek za biurkiem i w ogóle ani go nie widać, ani nie słychać :D Uzbrajanie nettopa w dysk i pamięć jest proste Postanowiłem w imię idei, potocznie rzecz nazywając, zaszaleć i wybór padł na SSD Samsung 830 – polecany jako ten jeden z najlepszych, zaraz za Intelami, które jednak kosztują znowu parę stów więcej. Tutaj zdaję sobie sprawę, że opisuję media center, który powinien być tańszy, ale pamiętajcie, iż Samsung 830 64GB kosztuje około 310zł, czyli tyle, ile średnio 750GB HDD, ale cena ta sama. Jeśli macie jakiś zewnętrzny dysk / nas na pliki, zdecydowanie lepiej wziąć malutkiego SSD niż pojemnego i głośnego 7200 obrotowca. Czy warto kupić do tak słabego nettopa SSD? Jak widzicie najsłabszym (co dziwne, wydajność Aero jest mniejsza niż w poprzednim na GPU Intela – obstawiam, że system to 64bit) ogniwem jest w zestawie CPU. A co daje SSD? Udało mi się uzyskać wydajność na poziomie 1/2 SATAII, czyli około 150MB/s zapis i odczyt, głównie ogranicza nas tutaj kontroler NV10. Czy przeszkadza mi fakt, iż nie mam 500MB/s, a “tylko” 150? Oczywiście nie. Windows 7 (Sterowniki dostępne od XP po 7 w 32 i 64 bitach – w przeciwieństwie do Shuttle XS36V) instalował się około 10 minut, a system, od ekranu biosu do pełnej funkcjonalności (z już poinstalowanymi aplikacjami w starcie), jest gotowy w niecałe 25s. Kupowałem SSD głównie ze względów na ciszę i większą energooszczędność, więc takie osiągi prędkościowe jak najbardziej mnie satysfakcjonują :) Większy czy mniejszy?                                         Porównanie do swojego mniejszego brata  Shuttle XS36V daje nam pewne wyobrażenie.  Shuttle XS35GTA V3 nie jest znacznie większy, ale jednak widać róznicę. W zamian za to mamy i dodatkową kartę ATI i zatokę na napęd optyczny lub dodatkowy dysk twardy. Średnie zużycie rośnie z 23W do 26W, a sam nettop jest bardziej ciepły, ale nadal do gorącego dużo mu brakuje. Cena też jest inna i detaliczna wynosi 1350zł w porównaniu do 950zł. Nowy model będzie dostępny w sklepach już w przeciągu najbliższych tygodni, polecam sklep http://barebone.com.pl/ :) 