Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 22 października 2012, 5:45 MS Office 2013 dostępny online dla wszystkich W lipcu tego roku Microsoft udostępnił chętnym możliwość przetestowania niegotowej jeszcze internetowej wersji pakietu Office 2013. Teraz, gdy pakiet jest już w pełni gotowy, mogą z niego korzystać bezpłatnie wszyscy posiadacze kont w usłudze Microsoft SkyDrive. O dostępności usługi poinformował na swoim profilu na Twitterze Omar Shahine, menedżer grupy produkującej SkyDrive:  Aby skorzystać z webowej wersji pakietu, wystarczy zalogować się, a następnie wybrać, co zamierzamy stworzyć. Do wyboru mamy podstawowe narzędzia Office, tj. Word, Excel i PowerPoint. Możemy także stworzyć notes programu OneNote:  W porównaniu z poprzednią wersją online, dodano między innymi obsługę interfejsu dotykowego z myślą o posiadaczach smartfonów i tabletów, a także zwiększono wydajność pracy na mobilnych przeglądarkach. Usługa MS Office 2013 Web Apps powinna działać bez problemu na większości przeglądarek internetowych. Warto przetestować najnowszy pakiet biurowy, tym bardziej, że na jego offline’ową wersję (która niedawno osiągnęła status RTM) będziemy musieli poczekać do pierwszego kwartału przyszłego roku. [ź] komputerswiat.pl, twitter.com 