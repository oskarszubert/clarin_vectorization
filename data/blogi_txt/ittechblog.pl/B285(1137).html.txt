Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 lipca 2010, 4:34   1   NewsRadar.pl – Zamiennik RSSa Nowy serwis internetowy, uruchomiony przez firmę W3media.pl, o nazwie NewsRadar.pl to odmienne spojrzenie na dostarczanie najnowszych treści wprost pod nosy internautów. Strona może stać się zamiennikiem dobrze nam znanych kanałów RSS. Działa bowiem podobnie.  NewsRadar.pl to aplikacja, która na bieżąco śledzi najświeższe wiadomości w serwisach internetowych – portalach informacyjnych czy tematycznych. Jak twierdzą twórcy projektu: Serwis ma charakter eksperymentu. Jesteśmy ciekawi, czy  serwis ma szansę znaleźć swoich fanów i przypaść do gustu szerszej grupie użytkowników. Zaimplementowano tylko podstawowe funkcjonalności, czyli dostarczanie wiadomości na żywo. W lewej części strony głównej znajduje się “stream” nowych wiadomości – czyli lista najświeższych informacji. Po prawej widnieje tabelka z filtrami. Dzięki nim ustalimy tematykę serwisów, z których chcemy otrzymywać newsy.  Wybranie kilkudziesięciu serwisów powoduje, że bardzo szybko napływają nowe informacje. Może stać się to niewygodne i powodować, że niektóre z tych informacji pominiemy. Twórcy jednak o wszystkim pomyśleli i wymyślili poniższe opcje.  Zaznacz – powoduje zaznaczenie danego newsa. Możemy dzięki temu oznaczyć na przykład ostatnio przeczytaną wiadomość. Przeczytam później – służy do odznaczania informacji, którą przeczytać chcemy w wolnym czasie, bo na przykład teraz nie mamy na to ochoty. Polecam – powoduje to udostępnienie informacji innym użytkownikom serwisu lub umieszczenie newsa na tablicy serwisu Facebook.  Logowanie w serwisie jest zintegrowane z Facebookiem – dzięki temu konto w serwisie można założyć w mig. Osoby, które nie posiadają konta na Facebooku mogą wybrać tradycyjną rejestrację. Naszym zdaniem rewelacyjny pomysł. Gratulujemy doskonałego wyczucia niszy rynkowej, bowiem osobiście nie znam serwisu, który łączyłby ze sobą szybkość RSS z funkcjonalnością Wykopu (Polecanie) czy Facebooka. Trzymamy kciuki i życzymy powodzenia! 