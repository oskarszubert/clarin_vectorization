Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 19 kwietnia 2010, 1:33   1   Microsoft ochroni przed bluescreenem? W lutym miała miejsce dosyć nietypowa sytuacja – część użytkowników po instalacji jednej z poprawek nie mogła uruchomić systemu. Winą obarczony został Microsoft, jednak później okazało się, że przyczyną problemów był rootkit, który wchodził w reakcję z poprawką Microsoftu – oba wprowadzały modyfikację do kernela Windows. Microsoft postanowił zapobiec powtórce sytuacji poprzez… odcięcie zawirusowanych użytkowników od poprawek modyfikujących kernel. Microsoft jest mądry po szkodzie i ponieważ w tym miesiącu także planowana jest poprawka modyfikująca kernel – jej zadaniem jest również wykluczenie pojawiania się niebieskich ekranów śmierci po instalacji poprawek – zostało w niej zawarte narzędzie, które przed instalacją sprawdza, czy komputer nie jest zawirusowany. Jeśli jest, instalacja poprawki zostaje przerwana, a użytkownik poinformowany, że musi najpierw oczyścić komputer z wirusów. Czy jest to dobre rozwiązanie? Myślę, że nie do końca. Faktycznie bowiem jest w stanie ochronić przed bluescreenem, jednak coś kosztem czegoś – użytkownik pozostaje nie chroniony przed atakami, którym poprawka miała zapobiec. Niestety Microsoft nie zdobył się na udostępnienie narzędzia usuwającego rootkity, a warto wspomnieć, że takowe posiada w swojej ofercie. [ź] technologie.gazeta.pl 