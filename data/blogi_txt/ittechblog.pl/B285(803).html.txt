Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 10 kwietnia 2010, 11:49   4 Piłka nożna w 3D 25 spotkań mistrzostw świata w piłce nożnej w RPA zostanie zarejestrowanych w technice 3D. Transmisje 8 spotkań będzie można obejrzeć w wybranych kinach, w ramach współpracy FIFA oraz SONY.  Transmisje 3D 8 spotkań piłkarskich będzie można obejrzeć w wybranych kinach. Prawa  do relacji mistrzostw piłkarskich w kraju RPA, w tym kanale dystrybucyjnym posiada szwajcarska  spółka Aruna Media AG. Zamierza ona nadawać transmisje na żywo w 26  państwach. W przypadku telewizyjnych relacji 3D  na żywo sprawa wygląda  nieco inaczej. Prawami do takich relacji telewizyjnych dysponują stacje ESPN (Stany Zjednoczone), Sogecable (Hiszpania) oraz SBS (Korea  Płd.). Nie wykluczonym jest fakt, że inne spółki także dostaną w swoje posiadanie taką licencję. W najbliższym czasie opublikowane będą wyniki zawierania nowych umów. W  niektórych krajach opcja oglądania mistrzostw w trójwymiarze może być w  ogóle niedostępna – a to dlatego, że właściciele praw do transmisji nie  dysponują odpowiednią technologią. Np. w Wielkiej Brytanii prawa do  relacji należą do telewizji ITV i BBC, ale jedynym kanałem telewizyjnym  3D może pochwalić się BSkyB. W Polsce mecze mistrzostw pokaże  Telewizja Polska, jednak to Canal+ jako pierwszy zapowiedział  uruchomienie testowego kanału 3D. Do oglądania relacji z mundialu w 3D będzie trzeba oczywiście zakupić odpowiednie okulary. Relacje z zawodów będą realizowane za pomocą siedmiu (!) par profesjonalnych  kamer Sony HDC-1500 oraz specjalnego wozu transmisyjnego. Jak informuje  koncern Sony, w ten sposób zarejestrowany zostanie m.in. szlagierowo zapowiadający się pojedynek fazy grupowej mistrzostw: Portugalia –  Brazylia, wybrane spotkania 1/8 finału, trzy z czterech ćwierćfinałów,  oba półfinały oraz mecze o medale. 