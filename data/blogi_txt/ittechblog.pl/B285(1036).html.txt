Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 24 czerwca 2010, 1:18   1 Pasek uruchamiania Unity w akcji [Wideo] Unity to nowy interfejs, nad którym pracuje Canonical, a wszystko to zobaczymy w nadchodzącej – wolnym krokiem – wersji systemu (Ubuntu 10.10 Maverick Meerkat) przeznaczonej dla netbooków (Ubuntu Netbook Edition). Tym razem wpis dotyczy samego paska uruchamiania (Unity Launcher), który niewątpliwie jest jedną z ciekawszych części nowego interfejsu. To o czym mówię, najlepiej przedstawi filmik:  Nowy pasek będzie miał dwa style do wyboru:  w pierwszym przypadku ikony będą się zmniejszały, tak by większa ilość ikon na pasku mogła się bez problemu zmieścić w widocznym polu; drugi to taki, w którym część przycisków będzie się hmm – płaszczyła? – kładła?   W każdym razie docelowo autorzy chcą, by na pasku mogło zmieścić się naraz do 40 przycisków na ekranie o wysokości 600px. Przyciski będą się zwijać i rozwijać, gdy się na nie najedzie. Będzie można przesuwać pasek na 3 sposoby: kółkiem myszki, automatycznie przewijanie po najechaniu na krawędź (dolną lub górną) paska albo przesuwać klikając i przytrzymując lewy klawisz myszki. [ź] design.canonical.com 