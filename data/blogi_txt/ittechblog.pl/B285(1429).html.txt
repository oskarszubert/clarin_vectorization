Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 18 października 2010, 4:24   0   Democamp East/West – targi startupów 22-23 października odbędą się w Poznaniu targi startupów. Pod nazwą Democamp kryje się dwudniowa impreza, podczas której zaprezentują się pomysły na e-biznes z całej Europy.  Democamp to wydarzenie międzynarodowe, zorientowane na prezentację startupów internetowych. Pierwsza edycja imprezy odbyła się dwa lata temu w Szczyrku. Rok temu druga edycja Democapu zebrała w Poznaniu ponad 300 widzów i 40 wystawców z Polski. Tegoroczna impreza zgromadzi w jednym miejscu nie tylko startupy z Polski, ale także projekty z Czech czy Niemiec. Pierwszego dnia imprezy odbędzie się konkurs startupów, któremu przyglądać się będą zaproszeni eksperci z branży. Stworzą oni niezależne jury, które oceni każdy z projektów. Po całym dniu zmagań i prezentacji nastąpi wybór najlepszych startupów 2010 roku. Galę tę uświetni występ pianistki, która popularność zdobyła dzięki serwisowi YouTube. Drugi dzień Democampu upłynie pod znakiem międzynarodowego barcampu. Tego dnia odbywać się będą równoległe sesje związane z programowaniem, projektowaniem, marketingiem w internecie i zagadnieniami dotyczącymi startupów. Targi Democamp East/West odbywać się będą na terenie Międzynarodowych Targów Poznańskich (MTP). Koszt biletu upoważniającego do dwudniowego wstępu i obecności na imprezie integracyjnej wynosi 19 złotych. Zarejestrować można się na oficjalnej stronie Democampu. [ź] netcamp.net.pl 