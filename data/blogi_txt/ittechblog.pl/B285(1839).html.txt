Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 kwietnia 2011, 10:21   8   Nowy Xbox360 Controller/Pad Do Microsoftu dotarły wieści, że w naszej redakcji mamy odstresowywacz Xbox360 i podesłali nam nowego pada. Odświeżony kontroler jest przede wszystkim lżejszy od swojego poprzednika. Wprowadzono także zmiany w kształcie, które sprawią, że granie będzie przyjemniejsze, a obolałe palce i zmęczone mięśnie po wielogodzinnych bojach przed monitorem odejdą w niepamięć. W kontrolerze zmieniono także materiały, z których wykonano obudowę: specjalny plastik sprawi, że nowy pad będzie pewniej leżał w dłoniach. Jednak główna zaleta – działanie zarówno z grami na komputery PC jak i z platformą Xbox360 – nie uległa zmianie. To tyle z teorii. Jak granie wygląda w praktyce? Byliśmy “zmuszeni” do wielogodzinnej rozgrywki aby przekonać się czy przy dłuższym graniu rzeczywiście ręce mniej się męczą. Jednoznacznie nikt nie był na 100% pewien czy tak rzeczywiście jest, ale może przez sugestię wszyscy wybierają teraz nowego pada. Być może przez to, że nowy jest czarny, a my mieliśmy białe. ;) W porównaniu do starego modelu, bardziej słyszalny jest “klik” przycisków/kontrolera, co może mieć znaczenie, gdy gracie po nocy na słuchawkach, a ktoś śpi w tym samym pokoju. Czy warto zmienić na nowy? Jeśli Wasz stary kontroler jest sprawny, to nie ma najmniejszego sensu, zmiany w konstrukcji nie są aż tak istotne. Jednak jeśli, jak w naszym przypadku, Xbox ma już tych parę lat na karku, warto kupić nowy (intensywne użytkowanie potrafi mocno nadwyrężyć sprzęt). Z ciekawostek: w paczce dołączony jest adapter na USB do PC. Sugerowana cena detaliczna: ok. 139 złotych (wersja przewodowa) oraz ok. 159 złotych (wersja bezprzewodowa). 