Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 25 sierpnia 2010, 12:23   1   Specjalista SEO szukany w pliku robots.txt na DailyMail Często się słyszy, jak pracodawcom jest ciężko znaleźć specjalistę w konkretnej dziedzinie informatyki. Na rynku jest wielu pozerów, a szuka się osób z pasją, myślących kreatywnie. Tak, jak w przypadku brytyjskiej gazety Daily Mail.  Jak można szukać specjalisty od SEO? Najlepiej w najbardziej oczywistych miejscach jak… plik robots.txt, który pozwala na zablokowanie konkretnym robotom dostępu do np. konkretnych folderów na serwerze. Wiadomość znaleziona przez Malcolma Colesa w komentarzu pliku robots.txt brzmi w tłumaczeniu tak: #12 sierpnia, MailOnline szuka utalentowanego specjalisty SEO, więc jeśli znalazłeś tą wiadomość, jesteś osobą której właśnie szukamy! Poza tą wiadomością był tam jeszcze adres e-mail, gdzie zainteresowani mogą wysłać swoje CV, ale jak twierdzi Malcolm na swoim blogu, można było się także w sprawie pracy skontaktować z Jamesem Bromleyem na Twitterze. Bardzo mi się ten pomysł podoba i nawet się uśmiechnąłem. Ktoś naprawdę miał fantazję. Kto by przewidział, że szukanie specjalisty od SEO może tak wyglądać? Chyba nikt. :) Oczywiście już nie raz zdarzały się przypadki ukrywania różnych treści w robots.txt, ale tym razem – naprawdę powala. ;) 