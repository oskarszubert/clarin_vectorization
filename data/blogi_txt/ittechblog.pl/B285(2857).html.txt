Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 6 września 2012, 12:26   0   Recenzja książki „Lifehacker. Jak żyć i pracować z głową” „Lifehacker” to książka do osób, które dopiero poznają świat produktywności. Większość znajdujących się w niej porad można znaleźć w Internecie, na niezliczonej ilości blogów. Autorami tej pozycji są uznani redaktorzy serwisu Lifehacker (Adam Pash i Gina Trapani), który dorobił się miana największego na świecie serwisu o usprawnianiu życia codziennego.  Nie jest to książka, którą powinno się czytać od deski do deski. Zamiast tego należy wybierać interesujące nas zagadnienia, które są posortowane tematycznie w spisie treści. Każda metoda jest wyjaśniona w wyczerpujący i rzetelny sposób. Na końcu każdego rozdziału są podane źródła i odniesienia do materiałów, w których można znaleźć więcej informacji na temat danego zagadnienia. świetne wprowadzenie do świata produktywności Mam spore zastrzeżenia co do składu książki. Czcionki są małe, a w wierszach jest zdecydowanie za dużo znaków. Przez to odbiór treści był dla mnie znacznie utrudniony. Helion znowu się nie popisał. Jeżeli nie masz pomysłu na to, jak zorganizować własną pracę, sięgnij po tę książkę. Znajdziesz w niej dużo przydatnych tricków, które mogą Ci się przydać w gaszeniu codziennych pożarów i pomogą zapobiec powstawaniu następnych. Nie znajdziesz w niej nic odkrywczego, ale stanowi świetne wprowadzenie do świata produktywności. Ocena 6+/10 Kup książkę „Lifehacker. Jak żyć i pracować z główą” w księgarni Helion.  Wysyłka za darmo 