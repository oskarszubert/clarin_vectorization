Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 24 stycznia 2010, 8:01   44   KurJerzy – Serwis do zamawiania kurierów przez Internet Serwis KurJerzy.pl umożliwia wybranie i zamówienie kuriera do domu lub firmy po dużo niższej cenie, bez posiadania umowy. Kombinacja tych trzech możliwości wyróżnia go jako innowację na krajowym rynku usług internetowych. Serwis jest jakby pośrednikiem między firmami kurierskimi a osobami zamawiającymi kuriera. Dzięki temu wyeliminowany został problem zamawiania kurierów do domu przez osoby indywidualne (detalistów), wynikający z polityki firm kurierskich. Osiągnięto również dużo niższe ceny niż dostępne dotychczas oraz przyśpieszono i ujednolicono proces składania zamówień. Główne zalety serwisu: - firmy kurierskie: DHL, DPD, UPS (chciałbym jeszcze na liście zobaczyć Masterlinka); - dużo niższe ceny niż bezpośrednio u kurierów;   - maksymalnie uproszczone i szybkie składanie zamówień, w całości przez Internet; - usługa dostępna dla każdego, niezależnie od ilości wysyłanych przesyłek; - przesyłki tradycyjne oraz za pobraniem; - bezpieczne płatności internetowe; - dodatkowe możliwości dla zalogowanych użytkowników (zniżki i promocje, autouzupełnianie danych, historia zamówień, faktury itd.) Jak piszą o sobie autorzy:  Aspiracją twórców jest stałe doskonalenie produktu. Chcemy słuchać swoich klientów i odpowiadać na ich potrzeby. W przygotowaniu znajdują się dodatkowe moduły usprawniające pracę właścicieli sklepów internetowych oraz sprzedawców na aukcjach internetowych. Mamy też inne pomysły, które na pewno umilają ludziom życie :) Dzisiaj ruszyła, zamknięta, wersja beta serwisu do której mam dostęp. Na dniach odpalam kolejny konkurs więc być może kurierów zamówię już przez ten serwis :) 