Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 6 kwietnia 2008, 9:00   0   Momail, najmniejsza poczta elektroniczna na świecie? Dzięki narzędziom dostarczanym przez producentów aparatów, opatentowana technologia Mobile Message Optimization and Protection Engine [Mechanizm Optymalizacji i Ochrony Poczty Mobilnej], przychodzące maile są automatycznie dostosowywane do modelu telefonu adresata i optymalizowane w celu zmniejszenia ilości przesyłanych danych. Na przykład zdjęcia i pliki graficzne są kompresowane do rozmiaru wyświetlacza konkretnego aparatu. Pliki typu doc i pdf są natomiast zamieniane na tekst, który nie tylko zajmuje znacznie mniej miejsca, ale może być wyświetlony na ekranie każdego telefonu. Dzięki optymalizacji maili wielkość wysyłanych i odbieranych poprzez Momail danych może zmniejszyć się nawet o 99 procent. Oznacza to, że np. email ze zdjęciem o wielkości 1 MB przesyłany na telefon zajmuje ok. 20 kB. Dzięki temu odbieranie poczty odbywa się błyskawicznie, a koszt transmisji danych jest minimalny. Oryginalne załączniki – np. zdjęcia w pełnej rozdzielczości – można obejrzeć po zalogowaniu się na stronie internetowej Momaila, przy pomocy komputera stacjonarnego lub laptopa. Także po przesłaniu maila dalej, załączone zdjęcie zostaje automatycznie w rozdzielczości oryginalnej. Momail może również pełnić funkcję „mobilnego listonosza”, który pozwala na dostęp przez telefon komórkowy do kont pocztowych na innych serwisach. Co ważne, jeśli użytkownik korzysta z kilku kont mailowych, Momail inteligentnie rozróżnia ich adresy – dzięki temu odpowiedzi zostaną automatycznie podpisane właściwym adresem mailowym. Serwis został wyposażony w efektywne zabezpieczenia antywirusowe i ochronę przed spamem. Zwiększa to bezpieczeństwo użytkownika i ogranicza ryzyko przesyłania niepożądanych treści na telefon. – Telefon komórkowy i poczta elektroniczna należą do najpopularniejszych w Polsce metod komunikacji – mówi Roger Grönberg, prezes zarządu firmy Momail. – Teraz użytkownicy będą mogli korzystać z obydwu usług za pomocą tego samego urządzenia: telefonu komórkowego. Mamy nadzieję, że wprowadzany przez nas serwis Momail będzie cieszył się dużym zainteresowaniem w Polsce. Dostępność i cena Usługi Momail są dostępne dla użytkowników z krajów skandynawskich i Wielkiej Brytanii od końca 2007 roku. Obecnie są również dostępne w Polsce, w polskiej wersji językowej. Końcowe testy prowadzone są także m.in. w Hiszpanii, Niemczech, Włoszech i kilkunastu innych krajach – pełną listę można znaleźć na stronie www.momail.com. W większości tych państw usługi mają zostać uruchomione jeszcze w tym roku. Podstawowa usługa pocztowa jest i pozostanie bezpłatna. Momail nie będzie pobierał opłat za usługę, jednak operatorzy telefonii komórkowej mogą naliczać opłaty za transmisję danych. Opłaty abonamentowe operatorów sieci komórkowych Era (Polska Telefonia Cyfrowa): Pakietowa transmisja danych (opłata za 500 kB) – 0,72 zł z VAT Szczegóły na stronie: http://www.era.pl/pl/indywidualni/uslugi- porady/polaczenia/internet/internet_cennik Plus GSM (Polkomtel): Pakietowa Transmisja Danych (GPRS) WAP 10 KB – 0,12 zł z VAT Połączenie komutowane HSCSD, CSD – 0,31 zł z VAT Szczegóły na stronie operatora: http://plus.pl/oferta_indywidualna/nasze_uslu gi/nowosci/dostep_do_wap_pobieranie_aplikacji/ Orange (PTK Centertel): Przesyłanie danych (pakietowe lub CSD) – 0,25 zł z VAT / 50 kB lub 1 minutę Szczegóły na stronie operatora: http:// www.orange.pl/portal/map/map/private_costs?type=PRIVATE_HM_TALK  stamp=1205770745685http://www.orange.pl/binaries/PL/Binary/1593/ 1631957.pdf Heyah (Polska Telefonia Cyfrowa): Pakietowa transmisja danych na terenie kraju – 0,20 zł (z VAT) za za 50 kB Szczegóły na stronie operatora: http://heyah.pl/_files/pdf/stale/cennik_heyah.pdf Play (P4): Przesyłanie danych – 0,05 zł (z VAT) / 10 kB Szczegóły na stronie operatora:  http://web.playmobile.pl/pl/pomoc/dokumenty/ cenniki-i-regulaminy/ http://web.playmobile.pl/resources/pdf/cennik_oferty_play.pdf Informacje o firmie: Momail oferuje bezpłatne, globalne usługi poczty elektronicznej dla urządzeń mobilnych. Dzięki opatentowanej, niezależnie opracowanej technologii, Momail radykalnie zwiększa efektywność komunikacji za pomocą urządzeń mobilnych. Współpracuje z coraz szerszym gronem partnerów oferujących usługi mobilne oparte na produktach i rozwiązaniach firmy, dlatego nazwa Momail ma duże szanse stać się synonimem mobilnej komunikacji. Więcej informacji na temat firmy – na stronie internetowej www.momail.pl. 