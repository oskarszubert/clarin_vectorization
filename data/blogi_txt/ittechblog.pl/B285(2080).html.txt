Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 15 sierpnia 2011, 3:56   0   Google kupiło Motorolę! Jak donoszą media, Google przejęło Motorolę. Gigant z Moutain View zaoferuje 40 dolarów za akcję. Całość transakcji opiewa na kwotę ok. 12,5 mld. dolarów i jej pełne sfinalizowanie planowane jest na przełomie 2011 i 2012 roku. Firmy Google oraz Motorola Mobility ogłosiły dzisiaj o zawarciu umowy, na podstawie której ten pierwszy przejmie kontrolę nad amerykańskim producentem telefonów komórkowych. Nie chodzi tu jednak o całą Motorolę, a o Motorola Mobilty, czyli dział zajmujący się telefonami komórkowymi i tabletami. Larry Page, generalny dyrektor Google’a poinformował, że Motorola pozostanie osobnym podmiotem oraz licencjobiorcą Androida. Powiedział, że przejęcie Motoroli pozwoli przyspieszyć prace nad systemem operacyjnym. Page podkreślił dotychczasowe zaangażowanie Motoroli w rozwój tego projektu, twierdzi także, że poprzez połączenie sił, użytkownicy powinni być zadowoleni z nowej jakości doświadczeń. Sanjay Jha, dyrektor generalny Motoroli Mobility, przyznał, że przejęcie to oferuje ogromną wartość dla firmy i jej udziałowców, a dla pracowników i partnerów oznacza nowe możliwości rozwoju. Wierzy on, że przejęcie pozwoli na dalszy rozwój Androida, który wykorzystywany będzie nie tylko w telefonach komórkowych czy tabletach, ale także w rozwiązaniach dla domu. Google motywuje swój zakup sporem patentowym z Apple’em i Microsoftem. Dzięki zakupieniu Motoroli, Google przejmuje wszystkie należące do niej patenty (około 17 tys. patentów + 7,5 tys. oczekujących na rozpatrzenie).  [ź] di.com.pl , chip.pl 