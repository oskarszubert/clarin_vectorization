Paweł Iwaniuk    Rocznik 1986. Autor takich projektów jak DailyTECH.pl oraz TECHNOZgredy. Niegdyś redaktor Antyweb.pl. Paweł neguje istnienie tzw. „ery post-pc”, gdyż jego zdaniem, prawdziwie osobiste komputery są dopiero przed nami. W kręgu jego zainteresowań znajdują się również media, szczególnie te internetowe. Z wielkim zainteresowaniem obserwuje rozwój radia i telewizji w sieci oraz związane z tym procesy.   @frostb   Email   Paweł Iwaniuk, 8 listopada 2012, 10:10 My tu pitu pitu, a tymczasem Android skończył 5 lat Może to wybory prezydenckie w USA, a może fakt, że Android nigdy nie był tak medialnym produktem jak chociażby iOS. Jednak, niezależnie od przyczyny, media technologiczne zapomniały o piątej rocznicy upublicznienia Androida. Karygodne zaniechanie. Dokładnie 5 listopada 2007 roku Google opublikowało beta wersję Androida. Niedługo potem – 12 listopada – udostępniono natomiast zestaw SDK dla deweloperów oprogramowania. Musimy jednak pamiętać, że Android nie zawsze wyglądał tak jak obecnie. Google pierwotnie planowało, że urządzenia z ich systemem będą podobne do smartphone’ów BlackBerry, czyli wyposażone w klawiaturę QWERTY. Na poniższym wideo zobaczyć możecie prezentację Androida opublikowaną 11 listopada 2007 roku.    Androidowe smartphone’y w stylu BlackBerry nigdy nie trafiły jednak na rynek (pomijając HTC ChaCha oraz różne chińskie mutacje). Podejrzewam, że „niedotykowa” wersja znalazłaby grono potencjalnych nabywców. Plotki mówią jednak, że po prezentacji pierwszego iPhone’a, na początku 2007 roku, prace nad Androidem przybrały zupełnie inny obrót. Google uznało po prostu, że interfejs dotykowy to przyszłość urządzeń mobilnych. Około 10 miesięcy później – 23 września 2008 na rynek trafił pierwszy telefon z Androidem – HTC Dream, w Polsce znany jako G1. Moja przygoda z opisywaną platformą zaczęła się natomiast w lipcu 2009. Wtedy zakupiłem bowiem HTC Magic. A jak było w Waszym przypadku? 