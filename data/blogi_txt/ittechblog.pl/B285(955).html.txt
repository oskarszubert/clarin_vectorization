Maciek 'mkasprzyk' Kasprzyk    Head prokrastynator. Samozwańczy programista, lubiący projektować rzeczy, które nigdy nie ujrzą światła dziennego. Czerpie inspirację ze wszystkiego co go otacza. Fan muzyki bassowej.     Email   Maciek 'mkasprzyk' Kasprzyk, 1 czerwca 2010, 7:50   4   MSI WindPad 100: Dziesięciocalowy tablet z Windows 7 Tabletowy szał trwa nadal! Na konferencji Computex, firma MSI zaprezentowała swój nowy produkt – MSI WindPad 100.  Jest to 10″ tablet zasilany procesorem Intel Atom Z530, taktowany zegarem 1,66GHz, ma 2GB pamięci RAM oraz 32 gigabajtowy dysk SSD, na którym urzęduje uważany za jeden z bardziej udanych systemów giganta z Redmond – Windows 7 Home Premium.  Aby umilić użytkowanie tabletu, firma MSI stworzyła specjalną nakładkę na Windows 7, pozwalającą na wygodniejsze korzystanie z dotykowego ekranu. Ich wczesny prototyp posiada 2 porty USB, złącze HDMI oraz wbudowaną kamerę internetową. Tablet jest w całości wykonany z plastiku, przez co sprawia wrażenie taniej zabawki, jednak z drugiej strony jest niezwykle lekki,  waży niecałe 700 gram, czyli w przybliżeniu tyle samo co iPad. Złącze HDMI pozwoli na wyświetlanie obrazu w rozdzielczości 720p. Najbardziej niepokojącym aspektem jest szybkość. Zauważalne jest spore opóźnienie pomiędzy kliknięciem, a uruchomieniem aplikacji. 10″ ekran pojemnościowy pozwala na wyświetlanie obrazu w rozdzielczości 1024 x 600.  Według managerów MSI, ich najnowsze dziecko trafi na półki sklepowe pod koniec tego roku. Przewidywana cena to 499$ Czy aby nie za późno i czy Windows 7 dla takiego małego urządzenia to dobry pomysł? [ź]: Engadget 