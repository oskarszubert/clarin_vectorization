Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 10 kwietnia 2009, 9:58   10   Netbooki w szkołach Kuratorium Oświaty w Katowicach jako pierwsze w Polsce wyposażyło uczniów w elektroniczne podręczniki. Opatrzone odpowiednim oprogramowaniem urządzenia elektroniczne na najbliższe trzy lata zastąpią trzecioklasistom tradycyjne podręczniki. Tematem premierowej prezentacji była Polska i jej sąsiedzi. Prowadząca lekcję Elżbieta Bryl zwróciła uwagę na fakt, że w tym systemie uczeń może także zadawać nauczycielowi pytania poprzez pocztę elektroniczną: – W podobny sposób otrzymuje informację o popełnionych błędach.  W komputerze poza podręcznikami zainstalowano także gry edukacyjne. Przedstawiciele wydawnictw uczestniczących w projekcie wyrażali zadowolenie, że ta interesująca – od lat istniejąca na rynku jako pewien margines – oferta edukacyjna doczekała się w końcu właściwego wykorzystana. Na przykład języka angielskiego katowiccy uczniowie uczyć się będą z pomocą bohaterów bajek Walta Disneya. W komputerach zainstalować można pomoce naukowe takie jak: tablice, atlasy, słowniki czy encyklopedie.  Dzieci otrzymały dostarczone przez Intela netbooki Classmate PC w wersji clamshell, odporne na zalanie, wstrząsy i upadki. Prawdopodobnie we wrześniu programem finansowanym przez Kuratorium Oświaty w Katowicach i Wojewodę Śląskiego objętych zostanie kolejnych sześć szkół na Śląsku. Projekt wart wyróżnienia i co najważniejsze naśladownictwa w innych województwach :) Źródło: dobreprogramy.pl 