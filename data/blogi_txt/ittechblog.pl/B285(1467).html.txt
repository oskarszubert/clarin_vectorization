Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 26 października 2010, 2:46   6   Ubuntu rezygnuje z GNOME i stawia na Unity Na jednej z wczorajszych sesji Ubuntu Developer Summit Mark Shuttleworth oglosił, że Ubuntu całkowicie przechodzi na swój autorski interfejs – Unity. O ile rzeczywiście z Gnome 3 można nie być zadowolonym o tyle decyzja o przejściu na niedopracowany i raczkujący interfejs Unity mocno zaskakuje. Jeżeli ta informacja potwierdzi się w kolejnych oświadczeniach będę mocno rozczarowany, ponieważ niewątpliwie nie przysporzy to nowych fanów systemowi Ubuntu. Interfejs Unity jest niestety krytykowany zarówno za rozwiązania w nawigacji, jak i obciążenie systemu. W obecnej fazie rozwoju nie nadaje się na to, aby zastąpić Gnome nawet i w wersji 2. Unity ma być wprowadzony już w kolejnym wydaniu Ubuntu – 11.04. Oczywiście przy sprzyjających okolicznościach do kwietnia 2011 Unity może zyskać sporo na użyteczności, ale osobiście nigdy bym się nie zdecydował w ciemno podejmować aż takie ryzyko, zwłaszcza gdy obecni użytkownicy nie przyjęli interfejsu zbyt ciepło.  [ź] planet.ubuntu.com 