Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 8 października 2008, 7:22   36   Polskie komórki TRAK już w sprzedaży Coś niespotykanego, w sprzedaży pojawiły się pierwsze komórki naszej rodzimej produkcji :) Firma TRAK wypuściła 3 modele telefonów.  TRAK CP-150 za około 449zł, TRAK CP-300 za około 579zł oraz TRAK CP-500 za około 649zł. Co ciekawego mają te telefony, oprócz atrakcyjnej ceny? Na początek dwa wyższe modele mają wbudowany tuner TV analogowej (obsługa telewizji zarówno w systemie PAL jak NTSC). Z standardowych rzeczy znajdziemy oczywiście BT, kamerę VGA, wbudowane Radio FM i dyktafon, czytnik kart microSD. Co ciekawe modele te mają dotykowy ekran oraz co dla mnie najważniejsze obsługę Dual SIM – czyli możemy mieć dwie karty SIM w jednym telefonie. Póki co mało firm oferuje telefony z takim rozszerzeniem. Poniżej tabelka z zestawieniem funkcji i porównaniem wszystkich 3 modeli:  CP-150 to model otwierający nową linię produktów marki TRAK. Telefon GSM wyposażono w 2.2″ dotykowy ekran LCD, dzięki któremu sterowanie urządzeniem odbywa się nie tylko przy pomocy standardowych klawiszy, ale również poprzez wybór funkcji na ekranie. CP-150 działa w dwuch zakresach (900/1800MHz), posiada wbudowany Bluetooth 2.0, do bezprzewodowej komunikacji z innymi urządzeniami, a także przeglądarkę WAP. Liczne funkcje multimedialne to domena tego urządzenia, do najciekawszych należy zaliczyć funkcję kamery internetowej – po podłączeniu do komputera można używać telefonu jako normalnej kamery internetowej. Dodatkowo taki aplikacje jak kalendarz, stoper, przelicznik walut oraz gry.  CP-300 kolejny z nowej linii produktów marki TRAK, to elegancki telefon GSM z 2.6″ ekranem dotykowym LCD. Obudowę wykonano ze stali szlachetnej laserowo grawerowanej. CP-300 z wbudowanym tunerem telewizji analogowej daje możliwość innego spojrzenia na telefon komórkowy, który teraz praktycznie w każdym miejscu pozwala na oglądanie telewizji. Ponad to dostępne jest również radio FM. Trójzakresowy telefon (900/1800/1900MHz) wyposażono w Bluetooth 2.0, przeglądarkę WAP, odtwarzacz plików muzycznych i video, kalendarz, kalkulator, stoper, przelicznik miar i walut.  CP-500 trzeci z najnowszych produktów marki TRAK, wyposażono w imponujący ekran dotykowy o przekątnej 3.0″, dwa aparaty fotograficzne pozwalające zrobić zdjęcia niezależnie od miejsca w którym znajduje się fotografowany obiekt. Tak jak jego mniejszy odpowiednik, CP-500 wyposażony został w tuner telewizji analogowej. Funkcja ta dostępna jest poprzez klawisz szybkiego dostępu umieszczony na klawiaturze telefonu. Obok tego użytkownik korzystać może z radia FM i innych funkcji multimedialnych jak Bluetooth 2.0, przeglądarka WAP, odtwarzacz plików muzycznych i video, kalendarz, kalkulator, stoper, przelicznik miar i walut.  Źródło: Opracowanie własne + media2.pl 