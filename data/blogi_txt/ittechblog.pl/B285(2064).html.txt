Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 10 sierpnia 2011, 8:03   6   Port USB 3.0 zapewni 100W mocy Nowa specyfikacja USB 3.0 (a właściwie jej część mająca koegzystować ze znaną już “USB Battery Charging 1.2″) zezwalać będzie w przyszłości na ładowanie urządzeń oraz ich zasilanie poprzez port USB. Konsorcjum odpowiedzialne za opracowywanie specyfikacji dla tego interfejsu ogłosiło dzisiaj, że port USB 3.0 zapewniać będzie urządzeniom do niego podłączonym aż do 100W energii.  Zapewnienie wstecznej kompatybilności ze standardem USB 2.0 pozwolić ma na bezproblemowe ładowanie na przykład netbooków czy lamp stojących na biurku. Jakiś czas temu natknąłem się na allegro na czajnik na USB. Interfejs USB 3.0 zapewne bardzo szybko zagrzeje Wam wodę na herbatę jeśli taki czajnik sobie sprawicie (bądź ktoś kupi Wam jako prezent) :). Brad Saunders, szef konsorcjum stojącego za specyfikacją USB 3.0 twierdzi, że “możliwe będzie jednoczesne ładowanie laptopa podczas korzystania z kabla USB do przesyłu na przykład danych”. Standard USB 3.0 trafić ma do końcowego rozpatrzenia na początku 2012 roku. Póki co gniazda USB 3.0 są coraz częściej montowane w płytach głównych. Producenci powoli przygotowują się do zaserwowania klientom możliwości korzystania z szybszego (5Gb/s) transferu “po kabelku”. [ź] arstechnica.com 