Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 7 grudnia 2012, 3:57 Najlepszy prezent dla dziecka to… tablet? Święta coraz bliżej, co widać nie tylko w kalendarzu, ale też na wystawach sklepowych. Rozpoczął się już na dobre czas, kiedy kupujemy naszym bliskim prezenty, biorąc pod uwagę ich wiek, płeć, zainteresowania i – co nieraz bywa najważniejsze – stan naszego portfela. Firma GoClever doszła do wniosku, że dobrym prezentem dla dziecka może być tablet i zaprezentowała dwa nowe modele: Genius7 oraz PlayTAB. Tablety te przeznaczone są dla najmłodszych domowników – Genius7 dla dzieci w wieku od 3-7 lat, PlayTAB – od 5-12 roku życia. Każdy z nich wyposażony został w aplikacje, dzięki którym dziecko może rozwijać naukę pisania, czytania czy liczenia. Ponadto następne aplikacje pozwolą rozwinąć umiejętności organizacji i planowania lub rozwiną refleks dziecka. Dodatkowo na tabletach zainstalowana jest aplikacja “Moje zwierzątko”, pozwalająca nauczyć dziecka systematycznej opieki nad zwierzątkiem domowym oraz odpowiedzialności. GoClever Genius7  Technicznie rzecz ujmując, tablet wyposażony jest w 7-calowy ekran pojemnościowy LCD, działający w rozdzielczości 800×600 pikseli i działa na systemie Android 4.0.3. Całość napędza procesor Allwinner A13 o taktowaniu 1 GHz, 512 MB pamięci RAM czy też 4 GB pamięci flash. Wbudowany czytnik kart microSD pozwala rozszeszyć miejsce na przechowywanie danych do 32 gigabajtów. Tablet ponadto wyposażony jest w WiFi pozwalające surfować dzieciom po sieci oraz – co ciekawe – specjalną listę, na której rodzic może umieścić strony, do których jego pociecha będzie mieć dostęp. Na tablecie można stworzyć 5 profili użytkowników: jeden dla rodzica i 4 dla dzieci. Istnieje także możliwość pobierania dodatkowych aplikacji dla dziecka – prosto z Opera Store oraz specjalnie przygotowanego sklepu Kalala, zawierającego oprogramowanie dla dzieci. Ponadto – standardowo – tablet zawiera czujnik ruchu, port microUSB 2.0, wejście mini-jack na słuchawki i dwie kamerki (odpowiednio przednia: 0,3 Mpix oraz tylna: 2 Mpix). Sprzęt zasilany jest przez akumulator Li-Ion o pojemności 2300 mAh, co pozwoli dzieciom bawić się i uczyć przez maksymalnie 3,5 godziny. GoClever PlayTAB  Model ten wyróżnia większy, 8-calowy ekran o rozdzielczości HD (1024×768 pikseli) oraz 8 GB pamięci flash z Androidem 4.1. W celu zainstalowania na urządzeniu dodatkowych aplikacji, wystarczy odwiedzić Google Play. Zwiększono także pojemność baterii do 500 mAh, dzięki czemu starsi domownicy mogą użytkować tablet do 6 godzin bez ładowania. Oba modele firmy GoClever posiadają wbudowaną kontrolę rodzicielską, dzięki której nie tylko ustalimy – jak wspominałem – listę dostępnych stron WWW, ale także możemy ustawić czas korzystania z urządzenia. Tablety objęte są dwuletnią gwarancją, cena każdego z nich to odpowiednio 399zł za Genius7 oraz 499 zł za PlayTAB. Źródło: goclever.com 