Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 14 lutego 2011, 5:12   1   MWC 2011: Qualcomm i jego ekstremalnie szybkie procesory z linii Krait W najbliższych dniach chętnie mówić będziemy o nowinkach mobilnych zaprezentowanych podczas targów MWC 2011 w Barcelonie. Wspominaliśmy już o nowościach od Sony Ericssona oraz Samsunga. Kolej na firmę, która wydaje produkt będący sercem wielu smartfonów.  Podczas targów MWC 2011 firma Qualcomm zapowiedziała produkcję nowych procesorów dla urządzeń mobilnych. Ich nazwa kodowa to Krait. Czym będą wyróżniać się nowe serduszka kalifornijskiej firmy?  Taktowanie dochodzące do 2,5GHz, Proces technologiczny 28nm, Ilość rdzeni od 1 do 4.  Nowe procesory będą obsługiwać WiFi w standardach b/g/n, GPS oraz będą zintegrowane z modemem LTE (4G). Jednostki te wspierać będą technologię NFC. Co ciekawe obsłużą także stereoskopowe 3D zarówno przy nagrywaniu materiałów jak i ich odtwarzaniu. Przedstawiciele firmy Qualcomm stwierdzili, że wydajność nowych procesorów będzie o 150% wyższa, a zapotrzebowanie na energię spadnie o 65% w porównaniu do procesorów opartych na architekturze ARM. Pierwsze procesory z nowej linii zostaną oddane w ręce firm w drugim kwartale tego roku. Na jednostki jedno oraz czterordzeniowe poczekamy do 2012 roku. [ź] technologie.gazeta.pl 