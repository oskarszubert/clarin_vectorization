Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 19 kwietnia 2010, 2:53   40   Netia wprowadza nową ofertę – 20 Mb/s za 69zł Netia przedstawiła swoją nową ofertę. Dostępna jest ona obecnie tylko z poziomu centrum prasowego, ale wydaje się być bardzo rewolucyjna, jeśli chodzi o ceny. Najważniejszą nowością jest wprowadzenie łączy o przepustowości 10 i 20 Mb/s w cenie 69zł! Dodatkowo klienci, którzy wybiorą pakiet, będą mogli zakupić router Wi-Fi za złotówkę. Obie opcje przepustowości są dostępne od dziś w promocyjnej cenie 69zł, zarówno na bazie usługi hurtowej TP (BSA), jak i na sieci własnej Netii. W ofercie zachowane zostały dotychczasowe warunki dla pozostałych przepustowości w cenach 49zł i 59zł (odpowiednio, w zależności od technologii: 1 lub 4Mb/s oraz 2 lub 8 Mb/s). W dalszym ciągu są także oferowane dwie taryfy telefoniczne. Warto nadmienić, że w Netii posiadanie telefonu wraz z Internetem nie jest obowiązkowe – taka sytuacja ma miejsce tylko w TP. Ponadto klienci, którzy zdecydują się na internet i telefon, nie zapłacą abonamentu za telefon przez 4 miesiące. Nowością w ofercie jest także obniżenie ceny routera Wi-Fi dla klientów pakietu Internet+Telefon. Obie wspomniane oferty są dostępne w umowach na 24 miesiące. Jak twierdzi Grzegorz Esz, dyrektor ds. komercyjnych Netii: „Im szybciej, tym lepiej. I to zarówno dla klientów, jak i dla Netii. Nie mamy wojny cenowej, bo nawet po obniżkach oferta TP ledwie zbliżyła się do poziomu, jaki oferujemy tam, gdzie mamy swobodę kształtowania oferty. Nie jest to też rewolucja, a raczej późne zaadresowanie przez TP potrzeb ok. 20 proc. grupy najbardziej zaawansowanych użytkowników” [ź] Centrum prasowe Netia.pl 