Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 23 lipca 2011, 1:09   2   Pojawił się pierwszy scam po tragedii w Norwegii Od wczoraj media nie przestają zasypywać nas informacjami na temat zamachów bombowych w Oslo oraz strzelaniny na wyspie Utoya. W portalu wiadomosci.onet.pl każde kolejne doniesienie serwowane jest z kilkunastominutową przerwą. Media nakręcają spiralę a scammerzy działają w Sieci i znów ciekawość ludzka bierze górę nad roztropnością i należytym przykładaniem uwagi do linków, w które klikamy.  Specjaliści z firmy Sophos zauważyli, że scammerzy zaczęli już działania na Facebooku. Na tablicach wielu osób pojawił się wpis o takiej treści: “[URL] [Video] OSLO Security Camera Captures Blast! [Video] OSLO Security Camera Captures Blast!”. Kliknięcie w link przekierowuje do spreparowanej strony, na której dowiadujemy się, że jeśli chcemy obejrzeć filmik to musimy kliknąć w przycisk opisany słowami “Jaa” (Tak). Jego kliknięcie powoduje udostępnienie na naszej tablicy powyżej zacytowanej treści zaś my przenoszeni jesteśmy do… ankiet. Należy wypełnić internetowe ankiety, aby móc obejrzeć obiecany nam materiał wideo. W końcu po przebrnięciu przez kilkadziesiąt pytań nie otrzymujemy oczekiwanego filmu, a scammerzy zarabiają na nas kilka dolarów – system ankiet płaci za ich wypełnianie, a więc scammerzy wyręczają się ludźmi ślepo wierzącymi w to, że obejrzą nigdzie niepublikowany materiał wideo. Bezwzględnie sprawdzajcie wszystkie linki na tablicy. Jestem przekonany, że pomoże Wam w tym dodatek o nazwie WOT – pod tym względem jest niezawodny. [ź] news.softpedia.com 