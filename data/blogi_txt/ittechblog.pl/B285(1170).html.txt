Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 sierpnia 2010, 9:56   10   Thisbox.pl – pomysłowy klon Lockerz Lockerz.com to serwis, który zna większość internautów. Zadebiutował około rok temu i szybko zdobył rzesze zwolenników. Za odpowiadanie na pytania (w których odpowiedź tak na prawdę nie miała znaczenia) użytkownik otrzymywał punkty, które mógł wymieniać na nagrody. Wszystko zapowiadało się bajecznie, jednak wcale tak bajecznie nie jest.  Po sukcesie Lockerz, wielu pomysłowych ludzi stworzyło kilka polskich odpowiedników. Jednym z nich jest thisbox.pl (ref.) - podróbka Lockerz, ale z klasą! Przede wszystkim Thisbox wyróżnia ilość użytkowników. Jest ich o wiele mniej i przepaść dzieląca Lockerz oraz bliźniaka z Polski jest ogromna, także pod względem zarobków, wkładu finansowego firm i wielu innych czynników. Dlaczego więc piszę o Thisbox, skoro jest Lockerz ? “Dobre, bo polskie”! Lockerz uzupełnia swój sklepik rzadko, zaś TB (Thisbox) częściej – jest tu mniej uczestników, więc dostać nagrodę jest łatwiej, mimo mniejszej ich ilości.    Bardzo szybko możemy kupić sobie coś ładnego   No dobrze, na czym rzecz polega? Za logowanie, odpowiadanie na pytania z wiedzy ogólnej i nie tylko, otrzymujemy punkty. W przyszłości przewidziane są także punkty za pojedynki – niestety nie wiem, na czym ma to polegać. Punkty możemy także dostać za zapraszanie znajomych: Drugi dobry sposób na zdobycie punktów to zaproszenie do serwisu Twoich znajomych. Prześlij im Twój link polecający, a za każdą osobę, która zarejestruje się w Thisbox i kupi Konto Premium dostaniesz 5 pkt!  Wygląda znajomo? Bardzo fajnym pomysłem okazał się wewnętrzny czat – BoxTalk. Za wpisywanie na nim słów kluczowych (?) otrzymujemy punkty – ponadto możemy pogawędzić z innymi użytkownikami, co jest bardzo integrujące. Serwisowi przyglądam się od kilku dni i jest interesujący. Ilość nagród podczas ostatniego tzw. restocku spowodowała, że osłupiałem. Tak – jest ich mało, ale znajomy zapewnił mnie, że bardzo łatwo coś zdobyć. Nie trzeba o to walczyć tak jak w przypadku Lockerz, gdzie nagrody znikają w okamgnieniu. Osoby, które nie mają co robić z pieniędzmi, mogą pokusić się o kupno konta premium, które zapewnia kilka udogodnień. Przepaść dzieląca konto zwykłe i premium jest dość duża. Ponadto dokonano podziału łupów (czyt. nagród) na te dla zwykłych zjadaczy chleba i premiumowców. Dla tych drugich jest ich około 10 razy więcej.    Przykładowe nagrody dla posiadaczy kont premium   W ciągu 3-4 dni uzbierałem 107 punktów z samych pytań i logowań. Moim zdaniem to dobry wynik. Przez pierwszą dobę nasze konto ma status premium, więc start jest łatwy. Później należy wykupić płatne konto – moim zdaniem bez niego zbieranie punktów jest bez sensu.    Konto premium jest widocznie wydajniejsze   Wróćmy na chwilę do pytań, czyli sedna serwisu. Na każde z nich można znaleźć odpowiedź w Google – na specjalnym forum podawane są odpowiedzi, więc nie trzeba się martwić o to, że nie będziemy potrafili wykonać zadania. Ciekawym zabiegiem było odcięcie się od Lockerzowych zniżek. U konkurencji zza oceanu możemy kupować przedmioty i ustalać pewien procent rabatu za nasze punkty. Thisbox nie oferuje zniżek, ale aukcje. Za zdobyte ciężko punkty możemy podbijać aukcje na przykład pamięci RAM. Ciekawa sprawa… Zapraszam do spróbowania – to nic nie kosztuje. Moim zdaniem serwis jest bardzo ciekawą alternatywą dla Lockerz i kto wie – może rozwinie się choć w połowie tak prężnie, jak kuzyn z USA? 