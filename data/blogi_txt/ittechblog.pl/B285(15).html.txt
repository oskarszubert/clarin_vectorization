Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 listopada 2007, 2:49   0   Notebooki z piratami   Policjanci z mokotowskiej komendy zajmujący się zwalczaniem przestępczości gospodarczej, przeprowadzili kontrolę w firmie komputerowej mieszczącej się przy ulicy Gagarina. Z informacji operacyjnych wynikało, że klientom firmy oferowane są nielegalne wersje programów. Przeszukanie pomieszczeń potwierdziło fakt wykorzystywania pirackiego oprogramowania. Policja zabezpieczyła płyty z różnymi wersjami systemów oraz pakietów biurowych. W siedzibie firmy mundurowi zastali jej właściciela, 46- letniego Sławomira W. Mężczyzna przyznał, że jego klienci mieli możliwość “doposażenia” zakupywanych przez siebie notebooków, w nielegalne wersje oprogramowania. Sławomir W. płyty z “piratami” kupował na giełdzie komputerowej, a następnie instalował to oprogramowanie na sprzedawanych komputerach. Jak informuje policja, laptopy i nośniki zostały zabezpieczone. Dokładne straty poniesione przez producentów oprogramowania oszacują biegli. Źródło: Komenda Główna Policji 