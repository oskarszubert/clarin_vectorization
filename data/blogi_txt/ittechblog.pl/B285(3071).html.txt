Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 28 listopada 2013, 6:49 Twój ekran to Twoja twierdza – prywatność dzięki filtrom prywatyzującym 3M. Wiecie co to jest snooping? Pewnie nie z definicji, ale jak podróżujecie środkami masowej komunikacji, czy korzystacie z urządzeń ogólnie w miejscach publicznych, nieraz Wam się pewnie zdarzało czuć na sobie wzrok ciekawskich. Niby nic nie dzieje póki oglądamy może jakąś zaległą kolekcję z RedTube ;), niemniej okazuje się, że aż 61,4% badanych przyznaje, że właśnie poza biurem i w podróży przygotowuje potencjalnie poufne dokumenty związane z pracą zawodową. Do tej pory w zasadzie nic z tym nie robiłem, niemniej odkąd laptop służbowy jest już szyfrowany, a dział IT każe mi stosować długaśne hasła, kwestia bezpieczeństwa danych staje się kluczowa. 3M podesłało mi do testów parę filtrów i miałem okazję przyjrzeć się bliżej ich działaniu.  Filtr jest łatwą do usunięcia nakładką na ekran, dzięki czemu można go używać w sytuacjach, kiedy jest naprawdę potrzebny. To proste i skuteczne rozwiązanie zapewnia prywatność, ale też chroni przed kradzieżą danych ze służbowych monitorów. Ponadto filtry prywatyzujące zapewniają ochronę oczu (mają właściwości antyradiacyjne i antyodblaskowe) oraz chronią sprzęt (np. eliminują efekt odciśniętej klawiatury w laptopach). Filtr może być stosowany zarówno w monitorach CTR i LCD. Całościowo nie udało mi się zrobić dobrych zdjęć, jednak filtr + aparat to nie są dobre połączenia, ale pokażę Wam na przykładzie z bliska, gdzie jest też element bez ochrony, jaka to jest spora różnica. Zastanawiałem się jak Wam pokazać “działanie” filtru, na fotce z przodu jest wszystko jasne, niemniej pokazanie wygaszania pod kątem z moimi umiejętnościami foto to już większe wyzwanie. ;) Ale mam sposób, filtr ma z jednej strony wycięcie do uchwycenia, powinno być na dole, ja w celach demonstracji dałem go u góry. Tu widzicie jak wraz ze wzrostem kąta obraz jest coraz bardziej czarny (to nie efekt zdjęcia / kiepskiej matrycy tylko właśnie folii).  Czy warto? Dla biznesu w zasadzie nie ma co się zastanawiać. Nie są one zbyt drogie, a nasza prywatność, zwłaszcza w obecnych czasach jest warta tej ceny. W ofercie 3M znajdują się filtry prywatyzujące 3M do Apple® MacBook® Pro, MacBook® Air oraz iMac®. A także folie prywatyzujące 3M na smartfony do Apple® iPad / iPhone® oraz Filtry i folie prywatyzujące 3M do serii Samsung®. Zakres cenowy:  filtry prywatyzujące na laptopy – od 120 zł folia prywatyzująca na smartfony – od 66 zł  Testowałem model: Czarny Filtr Prywatyzujący PF13.3W9 3M™. Możecie go kupić tutaj. 