Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 sierpnia 2011, 8:24   20   Szybszy transfer plików przez port USB w Windowsie 7 Microsoft jakiś czas temu wydał poprawkę kb2581464, która pozwala na ominięcie restrykcyjnej blokady w systemie Windows 7. Owa blokada nie pozwalała na wysyłanie plików przez port USB o wielkości przekraczającej 64KB. Chodzi o to, że plik dzielony jest niejako na części, które są następnie przesyłane jedna po drugiej. 700MB film zostanie przesłany o wiele szybciej, jeśli podzielimy go na 2MB kawałki, aniżeli na kawałki o wielkości 64KB. Gigant z Redmond postanowił wydać poprawkę, która zwiększa limit właśnie do 2MB.  Przede wszystkim musicie zaopatrzyć się w fixa kb2581464. Po wejściu na stronę klikamy w View and request hotfix downloads i wypełniamy formularz. W naszej skrzynce mailowej ląduje przesyłka z linkiem do fixa na samym dole maila. Instalujemy go i restartujemy komputer. Następnie wykonujemy poniższe czynności:  wchodzimy w Start i wpisujemy regedit.exe, odnajdujemy drzewo o nazwie HKEY_LOCAL_MACHINES i nawigujemy do \SYSTEM\CurrentControlSet\Control\usbstor\054C00C1, w pustym obszarze klikamy prawym przyciskiem myszy i wybieramy Nowy (New); tworzymy wartość typu DWORD i nazywamy ją MaximumTransferLength; klikamy Enter, na nowo utworzonym kluczu klikamy prawym przyciskiem myszy i wybieramy polecenie Modyfikuj (Modify), w okienku, które się pojawi zaznaczamy typ dziesiętny (decimal) i wpisujemy wartość (value) 2097120.  Po zamknięciu rejestru możemy raz jeszcze zrestartować komputer (lub jedynie proces explorer.exe). Od teraz transfery z użyciem gniazda USB 2.0 powinny się poprawić. [ź] blogsolute.com, Zdj: Flickr: -Will- 