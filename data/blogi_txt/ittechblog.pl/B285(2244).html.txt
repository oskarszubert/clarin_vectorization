Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 9 października 2011, 3:00   0   Recenzja książki “Prostota i użyteczność” Gilesa Colborne To idealna książka dla osób chcących uporządkować swoją wiedzę na temat minimalizmu, w odniesieniu do projektowania stron internetowych oraz interfejsów użytkownika. Nie twierdzę, że nie można się z niej nauczyć niczego nowego, bo można, ale mimo wszystko z częścią wiedzy w niej zawartej można spotkać się w wielu innych pozycjach dla początkujących, jak np. “Nie każ mi myśleć”, którą już wcześniej recenzowaliśmy. Konstrukcja poszczególnych rozdziałów jest bardzo ciekawa – każdy z nich mieści się na dokładnie dwóch stronach: po lewej znajduje się czysty tekst podzielony na akapitach, a na prawej stronie obrazek ilustrujący tekst. Takie rozwiązanie pozwala na znacznie lepsze przyswojenie lektury. Autor pokazuje to czego nie dostrzega się na pierwszy rzut oka, na przykład zastosowanie wielu kolorów do oznaczania linii kolejowych na mapie londyńskiego metra, pozwala ludzkiemu umysłowi skupić się na konkretnej trasie. Colborne przytacza wiele przykładów praktycznych rozwiązań, z którymi spotkał się podczas swojego wieloletniego doświadczenia zawodowego – tak prostych, że tylko osoby o odpowiednio otwartym umyśle są w stanie na nie wpaść. Jeżeli nie masz do przeczytania nic lepszego, śmiało sięgnij po tę pozycję – bo stworzenie prostego interfejsu użytkownika nie jest takie proste jak się wydaje. 