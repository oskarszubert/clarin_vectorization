Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 18 czerwca 2010, 4:48   3   Home.pl pierwszy w telewizji Home.pl to firma hostingowa, która jako pierwsza zareklamuje się w telewizji. Zajmuje się tym dom mediowy PanMedia Western, a za stworzenie spotu odpowiedzialna jest agencja reklamowa Grandes Kochonos.  “To pierwsza duża kampania związana z usługami rejestracji domeny internetowych i hostingu stron WWW w masowych mediach. Wcześniej działania reklamowe firm tej branży prowadzone były jedynie w internecie, prasie i billboardach” – mówi Ewa Góralska, dyrektor zarządzająca domu mediowego PanMedia Western – “Celem kampanii jest szerokie zbudowanie świadomości marki w grupie docelowej przedsiębiorców z sektora małych i średnich przedsiębiorstw – I oczywiście zwiększenie sprzedaży usług internetowych do nowych użytkowników“. W całym cyklu trwania kampanii ujrzymy dwa spoty. Niestety nie dowiedziałem się, jakie stacje zostaną wykorzystane do promocji przedsiębiorstwa. Home.pl istnieje od 1997 roku i jest liderem w dostarczaniu hostingu małym i średnim przedsiębiorstwom w Europie Środkowo-Wschodniej. Z usług korzysta ponad milion użytkowników. W 2009 roku firma otrzymała Złoty Laur Konsumenta oraz spełniła rygorystyczne standardy zarządzania bezpieczeństwem informacji, co potwierdzone zostało wdrożeniem systemu zgodnego z normą ISO 27001:2005. W Raporcie Internet 2k10 możemy przeczytać, że przychody Home.pl w 2009 roku przekroczyły 48 mln złotych, a zysk brutto ukształtował się na poziomie 14,6 mln złotych. Przedstawiciele spółki twierdzą, że w 2010 roku zysk będzie jeszcze większy. [ź] idg.pl 