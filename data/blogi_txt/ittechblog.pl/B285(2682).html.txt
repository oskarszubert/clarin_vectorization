Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 maja 2012, 4:36   7   Podziel się swoimi ulubionymi blogami, czyli Share Week Wiosna 2012 Jestem przekonany, że nie tylko ja lubię dzielić się ze znajomymi interesującymi wpisami na blogach. Chętnie polecam ciekawych autorów, czytam blogi, jestem blogerem i w miarę możliwości namawiam do tworzenia własnego dzieła. Zdaję sobie sprawę z faktu, że wielu z Was także czyta blogi i zapewne kilkudziesięciu z Was ma swój Twór w sieci. Akcja Andrzeja Tucholskiego (JestKultura.pl) o nazwie Share Week 2012 przypadła mi więc bardzo do gustu – Wam także przypadnie! Użytkownicy Twittera doskonale znają piątkowe akcje #FF/#FollowFriday. Co jakiś czas pojedyncze osoby zachęcają do dzielenia się ciekawymi blogami, artykułami, ale przyznam szczerze, że o takiej akcji jak Share Week (dotyczącej stricte polskich blogów) jeszcze nie słyszałem. To doskonała okazja do poznania interesujących blogerów – w tym, mniej znanych, niszowych. W ramach Share Week, Andrzej zachęca do umieszczania na swoich blogach czy wallach listy 5 najchętniej czytanych blogów, wraz z wyjaśnieniem, dlaczego właśnie one. Pomysłodawcę akcji zapytałem o to, czy uważa, że ten pomysł się przyjmie? Czy zauważył jakoby blogerzy wykazywali duże zainteresowanie Share Weekiem?  Już się przyjęło – akcję zrobiłem po cichu, wrzucając ją „tam gdzie zwykle”, poinformowałem jedynie kilku znajomych blogerów. Do tej pory (6 dni) widziałem ponad 30 zgłoszeń. Jak na wielkość polskiej blogosfery to całkiem sporo.  Co prawda Share Week nie przyjął się u „największych z największych”, ale hej, to przecież dopiero pierwsza edycja. Nawet nie miała logo, nie wspominając o hashtagu. Chcę przyspieszyć bieg wydarzeń i za kwartał zorganizować drugą edycję – mam nadzieję, że udział w niej weźmie przynajmniej dwa razy tyle blogów. Co mnie zaskoczyło, wśród najmłodszych blogów nastąpił najsilniejszy efekt kuli śnieżnej – to właśnie tam czytelnicy się zasugerowali i zaczęli robić własne, już zupełnie prywatne listy. To pokazuje, że nawet najmniejsze blogi mogą liczyć na wsparcie i aktywne zainteresowanie swoich czytelników. Dobrze im to wróży na przyszłość.   Zachęcam Was wszystkich do wzięcia udziału w Share Week Wiosna 2012. Podzielcie się swoimi ulubionymi blogami na Facebooku, Google Plusie, Twitterze, w komentarzach do tego wpisu lub wpisu na blogu Andrzeja. Moja lista  Applefobia – bo można się pośmiać i nie lubię Apple. :) KOMINEK – bo czytam od dawna i pasuje mi wiele poglądów Tomka. Tomasz.Topa.pl – bo Tomek jest wporzo i fajnie pisze, nawet, jak teraz ma na to mniej czasu. :) Skiba.bloog.pl – bo jak Skiba opisze jakieś zjawisko w Polsce, to nie dość, że się śmiejesz, to jeszcze dogłębnie to sobie przemyślisz. Michalpasterski.pl – bo ma łeb na karku, dużą wiedzę i ciekawie się go czyta. :)  A jak wygląda Wasza lista? [ź] fot. Pinterest 