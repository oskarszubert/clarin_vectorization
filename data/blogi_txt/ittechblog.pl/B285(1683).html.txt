Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 stycznia 2011, 2:48   3   GeForce GTX460 WHDI – pierwsza bezprzewodowa karta graficzna Pewnie wielu z Was zastanawiało się, kiedy wreszcie pozbędziemy się tych wszystkich kabli, które wiszą nam przy komputerze. Użytkownicy PC-tów, do których podłączonych jest wiele urządzeń peryferyjnych zawsze narzekają na plątaninę kabli pod biurkiem. U mnie jest ich tyle, że odłączenie jednego z nich oznacza uprzednie odłączenie kilku innych. O ile możliwe jest udostępnianie łącza za pomocą Wi-Fi, bezprzewodowe użytkowanie myszy, klawiatury czy drukarki, o tyle bezprzewodowe ładowanie niektórych urządzeń czy przesyłanie sygnału cyfrowego z karty graficznej do monitora pozostawało w sferze marzeń. Firma KFA2 (pod-marka firmy Galaxy) postanowiła uraczyć nas pierwszą bezprzewodową kartą graficzną.  Technologia WHDI Karta graficzna GeForce GTX460 wykorzystuje technologię WHDI (Wireless Home Digital Interface) opracowaną na bazie AMIMON. Technologia ta pozwala na podłączenie komputera do monitora bez użycia kabli – wykorzystywany w tym celu jest specjalny odbiornik. Karta wyposażona jest w 5 anten działających w paśmie 5 GHz na kanale o szerokości 40 MHz. Teoretyczny zasięg urządzenia wynosi 30 metrów – uwzględniając przeszkody takie jak ściany czy drzwi. Z użyciem WHDI możliwa jest transmisja obrazu w rozdzielczości 1080p 60 Hz.  Dzięki technologii HDCP 2.0 możliwe jest także bezprzewodowe oglądanie materiałów z komputera na ekranie telewizora. Podobną technologię o nazwie WiDi 2.0 zaprezentowała podczas targów CES 2011 firma Intel. Specyfikacja karty graficznej:  336 rdzeni CUDA, procesor graficzny: 675 MHz, taktowanie Shaderów: 1350 MHz, taktowanie pamięci (1GB 256-bit): 1800 MHz, przepustowość pamięci: 115,2 GB/s, wskaźnik wypełniania tekstur: 37,8 gigatekseli na sekundę, zaimplementowane technologie NVIDIA: PhysX, CUDA, SLI, 3D Vision, PureVideo HD, wsparcie dla: PCI Express 2.0, DirectX 11, OpenGL 3.0.   Kartę wyposażono w złącza DVI, HDMI oraz mini-USB. Nowy GeForce może obsłużyć jednocześnie jedynie dwa monitory i prawdopodobnie liczba ta się nie zmieni. Cena urządzenia jak i data wejścia produktu na rynek nie jest znana. [ź] nordichardware.com, tech.wp.pl, techspot.com 