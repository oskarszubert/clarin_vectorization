Bartosz 'bartekmp' Pollok    Fanboj Wolnego Oprogramowania, gracz, początkujący i nieudolny programista. Lubi pisać o sprzęcie i systemach. Uwielbia telefony z Androidem. Wbrew pozorom nie jest nolifem :).     Email   Bartosz 'bartekmp' Pollok, 15 sierpnia 2010, 1:22   0   Gadu-Gadu obchodzi swoje dziesiąte urodziny! Dokładnie 10 lat temu, 15 sierpnia 2000 roku, powstała pierwsza wersja komunikatora Gadu-Gadu. Jest to najpopularniejszy obecnie protokół rozmów i komunikator w Polsce. Gadu-Gadu posiada obecnie ponad 10-milionową rzeszę użytkowników. Ale jak to się stało, że GG jest tak popularne? Czas powstania Gadu-Gadu był czasem przełomowym. Tylko dlaczego? Prawdopodobnie przez to, że coraz więcej Polaków miało w domu połączenie z internetem i chciało się jakoś komunikować ze znajomymi z drugiego końca kraju, z bloku itd. Problemem był brak odpowiedniego medium. Istniały zagraniczne sieci komunikacyjne, jak np. MSN, Yahoo! Messenger, lecz one nie trafiały do polskich internautów. Dlatego powstanie Gadu-Gadu przyniosło natychmiastowe rezultaty i powstanie wielkiej społeczności. W ciągu 10 lat GG rozrosło się poza obręb komunikatora. Powstał portal społecznościowy, sieć komórkowa GaduAIR i wiele innych projektów. Gadu-Gadu roztoczyło również opiekę nad popularnym serwisem mikroblogowym Blip.pl. Po 10 latach GG jednak ma coraz więcej przeciwników. Najczęściej krytykowany jest komunikator ich produkcji za przeładowanie opcjami, z których się nie korzysta (a jest ich od groma i w zasadzie nie wiadomo po co), zasobożerność (a to potrafi najlepiej – najnowsza wersja jest w stanie zawiesić starszy komputer) i ogrom reklam wepchniętych do interfejsu. Przeciwnicy najczęściej korzystają z alternatywnych komunikatorów, które starają się podtrzymać początkową ideę GG. Tak czy inaczej, w ciągu tych 10 lat, Gadu-Gadu zrewolucjonizowało po części polski internet w kwestii komunikowania się. Może obecnie nie jest idealne, a raczej natrętne i brzydkie, ale zajmuje jakieś miejsce w historii. Więcej informacji tutaj: [link] 