Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 30 września 2010, 9:34   0   Microsoft podaje garść statystyk na rocznicę wydania produktu Microsoft Security Essentials Na uczczenie pierwszej rocznicy istnienia pakietu Microsoft Security Essentials, firma Microsoft przygotowała dla nas trochę statystyk, zebranych przez tenże program.  Pakiet Microsoft Security Essentials (MSE) został zainstalowany na 31 milionach komputerów na całym świecie. 27 milionów użytkowników z tej grupy (czyli prawie 84%) zgłosiło infekcję, wykrytą przez program. USA jest według statystyk najchętniej atakowanym przez malware krajem. W ciągu roku, około 2 miliony maszyn zostało zainfekowanych, a następnie infekcje te zgłoszone były do Microsoft Malware Protection Center. Na drugim miejscu w felernym rankingu uplasowały się Chiny z wynikiem 693,000 infekcji/zgłoszeń. Na trzecim i czwartym miejscu znajdują się Brazylia i Wielka Brytania – odpowiednio 586,000 i 212,000 zgłoszeń do centrum Microsoftu. Powyższe statystyki reprezentują niestety jedynie ataki na komputery z zainstalowanym pakietem bezpieczeństwa od Microsoftu. Według wielu są więc bezużyteczne, jednak moim zdaniem dają jakiś obraz tego, jak wiele maszyn jest infekowanych każdego roku (84% z pakietem – przypominamy). Microsoft Security Essentials wykrył około 400 milionów infekcji (w ciągu roku). 366 milionów z nich udało się usunąć (daje to wynik na poziomie około 92%). Pakiet od Microsoftu wypada w testach najlepiej z darmowych programów. Jeśli więc szukacie dobrego i darmowego zabezpieczenia waszych PeCetów, myślę, że warto dać mu szansę. Program można pobrać z witryny Microsoftu [ź] news.cnet.com 