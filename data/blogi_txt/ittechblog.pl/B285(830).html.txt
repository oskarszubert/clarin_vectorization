Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 21 kwietnia 2010, 12:00   3   Koniec ery gier demo?  Prezes studia Crytek, znanego z takich superprodukcji jak FarCry czy Crysis, podczas ostatniego wywiadu powiadomi o tym, że nie wie czy Crysis 2 doczeka się wersji demo.  Darmowe wersje demo gier to bardzo kosztowna rzecz. Nie każda firma czy studio mogą sobie na nie pozwolić. Cevat Yerli – prezes Crytek Studio – twierdzi, że dema gier już niedługo znikną z rynku. Wywołuje to niezadowolenie ze strony graczy. EA (Electronic Arts) podjęło decyzję, o udostępnianiu dem gier za opłatą, która ma wynosić od 10 do 15$. tech.hoga.pl – C.Yerli w wywiadzie: Ludzie skarżą się, że będą płacili za wersję beta. Myślę, że strategia EA jest interesująca. Problem w tym, że za każdym razem, gdy wydawca chce coś zmienić, ulepszyć, spowodować, by coś było łatwiej komercyjnie dostępne, by rozszerzyć rynek, ludzie uważają, że to spisek mający na celu wyciągnięcie od nich pieniędzy – dodaje Yerli. Możliwe, że to się sprawdzi. Zapłacimy kilkanaście złotych, a otrzymamy o wiele bardziej rozbudowaną wersję demo gry. Lepsze to, niż słabiutkie dema rodem z Fify za darmo. Niemniej jednak do gry wchodzi jeszcze biznes jakim są pirackie wersje dem i wszelakie warezy, i torrenty. Myślę, że w Polsce nie ma szans, aby taki proceder przeszedł. Rzadko kupujemy oryginalne gry (rzadziej od innych krajów na zachodzie), tym bardziej wątpliwe jest, abyśmy płacili za dema tych gier. 