Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 października 2011, 11:45   1   Nie będzie już Sony Ericssona – Sony wykupuje 50% udziałów Ericssona w spółce Sony Ericsson to spółka joint venture, która została utworzona w 2001 roku. Sony posiadał technologię niezbędną do wykorzystania ogromnej wiedzy Ericssona – w szczególności wiedzy z zakresu łączności radiowej. W dzisiejszych czasach, gdy moduły Wi-Fi, 3G i Bluetooth nie są już niczym nowym, a stały się nawet standardem, Ericsson tkwił nieco w zamierzchłych czasach muzycznych telefonów. Przez te 10 lat marka SE kojarzona ze specyficznym, zielonym znaczkiem wyrobiła o sobie bardzo dobre zdanie. Telefony takie jak K800i/K810i są do teraz bardzo chętnie używane zaś niegdyś były kojarzone z nowoczesnością.  Niestety czasy Sony Ericssonów z fizyczną klawiaturą (czyli nie-smartfonów) mijają bezpowrotnie. Firma skoncentrowała się na produkcji słuchawek z ekranem dotykowym, czego efektem jest linia XPERIA (całkiem zresztą udana). Sony jako oddzielna firma chce stworzyć ekosystem związany z markami PlayStation, Walkmann, Bravia i XPERIA, co blokował nieco Ericsson. Firmy doszły do porozumienia, na mocy którego za kwotę 1,05 miliarda dolarów Sony odkupi 50% udziałów Ericssona w spółce (wraz z patentami). Do transakcji dojdzie w styczniu 2012 roku.    Sony Ericsson K800i – jeden z najbardziej rozpoznawalnych modeli SE   Oznacza to rozpad doskonale znanego brandu Sony Ericsson. Przed Sony otwierają się nowe możliwości, firma chce skupić się na produkcji jeszcze lepszych i wydajniejszych smartfonów. W przeciągu 12 miesięcy od zakończenia transakcji, Sony przedstawi portfolio z nowymi urządzeniami. Firma chce zapewne powalczyć na globalnym rynku z Samsungiem czy HTC. A co z Ericssonem? Wróci do korzeni i zajmie się nowoczesną łącznością bezprzewodową. 