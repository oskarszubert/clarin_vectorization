Paweł Iwaniuk    Rocznik 1986. Autor takich projektów jak DailyTECH.pl oraz TECHNOZgredy. Niegdyś redaktor Antyweb.pl. Paweł neguje istnienie tzw. „ery post-pc”, gdyż jego zdaniem, prawdziwie osobiste komputery są dopiero przed nami. W kręgu jego zainteresowań znajdują się również media, szczególnie te internetowe. Z wielkim zainteresowaniem obserwuje rozwój radia i telewizji w sieci oraz związane z tym procesy.   @frostb   Email   Paweł Iwaniuk, 14 listopada 2012, 2:29 Steve Wozniak na TEDxBrussels – Potrzebujemy iTunes dla Androida! Twórca komputerów Apple I i II – Steve Wozniak jest według mnie, kimś w rodzaju sumienia Apple. Wielokrotnie, publicznie wygłaszał on różne, krytyczne w stosunku do firmy, którą stworzył, stwierdzenia. Tym razem, takie stwierdzenie padło podczas konferencji TEDx w Brukseli. Wozniak stwierdził, że Apple nie rozwinęłoby się do stopnia, który znamy dzisiaj, gdyby wiele lat temu nie podjęło strategicznej decyzjii i nie stworzyło iTunes dla Windows. Według Steve’a to właśnie otwarcie się na produkty konkurencji pozwoliło rozwinąć się wspomnianemu ekosystemowi. Według Wozniaka Apple powinno dzisiaj ponownie otworzyć się konkurencję i umożliwić współpracę iTunes z konkurencyjnymi odtwarzaczami lub smartphone’ami. Steve uważa, że urządzenia z Androidem powinny być oficjalnie kompatybilne z iTunes. Przyznaję, że kompatybilność z odtwarzaczem i sklepem muzycznym Apple, jest jedną z tych rzeczy, których najbardziej brakuje mi w Androidzie. Kupuję muzykę w iTunes i chciałbym móc, w łatwy sposób transferować ją do urządzeń, w których chcę jej słuchać. Z drugiej jednak strony rozumiem strategię rynkową i reguły gry Apple. Wozniak patrzy na to wszystko z punktu osoby, która zrezygnowałaby ze wszystkich praw autorskich, aby rynek mógł się dynamicznie rozwijać, a konsumenci byli szczęśliwi. Idealizm jednak od dawna nie jest już cechą Apple. Poniżej znajdziecie całe wystąpienie Wozniaka. Gorąco zachęcam Was do wysłuchania go, gdyż jest naprawdę świetne. Steve mówi nie tylko o Apple, a przede wszystkim o technologii oraz innowacji w dzisiejszym świecie.    Zachęcam również do gorącej dyskusji:) 