Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 października 2010, 7:29   6   Microsoft prezentuje Office 365 Microsoft zaprezentował nową usługę opartą na chmurze obliczeniowej. Office 365 to połączenie pakietów MS Office, SharePoint Online, Exchange Online i Lync Online.  Na konferencji prasowej w San Francisco, wiceprezes Microsoftu, Kurt DelBane powiedział, że Office 365 to system subskrypcyjny zintegrowany z chmurą obliczeniową. Pozwala on na współpracę firm i organizacji na całym świecie. Tak długo, jak usługa wspierana będzie przez narzędzie do synchronizacji, użytkownicy będą mieć dostęp do skrzynek e-mail, kalendarzy, stron firmowych i pakietu biurowego online (w formie web aplikacji) z każdego miejsca na ziemi. Office 365 zapewnia także możliwość prowadzenia wideokonferencji. Office 365 występować będzie w dwóch wersjach: Small Business, przeznaczona będzie dla małych firm do 25 pracowników. Pakiet ten zawiera wbudowane narzędzia biurowe w formie aplikacji webowej, możliwość przeprowadzania wideokonferencji (Lync), synchronizację e-mail i wiele więcej. Wersja Small Business będzie kosztować 6 $ miesięcznie. Wersja Enterprise pozwalać będzie na dowolną, ręczną konfigurację i dostosowywanie pakietu do potrzeb firmy. Różne oddziały danej organizacji, mogą mieć dzięki temu przydzielone odmienne zasady prywatności. Poza narzędziami dostępnymi w wersji Small Business, do naszej dyspozycji zostaną oddane: Office Pro Plus, narzędzie związane z social marketingiem, usługa “voicemail” (wiadomości głosowe). Ta wersja kosztować będzie od 2 $ do 27 $ za miesiąc, zależnie od wybranych przez nas udogodnień, wchodzących w skład pakietu. Kilkanaście firm otrzymało już wersję beta do testów. Pod koniec 2011 roku, około 40 krajów będzie miało możliwość zakupu pakietu. Wygląda na to, że Office 365 dostępny jest na razie jedynie za Atlantykiem. [ź] mashable.com 