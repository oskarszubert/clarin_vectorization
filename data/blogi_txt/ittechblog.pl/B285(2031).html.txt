Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 lipca 2011, 12:45   0   Kolejny serwis z zakupami grupowymi – klubokazji.pl Mam wrażenie, że Gruper nie wystarczy aby zebrać wszystkie serwisy z zakupami grupowymi. Powstaje coraz więcej klonów Groupona, co powoli zaczyna już męczyć. Sam jestem zarejestrowany w około 15 serwisach i moją skrzynkę przez cały dzień (szczególnie w nocy) zalewają dziesiątki e-maili z ofertami wybielania zębów, SPA, liposukcji i mikrodermabrazji (pochwalę się, że ostatnio zapytałem matki koleżanki co to za zabieg i już wiem :)). Dobrze jest móc wybierać spośród wielu ofert, ale powiedzmy sobie szczerze – wszystkie one są bardzo podobne i brakuje czegoś świeżego.  Klub Okazji szczyci się tym, że stoi za nim ogromna firma z wieloma tytułami prasowymi pod swoimi skrzydłami (Komputer Świat, Newsweek czy Fakt). Niestety oferta rozczarowuje. Do wyboru mamy tylko jedno miasto i jest nim stolica Polski. W tej kwestii nie postarano się. W tym momencie w serwisie widnieje jedna oferta – słabo. Zobaczymy, czy w ciągu kilku tygodni oferta poszerzy się o inne miasta. Klub Okazji od Axel Springer niczego w kwestii zakupów grupowych nie zmieni i po prostu chce uszczknąć kawałek tortu dla siebie – tortu, na który rzuciło się już wiele firm i instytucji. Oby się nie okazało, że pozostaną tylko okruszki i talerze do wylizania. 