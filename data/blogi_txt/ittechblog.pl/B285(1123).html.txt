Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 22 lipca 2010, 10:20   4   Google poprawiło wyszukiwarkę zdjęć Jak się spodziewaliśmy, Google poprawiło interfejs wyszukiwania zdjęć. Na swoim oficjalnym blogu, wyszukiwarkowy gigant ogłosił, że dostępna jest nowa wersja wyszukiwarki grafiki. Na razie nie zobaczymy zmian, ale to się zmieni w ciągu następnych kilku dni.  Na konferencji prasowej w San Francisco, wiceprezes działu Search Products Marissa Mayer, wraz ze współpracownikami, przedstawiła dziennikarzom nowe funkcje jakich należy się spodziewać w nowej wyszukiwarce zdjęć. Oto funkcje jakie Google wprowadza do swojego “szukacza” zdjęć   obrazy rozmieszczane są bliżej siebie, dzięki temu  możemy zobaczyć więcej rezultatów wyszukiwania oraz miniatury zdjęć są większe niż obecnie, przewijając stronę ze zdjęciami możemy zobaczyć do 1000 rezultatów wyszukiwania, jednak numeracja stron pozostała, abyśmy się nie pogubili i wiedzieli ile już zdjęć przejrzeliśmy, najeżdżając na obraz wyświetlą nam się informacje o rozmiarze, większy podgląd zdjęcia i inne opcje, wśród nich między innymi funkcja “podobne obrazy”, po kliknięciu na zdjęciu zostaniemy przeniesieni na stronę z nim, lecz jest on pokazany w powiększeniu i gdy klikniemy gdzieś poza nim to ukaże nam się standardowa strona, z nowym interfejsem będziemy mogli nawigować podczas przeglądania z poziomu klawiatury dzięki skrótom klawiszowym, reklamodawcy dostaną od Google specjalny dla nich format reklamy Image Search Ads, łączyć będzie obraz z tekstem i będzie widoczny wyłącznie w wyszukiwarce grafiki,  Osobiście jestem zadowolony z modyfikacji w interfejsie, jakie zastosowało Google. Jak na wyszukiwarkę zdjęć przystało, w końcu informacje o zdjęciu, takie jak rozmiar czy źródło, zostały ukryte dzięki czemu możemy delektować się większą ilością zdjęć na jednej stronie. Ciekaw jestem jak nowy interfejs przyjmie się wśród użytkowników. Na pewno, jak zawsze znajdą się i ci, którym się spodoba, jak i tacy, którzy nie będą zadowoleni ze zmian. Jak to będzie czas pokaże, byle by nie powtórzyła się historia sprzed 3 lat, kiedy nowy interfejs został poważnie skrytykowany i ostatecznie przywrócono starą wersję. [ź] googleblog.blogspot.com 