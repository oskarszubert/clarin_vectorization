Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 31 maja 2012, 5:59   3 Porządne, nowe tvn24.pl jest podobne do naTemat Nowa odsłona serwisu tvn24.pl daje radę, a twórcy szaty graficznej przyglądali się chyba projektowi naTemat.pl, jakoś podobnie wyglądają mi te dwie strony. Od teraz wszystkie treści są lepiej posegregowane, szczególnie widać to w kategorii wideo. Tam materiały są poukładane tak, że ciężko jest się zgubić ;-), bardzo łatwo znaleźć konkretne wideo i pokrewne do niego. Jednak wrócę do największej chyba zmiany na stronie. Tvn24.pl sprawia wrażenie inspirowanego projektem Tomasza Lisa. Strona główna charakteryzuje się dużymi zdjęciami, dużymi fontami i mniejszą ilością tekstu, aczkolwiek lidy pod obrazkami są, ale jednozdaniowe. Pierwszy i zarazem najważniejszy artykuł zajmuje całą szerokość strony i pozwala na odtwarzanie w tym miejscu wideo. Dobrze, trzeba wykorzystywać wszechobecne już duże monitory i coraz popularniejsze urządzenia mobilne, gdzie po prostu lepiej czyta się duże czcionki i również lepiej się nawiguje. Najbardziej zauważalna różnica między tvn24 i naTemat to fakt, że w przypadku tej pierwszej strony zastosowano dwukolumnowy układ treści.  Tak więc nawigacja po stronie stała się płynna i prosta. W tym wypadku nasunął mi się Facebook ze swoją pływającą górną belką. Tak samo wygląda to w przypadku tvn24.pl, belka z kategoriami podąża non stop za użytkownikiem. To również dobry krok, myślę, że dla tych, którzy dłużej przesiadują w serwisie i myszkują po jego zakątkach. Szkoda tylko, że na owej belce nie umieszczono wyszukiwarki. Pozytywną kwestią są proponowane artykuły pod koniec któregokolwiek tekstu. Znowu jestem myśli, że wzorem naTemat.pl pod artykułem znajduje się lista proponowanych treści z dużymi zdjęciami i równie dużymi czcionkami. Bardzo dobrze, że zrobiono porządek z systemem komentarzy. W sumie to nie dziwiący zabieg, bo serwis należy do tej samej, co Onet, grupy kapitałowej ITI. Podsumowując, wszystko stało się czytelniejsze, uproszczone i ujednolicone. Widać sporą inspirację designem naTemat.pl, ale to dobrze. Gdy wcielono w życie wygląd projektu Lisa wielu było sceptycznie nastawionych. Okazało się jednak, że taki zamierzony „chaos” dobrze się sprzedaje. Tego samego życzę serwisowi tvn24, bo wszystko zaczęło nabierać dobrego wyglądu. Znajdzie się kilka niedogodności, jak ta wyszukiwarka, ale są to raczej drobne niedociągnięcia, do których można się przyzwyczaić. 