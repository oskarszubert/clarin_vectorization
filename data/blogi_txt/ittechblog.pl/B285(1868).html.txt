Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 6 maja 2011, 12:10   4   Notuj zawsze i wszędzie – Evernote Evernote to darmowy internetowy notatnik, który możemy obsługiwać za pomocą wielu urządzeń, takich jak smartfon, tablet i komputer. Wyobraźcie sobie sytuację, że jadąc do pracy autobusem, do głowy wpada Wam genialny pomysł na biznes. Nie macie przy sobie nic do notowania. Na szczęście macie w telefonie program do obsługi Evernote.  Możliwość synchronizowania swojej bazy notatek pomiędzy różnymi urządzeniami jest niewyobrażalnie pomocna. Możecie zapisać notatkę o ważnym spotkaniu na telefonie komórkowym, a potem odczytać ją na tablecie i komputerze po synchronizacji z serwerem.  Wszystko automatycznie, bez naszego udziału. Notatki tekstowe to nie wszystko na co stać Evernote. Nie ma problemu z wrzuceniem do swojego notatnika jakiegoś zdjęcia, np. z rozkładem jazdy, ulotką ulubionej restauracji itp. Jednak to nie wszystko! Nic nie stoi na przeszkodzie, aby używać list zadań do zrobienia, notatek głosowych, czy też notatek odręcznych tworzonych na tabletach i telefonach komórkowych. Komputerowa wersja programu pozwala na dostęp do pobranych notatek bez łączenia się z internetem (w przeciwieństwie do wersji na urządzenia z iOSem na darmowym koncie) oraz robienie ich kopii. W przypadku, gdyby z jakichś przyczyn synchronizacja z serwerami Evernote nie była możliwa, użytkownik nie straci swoich danych. Moim zdaniem ciężko jest znaleźć coś lepszego od Evernote. Nie spotkałem się z żadnym innym systemem notatek, który byłby dostępny na chyba wszystkie najpopularniejsze urządzenia i systemy obecne na rynku. Obok klientów na Androida i iOS znajdziemy także aplikacje na Windows Mobile 5 i 6, Blackberry, czy Palmy. Chyba najbardziej doskwiera brak oficjalnego klienta na systemy linuksowe (jest alternatywa – Nevernote) i telefony z Javą. Na szczęście istnieje jeszcze klient webowy, który z powodzeniem może zastąpić dedykowany program. Programy do obsługi Evernote można pobrać ze strony producenta. Wersja darmowa ma nieco ograniczeń, ale moim zdaniem są one na tyle nieznaczne, że pominąłem je w tekście. Różnice pomiędzy płatną wersją Evernote, a darmową znajdziecie tutaj. 