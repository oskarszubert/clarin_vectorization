Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 października 2010, 10:32   0   Czołowy menedżer Microsoftu – Ray Ozzie – odchodzi z firmy Guru programistów Microsoftu, Ray Ozzie, odchodzi z firmy. Jest to kolejny menedżer, który opuszcza  Microsoft po odejściu Billa Gatesa.  Odejście Raya Ozziego to duże wydarzenie. Bill Gates określił go mianem “jednego z pięciu najlepszych programistów we wszechświecie”. Ray zajmował się w Microsofcie technologiami związanymi z chmurami obliczeniowymi, rzadko kiedy miał do czynienia z rozwiązaniami dostępnymi w zwykłych PeCetach. Pracownicy Microsoftu dowiedzieli się o decyzji Ozziego z e-maila, rozesłanego przez szefa Microsoftu Steve’a Ballmera. Ballmer stwierdził, że Ozzie był najlepszy w swoim fachu i nikt nie będzie mógł go zastąpić. Nie wiadomo czym Ray Ozzie będzie się teraz zajmował. Jako wybitny programista nie będzie miał raczej problemu ze znalezieniem nowej, dobrze płatnej pracy. Z firmy Microsoft już wcześniej odszedł m.in. Stephen Elop, który został nowym prezesem Nokii. [ź] media2.pl 