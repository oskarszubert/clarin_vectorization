Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 1 czerwca 2010, 10:20   5   Asus UL20FT Pora na coś nowego. Asus UL20a już od jakiegoś czasu gości na naszym rynku i moim zdaniem w swojej klasie nie ma sobie równych (biorąc pod uwagę cenę). Bardzo dobry procesor, bijący Atomy bez nadwyrężania się i bez straty na pracy z baterią. Ba! Brak IONa zaowocował świetnym czasem na jednym ładowaniu – około 6 godzin pracy “internetowej”. Rozpisać się mogę jeszcze bardziej, ale przejdźmy do rzeczy. Najwyraźniej Asus zauważył, iż seria “subnotebooków” UL20 wymaga odświeżenia i tak też zrobił. Producent pozwolił na wybranie jednego z dwóch nowszych i szybszych procesorów – Intel  Celerona U3400 (1,02GHz) lub Intel Core i3-330UM (1,2 GHz). Oprócz tego technologia Turbo33, która jak sama nazwa wskazuje pozwala na 33% podkręcenie procesora w razie jakiś wymagających zadań. Więcej zmian nie widzę. Dyski twarde od 250 do 500 GB, RAMu pod dostatkiem bo 4GB. Dla przypomnienia ekran 12 cali i bateria na 8 godzin. Kategoria wagowa – lekka, bo jedyne 1,56kg. Na pokładzie kapitanem jest Windows 7 Home Premium. [ź] Ubergizmo.com 