Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 czerwca 2011, 9:24   5   Okulary Eyez nagrywające Twoje poczynania Wyobrażaliście sobie kiedykolwiek jakby to było, gdybyście mogli zarejestrować pewne wydarzenia ze swojego życia z perspektywy pierwszej osoby, czyli siebie? Jak fantastycznie byłoby, gdybyście mogli uchwycić pewne chwile, będące normalnie nieuchwytnymi (momenty, w których nie myślimy o tym aby chwycić w dłoń kamerę i zacząć po prostu kręcić)? Firma ZionEyez przedstawiła na Kickstarterze pomysł, który może zrewolucjonizować sposób w jaki nagrywamy filmy wideo. Poznajcie “okulary wyposażone w kamerę” – Eyez.  Okulary zaprezentowane przez ZionEyez pozwalają na nagrywanie materiałów wideo w rozdzielczości HD i bezpośrednią ich transmisję (posiadają wbudowany modem Wi-Fi) do portali społecznościowych. Dzięki nadajnikowi Bluetooth możliwe jest eksportowanie materiałów do komputera bądź wymianę z urządzeniami wyposażonymi w system iOS/Android poprzez specjalną aplikację.  Jeśli nie mielibyście ochoty dzielić się materiałami w sieciach społecznościowych, możecie zachować “filmy z oczu” na karcie pamięci o pojemności 8GB, a filmy eksportować do komputera poprzez kabel (wejście micro-USB). Okulary “Eyez” nie są jeszcze dostępne, jednak projekt na Kickstarterze ma szanse uzbierać kwotę niezbędną do produkcji pierwszych par tych niesamowitych szkieł. Potrzebne jest 55,000 $.  Fascynujące jest to, jak zmienia się udostępnianie treści w Internecie. Kto wie, może niedługo będziemy mogli oglądać sceny z codziennego życia sław lub cieszyć się z wspólnych chwil z ukochaną osobą wiedząc, że kiedyś będziemy mogli przypomnieć sobie “stare czasy” z nieco innej perspektywy. [ź] mashable.com 