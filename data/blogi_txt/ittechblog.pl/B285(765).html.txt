Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 30 marca 2010, 12:30   0   Ochrona pamięci Flash – USB Guardian Pamięci Flash na dobre zadomowiły się w naszym życiu. Są doskonałym narzędziem do przenoszenia danych, w dodatku prostym w obsłudze i stosunkowo tanim. Korzystanie z jednej pamięci przez jedną osobę nie sprawia raczej problemów. Kłopoty mogą się narodzić dopiero, gdy jednego pendrive`a używa kilkanaście osób w różnych miejscach – nietrudno wtedy o infekcję. Istnieje oprogramowanie, skanujące dyski wymienne, niemniej gdy mamy włączony autostart napędów, nic nam to nie da. Przykładowo pakiet AVG zawiera skanowanie urządzeń przenośnych. Doskonałą aplikacją, chroniącą pamięci flash, jest program USB Guardian. Intuicyjny interfejs tej aplikacji jest jedną z jej wielu zalet. Minimum konfiguracji, maksimum ochrony. Tak jednym zdaniem ująć można to cudeńko. technologie.gazeta.pl podaje: Aplikacja jako pierwsza dowiaduje się o podłączeniu pamięci  i niejako wchodzi między system operacyjny a użytkownika. Rozpoczyna skanowanie pamięci od plików autostartu aby w dalszej kolejności móc spokojnie zwrócić uwagę na resztę danych. Jeśli któryś z plików jest według USB Guardian podejrzany, następuje jego natychmiastowe zablokowanie. Możemy oczywiście na własne ryzyko aktywować plik, zdejmując go z czarnej listy programu. Zachęcam do wypróbowania aplikacji. Jest intuicyjna i nie zajmuje zbyt wiele pamięci operacyjnej, więc bez obaw można stosować tego rodzaju zabezpieczenie nawet na słabych komputerach. [ź] technologie.gazeta.pl   usb-guardian.com 