Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 26 września 2012, 9:19   0   Wyższy poziom muzyki – Denon AH-D400 i AH-C300 W moje ręce trafiły słuchawki Denon AH-D400 i AH-C300. Czy jestem audiofilem? Oczywiście nie. Z muzyką mam do czynienia dla relaksu i po godzinach pracy, korzystając nie ze sprzętu HiFi, a ze smartfonów i tabletów. Audiofilem nie jestem, ale nie toleruję płaskiego brzmienia i braku soczystości basów, więc wszystkie słuchawki przychodzące w zestawach z urządzeniami od razu odrzucam, nawet te fikuśne od Apple. ;) Na część pytań odpowiedziałem już przy okazji zapowiedzi wpisu. Mam żelazny zestaw, douszne Sennheiser CX-300 i CX-400 oraz nauszne Creative Aurvana Live, jak wybór wieloletnich prób i błędów zakupowych, i sądziłem że:  nie potrzebuję wydawać więcej na droższe słuchawki, bo nie odczuję różnicy. moje są optymalnym kompromisem cena/jakość.  Jednak oczywiście Denon musiał mi przeszkodzić. ;) Na wstępie, oczywiście Denon jest średnio 3x droższy od moich obecnych słuchawek… z drugiej strony jeśli pod uwagę weźmiemy to, iż korzystamy na co dzień ze smartfonów i tabletów, których cena wynosi 2-3k złotych, to już sama cena słuchawek nie wydaje się aż tak astronomiczna. “Platforma testowa”  iPad 2 + iTunes. ;) W końcu to sprzęt specjalnie dedykowany dla iUrządzeń, czyli trio iPad   iPhone   iPod. Sprawdzają się tutaj znakomicie, a wyższy model D400 ze wzmacniaczem pokazuje prawdziwego pazura. :) Denon AH-C300 Słuchawki douszne Denon Urban Raver™ AH-C300 zapewniają głęboki, ale kontrolowany bas wymagany przez nowe nagrania i gatunki muzyczne. Wszystko w małej obudowie, dzięki technologii Denon Double Air Compression Driver™. Każda słuchawka posiada dwa przetworniki o srednicy 11mm zamontowane równolegle, aby dostarczyć intensywnych, niskich częstotliwości. Mały, obrotowy kontroler Denon pozwala na łatwą obsługę Apple ® iPod ®, iPhone ® i  iPad™, a wbudowany mikrofon w słuchawce zapewnia czysty dźwięk podczas rozmów telefonicznych. Cechy   Przetworniki Denon Double Air Compression Driver™   Mini kontroler obrotowy Denon Nieplączące się przewody, powlekane teflonem   Silikonowe wkładki douszne (XS, S, M, L), wzmocnione wkładki douszne (S, M, L), oraz wkładki piankowe Comply™ TX-400M zapewniają wysoki komfort, doskonałe dopasowanie i izolacjię od hałasu zewnętrznego   Stabilizatory w kilku rozmiarach (S, M, L) dla pewnego dopasowania   Etui z karabińczykiem dla łatwego mocowania i transportu   Pozłacany adapter jack 1”   Uff na papierze sami widzicie, same porządne punkty ZA. Podchodziłem do tego z pewną rezerwą, przerobiłem już niejedne drogie słuchawki douszne, które w przedbiegach przegrywały basem i głębią z moimi obecnymi. Tutaj pełne zaskoczenie. Aby dźwięk był idealny, musimy dopasować słuchawki do naszych uszu. Od razu uprzedzam, nie są to słuchawki dla każdego. Są stosunkowo duże i ciężkie, mamy nakładki dopasowujące do kanału uszu, ale jeśli ktoś ma ogólnie bardzo małe uszy, to słuchawki nie będą się trzymać, dla drobnych kobiet raczej odpadają. ;) Gdy już się trochę pomęczymy i ułożymy je wygodnie w uchu, jesteśmy w środku sceny. :D Basy są mocne, ale na pewno nie sztuczne, teraz słyszę i czuję je w partiach, gdzie w moich słuchawka dawno się kończyły. Denon AH-D400 Kosmiczny wygląd nausznych słuchawek Denon serii Urban Raver™ zawiera nową radykalną technologię audio, dla równie nowoczesnego podejścia do muzyki. Wyposażone w 50mm przetwornik oraz wbudowany wzmacniacz, mający dostarczyć głębszy, ale też kontrolowany bas, słuchawki Urban Raver oferują przełomową jakość dźwięku. Obrotowy kontroler pozwala łatwo obsługiwać Apple® iPod®, iPhone® oraz iPad™, a niebieskie podświetlenie LED dodaje niesamowitego efektu wizualnego. Cechy  50mm przetwornik oraz wbudowany wzmacniacz, aby zapewnić głęboki, kontrolowany bas Obrotowy kontroler oraz wbudowany mikrofon dla pełnej kontroli urządzeń takich, jak iPod, iPhone oraz iPad Nauszniki o pentagonalnym kształcie wykonane z pianki z efektem pamięci Muszla uszna poruszająca się w dwóch osiach dla idealnego dopasowania Wbudowany akumulator (Micro-USB) pozwala cieszyć się ciągłym słuchaniem muzyki do 12 godzin Tryb pasywny pozwala słuchać muzyki nawet po rozładowaniu akumulatora Nowoczesna stylistyka z podświetlonym pierścieniem LED Pokrowiec z karabińczykiem dla łatwego mocowania i transportu Pozłacany adapter 1/4″  To było już moje ente podejście do słuchawek nausznych. Niestety jak raz posmakowałem dobrego basu w dousznych, trudno mi było się odnaleźć w szerszej przestrzeni, ale za to z uboższymi, mocnymi dźwiękami. Optymalnym wyborem po kilku nieudanych zakupach były do tej pory Creative Aurvana Live, o których porównaniu więcej w dalszej części tekstu, ale to nadal nie było w pełni “to”. Sceptycznie nałożyłem je na uszy… i szok. Owszem miałem i Beatsy i inne cuda, ale Denon naprawdę pokazał teraz, że reklamowany Bas dla tej serii, to nie tylko puste slogany. Nie lubię się cały czas zachwycać, ale naprawdę nie mogę się w nich doszukać czegoś, co by mi nie pasowało… no oprócz ceny może. ;) Więcej niż słuchawki Przyznaję się bez bicia, po instrukcję sięgnąłem dopiero pod koniec dnia i to w sumie przypadkiem, bo wcześniej nacisnąłem słuchawkę z boku, a tu klik, i sobie myślę ki czort, co to jest i tak po nitce do kłębka dowiedziałem się, że te słuchawki mają więcej do zaoferowania posiadaczom sprzętu by Apple (iPhone, iPad, iPod). Sterowanie ze słuchawek to fajna sprawa. Ładowanie po USB już mniej, ale jako że to microusb ładuję je moją ładowarką do Samsunga Nexusa – chyba nie wybuchną? ;) W pełni naładowane pozwalają nam bawić się przez 12h, po tym czasie oczywiście słuchawki nadal działają, ale już bez funkcji aktywnych. Wbudowany w słuchawki wzmacniacz zasilany jest właśnie z tej wbudowanej baterii, po jego włączeniu mamy dopiero power boost dla naszych wrażeń muzycznych. :D Sennheiser CX-300 vs Denon AC-C300  SH zdecydowanie przegrywają ogólną jakością dźwięku i basami. Wygrywają wagowo. Do dynamicznego trybu bardziej się nadają podczas gdy Denony to królowie komunikacji miejskiej, pociągów i ogólnie tras. Basy i głośność są naprawdę potężne. Te słuchawki są chyba najgłośniejsze, ze wszystkich jakie miałem do tej pory testować i posiadać. Naprawdę 3/4 głośności to max bez uszczerbku dla naszego słuchu. :) Creative Aurvana Live vs Denon AH-D400  Jeśli do tej pory myślałem, że Aurvana to optymalny wybór (basy + ogólnie jakość za pieniądze konkurencji 1k wzwyż), to nie mogłem bardziej się mylić. Jestem ciekaw jak nagrzanie się wpłynie na poprawę wrażeń, ale już teraz to po prostu niesamowite co oni tam upchali, żeby tak grało. Przez Beats byłem negatywnie nastawiony na drogie słuchawki, bo wcale nie grały lepiej od Creative, a tu proszę, jednak czasem cena idzie w parze z jakością brzmienia. Mój faworyt Powiem szczerze, że nie wiem które bym wybrał spomiędzy tych dwóch. Dźwięk w obydwu nie jest jednakowy i każde mają swoje zalety. Nawet pomijając różnicę w cenie trudno dokonać wyboru. Ostatecznie chyba bardziej skłaniałbym się za AH-D400, gdyż oferują te odczucie przestrzeni słuchanych utworów. Czy testowane słuchawki mają jakąś wadę oprócz ceny? Tak, generują tak soczyste basy, że o ile na moich dotychczasowych słuchawkach 2h seanse nie były problemem, tutaj już muszę sobie robić przerwy, bo by mi bębenki “wyssało”. ;) Jedno jest pewne, na swoje stare słuchawki już nigdy nie spojrzę tak, jak dawniej. ;) Dziękuję firmie Denon Polska za udostępnienie słuchawek do testów. :) Bojkotuję odesłanie. ;) 