Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 24 marca 2010, 5:51   28   Znajdź pochodzenie obrazków dzięki TinEye.com Czym jest TinEye.com? To odwrotna wyszukiwarka obrazków. Możesz dzięki niej sprawdzić pochodzenie obrazków lub miejsca w których zostały one użyte. Nie są to jednak wszystkie możliwości. Wyszukiwarka znajduje także wszelkie modyfikacje szukanego obrazka – a więc jeśli np. jest on jedynie fragmentem innego obrazka to zostanie znaleziony, można dzięki temu znaleźć także lepsze jakościowo kopie obrazka. TinEye jest dosyć innowacyjną wyszukiwarką ponieważ zamiast tradycyjnych metod takich jak słowa kluczowe (keywords) czy znaków wodnych wykorzystuje bardziej technologię identyfikacji. Postanowiłem przetestować wyszukiwarkę. Jako obrazek wrzuciłem wyciętą część logo naszego serwisu – stanowiącą zarazem avatar. Oto wynik wyszukiwania:  Ciężko mi ocenić czy jest to całościowy wynik, jednak udało się wyszukać obrazek którego jedynie fragmentem jest obiekt wyszukiwania. Uważam, że serwis ten ma realną szansę się sprawdzić, gdyż np. Google Grafika nie pozwala wyszukiwać obrazków na podstawie wysłanego przez siebie obrazka a jedynie na podstawie frazy – tu mamy inaczej, i sprawdzanie pochodzenia obrazków a także wyszukiwanie obrazków lepszych jakościowo stanie się łatwe. Na zakończenie nadmienię tylko, że dostępny jest dodatek do Firefoksa umożliwiający wyszukiwanie w prosty sposób. Po zainstalowaniu klikamy na interesujący obrazek prawym przyciskiem myszki i wybieramy stosowną opcję. Dodatek jest do pobrania z addons.mozilla.org. 