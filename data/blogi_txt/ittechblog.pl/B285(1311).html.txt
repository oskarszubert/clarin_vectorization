Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 września 2010, 12:17   4   Facebook: nie budujemy własnego telefonu Facebook w oficjalnym oświadczeniu prasowym dementuje plotki, jakoby pracował nad telefonem. Wczoraj informowaliśmy o telefonie od Facebooka, a już dziś spotkaliśmy się z odzewem ze strony firmy.  Facebook twierdzi, że plotka jest “niedokładna”. Co to oznacza? Prawdopodobnie zarząd największej sieci społecznościowej na świecie coś przed nami ukrywa. Wystarczy przypomnieć sobie identyczną sytuację, która miała miejsce w latach 2007-2009, gdy Google wypierało się budowy Google Phone, Nexus One (2009). Microsoft wypierał się w 2008 roku projektu Zune Phone. Wygląda na to, że Facebook poszedł tropem tychże korporacji. Facebook w oświadczeniu prasowym rozwodzi się nad tym, jak ważny jest Internet, HTML5 i Facebook Connect. Firma twierdzi, że są to jej priorytety. Czyżby TechCrunch kłamał? A może Facebook mówi nieprawdę i coś przed nami ukrywa? Szczerze mówiąc takie oświadczenie tylko zaostrza apetyt – a może o to firmie chodzi – o zrobienie szumu medialnego wokół informacji podanej przez TechCrunch? Oczywiście nie jest wykluczone, że plotka okaże się całkowicie nieprawdziwa. 