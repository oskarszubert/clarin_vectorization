Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 4 października 2009, 11:34   4   Wpadka nowego narzędzia dla webmasterów od Google 3 dni temu w wortalu dobreprogramy pokazała się ciekawa informacja. Firma Google informuje o udostępnieniu nowego, darmowego narzędzia dla webmasterów, usprawniającego tłumaczenie treści stron WWW. Niektóre spośród witryn oferują możliwość zmiany języka. Dzięki nowemu narzędziu udostępnionemu przez Google, osoby odpowiedzialne za treść na stronach WWW mogą być o krok do przodu. Działające w oparciu o Google Translate narzędzie wykrywa bowiem na podstawie przeglądarki język osoby odwiedzającej i oferuje jej przetłumaczoną wersję witryny. Google przyznaje jednak, że tłumaczenie to ma służyć jedynie przedstawieniu ogólnego sedna – zawsze to jednak lepsze, niż brak treści w danym języku, której przygotowanie nie zawsze jest w zasięgu webmasterów. Data debiutu narzędzia nie jest dziełem przypadku, związana jest z wczorajszymi obchodami Międzynarodowego Dnia Tłumacza. Aby uzyskać informacje dotyczące wdrażania narzędzia należy udać się na stronę Tools – Google Translate. // Myślę sobie super, w końcu to zaoszczędzi trochę czasu na mozolne tłumaczenia podstawowych rzeczy. Minęło jednak parę dni a to narzędzie nadal nie działa :/ Uzyskać tłumaczenie strony można z częstotliwością wygranej w totka ;) Ciągle komunikat “Błąd: serwer nie może wykonać żądania. Spróbuj ponownie później.” O tyle jest to istotne, że tłumaczenia stron z poziomu strony są dostępne bez problemów. Google co raz częściej boryka się z problemami dotyczącymi wydajności swojej infrastruktury. Parę dni temu było to Push w Gmailu a dzisiaj Google Translate. Czyżby wydajność Google dobiegała do swojego limitu? 