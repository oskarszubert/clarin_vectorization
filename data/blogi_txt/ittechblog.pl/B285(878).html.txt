Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 11 maja 2010, 6:28   17 Firefox 4: szybszy, przyjaźniejszy i bardziej prywatny! Firefox to jedna z najpopularniejszych przeglądarek internetowych na świecie, wiele osób uważa ją za idealną, inni preferują rozwiązania konkurencji, wiele jest też głosów ludzi, którzy narzekają na słabą wydajność. Czy Firefox 4 będzie szybszy? Według planów Mozilli opublikowanych przez Mikea Beltznera (dyrektora d/s Firefoxa) jednym z celów, które stawiają sobie programiści, jest właśnie poprawa wydajności. Jaki więc Firefox 4 będzie?  szybkość – nowy sposób przetwarzania kodu JavaScript (nowy silnik JägerMonkey), ogólna poprawa wydajności, optymalizacje. Były plany, by skorzystać z silnika JS obecnego w WebKitcie; standardy – przeglądarka ma lepiej wspierać HTML5 i inne standardy obecne w sieci; kontrola – programiści chcą, by użytkownik miał większą kontrolę nad przeglądarką i tym samym nad tym, co i w jaki sposób ogląda w internecie (prywatność); interfejs – nowy interfejs użytkownika przebudowany, tak by ułatwić tworzenie nowych skórek (przy tym ograniczyć wykorzystanie „chrome”); poprawiona stabilność i bezpieczeństwo; wtyczki – wsparcie dla instalowania wtyczek/rozszerzeń bez potrzeby restartowania przeglądarki; lepsze narzędzia dla programistów; wsparcie dla 64-bitów; sprzętowa akceleracja – Firefox 4 do renderowania grafiki wykorzysta m.in. dobrodziejstwa Direct2D dostępnego w Windows 7 (sprzętowe wsparcie dla przetwarzania grafiki); multitouch – wsparcie dla wyświetlaczy wielodotykowych, obsługa zaawansowanych gestów Jestem również ciekaw czy Firefox 4 będzie miał zaimplementowany nowy system przechowywania haseł. Właściwie jest to nowe podejście do tematu kont internetowych, ponieważ powstaje głównie z myślą o portalach internetowych i wykorzystywać ma popularne mechanizmy autoryzacji np. Oauth (w Polsce korzysta z niego m.in. Blip). Więcej na ten temat tutaj. Zobaczcie makiety: Jak będzie wyglądała nowa przeglądarka? Prawdopodobnie tak: Wersja dla systemów GNU/Linux  Wersja przeznaczona dla systemu OS X  Wersja przeznaczona dla systemu Windows 7/Vista GNU/Linux: https://wiki.mozilla.org/Firefox/4.0_Linux_Theme_Mockups Windows: https://wiki.mozilla.org/Firefox/4.0_Windows_Theme_Mockups OS X: https://wiki.mozilla.org/Firefox/4.0_Mac_Theme_Mockups Pod tym adresem dostępna jest wideo prezentacja ze spotkania, jeżeli ktoś ma ochotę, to zapraszam. Prezentacja nagrana jest z wykorzystaniem kodeka OGG Theora, jeżeli twoja przeglądarka wspiera HTML5 z tagiem video to możesz ją obejrzeć bezpośrednio z internetu. http://videos.mozilla.org/serv/air_mozilla/firefox4.ogg Nowego Firefoxa możemy spodziewać się jeszcze w tym roku i już się nie mogę doczekać. Tymczasem do przetestowania jest wersja 3.6.4 beta. [ź] neowin.net 