Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 18 października 2010, 7:45   3   WordCamp 2010 Polska – Łódź WordCampy to konferencje organizowane na całym świecie przez użytkowników WordPressa. Event, który w dniach 11-12 grudnia odbędzie się w Łodzi, jest pierwszym tego typu wydarzeniem w Polsce.  WordCamp 2010 Polska to przede wszystkim możliwość posłuchania prelegentów z branży. Specjaliści podpowiedzą nam, co możemy zmienić na swoim blogu, jak uatrakcyjnić serwis. Dowiemy się także, jakie tajne techniki mogą zostać przez nas wykorzystane do rozbudowy strony. WordCamp to cykl zajęć i wykładów, dotyczących projektowania i rozbudowy serwisów, opierających się na systemie WordPress, ale nie samymi wykładami człowiek żyje. WordCamp to także możliwość poznania wielu fascynujących ludzi, porozmawiania z nimi i poszerzenia sieci kontaktów w całej Polsce. Konferencja odbędzie się 11–12 grudnia 2010 r. w gmachu Instytutu Elektroniki Politechniki Łódzkiej, który mieści się przy ulicy Wólczańskiej 211/215 (budynek B9). Więcej informacji znajdziecie na stronie WordCamp Polska. Wstęp na imprezę jest całkowicie darmowy.  Aktualizacja Jeden z BLIPowiczów podesłał nam link do strony internetowej hotelu, w którym można wynająć pokój. W czasie WordCampu w tym hotelu mieszkać będzie kilkanaście osób z BLIPa. Adres strony. 