bzwbkkonkurs   Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 20 stycznia 2011, 8:37   5   Wyniki konkursu: karta internetowa bez plastiku – BZ WBK Witajcie skoro żeście przyszli! Niniejszym mam tę niewątpliwą przyjemność zaprezentować wyniki naszego super szybkiego konkursidła. ;- ) Gdyby udało się Wam zapomnieć (przez te całe 2 dni), czego dotyczył, to nie przejmujcie się. I tak Wam bezwzględnie przypomnę. Otóż przy okazji recenzji karty internetowej bez plastiku, BZ WBK dał nam w ramach konkursu 3 takie karty do rozdania, każda zasilona kwotą 100 zł. Konkurs polegał na udzieleniu odpowiedzi (w komentarzu pod wpisem) na pytanie: na co wydalibyście te 100 zł.  Odpowiedzi było całkiem sporo i były to odpowiedzi różnego typu. Jak się przekonacie, uhonorowaliśmy osoby z poczuciem humoru, które naszym zdaniem (NASZYM, subiektywnym, pozbawionym smaku i wyczucia zdaniem) zasłużyły sobie na wyróżnienie. Zdecydowaliśmy, że będą to: 1. Student, który widać głoduje, postanowiliśmy go podratować jedną taką kartą. Może się teraz biedaczyna naje czymś porządnie, nie tylko jajecznicą po studencku i kromką chleba posmarowaną nożem. ;) Oto jego odpowiedź: “Ja bym w końcu coś zjadł” 2. Malva, która z rozbrajającą szczerością stwierdziła, że za 100 zł, to ona by sobie nic nie kupiła! Kobieta z krwi i kości! ;) Podejrzewam nawet, że gdyby mężczyzna zabrał ją na zakupy (podstawowy błąd, kobiet nie zabiera się ŚWIADOMIE na zakupy) i byłaby przecena 50%, to powiedziałaby mu, że to jest akurat jego 50% do zapłaty (as seen on TV). ;-) Odpowiedź Malvy: “za 100 zł??..to ja bym sobie niczego nie kupiła hahah” 3. Shpyo, który jest trochę jak Fred Flintstone kupujący swojej żonie w prezencie kulę do kręgli. Innymi słowy, chce pewnie zaopatrzyć ją w coś, na czym raczej sam skorzysta. W redakcji cicho liczymy na to, że jak już  żona nauczy się tańczyć (w tym welurze), to zrobi mężowi mały pokaz, a on go nagra i opublikuje na YT! ;) Shpyo napisał: “Za 100zł kupię swojej Żonce dresik welurowy oraz obuwie, aby mogła ćwiczyć taniec – Zumba :)” Ze zwycięzcami skontaktujemy się mailowo. Dziękujemy za uwagę, wspólną zabawę, ciekawe odpowiedzi i jak zwykle: stay tuned, bo to oczywiście nie ostatni konkurs, który organizujemy. 