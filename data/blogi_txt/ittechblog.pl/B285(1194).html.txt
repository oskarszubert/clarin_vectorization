Bartosz 'bartekmp' Pollok    Fanboj Wolnego Oprogramowania, gracz, początkujący i nieudolny programista. Lubi pisać o sprzęcie i systemach. Uwielbia telefony z Androidem. Wbrew pozorom nie jest nolifem :).     Email   Bartosz 'bartekmp' Pollok, 10 sierpnia 2010, 7:10   1   Motorola Droid 2 nareszcie oficjalnie! Z Froyo i Flashem, ale jedynie w USA Nowy Droid 2 przyniesie ze sobą najnowszą wersję Androida – 2.2 Froyo. Telefon Motoroli posiada również, jako pierwszy, pełną integrację z Adobe Flash 10.1, co pozwoli na jeszcze wygodniejsze wyświetlanie zawartości stron internetowych (prawdopodobnie obniży też żywotność baterii). Ze strony technicznej telefon reprezentują obudowa ze sliderem, 3,7-calowy ekran dotykowy WVGA, 1GHz procesor ARM, 8GB wbudowanej pamięci flash, aparat cyfrowy – z autofokusem i dwiema doświetlającymi diodami LED – o rozdzielczości 5MPx oraz moduły GPS, WiFi i Bluetooth. Ciekawostką jest też specjalna aplikacja Swype. Służy ona do alternatywnego wprowadzania znaków z klawiatury ekranowej, od której nie trzeba odrywać palca, tylko przejeżdżać po literach – program sam zinterpretuje o jakie słowo nam chodzi. Niestety, telefon będzie dostępny jedynie w USA, w sieci Verizon. Jego cena wraz z 2-letnim abonamentem i po zniżce wyniesie 199$. [ź]: Ars Technica 