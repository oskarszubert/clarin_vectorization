Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 września 2010, 5:52   4   Legimi dostarczy treści blogowe na e-czytniki Legimi jest pierwszą księgarnią w Europie, która dostarczy treści pojawiające się na blogach na czytniki e-book. Usługa będzie bezpłatna w ramach platformy firmy Legimi.  Z obliczeń niektórych z firm wynika, że na świecie jest 128 milionów blogów. Blogosfera przeżywa obecnie rozkwit, także w Polsce. Nowych blogów przybywa i nie jest to wcale dziwne, mając na uwadze fakt, że są one “głosem ludu”, pozwalają na wolne wyrażanie swoich opinii i nierzadko da się na nich zarobić. Badania mówią, że co dziesiąty Polak czyta blogi. Mikołaj Małaczyński, prezes poznańskiej księgarni Legimi: Na początku września rozpoczęliśmy bardzo intensywne prace nad przygotowaniem unikalnej na skalę europejską niespodzianki dla wszystkich, którzy nie mogą się rozstać ze swoim e-czytnikiem. Wszyscy użytkownicy Legimi będą mieli możliwość zamówienia nieodpłatnej prenumeraty wybranego przez siebie bloga, z którego treści codziennie zostaną dostarczone na e-czytnik. Traktujemy blogerów na równi z autorami publikacji wydawanych w papierowej formie, stąd też pomysł na zaznaczenie ich obecności w naszej e-księgarni. Wśród pierwszych pozyskanych do współpracy blogerów znajdują się: Łukasz Gołębiewski, Natalia Hatalska, Piotr Kowalczyk, Artur Kurasiński, Paweł Tkaczyk czy Przemysław Żyła. Serwis Legimi obejmuje około 800 darmowych książek z różnych kategorii. Teraz na naszych czytnikach możemy także przeglądać treści z blogów, posegregowanych w kategorie tematyczne. Oferta poznańskiej księgarni jest doskonałą reklamą blogów i pozwala na promowanie ich autorów. Mam cichą nadzieję, że Legimi zaoferuje także treści z naszego bloga. :) [ź] media2.pl 