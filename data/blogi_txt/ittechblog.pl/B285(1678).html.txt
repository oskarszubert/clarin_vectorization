Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 12 stycznia 2011, 10:01   0   Toshiba na CES 2011 Targi CES (Consumer Electronics Show) 2011 skończyły się co prawda kilka dni temu, jednak wciąż nie schodzą z ust osób, które uwielbiają nowinki technologiczne. Podczas ich trwania zaprezentowano masę różnorakiego sprzętu – od koreańskich, czyszczących okna robotów po najnowsze płyty główne wyposażone w procesory o kodowej nazwie Sandy Bridge. Nie zabrakło także koncepcji konsol do grania. Przyjrzyjmy się jednak, co zaprezentowała podczas czterodniowych targów w Las Vegas firma Toshiba.  Tablet “No- name” Podczas CES 2011 firma Toshiba zaprezentowała tablet, o którym wiadomo było już przed rozpoczęciem targów. Niestety nazwa urządzenia nie jest znana. Znane są jednak jego parametry: ekran: 10,1” (rozdzielczość: 1280 x 800px), procesor: NVIDIA Tegra 2; 1 GHz ze wsparciem dla Adobe Flash 10.1, aparat: 5Mpix; kamerka: 2Mpix, GPS, kompas, bluetooth, Wi-Fi n, złącze HDMI, pełnoprawne wejście USB, USB mini 2.0, slot na karty SD, stacja dokująca: opcjonalnie.  Tablet ma gumowane końce, dzięki czemu pewnie leży w dłoni i nie ześlizguje się. Urządzenie działa pod kontrolą Androida w wersji 2.2, lecz podczas premiery, która nastąpić ma w pierwszej połowie roku, będzie wydany w wersji z Androidem 3.0.  Telewizory wyposażone w bezokularową technologię 3D Toshiba zaprezentowała trzy telewizory, które zostały wyposażone w technologię pozwalającą na odbieranie złudzenia głębi bez używania do tego celu specjalnych okularów. Największy model liczy aż 65 cali przekątnej. W ramkach wszystkich zaprezentowanych telewizorów znalazły się podświetlane diodami panele LCD o rozdzielczości 4096 x 2160px. Oficjalny opis technologii Toshiby brzmi:  Technologia Toshiby wykorzystuje zintegrowany system wizyjny, który  jednocześnie wysyła na ekran LCD kilka obrazów o różnej paralaksie  kontrolując i optymalizując emisję światła i kierunek prezentacji  obrazów tak, aby były widoczne pod szerokim kątem. Widz, nawet poruszając  głową podczas oglądania telewizji, nie zauważy spadku jakości obrazu 3D.   Warto wspomnieć także o zaprezentowanych przez firmę telewizorach sterowanych głosem. Niestety z krótkiej relacji hdtv.com.pl na ten temat dowiadujemy się, że do sprawnego działania takiego rozwiązania jeszcze wiele brakuje. Odświeżone laptopy z serii Satellite Toshiba zapowiedziała nowe modele z procesorami Core i3-380M oraz Core i5-480M. Nie zabraknie także laptopów wyposażonych w jednostki drugiej generacji (Sandy Bridge) Core i3-2310M oraz Core i5-2410M. Dostępne mają być także modele z procesorami AMD – dwurdzeniowymi Athlon II i  Turion II oraz Phenom II X2 i Phenom II x4. Wszystkie modele (tj. L365, L645 i L655) mają zostać wyposażone w 4GB pamięci DDR3 oraz dyski twarde o pojemności 640GB.  Toshiba Qosmio X505 Firma zaprezentowała także model Qosmio X505. Laptop ten przeznaczony jest do gier i multimediów. Wyposażony został w procesor Intel Core i5 lub i7, kartę graficzną NVIDIA 1,5GB RAM oraz ekran o przekątnej 18,4-cala zdolny wyświetlać materiały w technologii 3D. Model powinien zagościć na półkach sklepowych wiosną tego roku. Jego cena to 1299 dolarów. [ź] tabletowo.pl, technologie.gazeta.pl, frazpc.pl, hdtv.com.pl, zdj:engadget.com 