Magdalena Borawska    Początkująca na IT Tech Blog, miłośniczka strzelania oraz nowych technologii, zakochana w niektórych produktach Apple, mama dwójki bab, próbująca rozciągnąć czasoprzestrzeń, by choć móc podrapać się w... nos:)    Email   Magdalena Borawska, 8 kwietnia 2011, 12:20   3   PC or Tablet? Choose both – konferencja prasowa firmy Acer W dniu 6 kwietnia br. w warszawskiej restauracji Lemongrass odbyła się Konferencja prasowa Acer, pod hasłem: “PC or Tablet? Choose both.” Uczestnikom odkryto sekrety nadciągającej “rewolucji” w dziedzinie rozwiązań mobilnych. Zaprezentowano nową generację urządzeń o nazwach: Acer ICONIA Tab W500, A500, A100 oraz netbook Aspire One 522. Pierwszą część spotkania, dotyczącą prezentacji rynku tabletów, rozpoczął Juliusz Niemotko – Country Manager Acer Poland. Poruszono zagadnienia dotyczące prognoz rynku urządzeń mobilnych, z których jasno wynikało, że najszybszy wzrost sprzedaży posiadają właśnie tablety, podczas gdy rynek desktopów w zasadzie się ustabilizował. W związku z takowym stanem rzeczy – firma Acer swoją nową linię produktów skierowała przede wszystkim do klientów poszukujących dobrych, mobilnych rozwiązań. Drugą część konferencji zajęła prezentacja produktów, poprowadzona przez Zbigniewa Feldo - Mobile Business Unit Managera. I oto, co nadchodzi około czerwca br.: Acer ICONIA Tab W500 Jest to tablet z wielodotykowym ekranem o przekątnej 10,1 cala, do którego stworzono pełnowymiarową klawiaturę dokującą. Sama zastanawiałam się nad użyciem tutaj nazwy “tablet”, czy nie będzie ona wprowadzała w błąd. Inżynierowie Acera, prócz ekranu o wysokiej rozdzielczości, wzbogacili go o głośniki zapewniające dźwięk w jakości Dolby®. Moim zdaniem możliwość korzystania z zewnętrznej mechanicznej klawiatury to ogromna zaleta, gdyż niektórym klawiatura ekranowa przysparza nie lada cierpienia. Fakt, zazwyczaj zalewamy kawą normalną klawiaturę… Tutaj klawiatura pełni rolę stacji dokującej, zapewniając optymalną ergonomię i wiele różnych wejść. Wyposażona została w urządzenie wskazujące FineTrackTM z dwoma przyciskami umożliwiającymi wygodną nawigację, port Ethernet zapewniający dostęp do szybkiego internetu oraz port USB do podłączania urządzeń wewnętrznych. Tablet pozwala na wygodne poruszanie się po serwisach społecznościowych, wyszukiwanie informacji, sprawdzanie poczty, oglądanie filmów, przeglądanie prezentacji oraz oddawanie się rozrywce w postaci gier dotykowych. Kiedy chcemy mieć laptop – dokujemy go w klawiaturze i zaczynamy pisać. Brzmi całkiem nieźle, ciekawi mnie, jak to będzie wyglądało w praktyce, na co dzień. Acer ICONIA Tab W500 ma być łatwy w obsłudze dzięki interfejsowi Acer Ring. Można go łatwo uruchomić poprzez wykonanie gestu chwytania. Zapewnia dostęp do wszystkich dodatkowych funkcji i aplikacji dotykowych urządzenia Acer ICONIA TAB W500. Wśród narzędzi oferowanych przez interfejs Acer Ring są: Clean Disk do zarządzania przestrzenią dyskową i jej optymalizacji; Snipping Tool do błyskawicznego wybierania, oznaczania i kadrowania obrazów wyświetlanych na ekranie; Device Control do dostosowywania ustawień tabletu; Camera do uruchamiania kamery Acer Crystal Eye; Calculator and Game do uruchamiania gier zapisanych w urządzeniu Acer ICONIA TAB W500. Interfejs Acer Ring zapewnia także dostęp do zakładek AppCard, które umożliwiają szybkie przeglądanie i uruchamianie użytecznych aplikacji dotykowych:  TouchBrowser – aplikacja stworzona do poprawy obsługi poprzez zapewnienie możliwości dotykowego wyszukiwania, otwierania, modyfikowania rozmiarów i wybierania treści strony; SocialJogger; My Journal – aplikacja umożliwiająca gromadzenie tzw. wycinków, które dzięki dynamicznym aktualizacjom zapewniają dostęp do nowości dostępnych na stronach uznanych przez użytkownika za ciekawe; clear.fi – aplikacja służąca do wyszukiwania, udostępniania i odtwarzania ulubionych utworów, zdjęć i filmów.  System udostępniania plików multimedialnych Acer clear.fi pozwala na niczym nieskrępowane korzystanie z zasobów multimedialnych w dowolnym miejscu domu. Aplikacja clear.fi pozwala na strumieniowe przesyłanie za pośrednictwem interfejsu HDMI plików multimedialnych zapisanych w urządzeniu Acer ICONIA TAB W500 do wszelkich urządzeń podłączonych do sieci domowej i obsługujących clear.fi. Całość obsługuje Windows 7, nad wydajnością czuwa jednostka AMD Dual-Core C-50 Accelerated Processor z grafiką AMD Radeon HD6250. Łączność jest możliwa poprzez Wi-Fi, 3G (w wybranych modelach) lub Bluetooth 3.0. Dodatkowo “tablet” wyposażony jest w podwójną (przednią i tylną) kamerę Acer Crystal Eye o rozdzielczości 1,3 MP. Pozwala ona na prowadzenie wideokonferencji z przyjaciółmi oraz nagrywanie filmów w rozdzielczości HD i udostępnianie ich za pośrednictwem serwisów Facebook czy YouTube. W rękach leży całkiem dobrze, ale nie powala na kolana. Sam tablet trochę chrzęści podczas użytkowania. Sprawia wrażenie cięższego niż iPad. Odłączanie od klawiatury sprawia nieco trudności, co zresztą widać na filmie. Zadokowanie na klawiaturze też nie należy do czynności intuicyjnych. I trzeba bardzo uważać, żeby nie próbować zamknąć tabletu jak laptop, gdy znajduje się przypięty do klawiatury – złamie się. Nie udało mi się również dostać do Wi-Fi, Windows miał problemy z połączeniem się z siecią udostępnianą przez iPhone’a 4 (osobistym hotspotem). Działa dość szybko na czystym systemie, reaguje na dotyk, chociaż zagłębiając się już w menu – warto pomyśleć o rysiku. Palcem w wiele pozycji menu ciężko trafić. Film wgrany domyślnie do systemu Windows 7 śmiga. Ale to nie zadziwia. Ciekawe jak poradziłby sobie z kontenerem Matroska. :) Specyfikacja Acer ICONIA Tab W500/W501 Poniżej filmik z prezentacji:  Acer ICONIA Tab A500 na Androidzie                                    Urządzenie to tablet z ekranem o przekątnej 10,1 cala, systemem operacyjnym Google Android 3.0 Honeycomb, czyli nową wersją platformy Android stworzonej specjalnie pod kątem tabletów. Połączenie systemu z interfejsem Acer Ul ustanawia nową jakość w zakresie interaktywności. Urządzenie oferowane jest z aplikacją Acer clear.fi, która umożliwia jego integrację z domowym środowiskiem multimediów w celu zapewnienia szybkiego dostępu do zasobów multimedialnych oraz serwisów społecznościowych z dowolnego urządzenia w sieci. Wyświetlacz o przekątnej 10,1″ oferuje wysoką rozdzielczość, doskonały kontrast, szeroki kąt widzenia oraz najwyższą precyzję odwzorowania barw, co pozwala na odtwarzanie i udostępnianie mediów w jakości HD w dowolnym miejscu i czasie. Urządzenie wyposażone zostało także standardowo w port HDMI oraz obsługę standardu 1080p, co pozwala na wyświetlanie obrazu w jakości HD na dużym ekranie telewizora lub monitorze w jakości Full HD. Pojemnościowy ekran wielodotykowy o przekątnej 10,1″ zapewnia wysoką jakość obrazu niezależnie od kąta patrzenia. Aluminiowa obudowa sprawia, że urządzenie jest przyjazne dla oka i miłe w dotyku, a błyszczące wykończenie z grawerowaną laserowo teksturą nadaje urządzeniu elegancki wygląd. Tablet ma 13,3 mm grubości. Jedną z najbardziej imponujących cech urządzenia jest jego zdolność do obsługi zaawansowanych gier platformowych w jakości HD i rozbudowanych gier 3D online. Umożliwiają to ekran wielodotykowy oraz żyroskop, które stanowią gwarancję wrażeń na poziomie, jaki oferują najlepsze konsole. Acer ICONIA TAB A500 wyposażony będzie w dwurdzeniowy procesor NVIDIA Tegra 2, pierwszą jednostkę dwurdzeniową dla urządzeń przenośnych zapewniającą dwukrotnie wyższą prędkość wyszukiwania, wspaniałą grafikę w jakości HD, obsługę gier 3D w jakości znanej z konsol oraz pełną swobodą odtwarzania multimediów dzięki energooszczędnemu (ULP) procesorowi graficznemu NVIDIA GeForce GPU z obsługą Flash 10.1. Dzięki obsłudze standardu 1080p urządzenie oferuje możliwość odtwarzania filmów, zdjęć i innych plików multimedialnych na dużym ekranie telewizora w jakości Full HD. Obsługa wielu standardów sieci, w tym Wi-Fi, 3G lub Bluetooth 2.1, stanowi gwarancję większej mobilności i utrzymania stałego kontaktu z innymi. Kamery – skierowana do tyłu kamera o rozdzielczości 5MP i skierowana do przodu kamera HD – umożliwiają nagrywanie filmów, uczestniczenie w wideoczatach i wykonywanie zdjęć z myślą o udostępnieniu ich znajomym za pośrednictwem serwisów Facebook, YouTube i Picasa. Mogą także być wykorzystywane jako skanery kodów paskowych. Jeżeli wierzyć w to wszystko, co obiecuje producent – urządzenie może być dużo lepsze niż poprzedni opisywany model oparty na Windowsie 7 – pod kątem mobilności i wygody użytkowania. Plus – udało mi się podłączyć urządzenie bez problemu do osobistego hotspota iPhone’a 4. Minus – również lekko chrzęści, troszkę ciężki. Specyfikacja urządzenia:             Poniżej zdjęcia wykonane przeze mnie podczas konferencji oraz krótki filmik z tego, co udało mi się sprawdzić w tak krótkim czasie. Acer ICONIA TAB A100 Urządzenie to tablet o przekątnej 7”. Jest nieduży, więc podejrzewam, że wygodny w noszeniu. Wyposażono go w system operacyjny Android 3.0 Honeycomb. Na stronie głównej zasoby pogrupowane są w łatwo dostępnych czterech podstawowych kategoriach: Urządzenie to tablet o przekątnej 7”. Jest nieduży, więc podejrzewam, że wygodny w noszeniu. Wyposażono go w system operacyjny Android 3.0 Honeycomb. Na stronie głównej zasoby pogrupowane są w łatwo dostępnych czterech podstawowych kategoriach:  Games Zone – tutaj znajdziesz ogromną różnorodność zainstalowanych fabrycznie gier 3D online, konsolowych i zwykłych. eReading – gdzie znajdziesz narzędzia, jakich potrzebujesz, by móc pobierać i czytać prasę oraz książki: prasę w Zinio, a książki w Nook i LumiRead. Multimedia – grupa wszystkich aplikacji, jakich potrzebujesz, by cieszyć się muzyką, filmami i zdjęciami. SNS – udostępnia serwisy społecznościowe. Znajdziesz tu odsyłacze do serwisów Facebook, Twitter oraz Acer SocialJogger, który pozwala na sprawdzanie, wysyłanie i aktualizację treści w ramach wszystkich kont. Urządzenie Acer ICONIA TAB oferowane jest z aplikacją Acer clear.fi, która umożliwia jego integrację z domowym środowiskiem multimediów w celu zapewnienia szybkiego dostępu do zasobów multimedialnych oraz serwisów społecznościowych z dowolnego urządzenia w sieci. Acer ICONIA TAB A100 wyposażony będzie w dwurdzeniowy procesor NVIDIA  Tegra™ 2, jednostkę dwurdzeniową dla urządzeń przenośnych zapewniającą dwukrotnie wyższą prędkość wyszukiwania w internecie. Dzięki energooszczędnemu (ULP) procesorowi graficznemu NVIDIA  GeForce GPU z obsługa Flash 10.1 urządzenie zapewnia wspaniałą grafikę jakości HD, obsługę gier 3D w jakości znanej z konsol oraz pełną swobodą odtwarzania filmów, zdjęć i innych plików multimedialnych na dużym ekranie telewizora w jakości Fuli HD. Ekran dotykowy o przekątnej 7″ (1024×600) i formatem 16:9 ma być wystarczający do wygodnego wyświetlania zdjęć, nagrań wideo i filmów oraz czytania książek i prasy. Jedną z najbardziej interesujących cech urządzenia ma być jego zdolność do obsługi zaawansowanych gier platformowych w jakości HD i rozbudowanych gier 3D online. Umożliwić ma to ekran wielodotykowy oraz żyroskop, które stanowić mają gwarancję wrażeń na poziomie, jaki oferują najlepsze konsole. Acer ICONIA TAB A100 oferować będzie bardzo dobrą jakość dźwięku. Technologia Dolby Mobile stanowi gwarancję intensywnego dźwięku, który wyróżnia się mocnymi niskimi tonami i dużą głębią. To wszystko sprawia, że tablet ten nadaje rozrywce zupełnie nowe znaczenie. Uzupełnieniem narzędzi służących rozrywce w modelu ICONIA TAB A100 jest skierowana do tyłu kamera o rozdzielczości 5 MP z autofokusem. Pozwala ona na uwiecznianie najciekawszych chwil i błyskawiczne dzielenie się nimi z innymi za pośrednictwem serwisów społecznościowych. Dostępna jest także kamera o rozdzielczości 2 MP skierowana do przodu, która doskonale sprawdza się w przypadku wideoczatów. Obsługa wielu standardów sieci, w tym Wi-Fi, 3G lub Bluetooth 2.1, stanowi gwarancję większej mobilności i utrzymania stałego kontaktu z innymi. Urządzenie wyposażone zostało także standardowo w port HDMI oraz obsługę standardu 1080p, co pozwala na wyświetlanie obrazu na dużym ekranie telewizora lub monitorze w jakości Full HD. Z kolei porty USB i mini USB umożliwiają podłączanie ICONIA TAB A100 do innych urządzeń. To kompaktowe urządzenie jest niezwykle eleganckie i proste w obsłudze, a wyróżnia je modna obudowa ozdobiona ciekawym wzorem – zapewnia Acer. Niestety urządzenie, w momencie kiedy trafi na rynek, zderzy się z ogromem bardzo krytycznych recenzentów – użytkowników. Ciekawe, jak wtedy wypadnie. Model fizycznie jednak nie pojawił się na konferencji, więc nie miałam okazji potrzymać go w dłoniach. Specyfikacja:                    Acer ICONIA Smart Smart nie został oficjalnie zaprezentowany na konferencji, ale warto o nim napisać. Posiada ogromny 4,8-calowy (1024 x 480) ekran dotykowy o proporcjach 21:9. Telefon zamknięty jest w  metalowy korpus o wymiarach 141.7 (L) x 64,5 (szer.) x 13.6 (wys.) mm i waży 185g. W środku znajduje się procesor Qualcomm MSM8255-1  1 GHz. Całość oparta na systemie operacyjnym Android 2.3 Gingerbread oraz Acer UI 4.2. Iconia Smart posiada 512 MB pamięci RAM, 8 GB pamięci ROM, czujnik G, Czujnik światła, czujniki zbliżeniowe, eCompass, Gyro-meter, obsługuje HSDPA 14,4 i WiFi 802.11n, zintegrowany Bluetooth 2.1 + EDR, A-GPS i 8 aparat z 720p HD oraz lampę błyskową LED z tyłu i przodu aparatu o rozdzielczości 2 megapixeli do połączeń wideo. Jest również wyposażony w technologię Dolby surround, wyjście HDMI (1280 × 720) i 1500 mAh. Ma być dostępny w trzecim kwartale w Polsce u operatorów sieci komórkowych. Acer Aspire One 522 Netbook wyposażony jest w nowy procesor AMD Dual-Core C-50 Accelerated Processor z grafiką AMD Radeon,M HD 6250, zaprojektowany z myślą o zapewnieniu bogatego, ostrego i realistycznego obrazu w jakości HD w przypadku korzystania z Internetu lub innych współczesnych zasobów cyfrowych. Jak pisze Acer: Aspire One 522 to gwarancja zawsze najwspanialszych wrażeń podczas odtwarzania filmów w jakości HD, strumieniowego odtwarzania nagrań wideo z Internetu oraz zwykłego relaksu. Umożliwia wyjście poza proste korzystanie z Internetu i sięgnięcie po pełnię doznań związanych z odtwarzaniem wideo w sieci. To jednak nie wszystko. Nowy netbook Aspire One 522 wyposażony został w grafikę AMD Radeon HD 6250 zapewniającą wspaniały obraz wideo w jakości HD z obsługą najnowszych standardów graficznych, w tym Microsoft® DirectX 11, tryb wideo 1080p w standardzie HDMI, przetwarzanie obrazu w czasie rzeczywistym z automatyczną regulacją koloru i kontrastu oraz wzmocnieniem ostrości. Obsługa standardu pamięci DDR3 pozwala na realizację również bardziej wymagających zadań. Dzięki możliwości odtwarzania wideo w jakości HD urządzenie nadaje się do zintegrowania z domowym środowiskiem multimedialnym. Z myślą o najwyższej jakości odtwarzania netbook wyposażony został w port HDMI, który umożliwia podłączenie urządzenia do telewizora HD lub projektora wideo w celu wyświetlenia obrazu w najwyższej jakości na dużym ekranie z wysoką rozdzielczością 1080p. Dodatkową zaletą komputera jest jasny ekran o przekątnej 10,1″ Acer CrystalBrite™ z podświetleniem LED oferujący rozdzielczość 1280×720 (WXGA). Obsługa wielu standardów sieci, w tym Wi-Fi, LAN i opcjonalnie 3G lub Bluetooth, stanowi gwarancję większej mobilności i utrzymania stałego kontaktu z innymi. Z myślą o wideoczatach, nagrywaniu obrazu oraz wideokonferencjach wprowadzono wbudowaną kamerę Acer Crystal Eye i mikrofon cyfrowy. Aspire One dostępny jest w dwóch kolorach – czarnym i zielonym. Dopełnieniem klawiatury jest dotykowy touchpad z obsługą gestów, doskonale nadający się do przewijania dokumentów, obracania obrazów, powiększania i wyszukiwania. Netbook spełnia wymogi norm Energy Star® oraz dyrektyw RoHS i WEEE, które regulują zasady eksploatacji i unieszkodliwiania niebezpiecznych substancji występujących w sprzęcie elektrycznym i elektronicznym. Ekran nie zawiera rtęci, a dzięki podświetleniu LED zapewnia oszczędność energii na poziomie 22,2% w porównaniu z innymi standardowymi ekranami notebooków. Specyfikacja:                    Nowe procesory AMD Na konferencji poświęcono również troszkę czasu prezentacji architektury nowych procesorów fusion zastosowanych w urządzeniach Acer- AMD (18W E-Series APU oraz 9W C-Series APU). Łączą one w sobie tradycyjną architekturę mikroprocesora CPU oraz karty graficznej GPU w jednym układzie scalonym APU. Nowa platforma zastąpiła starszą AMD Eagle. Z tego, co zrozumiałam odnośnie procesorów w nadchodzących urządzeniach Acera, będzie to AMD Brazos, czyli najbardziej “E” – energooszczędna platforma AMD, przeznaczona dla komputerów stacjonarnych i notebooków, a w jej obrębie procesory z serii E – 18W APU z dwoma rdzeniami Bobcat oraz serie C – 9W z pojedynczym rdzeniem Bobcat dla tabletów (ultraprzenośny). APU Brazos powinny nie przekraczać magicznej bariery 100 USD. Innymi słowy jest nadzieja na to, że „w końcu” będzie tanio i wydajnie.                    I na koniec to, co interesuje wszystkich – od kiedy i za ile: Za około dwa miesiące, czyli w czerwcu, będziemy mogli kupić urządzenia w Polsce. Acer ICONIA Tab A100 będzie najtańszy, (7 cali) około 1290 zł Acer ICONIA Tab A500 ma być w cenie 1500zł (10 cali) Acer ICONIA Tab W500 z systemem Windows 7 w cenie około 2100 zł bez klawiatury, a ta jako dodatek za około 100 zł. Acer ICONIA Smart ma być dostępny u operatorów, cena nieznana. nggallery id = 9] http://www.youtube.com/watch?v=F25LNypImTo 