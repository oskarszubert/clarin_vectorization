Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 20 kwietnia 2012, 1:13   2   Specyfikacja Samsunga Galaxy S III ujawniona W ostatnich dniach, bardzo dużo mówi się o nadchodzącej premierze nowego topowego smartona koreańskiego producenta, czyli Samsungu Galaxy S III. Wiele osób przewidywało, że urządzenie pojawi się na zaplanowanej na 3 maja konferencji. Specyfikacja, aż do dziś pozostawała wielką niewiadomą. Dzisiaj jednak dowiedzieliśmy się o nowym telefonie trochę więcej. Na stronie Tinhte.vn zamieszczony został film, pokazujący prototyp urządzenia.  Wideo niestety nie daje nam pełnego poglądu na design nadchodzącego modelu, gdyż jest to model testowy mający na celu sprawdzenie prawidłowości działania hardware’u. Przechodząc do wnętrza, dowiadujemy się, że telefon będzie wyposażony w czterordzeniowy układ Samsungu o taktowaniu 1.4 GHz oraz taki sam procesor graficzny jak Galaxy S II, czyli Mali-400MP. Ekran będzie podobny do aktualnego modelu Galaxy Nexus i również będzie miał rozdzielczość 1184×720 pikseli. Wykonany zostanie w technologii Super AMOLED natomiast przekątna wynosi 4.6 cala. Te liczby dają ppi o wartości 320, czyli bardzo zbliżone do Retiny w telefonach Apple. Ponadto telefon będzie miał baterię 2050 mAh, czyli po cichu można liczyć na dosyć dobry wynik wytrzymałości. Pamięć to dosyć standardowo 16GB wraz z możliwością rozszerzenia o karty microSD. Będziemy mogli zapisać na niej zdjęcia z aparatu, wyposażonego w matrycę o rozdzielczości 8Mpx. Póki co wiemy jedynie tyle, na więcej informacji i na oficjalne potwierdzenie przyjdzie nam poczekać jeszcze minimum do początku maja. [ź] gsmarena.com 