Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 4 sierpnia 2010, 1:56   1   Samsung – czyli mocna konkurencja dla Apple Całkiem niedawno miała miejsce premiera high-endowego telefonu Samsung Galaxy S. Jakiś czas temu świat obiegła także informacja o tym, że Samsung pracuje nad tabletem (Galaxy Tab) opartym na Androidzie, a wszystko wskazuje na to, że  również nad odtwarzaczem MP4 (MB2). Na 11 sierpnia Samsung zapowiedział konferencję prasową pt. “Odkryj cuda Samsunga”. Podobno będą na niej zaprezentowane nowe urządzenia, ale czy właśnie wtedy poznamy dokładną datę premiery oraz cenę tabletu i MP4, tego nie wiemy. Jeśli chodzi o tablet, a raczej całą ich serię (taką informację podaje  Samsung), to pierwszy najsłabszy model z 7-calowym ekranem dotykowym ma pojawić się na rynku już w sierpniu.  Kolejne modele: 8 i 10-calowy, odpowiednio w listopadzie i grudniu. Tak jak wszystkie urządzenia wyprodukowane przez tę koreańską firmę, również te początkowo dostępne będą jedynie na rynku azjatyckim. Z kolei, kiedy pojawią się na Zachodzie, być może dowiemy się 11 sierpnia.  Skupmy się teraz na YP-MB2, bo tak prawdopodobnie oznaczony zostanie odtwarzacz MP4 z serii Galaxy. Co o nim wiemy? Stosunkowo niewiele. Wygląda tak samo jak Galaxy S, różni się tym, że posiada aparat 3.2 Mpx.  W porównaniu z Apple, to duży plus dla Samsunga, gdyż iPod touch aparatu nie posiada. Rzecz jasna z YP-MB2 nie będzie można wykonywać połączeń. Pozostaje nam jedynie mieć nadzieję, że bardziej szczegółowych informacji o tym urządzeniu dostarczy sierpniowa konferencja. Śmiało można jednak stwierdzić, że  iPod touch będzie miał godnego  konkurenta.  Samsung oraz inni producenci widzą ogromny potencjał w urządzeniach opartych na platformie Android. Dlatego też pojawia się coraz więcej nowych modeli z zielonym robotem w środku, które śmiało mogą konkurować z produktami Apple. 