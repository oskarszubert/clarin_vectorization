Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 14 czerwca 2010, 1:39   0 Maszyna do pisania na USB + iPad – powrót do korzeni? Usbtypewriter to nic innego jak zmodyfikowana maszyna do pisania, dzięki której możemy zastąpić nasza standardową klawiaturę czymś… hmm bardziej oldschoolowym? – Jak inaczej to nazwać!? Autor tych modyfikacji jest w stanie przerobić dowolną maszynę do pisania na klawiaturę USB. Jego ostatnia modyfikacja wygląda jednak najciekawiej, jest to maszyna przystosowana do pracy z iPadem, niestety nie mogłem zamieścić filmiku, ale na stronie autora można takowy zobaczyć, zachęcam, to wygląda niesamowicie! Filmik dostępny jest także na YouTube: http://www.youtube.com/watch?v=EozwYbMTtS0 Niestety muszę was zmartwić, gotowa maszyna przygotowana pod iPada to wydatek od 400 do 500 dolarów, chyba że chcemy taką modyfikacje wykonać samemu, wtedy specjalny zestaw kosztuje 75 dolarów. To raczej propozycja dla gadżeciarzy z przepastnym portfelem, którzy wyraźnie nie mają co robić z pieniędzmi. Z drugiej strony, kto z was nie chciałby się chociaż przez chwile pobawić w ten sposób? – Ja przynajmniej chciałbym spróbować, dawno nie pisałem na maszynie do pisania. ;- ) [ź] mashable.com 