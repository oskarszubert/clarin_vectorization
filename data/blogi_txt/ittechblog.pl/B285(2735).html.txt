Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 19 czerwca 2012, 1:44   4 Microsoft zaprezentował swoje tablety z Windows 8! Windows 8 nadchodzi wielkimi krokami. Dzisiaj ma miejsce konferencja Microsoftu, na której firma zaprezentowała dwa tablety pracujące pod kontrolą systemu Windows 8 i Windows 8 RT. Można się pokusić o stwierdzenie, że to jedne z lepszych, jeśli nie najlepszych, tabletów. Grubość obudowy to zaledwie 9,3 mm, a waga tylko 0,7 kg. Korpus został wykonany ze specjalnego stopu magnezu, co ma zapewnić lekkość i wytrzymałość. Ekran posiada przekątną 10,6″ – wyświetla obraz w proporcjach 16:9 i rozdzielczości 1366 x 768 pikseli. Wyświetlacz ClearType HD został pokryty warstwą szkła Gorilla Glass. Dodatkowo, z tyłu urządzenia jest specjalna podstawka zwiększająca możliwości tabletu. Dzięki dołączanej klawiaturze tablet może stać się komputerem (np. typu all-in- one).   Microsoft przewidział dwie wersje. RT dedykowana architekturze ARM, która będzie pracować na układzie SoC – Tegra 3. Dostępne będą dwie opcje: 32 i 64 GB pamięci. Bateria będzie miała pojemność 31,5 Wh. Druga z wersji, oznaczona dopiskiem PRO, będzie pracować na pełnoprawnym systemie Windows 8 Pro i będzie charakteryzować się 22-nanometrowym procesorem Intel Core i5 wykonanym w architekturze Ivy Bridge. Dostępna pamięć to 64 albo 128 GB na dysku SSD. Ze względu na procesor grubość tabletu wzrośnie do 13,5 mm, a waga do 903 gramów. To jednak nie wszystko, rozdzielczość również wzrośnie do FullHD, a bateria do 42 Wh. Tablet „PRO” będzie miał również mini DisplayPort, czytnik kart microSDXC oraz USB w wersji 3.0.      Ciekawe natomiast, jak będą kształtowały się ceny – oby nie były wygórowane. Tu specjalna strona poświęcona projektowi Surface. [ź] Engadget, Microsoft 