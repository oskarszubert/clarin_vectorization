Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 1 kwietnia 2012, 3:45   2   Park Angry Birds w Polsce, otwarcie w czerwcu 2013 Disneyland, Legoland, u każdego dziecka te słowa wywołują radość, a i nie jeden dorosły uśmiechnie się na myśl o tych miejscach. Tym parkom rozrywki sławę zagwarantowała znana marka: w pierwszym przypadku nazwisko twórcy bajek, Walta Disney’a, zaś w drugim marka produkująca świetne klocki. Nikogo więc nie dziwiły plotki o Landzie opartym na motywach słynnej gry – Angry Birds. Pierwszy Angry Birds Land, bo taką nazwę miał nosić, powstanie już za miesiąc w finśkim Tampere. Producent gry, Rovio, o pomoc poprosiło tamtejszą firmę Lappset. W wesołym miasteczku mają być przygotowane atrakcje zarówno dla mniejszych, jak i większych dzieci. Zresztą zobaczcie sami:  Jak się okazuje, nie tylko Finlandia będzie miała swój Angry Birds Land. Na początku zeszłego tygodnia dostałem zaproszenie na spotkanie z władzami miasta Wrocław oraz (jak było napisane na zaproszeniu) innowatorami na rynku gier mobilnych. Z wielką chęcią udałem się wczoraj do Urzędu Miejskiego. Miłym zaskoczeniem była prawdziwa tożsamość “tajemniczych gości”, czyli koordynator do spraw marketingu oraz producent z Rovio. Po półtorej godzinie wyszedłem z kompletem informacji, niestety tylko część z nich mogę Wam przekazać. Plany zakładają, że w przeciągu roku na terenie Wrocławia powstanie Park Angry Birds. Będzie się on różnił od tego w Finlandii, bowiem bardziej ma przypominać francuski Disneyland. Otwarcie planowane jest na pierwszego czerwca 2013 roku, jednak już w te wakacje, wrocławski rynek zostanie zalany przez latające, wściekłe ptaki. Akcja promocyjna obejmuje bowiem stworzenie podobnej atrakcji, jak ta w Barcelonie, będąca dziełem T-Mobile. Warto zauważyć, że PTC ma mieć również duży udział w całym przedsięwzięciu. Dlaczego Wrocław? Oso­bi­ście mi to nie prze­szka­dza, mimo to z dzien­ni­kar­skiego obowiązku zadałem to pytanie. Wrocław to miasto spotkań. - mówi pracownik Urzędu Miasta Wrocławia - Chcemy, aby Park Angry Birds był takim miejscem, w którym wirtualna rozrywka spotyka się z realnym światem. Poza tym sama gra wciąga zarówno dzieci jak i dorosłych – będzie to idealne miejsce do spędzania czasu wspólnie, całą rodziną” Niestety, tutaj informacje, które mogę Wam przekazać się kończą. Jako IT Tech Blog patronujemy całej akcji, dlatego u nas będziemy informować (jako pierwsi w kraju) o każdym kroku, który przybliży nas do otwarcia Parku. 