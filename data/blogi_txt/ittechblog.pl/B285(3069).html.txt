Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 26 listopada 2013, 10:19 Winamp ożyje pod okiem Microsoftu? Niedawno wieściliśmy koniec ery Winampa po tym, jak jego twórcy zapowiedzieli koniec swojej działalności wraz z dniem 20 grudnia. Okazuje się jednak, że być może nie wszystko stracone i Winamp ożyje na nowo. TechCrunch donosi bowiem (powołując się na swoje źródła), że AOL – gigant będący w posiadaniu Winampa – prowadzi rozmowy na temat sprzedaży tego produktu Microsoftowi. Co ciekawe, transakcja dotyczyłaby także sprzedaży usługi Shoutcast, o któej zamknięciu mamy rzekomo zostać poinformowani lada dzień.  Jeśli sprzedaż Winampa i Shoutcastu dojdzie do skutku, Microsoft wzbogaci się o nowy odtwarzacz oraz platformę posiadającą ponad 50 tysięcy stacji radiowych. Gigant z Redmond mógłby następnie połączyć platformę muzyczną z Xboksem, co z pewnością spodobałoby się użytkownikom konsoli. Niestety, jak na razie Microsoft odmawia komentarza w tej sprawie. Jak myślicie – potrzebny Windowsowi kolejny odtwarzacz muzyki? Źródło: [1] 