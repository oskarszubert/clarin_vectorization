Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 21 października 2013, 12:33 Czy Samsung Galaxy S5 będzie skanować nasze oczy? Pojawiły się informacje, jakoby Samsung Galaxy S5, którego premiera planowana jest na przyszłoroczne MWC, wyposażony był w skaner oczu jako system zabezpieczeń. Wydawać by się mogło, że zainstalowanie w najnowszym iPhonie czytnika linii papilarnych jest szczytem możliwości, jeśli chodzi o system zabezpieczeń dla smartfonów. Nic bardziej mylnego. Pojawiły się właśnie przecieki dotyczące jeszcze bardziej innowacyjnego rozwiązania, nad jakim rzekomo pracuje Samsung. Koreańskie źródła donoszą, że Samsung Galaxy S5 – którego premiera nastąpi najprawdopodobniej podczas przyszłorocznego Mobile World Congress w Barcelonie (24-27 luty) – wyposażony ma zostać w skaner oczu. Model S5 dopiero po prawidłowym odczytaniu naszego oka byłby skłonny odblokować się, by umożliwić korzystanie ze swoich funkcji. Ponieważ informacja ta trafiła do sieci jak na razie jedynie nieoficjalna drogą, trudno traktować ją do końca poważnie. Z drugiej jednak strony – byłby to zdecydowanie krok milowy, którym Samsung mógłby prześcignąć swoich rywali takich jak HTC czy Apple, decydujących się na czytniki linii papilarnych. Uważacie, że skanowanie oka to dobry pomysł na zabezpieczanie swojego telefonu? Źródło: AndroidSaS 