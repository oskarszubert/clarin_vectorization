Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 19 sierpnia 2011, 5:35   0   Sprawdź pogodę na mapach Google! Jak czytamy na oficjalnym blogu Google, wczoraj dodana została funkcja obserwowania pogody na Google maps. Możemy jednocześnie obserwować pogodę na całym świecie, przemieszczając się pomiędzy kontynentami, państwami czy miastami. Wyświetlana jest aktualna temperatura oraz zachmurzenie. Dane pobierane są z serwisu weather.com oraz US Naval Research Lab. Po kliknięciu na daną miejscowość, możemy sprawdzić pogodę na najbliższe 4 dni. Wyświetlana jest też prędkość wiatru, wilgotność oraz oczywiście temperatura wraz z zachmurzeniem w postaci ikony. Mamy możliwość wybrania temperatury wyświetlanej w stopniach Celsjusza bądź Fahrenheita czy prędkości wiatru w km/h , m/s, mil/h. Mając widok na cały kontynent, widzimy także aktualne zachmurzenie nad danym krajem.  Poniżej prawdziwa prognoza pogody z udziałem nowego serwisu. :)  Aby korzystać z nowej funkcji, wystarczy kliknąć na mapy, a następnie w prawym górnym rogu wybrać odpowiednią etykietę. Można również przeglądać pogodę z tego linku. [ź] googleblog.blogspot.com 