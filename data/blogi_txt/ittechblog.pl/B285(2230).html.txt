Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 października 2011, 1:55   9   Meltemi? Coś przegapiłem? A nie… to przecież kolejny, nic nieznaczący OS mobilny Wyjaśniałem już, że tworzenie kolejnych, nowych systemów mobilnych to głupie posunięcie. Producenci jednak wiedzą lepiej, że potrzebujemy ich nowych wymysłów. Należy nasycić rynek – to zrozumiałe – ale o wiele lepiej zrobić to za pomocą istniejących, dobrze nam znanych systemów, takich jak Android lub nawet mniej znanych, ale jednak obecnych (Windows Phone 7/7.5 czy Bada OS). Dopiero co pisałem o Tizenie – kolejnym “przełomowym” systemie bazującym na Linuksie, a jak przed chwilą wyczytałem Nokia staje się jeszcze bardziej poligamiczna. Meltemi ma być nowym, mobilnym OS-em Nokii, mającym gościć na tanich, dotykowych urządzeniach fińskiego producenta.  O Meltemi wiemy tyle, że oparty ma być na Linuksie i że trafi na tanie smartfony Nokii (zapewne te z ekranem oporowym). Nokia tym samym wspiera już 3 systemy mobilne: Symbiana (wsparcie do roku 2016 – ostatnio wydano wersję Belle), Windowsa Phone 7/7.5 oraz Meltemi, o którym nic nie wiadomo. Ta poligamiczna natura Nokii wynika chyba z tego, że firma sama nie wie, na czym ma się skupić. Najpierw Finowie angażują się w MeeGo, później projekt odstawiają. Następnie twierdzą, że odstawiają także Symbiana, aby chwilę później zaktualizować go do wersji Anna, a następnie wydać wersję Belle. Jeszcze przed tym wydarzeniem firma podpisuje umowę z Microsoftem, później porzuca MeeGo i tworzy Meltemi OS. Nadążacie? Ja nie za bardzo… To nie wszystko. W kwietniu bieżącego roku Nokia ogłosiła, że poszukuje firmy, która zajęłaby się jej dzieckiem, czyli Symbianem. Dzisiaj ogłoszono zakończenie negocjacji – rozwój Symbiana oddano w ręce firmy Accenture. Tym samym robi się jeszcze większy bałagan. Nokia już chyba sama nie wie, czego chce. Czy nie można by po prostu tak zmodyfikować Symbiana, aby gościł na tanich smartfonach? [ź] zdjęcie: letsgodigital.org 