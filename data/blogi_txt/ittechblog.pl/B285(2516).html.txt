Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 13 marca 2012, 8:11   21 InfoShare i mały sneak peek w przyszłość ITtecha Rok 2012 to dla ITtecha rok szczególny – dużo planów, wielkie zmiany. Dziś chcemy uchylić rąbka tajemnicy i prezentujemy naszym czytelnikom mały skrawek tego, co czeka stronę. Zmian szykuje się naprawdę sporo. Niektórzy zapewne zastanawiają się, dlaczego w tytule znalazła się wzmianka o Infoshare. Powód jest prozaiczny – jesteśmy jednym z patronów medialnych tej konferencji, ale to także na stronach tego wydarzenia po raz pierwszy pokazaliśmy nowe logo IT Tech Bloga.  Nowe logo to nie zapowiedź drobnych poprawek wizualnych. Całkowicie odświeżamy IT Techa: nowa identyfikacja oraz struktura to nie jedyne zmiany. Zaprezentujemy się w zupełnie nowej formie z nowymi modułami. Strona, zarówno w części technicznej, jak i wizualnej, projektowana jest od podstaw. Na razie wstrzymamy się z opisem zmian wizualnych – to nadal tajemnica, ale już niebawem przedstawimy kolejne wieści z projektowego frontu. Tymczasem prezentujemy Wam nowe logo bloga – nawiązuje do poprzedniego, a jednocześnie diametralnie się od niego różni. Nie tylko strona się zmieni Blog rozwija się bardzo dynamicznie. W tym roku doszło do naszego zespołu 6 osób – w tej chwili tworzy go pokaźna, dwudziestoosobowa drużyna. To mieszanka różnych ludzi, różnych osobowości, a także mieszanka różnych specjalności. W naszym składzie mamy: programistów, administratora, grafików, blogerów, specjalistów od ePR-u, SEO i social mediów. To również 3 osoby odpowiedzialne za korektę tekstów. Dodatkowo stale współpracujemy z różnymi, mniej i bardziej znanymi, osobami, które gościnnie piszą na łamach serwisu. Całość tworzą przede wszystkim pasjonaci, ludzie, którzy lubią to, co robią i chętnie dzielą się swoją wiedzą z innymi. Największym plusem tego zespołu jest niesamowity klimat, który wszyscy tworzymy. Brak tu zgrzytów, niepotrzebnych nerwów, zawsze jest sympatycznie, wesoło, ale ponad wszystko cenimy profesjonalizm. Cały poprzedni rok poświęciliśmy na przygotowania, tworzenie struktury i organizację, tj. np: grupy dyskusyjne, system komunikacji, CRM. Mamy osobny serwer deweloperski z trackerem (do rozkładania i opisu zadań) z przydzielonym zespołem ludzi odpowiedzialnych za techniczną i wizualną stronę bloga. Pozyskaliśmy dla bloga nowych partnerów - stale współpracujące firmy/projekty – a to jeszcze nie koniec! Niebawem pojawią się kolejni współpracownicy. W międzyczasie przygotowujemy własne przedsięwzięcia. Jednym z nich będzie program w ramach współpracy z nextbig.tv. To wszystko jest tylko małym skrawkiem zmian, które szykujemy. Będziemy Was informować na bieżąco o nowych planach i przedsięwzięciach naszej ekipy. Podziękowania Szczególne podziękowania należą się niezwykłemu zespołowi – Creamteam. To właśnie oni odpowiedzialni są za przygotowanie pełnej identyfikacji wizualnej. Polecam odwiedziny ich strony i zapoznanie się z portfolio. Zachęcam również do polubienia ich profilu na Facebooku, gdyż zamieszczają tam wiele ciekawych i przydatnych informacji związanych z tym, co robią (i nie tylko). :) Bardzo polubiłem “Kremówki” (tak ich żartobliwie nazywam), to fantastyczni profesjonaliści, którzy bardzo poważnie taktują to, co robią, a przy tym zachowują niesamowitą pogodę ducha, są życzliwi i otwarci – już dawno nie spotkałem tak niezwykłych ludzi! To jedna z tych nielicznych firm, z którymi nie tylko się pracuje – z nimi warto się po prostu przyjaźnić. :) 