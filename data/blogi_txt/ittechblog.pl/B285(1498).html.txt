Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 listopada 2010, 3:44   0   Dotacja z UE na rzecz rozwoju systemu Symbian Symbian jest niewątpliwie systemem, który pomału odchodzi w zapomnienie. Najpierw zrezygnował z niego Sony Ericsson a następnie Samsung. Jest on co prawda obecny na największej w tym momencie liczbie smartfonów na świecie, jednak tendencja spadkowa jest zauważalna. Aktualnie jedyną firmą, która wypuszcza telefony z Symbianem jest Nokia.  Symbian jest lubiany ze względu na niezłe możliwości, do tego jest to system otwarty. To jedyny system mobilny rozwijany w duchu open source`owym. Projekt musi jednak ustąpić miejsca nowocześniejszym systemom takim jak Android czy iOS – tak twierdzi bardzo wielu użytkowników urządzeń mobilnych. Komisja Europejska jest jednak innego zdania i zdecydowała się przeznaczyć 11 milionów euro na inicjatywę o nazwie SYMBEOSE (Symbian – the Embedded Operating System for Europe). W ramach tejże inicjatywy prowadzone będą działania mające na celu rozwój i utrzymanie się Symbiana na pozycji lidera rynku smartfonów. Platforma Symbian uzyskała poparcie Artemis Joint Technology Initiative i została określona jako istotny element w rozwoju europejskiego oprogramowania mobilnego. Na czele konsorcjum SYMBEOSE stanie Symbian Foundation, które przewodzić będzie 24 organizacjom z 8 krajów Europy. Wśród tych organizacji znajdą się producenci sprzętu, operatorzy sieci komórkowych, twórcy aplikacji, instytucje badawcze oraz uczelnie – nazwy partnerów nie zostały ujawione. Projekty mające na celu na przykład poprawienie efektywności energetycznej Symbiana czy wsparcie dla Symbiana na różnych rodzajach sprzętu także będą wspierane przez SYMBEOSE. Przedstawiciele Symbian Foundation podkreślają jednocześnie, że konsorcjum skupi się na rozwoju produktów typu open source – ich otwarty model ma być zachętą do szerszej współpracy na rynku. Projekt Symbian otrzyma łącznie kwotę 22 milionów euro na rzecz rozwoju swojej platformy. Połowa środków pochodzić będzie z dotacji unijnej zaś druga połowa od inwestorów i sponsorów. Taki zastrzyk gotówki to szansa na utrzymanie pozycji lidera na światowym rynku. Jeśli tylko SYBMEOSE mądrze rozgospodaruje ten kredyt zaufania, to może się okazać, że Symbian jeszcze przez dłuższy czas będzie gościł na smartfonach. [ź] di.com.pl, news.softpedia.com 