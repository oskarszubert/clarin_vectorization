Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 29 września 2008, 4:16   4   Atlas Wifi czyli baza punktów dostępowych Polski “Potrzeba matką wynalazków” – tak można w skrócie opisać jak powstał ten serwis. Ostatnio zacząłem dużo podróżować po naszym pięknym kraju. Rzeczą, która mnie najbardziej irytowała to brak jakiejkolwiek informacji o Internecie (darmowym oczywiście). W sieci oczywiście są jakieś listy z darmowymi hotspotami, do których można się podpiąć. Problem w tych listach był taki, że ostatnia ich aktualizacja przypadała na 2005 rok. Większość z tych informacji nie była aktualna.  Dlatego postanowiono stworzyć serwis, w którym ja i Wy – Internauci – będziemy mogli dzielić się informacjami o darmowych punktach dostępu do sieci bezprzewodowej. Teraz każdy kto będzie jechał do obcego miasta (na dłuższy okres), będzie mógł lepiej wybrać lokalizację (hotel, kawiarnię itp.). Dzisiaj w dobie Internetu ciężko bez niego żyć. Sprawdzić maila, kontakt ze znajomymi. Te rzeczy stały się zbyt powszechne. Tym bardziej, że coraz więcej urządzeń mobilnych posiada możliwość dostępu do sieci Internet bezprzewodowo. Kolejną istotną rzeczą jest ilość urządzeń mobilnych z możliwością podpięcia do sieci. Nawet będąc w swoim mieście będzie można szybko sprawdzić pocztę czy zmienić limity na swojej karcie kredytowej/debetowej. 