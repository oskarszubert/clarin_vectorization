Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 maja 2011, 3:41   0   Munch On Me – grupowe jedzenie Groupon i jego klony bardzo dobrze przyjęły się na całym świecie – w Polsce także. Chętnie korzystamy ze zniżek (w ciągu roku na samym tylko Grouponie sprzedano 1,5 miliona kuponów), jednak denerwuje nas fakt, że większość z nich to zabiegi, masaże i spa. Szukamy ciekawych ofert, takich jak bowling, bilard, kupony do restauracji i pubów. Chcemy aktywnie i co najważniejsze ciekawie spędzić czas z przyjaciółmi. Niestety ofert tego typu jest na Grouponie i jego klonach niewiele – dominują gabinety kosmetyczne i fryzjerzy. A przecież człowiek musi coś jeść i najlepiej, aby było to smaczne. Poznajcie się, Munch On Me – oto głodny klient, głodny kliencie – oto Munch On Me.  Munch On Me to amerykański startup, który otrzymał finansowe wsparcie popularnego inkubatora startupów – Y Combinator. Serwis pozwala na grupowe kupno zniżek na wybrane dania (zamiast całych menu) w barach, restauracjach czy kawiarniach. Munch On Me pozwala na wybieranie spośród zniżek tylko na jedzenie – salonów odnowy biologicznej i spa tam nie znajdziemy. Restauracje współpracujące z Munch On Me mogą się przygotować “z góry” na fakt, że wielu klientów może zechcieć wykupić daną potrawę. Dzięki temu nie zdarzy się, że zabraknie produktów do sporządzenia wybranego dania. Dzięki temu klienci mogą czuć się bezpiecznie; z kuponami z Groupona jest różnie. Co ciekawe, serwis może negocjować bardzo duże zniżki lub oferować dodatkowe, darmowe posiłki w nadziei, że klienci zechcą zjeść coś jeszcze – po standardowych cenach.   Przykładowa zniżka “Na początku nieźle nas zaskoczono, ponieważ okazało się, że od kiedy skupiliśmy się na pojedynczych daniach sprzedawcy zechcieli dawać klientom “gratisy” – mówi współzałożyciel serwisu, Jason Wang – “Dla przykładu, kiedy ustaliliśmy ofertę z King Pin Donuts w Berkley, 1573 osoby miały możliwość otrzymania darmowego pączka (jednego na jedną osobę danego dnia).” Munch On Me wysyła do restauracji, z którą “robi biznes” profesjonalnego fotografa mającego za zadanie zrobienie zdjęć jedzenia będącego ofertą w serwisie. Z tego co mi wiadomo Groupon nie wysyła własnych fotografów – tutaj Munch On Me należy bardzo pochwalić. Serwis działa na terenie Stanów Zjednoczonych. Czekamy na jego klon(y) w Polsce! [ź] techcrunch.com 