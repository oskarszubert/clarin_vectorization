Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 29 lipca 2008, 8:17   9   Akcja – bezpieczny XP/Vista Ostatnie dane są ZASTRASZAJĄCE. Jeszcze 3-4 lata temu, komputer z XP podłączony do Internetu (bez zainstalowanych programów zabezpieczających i skonfigurowanego firewalla) był infekowany różnym dziadostwem po upływie około 20 minut. W tym roku, na podstawie najnowszych testów, złośliwe oprogramowanie dostaje się na taki sprzęt po 5 minutach, TYLKO. Wiele osób nie zna się na swoich systemach. Nic nie instalują, bo nie są nwet świadomi zagrożenia. A gdy coś tam wiedzą to przeważnie i tak z tym nic nie robią, ponieważ aplikacje do zabezpieczenia komputera są wg nich drogie, lub gdy to nie jest przeszkodą twierdzą, że zamulają im komputery i tyle. Ostatnio zacząłem szukać i kompletować, taki “pakiet startowy” dla przeciętnej polskiej rodziny z komputerami z XP czy Vistą na pokładzie. Dobre aplikacje wcale nie muszą być drogie. Zabezpieczenie komputera Etap I. dobreprogramy.pl Firewall. Wiem wiem, jest już wbudowany, ale wg mnie pozostawia sporo do życzenia. Z ciekawych alternatyw mogę śmiało polecić PC Tools Firewall Plus. Jest do darmowy firewall, zapewniający nam podstawową i w zupełności wystarczającą ochronę połączenia z Internetem. Ma on interfejs w języku polskim. Jest bardzo intuicyjny i prosty w obsłudze. Komunikatów nie wyświetla zbyt dużo, większość spraw załatwia sam w tle. Każda aplikacja jest monitorowana zawsze gdy uruchamiamy ją po raz pierwszy. Zabezpieczenie komputera Etap II. dobreprogramy.pl Antywirus. Niestety w dzisiejszych czasach to już konieczność. Kiedyś, gdy nie ściągaliśmy z sieci “podejrzanych” plików czy takich z niepewnych źródeł, antywirus nie był nawet potrzebny bo wiedzieliśmy co mamy. Jednak od paru lat w zastraszającym tempie rozpowszechniają się infekcje, przenoszone za pomocą naszych pamięci USB. I tu z pomocą może nam przyjść np. Avira AntiVir Personal. Lekki, bezporblemowy. W porównaniu do wersji płątnej nie ma monitora www. Czyli zainfekowany plik zostanie wyeliminowany dopiero po ściągnięciu go na dysk. Dla nas to żaden problem, a oszczędność dla kieszeni jest ;) Nie polecam Avasta, który jest zdecydowanie za słaby i zbyt wiele szkodników po prostu przepuszcza przez swoje filtry. Avira to na prawdę solidne narzędzie. Jej wersja komercyjna prześciga takie znane pakiety jak KIS firmy Kaspersky. Zabezpieczenie komputera Etap III. dobreprogramy.pl Zabezpieczamy w XP podstawowe dziury przez które dostają się szkodliwe programy. I tu polecam Advanced WindowsCare v2 Personal. Aplikacja ta zasklepi nam najbardziej znane dziury i prewencyjnie zabezpieczy nas przed typowymi zagrożeniami. Aplikacja jest prosta w obsłudze. Wystarczy ją uruchamiać okazjonalnie, raz na jakiś czas, chociaż główny i znaczący efekt uzyskamy już po pierwszym uruchomieniu i skanowaniu. Etap III – bieżące działania. To już bardziej etap utrzymania systemu w dobrej kondycji przez cały czas użytkowania. Czyszczenie rejestru, dysku, optymalizacja ustawień. Do tych zadań polecam CCleaner. Mały i bardzo wydajny programik. — Mieliśmy tu do czynienia z aplikacjami w pełni darmowymi. Co ciekawe AV czy Firewall mają swoje komercyjne i płatne wersje. Jednak wg mnie te przytoczone przeze mnie i darmowe w zupełności wystarczą do skutecznego i co ważne ciągłego zabezpieczenia naszego systemu. Aplikacje te są kompatybilne zarówno z XP jak i z nowym systemem Vista. 