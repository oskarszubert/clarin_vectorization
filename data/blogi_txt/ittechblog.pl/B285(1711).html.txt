Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 31 stycznia 2011, 8:54   3 Star Wars w ASCII! Co prawda nie jest to żadna nowość, a raczej suchar stary jak świat, ale uważam że warty zobaczenia. Jak wiemy technologia idzie do przodu. Obraz HD, 3D, czasowstrzymywacze itp. Niestety nie zawsze nasz sprzęt nadąża za technologią, przez co jesteśmy coraz bardziej odcięci od wirtualnej rozrywki. Co zatem zrobić, mając do dyspozycji stary komputer/brak pomysłów na zmarnowanie czasu/chęć obejrzenia czegoś oryginalnego? Polecam zobaczenie Gwiezdnych Wojen w wersji ASCII! Skorzystamy w tym celu z protokołu TELNET, który wyświetli nam film w terminalu (konsoli/linii poleceń). Do obsługi tego protokołu potrzebujemy jednak programu. Aby sprawdzić czy go posiadamy wpisujemy w linii poleceń: telnet. Jeżeli programu nie mamy, otrzymamy informację że nie znaleziono takiego polecenia. Wtedy wchodzimy w Panel Sterowania/Dodaj usuń programy/Dodaj składniki systemu Windows. I tam na liście szukamy klienta telnet. Możemy skorzystać z alternatywy typu PUTTY, który jest dużo bardziej zaawansowany, ale na chwilę obecną nam nie potrzebny. :) Gdy już mamy czym obsłużyć protokół TELNET, uruchamiamy konsolę (start/uruchom/cmd) i wpisujemy w niej: telnet towel.blinkenlights.nl I cieszymy się nową, oryginalną wersją Gwiezdnych Wojen. Jeżeli korzystamy z IPv6 dostaniemy gratis kolorową wersję. :) 