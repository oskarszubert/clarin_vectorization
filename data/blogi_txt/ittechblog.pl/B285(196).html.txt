Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 30 maja 2008, 4:34   12   Poradnik Second Life? “Moda” na Second Life odciska swoje piętno również w Polsce, gra ma już ponad 100 tys. entuzjastów. Co raz częściej dostaję od znajomych maile z prośbą wyjaśnienia o co chodzi i jak “grać” w ten wirtualny świat. Na przykład Kraków jest pierwszym polskim miastem umieszczonym w internetowej, trójwymiarowej grze imitującej prawdziwy świat. Szokiem dla czytelników „Tygodnika Powszechnego” jest utworzenie wirtualnej redakcji w Second Life. Nikt już nie powstrzyma „Drugiego Życia”, które robi oszałamiającą karierę. Ja osobiście czekam na drugą zapowiadaną książkę o bardziej interesującej mnie tematyce, mianowicie “Jak zarabiać pieniądze w Second Life”, tę książkę na pewno kupię :) Ciekawe jaki realny potencjał tkwi w tej grze. Wydawnictwo BestPress przygotowało pierwszy w Polsce przewodnik po wirtualnym świecie Second Life. Teraz już mogę w końcu odesłać ich do księgarni i niech sobie kupią podręcznik ;) „Second Life. Życie, miłość, zarabianie pieniędzy” wydane przez Wydawnictwo BestPress to pierwsza publikacja w Polsce, która krok po kroku wprowadza Czytelników w szczegóły wirtualnego świata. Autorzy pokazują jak stworzyć swojego awatara, robić wirtualne zakupy, porozumiewać się z innymi, tworzyć społeczności i zarabiać realne pieniądze. Dla chcących otworzyć własny biznes w wirtualnej rzeczywistości – przekazują wskazówki dotyczące marketingu, mediów, zarządzania projektami i prawa w Second Life, podają przykłady intratnych zawodów i techniczne szczegóły programowania w LSL. Nigdy nie miałem czasu aby na spokojnie usiąść i chociaż spróbować tego czym zachwycają się miliony. Nadal wydaje mi się, iż aby coś takiego było interesujące dany awatar / postać musi mieć miecz lub inne narzędzie zbrodni i wymachiwać tym w kierunku innych postaci , ale może po prostu jestem tradycjonalistą co do gier sieciowych ;) 