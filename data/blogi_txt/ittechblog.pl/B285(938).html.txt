Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 26 maja 2010, 6:00   15   Streak – czyli tablet od Della [wideo] Niedawno pisaliśmy o tablecie Nvidii, Tegra 2. Przyszedł czas na odpowiedź. Ekipa Dell’a zaprezentowała Streak, czyli 5-calowe urządzenie swojej produkcji, które również bazuje na Androidzie.  Wyraźnie widać, że rynek tabletów szybko się rozwija. Każdy szanujący się twórca nowych technologii, chce wtrącić swoje trzy grosze w tę branżę. Trzeba jednak przyznać, że Streak ze względu na swoje rozmiary i możliwości normalnego telefonu komórkowego jest czymś, co stoi pomiędzy smartphone’m, a tabletem. Jego ekran ma zaledwie 5 cali, dla przykładu iPad jest prawie dwa razy większy. Nie oceniajmy jednak książki po okładce, Streak bowiem dysponuje ciekawym “środkiem”. Zdjęcie pochodzi ze strony engadget.com Dell Streak wyposażony został w procesor Snapdragon 1GHz, aparat fotograficzny 5 Mpix, 16gb wbudowanej pamięci, slot kart MicroSD oraz system Android ze zmodyfikowanym interfejsem. Przedstawia się dosyć ciekawie. Warto zauważyć, że urządzenie najpierw pojawi się w Europie. Stanie się to w czerwcu, reszta świata Streak’a może spodziewać się kilka tygodni po nas. Niestety nigdzie nie mogłem znaleźć informacji dotyczących pieniędzy, które trzeba będzie wręczyć sprzedawcy, aby otrzymać tablet. Specyfikacja tabletu  Dell Streak:  5-calowy ekran multi-touch, WVGA (800×480); procesor Snapdragon 1GHz; aparat fotograficzny 5 Mpix z podwójną lampą LED i autofocusem; frontowa kamera VGA; możliwość wymiany baterii przez użytkownika; gniazdo słuchawkowe 3,5mm, co oznacza, że nie będzie problemu ze znalezieniem odpowiednich słuchawek; 3G, WiFi i Bluetooth 2.1. 