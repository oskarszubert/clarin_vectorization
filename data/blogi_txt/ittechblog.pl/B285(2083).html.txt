Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 sierpnia 2011, 12:37   0   Firefox 6 będzie już dziś gotowy do pobrania Mozilla twierdzi, że już dziś światło dzienne ujrzy stabilna, oficjalna wersja Firefoxa 6. Wersję tą można było już pobrać jakiś czas temu jako betę, jednak to dnia dzisiejszego ma mieć miejsce oficjalna premiera szóstki. Co jakiś czas możecie sprawdzić w FF5, czy przypadkiem przeglądarka nie zechce zaktualizować się do najnowszej odsłony – link dla niecierpliwych (Windows). Jeśli chodzi o samą aktualizację programu, to uważajcie na maile, które pojawiły się przy okazji update’u ognistego do 5.0.1.  Co nowego czeka nas w szóstej wersji Firefoxa? Przede wszystkim kolejne skoki wydajności (w tym optymalizacja dla Linuxa), szybszy “zimny start” (z tym Firefox wciąż ma problemy). W ręce użytkowników oddano także narzędzie pozwalające na łatwe zarządzanie dostępem stron internetowych do naszych zasobów, w tym plików cookie i zapisanych haseł. Dzięki temu mamy jeszcze większą kontrolę nad tym, jakim witrynom powierzamy wrażliwe dane. Z początku zapowiadano ten dodatek dopiero w Firefoxie 7  – zakładam jednak, że zostanie on w siódemce usprawniony i dopracowany. Firefox to także wsparcie dla WebSockets, który pozwala aplikacji internetowej uruchomionej w przeglądarce na nawiązanie stałego połączenia pomiędzy serwerem a klientem. Dzięki temu przesyłanie danych do klienta nie wymaga wysyłania nowych zapytań do serwera. Nowa wersja jeszcze lepiej obsługuje HTML5, dodano do niej także narzędzie sprawdzające zgodność instalowanych dodatków. [ź] venturebeat.com, hacking.pl 