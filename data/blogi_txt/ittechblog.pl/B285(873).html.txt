Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 9 maja 2010, 1:13   2   Intel: 10 dni pracy na baterii – Atom Z (Moorestown) [Wideo] Już niedługo na rynku pojawią się nowe energooszczędne procesory Intela. Mowa o układach z linii Moorestown znanych szerzej jako Intel Atom Z (Z series). W ofercie będą dostępne w dwóch wersjach, jeden z taktowaniem 1,9 GHz przeznaczony dla tabletów, a drugi z taktowaniem 1,5 Ghz ten z kolei będzie stosowany w smartphonach i innych urządzeniach mobilnych.  Prawdopodobnie nowe procesory na początku trafią do urządzeń opartych o systemy MeeGo oraz Android. MeeGo to system operacyjny dla urządzeń mobilnych, który powstaje we współpracy właśnie Intela (Moblin) i Nokii (Maemo), zatem jest duża szansa na to, że i Nokia pokaże – w stosunkowo niedługim czasie – smartphona z nowym Atomem. O MeeGo pisałem przy okazji prezentacji tego systemu, organizowaną przez Intela. Wracając do Atomów, producent chwalił się, że dzięki sporym optymalizacjom, udało mu się znacznie obniżyć zapotrzebowanie na prąd. Dlatego – według zapowiedzi – nowe układy pozwolą na dłuższa pracę na baterii. Mają wytrzymywać do 10 dniu podczas czuwania, do 2 dni ciągłego odtwarzania muzyki, do 6 godzin rozmów z wykorzystaniem sieci 3G oraz 4-5 godzin podczas odtwarzania wideo. Intel zapowiadał, że duża wydajność układu i wsparcie dla przetwarzania grafiki zapewni bezproblemowe dekodowanie obrazu w formacie 1080p i kodowanie dla 720p. Nie będzie również problemu z wideokonferencjami. Myślę, że poniższa prezentacja daje świetny obraz możliwości nowych układów, wszak Quake III działający z prędkością 100 klatek na sekundę robi naprawdę duże wrażenie, a to wszystko na smartphonie.  [ź] Pocket-lint 