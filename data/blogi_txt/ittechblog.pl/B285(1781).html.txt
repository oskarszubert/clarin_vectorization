Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 5 marca 2011, 3:20   1   Dlaczego iPad 2 odniesie sukces Minęło już parę dni od premiery iPada 2 i emocje opadły. Nie było zaskoczenia, nie było rewolucji. Jest jednak ewolucja i polepszanie tego co już się udało Apple osiągnąć przez miniony rok. Nawet sam pokrowiec wzbudził wiele emocji od tych pozytywnych po negatywne. Ale przejdźmy do moich typów, dlaczego iPad 2 ponownie okaże się sukcesem liczonym w nastu milionach sprzedanych sztuk: Na rynku jest już iPad 1 Dobra i ugruntowana pozycja lidera robi swoje. Klienci nie mają za bardzo wyboru, a pozytywne opinie poprzedniego modelu zachęcają dodatkowo do zakupu nowszego modelu. Miliony aplikacji O sile tabletów nie będzie decydować sprzęt. Obecnie technologia stoi na tak wysokim poziomie, że wszystkie urządzenia na rynku będą miały podobną wydajność sprzętową, a o sukcesie zadecyduje GUI i aplikacje na dane urządzenia. Apple ma tę przewagę, że wszystkie aplikacja z iPada 1 są kompatybilne z 2 więc na starcie mamy ogromną bazę możliwości. Jak zwykle przed konkurencją Co z tego, że konkurencja miała tyle czasu od premiery iPada 1? Co z tego, że konkurencja wiedziała o premierze iPada 2 (Apple bardzoe regularnie wypuszcza aktualizacje produktów i już podczas premiery iPada w zeszłym roku wiadomo było, że mniej więcej równo za rok będzie kolejna odsłona)? Żadna firma nie wyciągnęła z tego wniosków. Owszem musieli czekać poniekąd na premierę np. Androida 3.0, ale Palm z WebOS, czy Microsoft nie mieli już takiej wymówki. Przez rok czasu nie zdołali wyprzedzić i uprzedzić premiery iPada 2. Kolejna generacja tabletów, mimo zapowiedzi, trafi do sprzedaży aż 2 miesiące po premierze iPada 2. Brak segmentacji iPad 1 i iPad 2 to urządzenia o tej samej przekątnej oraz rozdzielczości. Urządzenia na Androidzie, WebOS, BB będą już miały kilka wielkości od 7 po 8,9 do 10 cali oraz co najmniej 3 określone już teraz różne rozdzielczości, co komplikuje życie developerom i powoduje, że interfejs aplikacji nie będzie tak dopieszczony jak w przypadku iOS. Tańszy Nie rozumiem, od premiery iPada 1 większość producentów narzekała, że iPad jest drogim urządzeniem. Hejterzy Apple zacierali ręce na wieści o tym, że tablety na Androidzie będą super tanie … i co? Obecnie zapowiadana Motorola XOOM jest droższa o 70$ od najlepszego iPada 2, a zapowiadany tablet LG jest w przedsprzedaży za prawie 900 EURO. Jedynymi tanimi tabletami na Androidzie są produkty firmy Archos, jednak obecnie nie ma zapowiedzianych modeli na 3.0, więc trudno wyrokować jak to będzie wyglądało w najbliższej przyszłości. Jedno jest pewne, żadna główna firma jak HP/Asus/LG/Samsung/Motorola nie zapowiedziały tabletu poniżej magicznej wartości $499 wyznaczonej przez Apple za najniższy model. Dziwne, bardzo dziwne że NIKT nie pokusił się chociaż o te $450 aby tylko przebić Apple. Inny trend to usilna marginalizacja tabletów wyłącznie WiFi w przypadku np. Motoroli, która lobbuje najdroższe wersje z 3G oraz 4G. LG natomiast woli nas mamić trójwymiarem 3D znanym sprzed paru lat i zabawy w czerwono- niebieskie okularki. Takie bajery dodatkowo podnoszą cenę podstawową tabletu (co dwa moduły foto to nie jeden). Czas goni nas W przypadku iPada 2 nie tak bardzo, bo charakteryzuje się co najmniej 2h lepszym czasem pracy na baterii od zapowiadanej konkurencji. Dodatkowo Apple zmieniło przeliczniki podawanych czasów na bardziej restrykcyjne i te 10h przełoży się zapewne na co najmniej 12h. I tu pochwała dla Apple za to, że w końcu jako pierwsza firma poważnie podeszła do tematu i zaczęła przedstawiać rzeczywiste czasy pracy na bateriach dla wszystkich swoich produktów, podczas gdy konkurencja nadal podaje jakieś wydumane czasy nie do uzyskania w użytkowaniu domowym. Konkurencja celowała w iPada … 1 Co śmieszne, wszystkie premiery tabletów celowały w konkurowanie z iPadem ale 1 … i teraz producenci mają duży kłopot, bo muszą przebudować swoje strategie marketingowe, ponieważ utraciły swoją przewagę technologiczną. Jedynym “mankamentem” iPada 2, w który może celować konkurencja, to kamera z tyłu, która nie ma milionów megapixeli, czy baa nawet dwóch dla 3D. ;) A może iPad 1? Tym, którzy potrzebują po prostu tabletu do poczty, www i mniej wymagającej rozrywki polecam iPada 1. Obecnie będzie sprzedawany w rewelacyjnych cenach. Używane w idealnym stanie są za 1000PLN, a nówki za 1500PLN i będą jeszcze tańsze. Dlaczego? To dobra informacja zwłaszcza dla Polski. Premiera w naszym kraju miała miejsce około 3 miesięcy temu, co równa się sporym zapasom magazynowym. Teraz premierę iPada 2 będziemy mieć za około 3 tygodnie … i sklepy zostają z problemem. ;) Muszą pozbyć się zapasów magazynowych, a to wyjdzie tylko nam – klientom – na dobre. 