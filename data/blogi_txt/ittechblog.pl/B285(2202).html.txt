Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 września 2011, 10:34   7   [Aktualizacja] Zmiany także na Facebooku – News Feed i odświeżone powiadomienia Facebook chcąc nadgonić Google+ wciąż wprowadza zmiany i usprawnienia. Dzisiaj zaskoczył nas kolejnym, bardzo interesującym dodatkiem. News Feed – nowy dodatek – to nic innego jak streszczenie tego, co działo się na wallu podczas naszej nieobecności. Wszystkie najważniejsze informacje zostaną nam przedstawione w czytelny sposób. Facebook porównał tę funkcję do okładki gazety, z której wiemy jakie informacje są ważne i z którymi należy zapoznać się od razu po otwarciu czasopisma czy dziennika.  News Feed Nie jest to opcja przełomowa, ale należy docenić pomysłowość inżynierów pracujących nad Facebookiem. News Feed działać może na dwa różne sposoby. Jeśli przez długi czas nie byliśmy zalogowani na Facebooku, to dodatek ten zbierze dla nas najlepsze zmiany statusów (zdjęcia, linki, wideo) z całego okresu nieobecności. Nie musimy się więc martwić o to, że ominą nas ważne wydarzenia czy też statusy, które obiły się na Facebooku głośnym echem.  Jeśli zaś sprawdzacie Facebooka codziennie, bądź śledzicie stream na bieżąco opcja “News Feed” zadziała w ten sam sposób, co “Najpopularniejsze”. Co ciekawe, zdjęcia w streamie “News Feed” mają większe miniaturki i znajdują się w górnej części szpalty.  “Ticker lag? Pozbyliśmy się go!” Ticker, czyli powiadomienia na Facebooku wyświetlane po kliknięciu na globus w górnej części strony zostały pozbawione opóźnienia, które powodowało, że dołączaliśmy nierzadko do dyskusji już po tym. gdy rozmówca opuścił portal. Teraz powiadomienia nie tylko będą wyświetlać się natychmiastowo – sposób ich przedstawiania ulegnie małej zmianie.  Otóż kliknięcie na dane powiadomienie nie spowoduje przeniesienia nas do nowej podstrony – konwersacja czy też powiadomienie o innej aktywności wyświetlą się w chmurce. Zaoszczędzimy tym samym nieco czasu. Zmiany wprowadzane przez Facebooka idą w dobrym kierunku. News Feed to pomysł trafiony, gdyż łączy w sobie nie tylko tworzenie czegoś na wzór porannej gazety, ale zaczyna także zastępować czytnik RSS (nic go nie przebije jednak Facebook zastąpił go niektórym osobom). Obserwowanie, czy też przyjaźnienie się ze znanymi osobistościami spowoduje, że w News Feedzie figurować będą świetne artykuły i gorące dyskusje. Aktualizacja: 10:30 – 21.09.11r Statusy do 5000 znaków Facebook postanowił zmienić maksymalną długość statusu. Dotychczas było to 420 znaków i gdy liczba ta została przekroczona, system proponował zamianę statusu na notkę. Teraz limit znaków wynosi 5000, a notki można preparować ręcznie.  Aktywność znajomego W lewym menu fanpage pojawiła się zakładka “Aktywność znajomego”, która pokazuje nam udostępniane przez naszych znajomych linki czy zdjęcia, zamieszczane pierwotnie na fanpage, jak także zmianki o samej stronie. 