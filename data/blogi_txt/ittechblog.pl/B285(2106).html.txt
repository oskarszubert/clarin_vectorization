Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 sierpnia 2011, 5:50   8   [Aktualizacja] Symbian Anna dla Nokii N8, C7, E7 i C6-01. Co z Symbianem Belle? Niektórzy twierdzą, że trzeba być smartfonowym wykolejeńcem albo wręcz “hipsterem”, aby w dobie wspaniałych aparatów z Androidem, Badą (to wciąż niszowy system) czy iOS-em używać przestarzałego Symbiana. Są jednak osoby, którym odpowiada ten system (i ja się do nich zaliczam o czym pisałem przy okazji recenzji N8). Dla tych, którzy posiadają jeden z wymienionych w tytule modeli, Nokia przygotowała update Symbiana do wersji Anna. Niektórzy twierdzą także, że już niedługo należy spodziewać się ogromnego skoku w przyszłość, jeśli chodzi o fiński system. O tym jednak nieco niżej.  O uaktualnieniu Symbiana do wersji Anna dyskutowało się już pod koniec ubiegłego roku. Użytkownicy systemu i media na całym świecie spekulowały, jakoby Anna ujawnić miała się w okolicach wiosny bieżącego roku. Przesunięcia terminu wydania spowodowały, że aktualizacja softu trafiła na nieliczne modele Nokii stosunkowo niedawno – 4 dni temu. A co nowego w fińskim systemie? Oto lista ważniejszych zmian:  Mocno usprawniona i ulepszona, wbudowana przeglądarka internetowa, Klawiatura układu QWERTY w trybie pionowym oraz kontekstowe wprowadzanie wyrazów Nowe ikony, Ovi Mapy w wersji 3.6, Poprawki i uaktualnienia dla aplikacji związanych z social mediami, kalendarzem, zdjęciami i skrzynką e-mail (ta została ponoć mocno poprawiona)  Annę można pobrać z oficjalnej strony Nokii bądź aktualizować Symbiana w ustawieniach systemu. Do aktualizacji Anny, Nokia dorzuca – jeszcze w wersji beta – aktualizację dla kamery. Programiści chcą podnieść granicę FPS przy nagrywaniu filmów do 30 klatek na sekundę. W wersji beta jest to 25 klatek, ale już niebawem ukazać ma się kolejna aktualizacja. Zmieniono także jeszcze jedną, ważną rzecz. Mianowicie wprowadzono stały autofocus dla kamery, która przy zbliżeniach rozmazywała nagrywany obiekt. Co z Symbianem Belle? Symbian Belle to tylko pogłoski – pogłoski, które coraz częściej kojarzone są z kolejną odsłoną Symbiana. Ma być przełom i upodobnienie się S-ki do Androida. Kompletna przebudowa interfejsu graficznego czy pasek powiadomień ściągany z góry – jak w Andku – to tylko dwie z większych zmian, na które czekają użytkownicy fińskich smartfonów.    Symbian Belle na Nokii E7   Trzeba przyznać, że wygląda interesująco. Nokia niestety nie potwierdza oficjalnie prac nad kolejną aktualizacją Symbiana. Póki co użytkownicy nowszych modeli Nokii z dotykowym ekranem mogą cieszyć się Symbianem Anna. Czy aktualizacja do Belle dojdzie do skutku? Tego dowiemy się zapewne w ciągu kolejnych kilku miesięcy.    Po lewej: odświeżony wygląd wiadomości. Po prawej: menu   Aktualizacja: Symbian Belle ukaże się prawdopodobnie za dwa dni! Pogłoski okazały się najprawdopodobniej prawdą. Nokia na swoim fanpage’u umieściła zegar informujący o “czymś nowym”, mającym ukazać się pojutrze o godzinie 14:45 czasu polskiego. Redaktorzy z portalu TheNextWeb piszą, że osoba związana blisko z fińskim producentem twierdzi, że istotnie chodzi o Symbiana Belle. Komentarze pod zegarem wciąż się pojawiają a internauci wyrażają przekonanie, że chodzi właśnie o przełomową aktualizację do smartfonów Nokii. Symbian Belle w akcji  [ź] zdnet.com, thehandheldblog.com, thenextweb.com 