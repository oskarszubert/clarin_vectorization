Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 czerwca 2011, 10:54   9   Firefox 5 – do wydania pełnej wersji pozostały cztery dni Firefox 4 zdobył uznanie wśród internautów – nie tylko tych, którzy już wcześniej zaprzyjaźnili się z Firefoxem w wersji 3.x ale także wśród tych, którzy dotychczas korzystali z innej wersji przeglądarki. Ledwie zdążyliśmy lepiej poznać się z naszym nowym pupilem, zainstalować kilkanaście pluginów do niego i pobawić się LessChrome HD, a już Mozilla Foundation w nasze ręce oddaje pierwsze Release Candidate Firefoxa 5.  Firefox 5 nie będzie znacząco różnić się od czwartej wersji “liska”. Zmiany dokonane przez programistów nie są widoczne na pierwszy rzut oka; interfejs przeglądarki nie zmienił się praktycznie w ogóle. Poniżej przedstawiamy listę większych ze zmian dokonanych w Firefoxie 5.  Dodano wsparcie dla animacji CSS. Poprawa wydajności canvas, JavaScript, użycia pamięci oraz przyspieszenie ładowania się stron internetowych. Poprawa wsparcia dla HTML5, XHR, MathML, SMIL oraz canvas. Poprawki słownika (sprawdzanie pisowni) dla niektórych wersji lokalizacyjnych przeglądarki. WebGL przestanie wczytywać “cross- domain textures”, o które było tyle krzyku. Integracja Firefoxa z pulpitem systemu Linux. Optymalizacja zakładek działających w tle (setTimeout i setInterval ustawione na 1000ms). Zmiana widoczności do-not-track.  Finalna wersja Firefoxa 5 ma zostać wydana za cztery dni. Firefox 6 ujrzy światło dzienne najprawdopodobniej we wrześniu. 