Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 1 marca 2011, 12:15   4   Nowinka w świecie emaili? Data ważności wiadomości Poczta elektroniczna towarzyszy niemalże wszystkim internautom od wielu, wielu lat. Przez ten długi czas swojego istnienia nic się w niej praktycznie nie zmieniło. Żadnych nowych funkcjonalności, usprawnień.  Prezes firmy OtherInBox, Joshua Baer zaproponował wprowadzenie nowego standardu w świecie poczty elektronicznej – data ważności emaili. Przykładowo, serwisy oferujące codziennie różne promocje, wysyłając emaila miałyby dołączać do niego znacznik “x-expires”, który wskaże, do jakiego czasu treść emaila będzie aktualna. Baer twierdzi, że takie rozwiązanie pozwoliłoby użytkownikom poczty elektronicznej na “utrzymaniu skrzynek emailowych bardziej czystych [?]”. Gdyby ten pomysł wszedł w życie, nie musielibyśmy sami czyścić skrzynki odbiorczej. Przeterminowane emaile byłyby automatycznie usuwane (lub ukrywane). Ogrom spamu walentynkowego znikałby już 15 lutego, a ja nie musiałbym tego wszystkiego oznaczać jako spam. :) Przypomnijcie sobie sytuację, gdy kupowaliście coś w sklepie internetowym. Niby proste zamówienie, a do nas jest zazwyczaj wysyłanych kilka wiadomości informujących o przyjęciu zamówienia, zapakowaniu, wysyłce, odebraniu paczki przez kuriera itd. Wszystkie one przestają być kompletnie przydatne już po tygodniu. Wyobraźcie sobie teraz, gdyby nagle po tygodniu te wszystkie wiadomości zniknęły, ot tak. Przykłady można mnożyć, a to wszystko działoby się kompletnie bez naszego udziału. Jak dla mnie to świetny pomysł i pozostaje mi tylko czekać na rozwój projektu. Na Google Groups powstała anglojęzyczna grupa dyskusyjna poświęcona temu tematowi. O, tutaj. [ź] cnet.com 