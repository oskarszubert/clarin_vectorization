Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 1 września 2012, 5:00   0   Praca na stojąco + fitness – ulepszamy dalej ten tryb pracy Ostatnio rozpisałem się o pracy na stojąco, ale okazuje się, że to nie koniec możliwych usprawnień. Każdy, kto boryka się z dodatkowymi kilogramami wokół “sześciopaka”, niech zapamięta te dwa wyrazy: “Platforma balansowa“. W Lidlu okazjonalnie za ok. 30 zł, w sklepach sportowych za mniej więcej 60 zł.  Niepozorne kółko, które powoduje, że nie tylko biernie stoimy przed komputerem ale mimowolnie ćwiczymy wiele mięśni oraz dbamy o zachowanie równowagi. Akrobatą nie jestem, ale te utrzymywanie dodatkowo równowagi kompletnie mnie nie rozprasza i jakoś specjalnie na tym się nie skupiam. Dodatkowym ułatwieniem jest fakt, iż mamy czego się przytrzymać. Z opisu: Dzięki pracy na platformie poprawisz swoją kondycję, a przede wszystkim- pobudzisz do pracy wiele grup mięśni, które przy standardowym treningu są mało aktywne. Unikniesz bólów kręgosłupa (są i od tego i inne metody) – balansowanie na platformie zmniejsza napięcie i ból pleców. Co jeszcze zyskujesz dzięki wielofunkcyjnemu treningowi na platformie?  wzmacniasz mięśnie, polepszasz funkcje motoryczne i koncentrację, zwiększasz siłę, poprawiasz krążenie.  Czyli normalnie incepcja. Nie dość że poprawiamy te parametry wyżej już samą zmianą trybu pracy na stojący, to dodatkowo wspomagamy te efekty dodatkowym “wysiłkiem” przy użyciu platformy. :) Minusy?  W moim przypadku niestety musiałem dostosować wysokość monitora; zastanawiam się również, co z klawiaturą. Platforma dodaje nam te ~5cm do wysokości. Jeśli jesteście dopiero na etapie planowania stanowiska, to nie jest wielka przeszkoda. Pamiętajcie też aby do kalkulatora dodać np. 2cm, jeśli będziecie stać w obuwiu. To de facto ćwiczenia, więc normalną koleją rzeczy jest to, że się będziemy przy tej okazji pocić. Niby minus, ale, z drugiej strony, pocenie = wysiłek = spalone kalorie = jesteśmy zdrowsi. :) Stanie na tej platformie z wypustkami może nie być komfortowe dla wielu z was – obuwie jest tu jednak zalecane.  To dopiero moje pierwsze dni z ulepszaniem swojego stanowiska pracy. Jak pojawią się nowe spostrzeżenia – dam znać. :) 