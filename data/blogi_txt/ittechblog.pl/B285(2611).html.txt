Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 7 kwietnia 2012, 4:42   4   Nokia Lumia PureView – czy tak wygląda? Na ostatniej konferencji Nokii zobaczyliśmy prawdopodobnie ostatni smartfon z Symbianem – Nokię 808 PureView. Charakteryzuje się ona niesamowitym, 41-megapikselowym aparatem. Skoro fiński gigant powoli przechodzi na platformę Windows Phone 7 to prawdopodobne jest, że zobaczymy Lumię właśnie z takim aparatem. Co więcej, serwis GSMArena twierdzi, że dotarł do zdjęć z prezentacji wspomnianej Nokii. Oto one: Jak widać, urządzenie szokuje wyglądem – krzyżówka 808 PureView z Nexusem S oraz bananem i pilotem do telewizora nie wyszła mu na zdrowie. Poza tym smartfon jest okropnie wysoki (spójrzcie na ilość miejsca pod przyciskami sterującymi systemem). Na tyle znajdziemy charakterystyczny garb z obiektywem. Fajnie natomiast zapowiada się specyfikacja: 4,3″ ekran HD, dwurdzeniowy procesor o taktowaniu 1,5 GHz oraz grafika Adreno 320, do tego wspomniany aparat 41 MPix nagrywający w Full HD. Mam wielką nadzieję, że to NIE jest finalny produkt, a jeśli tak niestety jest, to że to nie będzie flagowy smartfon Nokii (czyli de facto flagowy smartfon z Windows Phone 7). [ź] GSMArena 