Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 6 stycznia 2011, 12:08   1 Pakiet KOffice 2.3.0 wydany, co nowego? Kilka dni temu, jeszcze pod koniec zeszłego roku, ukazało się nowe wydanie pakietu KOffice oznaczone numerem 2.3.0. Nowe wydanie to przeszło 4700 zmian (nie licząc tych w programie graficznym Krita, o którym szerzej napiszę wkrótce), jakie programiści wprowadzili od początku pracy nad tym wydaniem. To wynik niemały i robi wrażenie, nad całością pracowało 70 osób. Opis zmian Zmian jest cały ogrom i nie sposób wymienić je wszystkie. Jednak pokrótce postaram się przytoczyć trochę liczb z podziałem na poszczególne aplikacje wchodzące w skład KOffice. KWord – 195 wprowadzonych zmian. Programiści skupili się szczególnie na poprawie błędów związanych z interfejsem oraz na ogólnym usprawnieniu działania aplikacji. Dokumenty zapisane w formacie ODT wczytują się teraz znacznie szybciej. Ustawienia tła dokumentu są usprawnione; także obsługa stylów od tej wersji działa poprawnie. KPresenter – 193 zmiany. Sporo poprawionych błędów oraz ogólnych usprawnień. W tej wersji doszło kilka nowych funkcji: prezentacje od teraz mogą być eksportowane do plików HTML, Benjamin Port zaimplementował SMIL do obsługi animacji, Jean- Nicholas zaimplementował obsługę sortowania slajdów, od teraz do slajdów można dodawać na raz więcej niż jeden plik graficzny, nowe efekty przejść.   KSpread – 467 zmiany. Nowym opiekunem projektu jest Martin Kruisselbrink, do akcji wrócił także Stephan Nikolaus, co widać po ilości wprowadzonych zmian. W tym wydaniu znacznie poprawiono wydajność całej aplikacji, usprawniono renderowanie tekstu, dodano nowe funkcje, usprawnionio wsparcie dla OpenFormula. Kexi – 205 zmian. W tym wydaniu skupiono się na usprawnieniach aplikacji, dodano również kilka nowych funkcji. Usprawniono eksportowanie plików CSV; dodano eksportowanie raportów do formatu ODT; nowe okno drzewa projektów; lepsze skalowanie obrazków. Pełna lista zmian. Zdjęcie pochodzi ze strony koffice.org KPlato – 177 zmian. Rozwiązano problemy z działaniem skryptów; wiele poprawek błędów edytora zadań; usprawniono działanie funkcji przeciągnij i upuść; usprawniono wydajność aplikacji. Krita to 1120 zmian wprowadzonych od poprzedniego, stabilnego wydania. Zmian jest sporo, nowości również – poświęcę im osobny wpis na blogu. Karbon – 58 zmian. Wprowadzono kilka drobnych usprawnień m.in. układ strony zapisywany jest teraz poprawnie. Wtyczki – 640 wprowadzonych zmian.  Biblioteki – 714 zmian.  Rozszerzenia – 1196 zmian.  Narzędzia – 235 zmian. Więcej informacji na temat wprowadzonych zmian znajdziecie tutaj: http://www.koffice.org/changelogs/koffice-2-3-0-changelog Zmian jest sporo, tempo prac też jest duże, a to głównie za sprawa Nokii, która jest sponsorem dużej części prac nad pakietem. Część zmian wprowadzono za sprawą corocznego Google Summer of Code, najwięcej zyskał na tym program graficzny Krita, który zgłosił 6 projektów. Zresztą widać to w ilości wprowadzonych zmian, 1120  to wynik imponujący, ale i rodzaj zmian w tym programie zasługuje na uwagę. Pakiet KOffice zmieni nazwę na Calligra? W zeszłym roku społeczność KDE ogłosiła powstanie projektu Calligra Suite, będzie ona kontynuacją pakietu biurowego KOffice. Nie tylko nazwa całego pakietu ulegnie zmianie, nowe nazwy będzie miała większość aplikacji wchodzących w skład pakietu. Poprzednia nazwa wskazywała na zastosowanie biurowe, stąd często widzieliśmy określenie “pakiet biurowy”. Natomiast całość, będzie zawierała teraz szereg aplikacji różnego, nie tylko “biurowego” zastosowania, stąd właśnie potrzeba zmiany nazwy, na tę bardziej uniwersalną.  Co wchodzi w skład pakietu? Aplikacje wspierające pracę:  Words – edytor tekstu, dawniej KWord, Tables – arkusz kalkulacyjny, dawniej KSpread, Kexi – aplikacja do tworzenia baz danych, nazwa bez zmian, Flow – program do tworzenia schematów, dawniej Kivio, Stage – program do tworzenia prezentacji, dawniej KPresenter. Aplikacje do zarządzania:  Plan – zarządzanie projektami, dawniej KPlato.  Aplikacje graficzne:  Krita – aplikacja do grafiki rastrowej, nazwa bez zmian, Karbon – aplikacja do grafiki wektorowej, nazwa bez zmian.  Więcej na ten temat napisał Jarosław Staniek – programista, członek projektu KDE. Dodatkowe informacje KOffice.org – strona domowa pakietu biurowego KOffice. Calligra-suite.org – strona domowa projektu Calligra. 