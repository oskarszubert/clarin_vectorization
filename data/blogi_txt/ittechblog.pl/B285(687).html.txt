Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 20 stycznia 2010, 3:41   0   Słownik przez … Twitter Portal językowy bab.la wprowadza dziś na rynek słownik na Twitter. Wystarczy wysłać szukane słowo ze swojego konta w serwisie Twitter do słownika bab.la, aby w odpowiedzi otrzymać jego tłumaczenie na wybrany język. Słownik przez Twitter umożliwia użytkownikom dostęp do milionów tłumaczeń w 14 różnych językach. bab.la to pierwszy słownik online, który zdecydował się użyć Twitter jako narzędzie do wyszukiwania tłumaczeń. Wypuszczając na rynek słownik działający za pośrednictwem Twittera, bab.la rozszerza swoją ofertę o całkiem nowy kanał komunikacji. „Podążamy za użytkownikiem. Z Twittera korzysta obecnie już około 60 milionów internautów, co czyni ten portal jednym z największych kanałów komunikacyjnych na świecie” – mówi Andreas Schroeter, współzałożyciel portalu bab.la. „Oferujemy tłumaczenia nie tylko na naszej stronie, ale także poprzez widgety, paski narzędzi, pluginy oraz na telefony komórkowe. Twitter to naturalny kolejny krok. Cieszymy się, że jako pierwsi możemy zaproponować użytkownikom taką usługę” – dodaje Schroeter. Korzystający z Twittera mają teraz nieograniczony dostęp do wszystkich słowników bab.la. Od czasu rozpoczęcia działalności w 2007 roku portal językowy bab.la udostępnił już 25 dwujęzycznych słowników zawierających miliony tłumaczeń. Liczba haseł rośnie z dnia na dzień, również dzięki pomocy użytkowników, którzy stale dodają nowe tłumaczenia. Schroeter wyjaśnia: „Teraz także liczymy na owocną współpracę: udostępniamy nowy sposób wyszukiwania tłumaczeń i mamy nadzieję, że użytkownicy Twittera odwdzięczą się, dodając nowe tłumaczenia do naszych słowników”. Nowy słownik na Twitter można znaleźć pod adresem: http://twitter.com/babladict O bab.la bab.la (http://bab.la/) to interaktywny portal językowy oferujący słowniki online, testy i gry językowe, forum o językach obcych, zwroty i rozmówki oraz fiszki do nauki słówek. Obecnie strona dostępna jest w 15 językach (polski, angielski, niemiecki, hiszpański, portugalski, francuski, włoski, rosyjski, chiński, rumuński, turecki, japoński, koreański, esperanto i hindi). Dzięki aktywnemu udziałowi użytkowników, którzy sami współtworzą portal, zyskał on już tysiące haseł w słownikach, setki testów oraz lekcji słownictwa, jak również cenne opinie i uwagi. Portal bab.la założyli w 2007 roku Andreas Schroeter, Thomas Schroeter i Patrick Uecker. 