Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 października 2010, 3:54   1   Wyciekło zdjęcie prototypu nowego MacBook Air Za tydzień odbędzie się “Back to the Mac” – konferencja Apple, na której zaprezentowany zostanie najnowszy MacBook Air. Anonimowy informator wysłał redaktorom serwisu Engadget zdjęcie, na którym według niego widać prototyp nowego MacBooka.  Na zdjęciu widać przede wszystkim miejsce na dodatkową baterię i ekran o przekątnej 13,3 cala. Co ciekawe, nie ma miejsca na dysk twardy żadnego rodzaju – także SSD. Według AppleInsider nowy MacBook może przechowywać dane na “karcie SSD“, zbliżonej działaniem do modułu pamięci RAM. Ten sam serwis stwierdza, że Apple w nowym Macu użyje ekranu o przekątnej 11,6 cala, oraz że najnowsze maszyny zjechały z taśmy produkcyjnej już tydzień temu.    Czy to prototyp nowego MacBook Air?    Niektórzy twierdzą, że Apple testuje prototyp używając starszych podzespołów. Źródło, które przekazało zdjęcie serwisowi Engadget twierdzi, że zdjęcie zostało zrobione w okolicach kwietnia tego roku i widać na nim maszynę używającą procesora Intel Core 2 Duo SL9400. [ź] macrumors.com, slashgear.com 