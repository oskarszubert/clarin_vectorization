Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 21 lipca 2011, 8:50   1   Rozrywka NaszeMiasto.pl dla iPhone’a od Gratka Technologie Gratka Technologie to gdańska firma specjalizująca się w tworzeniu i obsłudze infrastruktury informatycznej dla firm. Niedawno firma ta umieściła w appStore aplikację o nazwie Rozrywka NaszeMiasto.pl (profil FB), umożliwiającą przeglądanie bieżących imprez, wydarzeń i innych metod spędzania wolnego czasu.  Projekt został przygotowany dla grupy Polskapresse jako rozwinięcie portalu NaszeMiasto.pl. Twórcy twierdzą, że jest to aplikacja z największą w Polsce bazą wydarzeń kulturalnych. Daje ona dostęp do ogromnej bazy koncertów, imprez tematycznych, wydarzeń, a także repertuarów kin i teatrów w całym kraju – całkowicie za darmo!  Baza wydarzeń jest codziennie wzbogacana o nowe pozycje, dzięki czemu otrzymujemy aktualne informacje o tym, co warto w najbliższym czasie obejrzeć i jaki happening mieć będzie miejsce już niebawem. Aplikacja pozwala na sortowanie wydarzeń według miast lub kategorii. Możliwe staje się także planowanie imprez dzięki osobistemu kalendarzowi, do którego wystarczy wpisywać interesujące wydarzenia.  Dostawcą bazy danych dla aplikacji jest Coigdzie.pl – mobilna platforma informacyjna agregująca dane na temat imprez i wydarzeń w Polsce. [ź] informacja prasowa 