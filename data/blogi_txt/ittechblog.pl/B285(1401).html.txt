Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 11 października 2010, 6:35   1   Pierwszy dysk optyczny o pojemności 1TB Dyski twarde o pojemności 1TB nie są już niczym luksusowym. Co prawda nie uświadczymy ich u większości użytkowników domowych, jednak ich cena nie jest na tyle wysoka, aby przeciętny konsument nie mógł wymienić swojej 80-tki czy 120-tki na dysk 1TB.  O ile dysk 1TB to nic wielkiego, o tyle wynalezienie nośnika optycznego, który pomieści tyle danych jest już ogromnym wyczynem. Firma TDK zaprezentowała taki nośnik. Posiada on 16 warstw do nagrywania. Przykładowo płyty DVD dwuwarstwowe pomieszczą 8,5GB, jednak w tym wypadku na każdej warstwie zmieści się 32GB danych.  Aby zmieścić 1TB danych na konwencjonalnych nośnikach, potrzeba by:  ok. 1300 płyt CD 800MB, ok. 218 płyt DVD 4,7GB, ok. 120 płyt DVD DL 8,5GB, ok. 41 płyt Blu-ray 25GB, ok. 21 płyt Blu-ray 50GB.  Krążki od firmy TDK są niestety około 3 razy grubsze od płyt sprzedawanych w naszych sklepach. Używanie ich staje się więc raczej niemożliwe. Jeśli producent zmniejszy ich grubość, to być może już niedługo zagoszczą one na sklepowych półkach. Ciekawi nas tylko jaka będzie ich cena. Jeśli jedna płyta Blu-ray 25GB kosztuje teraz około 7 złotych, to według prostych obliczeń za płytkę od TDK zapłacilibyśmy (licząc oczywiście po 7 złotych za 25GB przestrzeni) ponad 260 złotych. W tej samej cenie dostać można dysk twardy o tej samej pojemności (a nawet 1,5TB). Jak widać plany Japończyków się powiodły. Na polu nośników optycznych niewątpliwie firma TDK robi ostatnimi czasy najwięcej. Wystarczy przypomnieć, że koncern z kraju kwitnącej wiśni wyprodukował płyty Blu-ray 100GB. [ź] mobimaniak.pl 