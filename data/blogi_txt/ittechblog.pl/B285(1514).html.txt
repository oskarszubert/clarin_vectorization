Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 9 listopada 2010, 2:29   10   Recenzja Asus U35Jc – zapowiedź Dzisiaj do redakcyjnych testów trafił laptop Asus U35Jc. Jest to mocna maszyna, na której bez większych problemów odpalicie najnowsze gry i obejrzycie filmy w wysokiej rozdzielczości. To tylko wstęp do recenzji, która pojawi się niebawem. Specyfikacja laptopa  Procesor: Intel Core i3 370M 2.40 GHz (obsługa Intel Hyper Threadng), Pamięć operacyjna: 2GB DDR3 (standardowo 4GB, jednak my dostaliśmy z kością 2GB), Dysk twardy: Samsung 640GB HDD, Układ graficzny: NVIDIA GeForce G310 1GB GDDR3, Przekątna ekranu: 13,3 cala, Sieć: Wi-Fi 802.11 b/g/n, Bluetooth, Wejścia/Wyjścia: 2x USB 2.0, HDMI, D-Sub, LAN, Czytnik kart, 2x audio (słuchawki, mikrofon).  Na pierwszy rzut oka Asus U35J to laptop wysokiej klasy. Jest lekki (1,7kg) i bardzo cienki (1,5cm). System działa rewelacyjnie, nie trzeba długo czekać na jego uruchomienie, również zainstalowane programy uruchamiają się szybko. Producent zapewnia, że sprzęt ten ma wytrzymałą baterię. W rzeczywistości nie jest jednak aż tak dobrze. Na wstrzymaniu Asus wytrzyma około 6 godzin (dokładniejsze testy zawrę w recenzji). Wady tego sprzętu, to niewątpliwie brak napędu optycznego i bardzo niewygodny touchpad.  O ile niewygodny touchpad można wybaczyć (po pewnym czasie można się do niego przyzwyczaić – zresztą sprzęt nadrabia fantastyczną klawiaturą) o tyle brak napędu to duży problem. Osobom, które lubią zabierać swoje laptopy w podróż, a przy tym są fanami filmów, nie spodoba się ten fakt. Dziwi mnie również, że laptop pozwalający na bezproblemowe granie w najnowsze tytuły nie posiada napędu DVD, wszak większość gier jest dostarczana właśnie na takich nośnikach. To tylko kilka spostrzeżeń – już niedługo pełna recenzja Asusa U35Jc. Zachęcam do przyłączenia się do testów. W komentarzach możecie pisać na jakie cechy Asusa zwrócić uwagę i co, według Was, warto sprawdzić. 