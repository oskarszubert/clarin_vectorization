Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 28 marca 2010, 9:00   3   UOKiK: Operator sieci Plus wprowadzał klientów w błąd UOKiK uznał dwa lata temu, że Plus wprowadzał klientów w błąd w dwóch ze swoich reklam. Rację przyznały mu również dwa sądy. Obiektem sporu były reklamy dotyczące laptopa wraz z modemami iPlusa. Hasłami reklamowymi były wtedy “Laptop z modemem iPlus tylko za 1 zł oraz Przyjdź do sklepu Vobis. Kup wysokiej klasy laptopa w zestawie z modemem iPlus tylko za 1 zł“. Zdaniem UOKiK mówiły one, że zarówno modem jak i laptopa klient może kupić za symboliczną złotówkę, tymczasem w rzeczywistości chodziło o cenę modemu. Urząd uznał zatem, że Polkomtel (operator sieci Plus) wprowadził klientów w błąd i nałożył na niego karę w wysokości 840 000 zł. Polkomtel został zobowiązany także do umieszczenia treści decyzji w swoim serwisie internetowym na 6 miesięcy oraz na jednej z pierwszych stron dzienników ogólnopolskich. Polkomtel nie był zadowolony z tej decyzji, postanowił ją zatem zaskarżyć. Sąd Ochrony Konkurencji i Konsumentów stanął jednak po stronie Urzędu. Sąd Apelacyjny również podzielił zdanie UOKiK uznając wysokość kary za adekwatną. Wyrok jest prawomocny. [ź] di.com.pl 