Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 września 2011, 9:51   2   Brand24 – doskonałe narzędzie analityczne dla marek Śledzenie opinii o naszej marce w internecie było niegdyś nie lada wyzwaniem. W dzisiejszych czasach, w dobie powstających narzędzi pozwalających na uproszczenie tego procesu, nie jest to już tak trudne zadanie, jednak nadal wymaga “włączenia mózgu”. Uwagę moją oraz publiki przykuł podczas konferencji InternetBeta 2011 w Rzeszowie projekt o nazwie Brand24. Dlaczego dzięki niemu obserwacja tego, gdzie i co o nas mówią będzie prostsza? Bo sama usługa dostarcza łatwych w obsłudze narzędzi – łatwych w obsłudze i niesamowicie przydatnych. Prowadzisz serwis internetowy, masz startup, jesteś właścicielem sklepu? Brand24 pomoże Ci w śledzeniu opinii i wzmianek o Twojej marce.  Brand24 to dość rozbudowane, a jednak łatwe w obsłudze narzędzie wspomagające analizowanie tego, co i gdzie mówią o nas konsumenci, klienci czy czytelnicy. Darmowa usługa pozwala na wprowadzenie słów kluczowych, które chcemy obserwować. Możemy ustalić, że chcemy na przykład wiedzieć gdzie mówi się o “stokach narciarskich” jednak zastrzec, że w słowach kluczowych znaleźć się muszą “Karpaty” i nie może być tam “Rumunii” (jeśli stoki rumuńskie nas po prostu nie obchodzą). Tym samym Brand24 przeszuka sieć w poszukiwaniu danych na temat słów kluczowych, a następnie wyświetli wyniki posegregowane według kategorii. Jak wygląda przykładowa wstępna analiza? Rzućcie okiem na obrazek poniżej.  Dodatkowym atutem usługi jest fakt, że możemy filtrować serwowane nam wyniki. Dzięki temu unikniemy śledzenia feedu z konta naszego serwisu na Twitterze, BLIP-ie oraz zablokujemy katalogi SEO czy Top listy. Po 3 minutach miałem wszystko ustawione, teraz śledzić mogę buzz wywoływany naszym serwisem na forach, mikroblogach czy w social mediach. Ciekawym wydaje się być analiza osób, publikujących informacje o naszej marce w mediach społecznościowych. Dzięki Brand24 widzimy, kto z rozmówców ma dużą siłę oddziaływania oraz kto najczęściej serwuje informacje o nas. Prawie bym zapomniał! Doskonała, niespotykana chyba opcja – automatyczne kreowanie infografiki o naszej marce – byłem zaskoczony. Wygenerowany obraz jest czytelny i przejrzysty. Doprawdy doskonały pomysł. Interesujący jest także poziom sentymentu, czyli ilość pozytywnych, neutralnych i negatywnych komentarzy na temat marki w danych miejscach internetu. Niestety moim zdaniem nie działa on zbyt dobrze – ot, taka ciekawostka (choć możliwe, że sprawdza się przy silnych, dużych markach).  Rejestracja i korzystanie z usług Brand24.pl jest w pełni darmowe. Zachęcam do korzystania z narzędzia. Z pewnością wejdzie do arsenału wielu z Was. W skład mojej małej armii weszło dzisiaj – mam cichą nadzieję, że nie zdezerteruje. :) 