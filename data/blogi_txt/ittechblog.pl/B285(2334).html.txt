Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 listopada 2011, 9:28   1   Monetyzacja blogów na WordPress.com: “Zasługujecie na coś lepszego niż AdWords” WordPress to platforma blogowa, z której my także korzystamy. Jest to prawdopodobnie najpopularniejszy CMS tego typu, używany zresztą nie tylko do prowadzenia własnego serwisu, ale także jako podstawa e-sklepów czy portali. Użytkownicy WordPress.com – okrojonej wersji WordPressa – od dziś mogą ubiegać się o możliwość czerpania zysków z reklam innych niż AdWords. WordPress we współpracy z Federated Media otwiera bowiem nową sieć reklamową dla bloggerów hostujących swoje blogi na WordPress.com – WordAds.  Zapowiadana sieć ma być lepsza, dawać większe zyski, a reklamy w niej pojawiające się powinny zostać o wiele lepiej odbierane przez czytelników. Będą więc dokładniejsze, spersonalizowane, dopasowane do contentu (nie twierdzę, że AdWords taki nie jest). John Burke z WordPressa twierdzi, że blogerom należy się zapłata za ich pracę, a dotychczas Google płaciło marnie. Postanowił więc stworzyć wewnętrzną sieć reklamową, by zmienić tę sytuację. Nie jest tak kolorowo, jak się wydaje. Bloggerzy korzystający z WordPress.com mogą składać wnioski o możliwość korzystania z WordAds, jednak nie jest pewne, czy taką możliwość otrzymają. O przyjęciu danego podania decydują: ilość odwiedzin, język bloga i zaangażowanie czytelników. Czy Google zareaguje na WordAds i zaproponuje blogerom lepsze warunki bądź specjalną, oddzielną sieć reklamową dla nich? Wydaje mi się, że jeśli WordAds okaże się sukcesem, to firma z Mountain View odpowie na “zaczepkę” ze strony WordPressa. 