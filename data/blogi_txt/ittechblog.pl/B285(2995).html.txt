Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 8 stycznia 2013, 8:07 Przejdź kurs wyszukiwania od Google i zostań ekspertem! Wyszukiwarki (no, powiedzmy szczerze – głównie ta od Wujka Google) to nieodłączny element naszego życia. Korzystamy z tej usługi każdego dnia – ba! – nawet kilkanaście czy kilkadziesiąt razy w ciągu doby. Jednak są tacy, którzy szukają  na oślep oraz Ci, którzy wiedzą, jak szukać konkretnych informacji, by znaleźć je jak najefektywniej. Dla tych pierwszych właśnie Google na dniach uruchamia kurs, pozwalający poszerzyć wiedzę i zdobyć certyfikat. Kurs o nazwie “Advanced Power Searching” jest całkowicie bezpłatny i rozpoczyna się 23 stycznia. Na kurs składają się wykłady i ćwiczenia, pozwalające poznać wszystkie tajniki skutecznego szukania w usłudze Google’a. Ponadto, m.in. za pomocą Hangouts będzie można porozumieć się z innymi uczestnikami szkolenia. Jak się zapisać? Wystarczy wypełnić formularz, a następnie czekać na otrzymanie mailem szczegółowych informacji. Szkolenie potrwa do 8 lutego, a każdy uczestnik, który je ukończy z pozytywnym wynikiem, otrzyma od Google certyfikat poświadczający jego zaawansowane umiejętności wyszukiwania. Dla tych, którzy nie czują się na siłach, by aspirować do miana “zaawansowanych wyszukiwaczy”, Google przygotowalo także prostszy kurs – Power Searching with Google. Źródło: powersearchingwithgoogle.com 