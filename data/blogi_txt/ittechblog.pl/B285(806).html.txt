Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 11 kwietnia 2010, 1:31   15   Złóż kondolencje przez SMS – czyli żerowanie na katastrofie W Internecie znalazły się już osoby które chcą żerować na katastrofie prezydenckiego samolotu. O ile w tej sytuacji wypada wprowadzić żałobne kolory w serwisie tak żerować na tym wydarzeniu oferując serwis Premium SMS nie. Mowa tu o serwisie zlozkondolencje.pl. Oferuje on zdalne złożenie kondolencji do księgi kondolencyjnej przed Pałacem Prezydenckim. Autor strony obiecuje, że Księga z kondolencjami będzie drukowana i umieszczana każdego dnia przed Pałacem Prezydenckim w Warszawie przez najbliższy tydzień. Zostaniesz powiadomiony SMSem o fakcie umieszczenia księgi z Twoim wpisem. Nie było by w tym nic złego gdyby nie fakt, że nie za darmo. SMS kosztuje 30zł a informacja o nim jest tak artystycznie umieszczona, że jest nie widoczna bez przewijania strony. Istnieje zatem prawdopodobieństwo, że wiele osób skorzystało z serwisu nie zdając sobie sprawy z rzeczywistego kosztu swoich dobrych chęci. Ponieważ kondolencja którą złożysz w ten sposób nie zostanie umieszczona w księdze pod Pałacem Prezydenckim zdecydowanie odradzamy korzystania z takiej usługi. Dlaczego nie zostanie umieszczona? Ponieważ osoba rejestrująca domenę (whois) pochodzi z Cypru. Lista osób które skorzystały z usługi jest naprawdę duża. Ciekawe czy wszystkie z nich świadomie zapłaciły te 30zł. Aktualizacja (20:00): Aktualnie toczy się postępowanie wyjaśniające dla domeny zlozkondolencje.pl (prawdopodobnie zostanie zablokowana) a na ten czas reprezentowana jest jako NXDOMAIN (nie istniejąca). Gratulujemy szybkiej reakcji NASK. [Foto: bluemedia.pl] 