Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 17 września 2008, 12:01   12   Co zamiast Photoshopa? Na co dzień, do prostej obróbki zdjęć czy grafik nie potrzebujemy od razu takiego kombajnu jak Adobe Photoshop CS 742 ;) Dla wielu osób takim zamiennikiem może być GIMP, ale przez całkowicie odmienne menu wiele osób jednak odstrasza. Niżej przedstawię dwie możliwe alternatywy dla naszego kochanego Photosjopa: GimPhoto to darmowa aplikacja bazująca na programie graficznym GIMP, cenionym przez wielu użytkowników systemu Linux. Aplikacja w przeciwieństwie od swojego pierwowzoru oferuje odmieniony wygląd graficzny, który w pewnym stopniu przypomina interfejs znany z aplikacji Photoshop. Najnowsza wersja GimPhoto funkcjonuje w oparciu o stabilnego Gimpa 2.4 oraz wszystkie najlepsze cechy znane z GimPhoto 1.0.  Autorzy ponadto w swojej modyfikacji dodali ponad 100 nowych rodzajów pędzli, specjalne wtyczki (do teksturowania, masowej zmiany nazw plików, zapisu grafik dla Web itp.) i obróbki fotograficznej oraz dodatkowe narzędzia odpowiedzialne za zarządzanie oknami. Dodatkową zaletą GimPhoto jest bezpośrednia instalacja motywu Clearlooks, który sprawia, że okienka nie są tak klasyczne (oldschoolowe) jak w przypadku systemu Windows 98.  Kolejną, bardzo ciekawą alternatywą jest ArtWeaver. Interfejs aplikacji jest bardzo przyjazny i przejrzysty, nie ma więc problemu z odnalezieniem określonych opcji (o ile oczywiście w ogóle są). Pod względem budy interfejsu, ArtWeaverowi jest bliżej do PhotoShopa niż np. do Gimpa. Aplikacja daje dostęp do praktycznie wszystkich najważniejszych opcji, które mogą się przydać użytkownikowi w trakcie amatorskiej edycji zdjęć, czy grafiki. Co ciekawe, ArtWeaver wspiera obsługę tabletów. Do istotnych zalet tego programu należy również zaliczyć dość oszczędne obchodzenie się z zasobami naszego komputera. Artweaver udostępnia cyfrowe ale realistyczne odpowiedniki narzędzi wykorzystywanych przez plastyków – różnego rodzaju pędzle, pióro, węgiel, kreda, ołówek, kredka, flamaster, gumka itd. Oferuje przy tym przydatne przy tworzeniu grafiki warstwy i przeźroczystości. W programie dostępnych jest kilkadziesiąt, pomocnych w pracy filtrów, których listę można powiększać korzystając z zewnętrznych wtyczek. Obsługuje własny format graficzny (AWD), a także popularne BMP, GIF, JPEG, PCX, TGA, TIFF i PNG. Bardzo pomocną funkcją jest obsługa tabletów dzięki czemu można malować w programie tak jak np. na kartce papieru. A Wy co polecacie? Źródło: vBeta.pl   dobreprogramy.pl 