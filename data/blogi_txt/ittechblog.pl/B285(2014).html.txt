Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 lipca 2011, 12:51   4   [Aktualizacja] DigitalLifeboat.com – bezpłatna kopia bezpieczeństwa w chmurze Serwisy oferujące możliwość przetrzymywania danych w chmurze co prawda oferują pewną ilość darmowego wolnego miejsca na swoich serwerach, jednak często ilość przestrzeni “za darmo” jest zbyt mała. 20GB na Dropboxie to dość dużo, ale ilość ta często nie wystarcza. Możemy rozrzucić pliki na Dropboxie, Sugarsync, Backblaze, Wuali czy Storino, ale powiedzmy sobie szczerze: lepiej jest mieć wszystko w jednym miejscu, prawda?  DigitalLifeboat.com pozwala na darmowe przechowywanie danych na serwerach firmy bez konieczności dokupowania miejsca na nasze dokumenty, skany, pliki. Serwis jest w fazie beta i każdy, kto zarejestruje się w trakcie jej trwania otrzymuje nieograniczoną ilość miejsca na swoje pliki. Czyż to nie piękne? Jest jednak pewien mankament. Jak pisze Sylwester Kozak dla Wystartowali.pl – jest niewiele informacji o bezpieczeństwie i o samej firmie. Po wejściu do zakładki pomocy znajdziemy nieco więcej informacji o sposobie, w jaki są wysyłane dane. Jednak wciąż nie jest wyraźnie napisane, czy dane są szyfrowane przed wysłaniem ich na serwer, czy może dopiero na serwerze odbywa się ten proces. Na stronie czytamy – Digital Lifeboat’s Cloud-based technology uses 256-bit AES encryption and industry-leading erasure coding techniques to insure complete privacy and security of your data. Postanowiliśmy wysłać mail do firmy z zapytaniem w jaki sposób dane są szyfrowane. Możecie być pewni, że opublikujemy odpowiedź, gdy tylko ją otrzymamy. Aktualizacja 19:00 – 22.07.2011 Otrzymaliśmy odpowiedź od firmy na nasze pytanie dotyczące szyfrowania: “All user data is encrypted before it leaves your local computer.” [ź] wystartowali.pl 