Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 12 września 2010, 12:47   1   15-calowe laptopy wciąż na topie Serwis LaptopMag przedstawił w jednym ze swoich wpisów statystyki sprzedaży laptopów ze względu na rozmiar przekątnej matrycy ekranu, w zależności od kontynentu (w rankingu uwzględniono Amerykę Północną, Europę i Azję). Jedynie w Azji największego udziału w rynku nie mają 15-stki, a 14-stki. To na pewno dziwna informacja dla Polaka. Takiej “rozmiarówki” się u nas często nie widuje. :)  Pomimo rosnącej popularności 10-calowych netbooków, nadal stanowią one jedyne 14-17% (zależnie od kontynentu) kupowanych laptopów. Niby takie popularne, ale mimo wszystko znacznie ustępują konwencjonalnym notebookom. Nikt już chyba nie pamięta o 9-calowcach – 0,2 % to bardzo marny wynik. W świecie Apple jest bardzo ciekawie. Po pierwsze hit ostatnich miesięcy – iPad. Choć są pewne wątpliwości na temat klasyfikowania go jako laptopa, LaptopMag i tak umieścił go na liście. 9,7-calowy tablet w Ameryce stanowi 14,2% sprzedawanych komputerów przenośnych! W Europie i Azji nie jest już tak różowo, kolejno: 2,1% i 0,8%.    Rozmiar ekranu Ameryka Pn  Europa Azia Średnia   8.9″ 0.2% 0.2% 0.1% 0.2% 9.7″ (iPad) 12% 2.1% 0.8% 4.4%   10″ 14.2% 16.8% 17.1% 17.1% 11.6″ 1.9% 1.9% 2.9% 2.2%   12.x” 1.2% 1.4% 3.4% 1.9%   13.x” 8.7% 5.8% 8.1% 7.3%   14.x” 14.3% 11% 39.4% 22.3%   15.x” 35.3% 46.4% 25% 35.2%   16.x” 4.5% 2.1% 2% 2.7%   17.x” 7% 11.4% 0.8% 6.2%     Bardzo mnie dziwią marne wyniki 11,6 i 12-calowców. Są to przecież wygodne, mobilne, znacznie wydajniejsze netbooki z niezłym czasem pracy na baterii i do tego przystępną ceną. Czego chcieć więcej? Niestety liczby mówią same za siebie – wyniki kształtują się na poziomie 1,2 – 3,4%. Następnie 13-tki. To bardzo ciekawy rodzaj laptopów ze względu na to, że w Ameryce Północnej 60% “trzynastek” to MacBooki. To pokazuje, jak bardzo są tam popularne. Duży rozmiar sprzętu wcale nie przeszkadza kupującym. Moim zdaniem 15 cali to już jest dosyć sporo. W dodatku warto wziąć pod uwagę, iż w związku z taką dużą przekątną matrycy nic nie zyskujemy. Miejsca na klawisze jest nadal dużo (przy 13 calach wystarczająco), a rozdzielczość jest taka sama, jak w “dwunastkach” (1366×768). Większy ekran = większy pobór energii. Cierpi tylko na tym bateria. Jednakże warto wziąć pod uwagę także miejsce na podzespoły, którego jest wystarczająca ilość.    Przekątna ekranu  Średnia Żywotność baterii (godziny)   10″ 6.7   11″ 6.1   12″ 5.4   13″ 5.6   14″ 4.4   15″ 3.8   16″ 3.6   17″ 2.8   18″ 2.5    Większe laptopy, zwane przeze mnie laptopami stacjonarnymi, to jednak produkt, na który decydują się tylko niektórzy. Sprzęt z dużym ekranem, super klawiaturą, ale drogi i niewytrzymujący długo na akumulatorze. Typowy komputer dla osób nielubiących kompromisów. [fot] tapasparida 