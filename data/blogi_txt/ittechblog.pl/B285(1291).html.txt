Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 września 2010, 11:48   0   Allegro wprowadza punkty odbioru zakupionych w serwisie towarów Allegro to niezaprzeczalnie największy i najbardziej popularny serwis aukcyjny w Polsce. Firma Allegro jest patronem wielu przedsięwzięć, choćby takich, jak zapowiadane przez nas e-nnovation 2010. Zarząd pochwalić się może kolejnym ciekawym pomysłem, jakim są punkty odbioru towaru, wylicytowanego na aukcjach za pośrednictwem serwisu. Dotychczasowe metody dostawy zakupionego przez klienta towaru koncentrowały się na wysyłce paczki do kupującego (czy to po wpłacie na konto, czy też z płatnością przy odbiorze). Sprzedający i kupujący mogą oczywiście umówić się w wybranym miejscu, jednak problem pojawia się w momencie, gdy kontrahentów dzieli duża odległość. Od września Allegro umożliwi odbiór zakupionego przedmiotu w specjalnym punkcie. Docelowo ma ich być 1600. To użytkownik wskaże, gdzie chce odebrać paczkę. Przykładowo, gdy kupujący będzie na wakacjach w innym mieście, może wybrać sobie dogodne miejsce do odebrania przesyłki. Dzięki temu zakupy na Allegro będą jeszcze przyjemniejsze. Punktami odbioru mogą być sklepy, biura podróży, punkty DHL Service, kioski Ruchu, salony prasowe Ruch (oznaczone logo PACZKA W RUCHu), Paczkomaty InPost. Serwis Allegro będzie pracował nad przyłączaniem nowych operatorów i zwiększaniem liczby punktów odbioru. [ź] media2.pl, IDG, Komunikat prasowy Allegro 