Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 października 2010, 11:30   3   Neostrada TP i 80 Mb/s za pomocą VDSL2 TP jest jednym z największych usługodawców internetowych w Polsce. Internet od “tepsy”, czyli popularna Neostrada dociera w miejsca, w które kablówka nie dotrze. Dotychczas TP wyróżniało się niską przepustowością łącza i wysokimi cenami. Powinno się to jednak zmienić.  Kilka miesięcy temu TP zaproponowało odbiorcom swojego internetu pakiety 20 Mb/s. Nie jest to jednak ostatnie słowo giganta, bowiem firma planuje przyspieszyć do 80 Mb/s. Oferty Neostrady z internetem o przepustowości 40 do 80 Mb/s mają pojawić się na początku 2011 roku. Tak szybki internet będzie jednak ograniczony możliwościami technologicznymi operatora. W maju bieżącego roku grupa TP poinformowała o testach nowej technologii o nazwie VDSL2. Dotychczasowe jej odmiany pozwalają zaoferować łącze o przepustowości 20 do 50 Mb/s. Nowa wersja może zapewnić internet o prędkości przekraczającej nawet 100 Mb/s. VDSL2 to nie tylko szerokopasmowy internet, ale także telewizja HD, telewizja 3D czy usługa multiroom, która pozwala na oglądanie dwóch lub więcej różnych programów telewizji cyfrowej w jednym czasie i w ramach jednego abonamentu. [ź] media2.pl 