Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 października 2010, 9:39   3   Czy w roku 2011 pożegnamy się z BIOSem na rzecz UEFI? UEFI ma zastąpić stary już system BIOS. Według BBC w 2011 roku system UEFI zacznie być wprowadzany do nowych typów płyt głównych. MSI już zrezygnowało z BIOSu – czekamy więc na deklaracje kolejnych firm.  UEFI to przede wszystkim nowoczesna technologia. BIOS jest systemem starym, mającym ponad 25 lat, a mimo to nadal jest używany (i faktycznie, jest dość niezawodny). Jeśli BIOS zostanie zastąpiony UEFI, to możemy się spodziewać przede wszystkim szybszego startu komputera. Problem w tym, że BIOS jest nieefektywny w połączeniu z najnowszymi podzespołami. UEFI zapewnia start (boot) komputera w kilka sekund, a z BIOSem … no cóż, bywa różnie. Litera “E” w skrócie “UEFI” oznacza “rozszerzalny” (ang. extensible). UEFI może być więc dowolnie modyfikowany przez firmy czy pojedynczych developerów. Dzięki temu wydane zostanie najprawdopodobniej wiele autorskich aktualizacji, które zoptymalizują UEFI i dodadzą do niego nowe opcje. [ź] crunchgear.com 