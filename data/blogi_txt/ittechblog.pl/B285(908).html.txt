Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 17 maja 2010, 5:09   1   Nowy µTorrent 2.0.2 + projekt Griffin µTorrent to lekki, bardzo popularny klient sieci BitTorrent. Jest łatwy w obsłudze, zajmuje mało miejsca (ok. 6 MB pamięci operacyjnej, plik wykonywalny to tylko ok. 220 KB), łatwy w użytkowaniu (przyjazny wygląd, przetłumaczony na 70 języków w tym Polski), aktywnie rozwijany. Kilka dni temu programiści udostępnili na swojej stronie kolejne stabilne wydanie µTorrent w wersji 2.0.2. Nowa wersja wprowadza poprawki znalezionych błędów w tym: poprawki protokołu sieciowego TCP, poprawka problemu z wyświetlaniem grafiki, błąd przy dodawaniu wielu plików „.torrent” jednocześnie i wiele innych. Pełna lista zmian dostępna jest na stronie twórców. Nową wersję można pobrać stąd: µTorrent 2.0.2. uTorrent Wraz ze stabilnym wydaniem na stronie twórców pojawiła się nowa zakładka „Labs”, jest to specjalnie przygotowana strona, na której programiści będą prezentowali wszystkie projekty, nad którymi aktualnie pracują. Jednym z takich projektów jest Griffin. Griffin to framework, który rozszerza możliwości programu o zewnętrzne wtyczki (mini aplikacje) pisane z użyciem HTML i JavaScript. To bardzo ciekawy pomysł/kompromis. Z jednej strony program zachowa swoją lekkość, a z drugiej zewnętrzni programiści będą mieli możliwość pisania dodatków według własnych potrzeb. Nowe pliki będą posiadały rozszerzenie „.btapp”. uTorrent Labs Już teraz można przetestować rozwojową wersję programu (z nowymi możliwościami) na własnej skórze. Wersja beta dostępna jest na stronie projektu: Project Griffin. Aktualnie dostępne rozszerzenia:  VirusGuard for BitTorrent – darmowy skaner antywirusowy wspierany przez BitDefender; Raptr Free Games – to speacjalna przeglądarka ułatwiająca wyszukiwanie/pobieranie popularnych darmowych gier; VODO – przeglądarka/wyszukiwarka filmów (udostępnianych za darmo przez ich twórców); µGadget – to specjalny monitor/panel kontrolny aktualnie pobieranych „torrentów”;  Więcej informacji na stronie utorrent.com. 