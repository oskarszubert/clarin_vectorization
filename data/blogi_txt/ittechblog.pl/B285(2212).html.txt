Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 września 2011, 8:24   1   Chcesz wybrać się na Blog Forum Gdańsk 2011? Masz jeszcze 2 dni. Rejestracja na jedyne w Polsce, interdyscyplinarne spotkanie blogerów została przedłużona do 29 września. Macie więc jeszcze 2 dni na zapisanie się i ewentualny przyjazd do pięknego Gdańska. Rok temu było bardzo dobrze, miejmy nadzieję, że tegoroczna edycja w Centrum Hewelianum będzie jeszcze lepsza, energiczniejsza i bardziej merytoryczna. Po obfitującej w gorące dyskusje ubiegłorocznej edycji, która odbiła się w polskiej blogosferze szerokim echem, pokładam w tegorocznym BFG wielkie nadzieje.  Program Blog Forum Gdańsk 2011 można przejrzeć w tym miejscu. Cieszę się, że nie zabrakło nowych prelegentów. Na interesujące wystąpienia Natalii Hatalskiej czy Artura Kurasińskiego można patrzeć godzinami, jednak ja najchętniej wysłuchuję opinii i dyskusji pomiędzy blogerami znanymi mi mniej lub w ogóle (co nie oznacza, że w swoim “segmencie” są mało znani – wręcz przeciwnie). Strzałem w dziesiątkę może okazać się “Hyde Park”, który poprowadzony zostanie przez Artura Kurasińskiego. Podczas tejże sesji będziemy mogli zaprezentować swoje sieciowe twory. Brakowało nam chyba tego rok temu, Maciej Budzich pytał wtedy na BLIPie o adresy blogów uczestników a goście zabierający głos w dyskusji przedstawiali się “Cześć Eliza, Jan Kowalski – kowalskiblog.eu. Mam pytanie…”. Hyde Park będzie właśnie takim miejscem, w którym niszowe blogi zdobędą nieco sławy i nawiążą przydatne kontakty. Skontaktowałem się telefonicznie z organizatorami spotkania i zapytałem o to, czy Hyde Park będzie realizowany jako oddzielny blok. Okazuje się, że tak – troszeczkę się zawiodłem. Dlaczego? Otóż zapewne większość słuchaczy zbierze się w głównej sali, by wysłuchać paneli dyskusyjnych, a garstka osób zechce obserwować prezentacje pojedynczych blogerów. Miejmy jednak nadzieję, że moje przewidywania się nie sprawdzą i organizatorom uda się zadbać o to, by prezentujący nie mówili do pustych krzeseł. Miejmy nadzieję, że organizatorzy konferencji staną na wysokości zadania i zaserwują nam 2 dni napakowane wartościowymi dyskusjami. [ź] źródło PDF-a: mediafun.pl 