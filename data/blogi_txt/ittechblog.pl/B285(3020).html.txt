Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 6 marca 2013, 8:06 Nokia Lumia 920 – Recenzja Jedni twierdzą zawzięcie, że Nokia = solidność, jeśli chodzi o rynek telekomunikacyjny. Inni uważają, że serią Lumia Finowie strzelili sobie w stopę co najmniej z haubicy. Są też tacy, dla których Lumia oznacza innowacyjność, milowy krok w przód i wyprzedzanie konkurencji. Jak jednak to wszystko ma się do najlepszego z nowych modeli Nokii, czyli Lumii 920? O specyfikacji słów parę… Żeby sprawiedliwości tradycji stała się zadość, najpierw rzućmy okiem na parametry urządzenia. Smartfon ten mierzy odpowiednio 130,3 x 70,80 x 10,70 mm (wysokość x szerokość x grubość) i waży 185 gramów. Wyposażony jest w kolorowy, 4,5-calowy wyświetlacz IPS o rozdzielczości 768×1280 pikseli. Całość działa na procesorze Qualcomm MSM8960 (czyli znany wszystkim Snapdragon S4) o taktowaniu 1,5 GHz, zasilanym baterią litowo-jonową o pojemności 2000 mAh. Pamięć RAM telefonu to 1 GB, ROM natomiast – aż 32 gigabajty, z których 27 dostępne jest dla użytkownika. Jeśli chodzi o system operacyjny, to opisywana Nokia pracuje pod kontrolą Windows Phone 8. Ponadto urządzenie wyposażone jest w technologię NFC, Bluetooth w wersji 3.0, moduł WiFi b/g/n, funkcję bezprzewodowego ładowania oraz aparat o rozdzielczości 8,7 megapikseli z technologią PureView, znaną m.in .z Nokii 808. Obudowa telefonu wykonana jest z jednego elementu i nie jest otwierana. Za pomocą specjalnego “kluczyka” otwieramy jedynie slot na kartę microSIM. Ponadto telefon wyposażony jest w gniazdo microUSB oraz gniazdo słuchawek, przyciski regulacji głośności, power oraz przycisk aparatu. Nieotwieralna obudowa oznacza przede wszystkim brak możliwości wymiany baterii. Aparat Wspominany aparat w technologii PureView o rozdzielczości 8,7 mpix robi naprawdę świetne zdjęcia. Także nagrywanie filmów nie wzbudza zastrzeżeń. Zresztą – setki słów, które można by napisać na ten temat nie zastąpią galerii zdjęć i wideo, które znajdziecie poniżej: Podsumowując… …Nokia Lumia 920 jest smartfonem dla naprawdę wymagających: świetny aparat, szybki system, dobre parametry. Mimo sporych wymiarów (zwłaszcza wagowych), trzyma się go w dłoni pewnie i wygodnie. A jednolita obudowa – która sprawia wrażenie, jakby była największym błędem tego telefonu – może być jego… zaletą ;), czego dowiodła ekipa z PhoneBuff:    Gwoli ścisłości – według strony producenta, Nokia Lumia 920 kosztuje 2399 zł. 