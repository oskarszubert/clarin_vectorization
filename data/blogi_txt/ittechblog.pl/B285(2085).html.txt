Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 16 sierpnia 2011, 1:15   1   Książka “Zakamarki marki”, czy warto? Obok tej książki niemożna przejść obojętnie. W Internecie od tygodni o niej huczy. Jeszcze przed premierą Zakamarki marki zdobyły tytuł bestsellera w księgarni OnePress. Czy debiut książkowy Pawła Tkaczyka zalicza się do udanych? Przekonaj się sam czytając dalej.  Muszę przyznać, że oczekiwałem czegoś zupełnie innego. Nastawiłem się, że dostanę poradnik “od a do z” dla początkujących i zaawansowanych. Zamiast tego, otrzymałem najaktualniejszy, uporządkowany zbiór podstaw na temat budowania i niebudowania marki. Paweł Tkaczyk nie poprowadzi Was  za rączkę do celu. Dowiecie się przykładowo czego należy za wszelką cenę unikać przy projektowaniu stron internetowych albo czym się (nie) kierować przy tworzeniu tekstów reklamowych. Nie znajdziecie gotowych rozwiązań i nie dowiecie się jakiej konkretnie czcionki/fontu należy używać. Autor bardzo się postarał pokazać jak wygląda marketing w profesjonalnej odsłonie. Podaje przykłady wielu niepozornych rozwiązań, z których korzystają największe koncerny na świecie, aby osiągać jak najwyższe zyski. Tkaczyk obala także popularny mit, mówiący o tym, że każdy Polak zna się na tworzeniu marki. ;) Nie da się ukryć, że jest to pozycja przeznaczona dla osób zaczynających swoją przygodę z marketingiem oraz przedsiębiorców, którzy nie mają zielonego pojęcia o budowaniu marki. Obeznani w temacie marketingu nie znajdą tutaj nic przełomowego, ale mogą spokojnie sięgnąć po Zakamarki marki. Choćby dla kilku świetnych pomysłów w niej zawartych, np. jak tytułować stanowiska pracy na wizytówkach. Muszę przyznać, że Paweł Tkaczyk zaliczył bardzo udany debiut. Jego książka jest napisana w bardzo specyficzny sposób. Nie ma tutaj lania wody, nie ma udowadniania swojej racji za wszelką cenę. Są tylko i wyłącznie sprawdzone w praktyce sposoby. W Zakamarkach marki nie znajdziecie rewolucyjnych i przebojowych rozwiązań, przynoszących miliony dolarów w dwa tygodnie (a szkoda ;) ). To nie wszystko. Osoby, które wyślą Pawłowi maila z potwierdzeniem zamówienia otrzymają za darmo dodatkowy rozdział w formie elektronicznej. Moim zdaniem, zdecydowanie warto. Ocena 9-/10 Wiedza przekazywana w książce jest poparta wieloletnim doświadczeniem autora, który jest uznawany za eksperta w branży marketingu. Kup Zakamarki marki w księgarni OnePress. Wysyłka za darmo! Pamiętaj też o tym, żeby wysłać autorowi potwierdzenie zamówienia, aby otrzymać dodatkowy rozdział o archetypach marki. 