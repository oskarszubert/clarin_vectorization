Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 4 lutego 2011, 10:09   2   Google Instant osiągnął sukces We wrześniu 2010 roku Google wprowadził funkcję, która teoretycznie przyśpiesza proces wyszukiwania informacji w internecie. Podczas wpisywania czegoś w polu tekstowym wyszukiwarki Google, wyświetlają się na bieżąco wyniki tego co wpisujemy, bez przeładowywania strony. Opinie na ten temat wśród internautów były raczej pozytywne, choć znalazły się też osoby sceptycznie nastawione do nowości.  Google opublikował niedawno wyniki dotyczące Google Instant. Okazuje się, że już 98% użytkowników korzysta z tego udogodnienia.  Taka imponująca liczba bierze się prawdopodobnie z tego, iż jest to funkcja domyślnie włączona u każdego. Internauci od czasu startu usługi wpisują średnio 5% mniej znaków w wyszukiwarkę i otrzymują wyniki swoich zapytań 10% szybciej. Mało który użytkownik dobrowolnie wyłączył Instanta. Pewnie także mało kto wie, że w ogóle da się to zrobić, a wystarczy jedynie wejść na stronę główną Google i tam w prawym górnym rogu wejść do ustawień wyszukiwania, zaznaczyć pole Nie używaj wyszukiwania dynamicznego Google i zapisać ustawienia. Szczerze powiedziawszy ja nie zauważyłem, żeby Google Instant w ogóle wpłynął na to w jaki sposób wpisuje coś w wyszukiwarkę. Ja nadal korzystam z paska w Firefoxie. :) [ź] fastcompany.com 