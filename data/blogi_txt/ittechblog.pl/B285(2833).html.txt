Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 sierpnia 2012, 1:37   0   Microsoft Sculpt i Wedge – myszki dla mobilności Microsoft zaprezentował ostatnio cztery nowe urządzenia peryferyjne przeznaczone dla użytkowników urządzeń mobilnych – w pełni kompatybilne z najnowszym systemem operacyjnym giganta z Redmond – Windows 8. Mieliśmy okazję przetestować teraz myszki, następnym razem zaprezentujemy Wam podsumowanie dla klawiatur. Microsoft Sculpt Touch Mouse to bardziej “klasyczna” w formie myszka. Z kolei Microsoft Wedge Touch to już, można powiedzieć, awangarda… chociaż, jak sami dalej przeczytacie, to nie tylko wygląd, ale i dobra funkcjonalność. Co łączy te dwie myszki?  Obydwie łączą się z urządzeniami w technologii Bluetooth, co daje nam możliwość łączenia ich zarówno z “tradycyjnymi” komputerami, jak i tabletami/smartfonami oraz dodatkowo nie wymaga od nas wtykania w port USB kolejnych odbiorników. Technologia BlueTrack, dzięki której myszki pracują dokładniej na praktycznie każdej powierzchni. Poręczność/mobilność, obydwie są mniejsze od konkurencji, ale przy zachowaniu pełnej ergonomii użytkowania. Dawid czy Goliat? Sculpt Touch Mouse to po prostu klasyczna myszka z upakowaną najnowszą technologią. Mamy tutaj 2 osiowe przewijanie dotykowe z “wibracją”. Jest to idealny wybór dla osób szukających sprawdzonych rozwiązań i nielubiących eksperymentować z przyzwyczajeniami. Microsoft Wedge Touch wzbudza natomiast niemałe zamieszanie. :) Nie miałem, przed dostawą, kontaktu z materiałami promocyjnymi, a i po pudełku oczekiwałem – owszem – takiego kształtu, ale trzy razy większego rozmiaru, a tu maleństwo. Od razu odłożyłem na bok z myślą “przetestuję na końcu, bo to zabawka, nie może być wygodna przy dłuższym użytkowaniu”. Okazało się, że jest inaczej. :) Już po 5 minutach użytkowania wiedziałem, że to będzie moja główna myszka i to wcale nie tylko dla urządzeń mobilnych, ale i pod komputery w domu. Jest po prostu wygodna. Ergonomia użytkowania pokazuje się jednak w momencie, gdy zmienimy podejście do obsługi myszki. Gdy dłoń mamy cały czas opartą, w zasadzie 3 palcami w niewielkim zakresie ruchu mamy możliwość sterowania całym pulpitem. Nie odrywamy ręki – nie męczymy się, brak bólów nadgarstka po całym dniu pracy… co najwyżej palce mogą boleć. ;) 