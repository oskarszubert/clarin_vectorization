Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 12 maja 2008, 5:00   2   MS Office nie jako program lecz jako usługa? Już za kilka tygodni Microsoft może zacząć dostarczać swój pakiet biurowy w modelu software- as-a-service (SaaS). Firma Endeavors Technologies poinformowała, że znane są jej plany Microsoftu w zakresie zmian w licencjonowaniu oprogramowania. Dzięki tym zmianom firmy trzecie będą mogły dostarczać użytkownikom aplikacje Microsoftu w miarę zapotrzebowania.Obecnie Microsoft pracuje nad projektem Albany, który ma zapewnić klientom dostęp do produktów firmy na zasadzie subskrypcji. Użytkownicy znajdą tam Office Home and Student 2007 oraz aplikacje Windows Live. Projekt jest na razie w fazie niepublicznej bety. Choć korporacja krytykuje takie produkty jak OpenOffice.org czy Google Docs, widzi, że konkurencja nie śpi i także musi wykonać jakiś ruch. Albany jest więc eksperymentem, który ma potwierdzić czy odejście, przynajmniej częściowe, od tradycyjnego modelu biznesowego jest słuszne. Przenoszenie aplikacji do tzw. chmury, czyli udostępnianie funkcjonalności jako usług internetowych spotyka się ze sporym sceptycyzmem nieraz w samym Microsofcie. Patrząc na Windows Live widać, że Microsoftowi brakuje własnych pomysłów i żeby nadal się liczyć musi podpatrywać konkurencję, szczególnie Google. Według nieoficjalnych informacji zmiany w licencjonowaniu mają nastąpić w czerwcu. Źródło: http://dobreprogramy.pl/ 