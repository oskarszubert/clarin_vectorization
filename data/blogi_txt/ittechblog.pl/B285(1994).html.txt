Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 lipca 2011, 4:14   3   Firefox 7 Aurora – co nowego? Cykl wydawniczy Firefoxa przewiduje jeszcze w tym roku wydanie wersji 6 oraz 7 “ognistego”. Na kanale Aurora pojawiła się wersja alfa Firefoxa 7. Wiadomo także, jakie usprawnienia zostały dla nas przygotowane. Jeśli chcecie zapoznać się z najnowszą wersją to możecie ją pobrać stąd.  text-overflow: ellipsis; Nowa właściwość dla CSS-a pozwala na wizualne przedstawienie zakończenia tekstu, jeśli ten nie mieści się w pewnym obszarze. Oznacza to, że przy ustawionej powyższej wartości, jeśli tekst będzie “wychodził” poza element czy ekran, w miejscu “przerwania” wstawione zostaną trzy kropki. Obiekt window.performance.timing Powyższy obiekt wraz z właściwościami navigationStart, connectStart/End, responseStart/End, domLoading/Complete pozwalać będzie webdeveloperom na badanie szybkości ładowania się strony internetowej w poszczególnych etapach. Mniejsza pamięciożerność Firefox z leciutkiej i szybkiej przeglądarki stał się prawdziwym kolosem, który zjada gigantyczną ilość (w porównaniu z innymi przeglądarkami) zasobów procesora i pamięci RAM. Osoby odpowiedzialne za rozwój produktu wciąż udoskonalają przeglądarkę pod tym kątem, chcąc sprawić, by działała jak najszybciej i stabilniej. Poniekąd udało się zrobić to w wersji czwartej, wersja piąta jest także nieco szybsza, ale liskowi wciąż daleko na przykład do Google Chrome. W siódmej wersji ognistego zastosowano szereg zmian, które mają usprawnić przeglądarkę i spowodować, aby zechciała działać jeszcze szybciej. Zwiększona wydajność parsera JavaScript Gmail czy Facebook wysyłają nawet 1MB kodu JavaScript podczas pojedynczego odświeżenia. To ważne, aby parser kodu javaScript działał jak najszybciej. Ten element udało się także zoptymalizować w siódmej wersji Firefoxa. Azure API Azure to nazwa nowego, lepszego API graficznego (API warstwy abstrakcji), które zastąpić ma Cairo przy przetwarzaniu zasobów sprzętowych komputera (karta graficzna mająca udział w renderowaniu stron www). Azure w Firefoxie 7 może wchodzić w interakcje z Direct2D API w systemie Windows 7 aby renderować elementy canvas w 2D. Zmiany związane z elementem canvas oraz CSS-em opisane zostały na oficjalnym blogu Mozilli. 