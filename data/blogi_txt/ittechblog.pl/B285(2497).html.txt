Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 1 marca 2012, 9:23   3   I oto słońce przykryła chmura… Trochę się mówiło o tym, co wprowadza, i czego nie zmienia nowy komunikator Gadu-Gadu. Głośno się natomiast zrobiło u nas na temat przechowywania plików w chmurze. I – jakby czytając nasze wpisy  - GG udostępniło swoim użytkownikom nową usługę: GG Dysk. Każdy użytkownik otrzymuje na start 3 GB na swoje dane, całkowicie za free, bez limitu wielkości dla pojedynczego pliku. Jeśli chce jednak zwiększyć pojemność swojego wirtualnego dysku, musi już zapłacić. GG Dysk umożliwia – oprócz przechowywania – także współdzielenie danych z innymi użytkownikami. Całość zarządzana jest z poziomu przeglądarki, jednak by w pełni wykorzystywać wszystkie możliwości – niespodzianka! – konieczne jest zainstalowanie komunikatora GG. Obecnie trwają prace nad umieszczeniem GG Dysku także w mobilnej aplikacji Gadu-Gadu na smartfony. Nietrudno zauważyć, że całość wypada dość mizernie przy innych polskich chmurach, czy choćby przy “tradycyjnym” Dropboxie. Tylko 3 GB i konieczność zainstalowania komunikatora sprawiają, że z nowej usługi cieszą się chyba tylko Ci, którzy do tej pory cały czas korzystali z GG, a jakimś cudem nikt im nie pokazał, jak buja się w obłokach… [ź] beta.gg.pl 