Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 7 czerwca 2010, 5:26   10   Web Of Trust (WOT) – bezpieczny dodatek do Firefoxa Sieć to miejsce wspaniałe. Możemy w niej znaleźć wiele przydatnych informacji, wymieniać się plikami, oglądać filmy czy dołączać do ogromnych społeczności. Internet to rozbudowane narzędzie komunikacyjne, pozwalające na naprawdę wiele. Należy jednak pamiętać, że jak w prawdziwym życiu, za (nie)każdym rogiem czaić się może niebezpieczeństwo. Powinniśmy więc skupić się na tym, aby unikać ciemnych zaułków i konfrontacji z silniejszymi (jak się często okazuje) czarnymi charakterami.  Web Of Trust jest dodatkiem do przeglądarki Firefox. Ma on za zadanie wyświetlać reputację strony oraz poziom bezpieczeństwa według 4 kryteriów:  Zaufanie Wiarygodność Prywatność Bezpieczeństwo dzieci  Web Of Trust działa w oparciu o mechanizm oceny strony przez odwiedzających. Osoby, które mają zainstalowany dodatek WOT mogą oceniać i komentować witryny, które odwiedzili, przyczyniając się tym samym do zwiększenia wiarygodności wyników. Jest to bowiem społeczność, która ocenia odwiedzone strony. Tak naprawdę WOT ma za zadanie ostrzec nas przed próbą wejścia na niebezpieczną stronę, jeszcze przed samym podjęciem akcji z naszej strony. WOT sprawdza wyniki wyszukiwania w Google Ikonka dodatku widnieje na lewo od paska adresu w przeglądarce. Zależnie od koloru, witryna może być idealnie bezpieczna, bezpieczna, raczej bezpieczna (lub z zastrzeżeniami) i niebezpieczna. Niestety trudno mi powiedzieć ile głosów musi być oddanych, aby kolorek zaczął się pojawiać na konkretnej stronie. Jak widać Ittechblog.pl ma doskonałą reputację W momencie wejścia na niebezpieczną stronę wyświetli nam się takie oto okno: Okienko pojawiające się przy próbie wejścia na niezaufaną witrynę Ponadto WOT umożliwia komentowanie strony w równych kategoriach. Warto sprawdzić komentarze przed wejściem nawet na strony niezaufane. Często jest tak, że nie są one bezpieczne ze względu na fakt, że administrator oszukuje co do ceny np. SMSów czy Sex Kamerki. Komentarze dla serwisu Redtube.com Myślę, że warto zapoznać się z tym dodatkiem. Może stanowić jeszcze jedno dodatkowe zabezpieczenie naszego komputera, a jak to mówią: Zabezpieczeń nigdy dość! Zachęcam do pobrania i przetestowania WOT oraz aktywności w ocenianiu. 