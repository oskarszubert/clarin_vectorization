Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 14 grudnia 2011, 11:20   0   Reklamy mobilne na Facebooku mogą pojawić się już w marcu Nie lubimy reklam, tych spersonalizowanych także. Nawet jeśli twierdzimy, że w nie nie klikamy, to i tak to robimy – prawdopodobnie nie do końca świadomie. Mówimy, że reklamy nas nie przekonują, że na nas nie działają, ale marketerzy wiedzą doskonale, że to bzdura. Facebook także o tym wie…  Firma Zuckerberga od jakiegoś czasu planuje wejść “w mobilne reklamy” i zaproponować je użytkownikom smartfonów, którzy korzystają z popularnego portalu. A jest ich wielu – ponad 350 milionów. Nie muszę chyba mówić jak wielki potencjał i góry złota kryją się za odwiedzającymi portal dzięki mobilnej aplikacji? Bloomberg twierdzi, że największy na świecie portal społecznościowy zechce proponować firmom reklamy mobilne już od marca 2012 roku. Testy ponoć trwają i jak to zwykle bywa – nikt nic nie chce oficjalnie powiedzieć. Reklamy prezentowane miały by być w “news feedzie”, czyli na tablicy. Dobierane będą na podstawie naszych preferencji (Facebook wie o nas baaardzo dużo), ale także interakcji naszych znajomych z firmami. Za przykład niech posłuży sytuacja, gdy nasz dobry kolega “czekinuje” się w Coffee Heaven komentując przy okazji tamtejszą mrożoną kawę z syropem karmelowym. Facebook automatycznie może zaproponować nam reklamę sieci kawiarni, powiązaną ze statusem naszego znajomego. Na jakiej podstawie dobierze nasze zainteresowania? Na podstawie naszych wcześniejszych interakcji, lajków i tak dalej.  Reklamy w tej formie są mniej inwazyjne i – uwaga – charakteryzują się większym współczynnikiem klikalności (CTR). Miejmy nadzieję, że Zuckerberg dobrze przemyśli ich działanie, by nie psuć tak zachwalanego na zachodzie “experience” związanego z mobilnymi aplikacjami. [ź] bloomberg.com, blog.inner-active.com 