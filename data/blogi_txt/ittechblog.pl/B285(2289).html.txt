Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 listopada 2011, 5:48   2   Mobilny system od Mozilli wszedł w fazę testów – nadal wiemy niewiele Boot to Gecko – taką, roboczą nazwę nosi system mobilny wydawcy Firefoxa – został już zapowiedziany w lipcu bieżącego roku. Niestety Mozilla niechętnie podzieliła się większą ilością informacji na temat samego systemu. Pod koniec lipca dowiedzieliśmy się, że B2G oparty zostanie na Androidzie i ma być alternatywą dla Chrome OS od Google (a więc przetwarzanie w chmurze). Dzisiaj wiemy już nieco więcej.  Developerzy przede wszystkim stworzą własne API dla aplikacji kamery, NFC czy SMSów, które będą mogły generować content wyświetlany w sieci. Następnie upewnią się, że content ten jest wyświetlany “bezpiecznie” i nie naraża użytkownika na przykład na ataki ze strony cyberprzestępców. Aplikacje działające na Androidzie zapewne będą działać na B2G. Dlaczego tak sądzę? Bowiem budowa bazy nowych aplikacji może trochę potrwać – skoro Mozilla bazuje już na Androidzie, to może także spojrzeć przychylnie w stronę aplikacji napisanych z myślą o systemie Google. Wszak RIM tak uczynił.   Jeśli wierzyć planowi wydawniczemu B2G to testy nowego systemu już się rozpoczęły. Niestety w sieci nie ma zrzutów ekranowych mobilnego dziecka Mozilli, powyżej przedstawiamy więc makiety, które i tak niewiele pokazują. Sam system ujrzy światło dzienne prawdopodobnie w pierwszym kwartale 2012 roku. [ź] hothardware.com, zdj: techsingh.com 