Sylwia Kogut    Debiutująca blogerka. Uzależniona od mediów społecznościowych kolekcjonerka wszelkich infografik na Pintereście i stała bywalczyni Twittera. Świeżo upieczona fangirl Apple i miłośniczka e-readerów.   @alfaminus  Email   Sylwia Kogut, 16 marca 2012, 12:14   1   Już są zmiany w stronach profilowych Pinteresta! Pinterest wprowadził dziś zapowiedziane zmiany w stronie profilowej. Stałym bywalcom na początku będzie ciężko się przyzwyczaić. Czy ta zmiana jest na lepsze? Mnie osobiście nie zadowala. Po wejściu na swój profil od razu zauważycie drastyczną zmianę w wyświetlaniu informacji. Wcześniej zajmowały one tylko miejsce w lewym górnym rogu. Teraz informacje profilowe zajmują górny pasek strony. Nie zmieniła się ich zawartość. Wciąż jest to zdjęcie profilowe, nazwa użytkownika, podpięte konta społecznościowe oraz lokalizacja. Jednak po prawej stronie zauważycie ramkę, gdzie wymienione są osoby, od których najczęściej przepinasz obiekty.  Największą zmianą, w moim mniemaniu, jest przeniesienie naszej aktywności do osobnej zakładki “Activity”. Bardziej szczegółowo możemy przyjrzeć się temu, które piny przypięliśmy w jakim czasie. Od kogo dokładnie przeczepiliśmy obiekty. Jakie grafiki w ostatnim czasie polubiliśmy. Chronologicznie poukładany rejestr naszej aktywności może być bardzo wygodnym narzędziem w momencie, gdy chcemy odszukać konkretny pin.  Wprowadzone zmiany nie robią na mnie wrażenia. Spodziewałam się włączenia nowych funkcji. Tak można było interpretować słowa Bena Silbermanna wypowiedziane kilka dni temu. Moim zdaniem strona profilowa w tym momencie jest bardziej chaotyczna i ogólnie gorzej się prezentuje. Pozostaje mi nadzieja, że to dopiero wstęp do udoskonalania Pinteresta. Może już niedługo wprowadzane będą kolejne poprawki. Szczerze trzymam za to kciuki. 