Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 3 lipca 2010, 3:08   12   Need For Speed: World online beta Dziś ma miejsce wyjątkowa premiera – pierwsza gra MMO osadzona w świecie samochodów. Jest to następna część serii Need For Speed. W grze będzie dostępna tylko i wyłącznie rozgrywka online. Twórcy zapowiadają, że świat po którym gracze będą się poruszać, będzie największy w całej historii serii NFS. Twórcy zaczerpnęli inspiracji przy tworzeniu tras z NFS Most Wanted i NFS Carbon. Co według mnie jest dobrym posunięciem, bo wyjątkowo cenię sobie oba te tytuły, a zapewniam was, że grałem w każdego NFS’a. Chylę również czoła za dobre – moim zdaniem – rozwiązanie dotyczące wczytywania trasy po której będziemy jeździć. Otóż będzie ona wczytywana bezpośrednio z pamięci naszego komputera. Dzięki temu osoby ze słabszym połączeniem internetowym nie będą miały problemu z graniem. Deweloperzy NFS World informują również, że po premierze dorzucą nowe lokacje znane z poprzednich tytułów. Zapraszam więc do zapisywania się na stronie NFS World. Otwarta wersja beta rusza dzisiaj i potrwa do poniedziałku. Miłej zabawy. Zapraszam również do dzielenia się wrażeniami w komentarzach. 