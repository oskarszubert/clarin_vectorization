Figarski Damian    Szary użytkownik szarego świata IT, który czasami lubi wyrazić swoje poglądy.  Administrator serwerów, grafik, lubiący nowe gadżety :)     Email Figarski Damian, 16 października 2012, 12:20 Wyciek cen i konfiguracji nowego iPada Mini! Wiele osób wstrzymuje się z zakupem tabletu oczekując na iPada w wersji mini. Mimo że nie jestem fanem marki Apple, ponieważ z reguły mogę dostać tańsze produkty w bardzo podobnej specyfikacji i jakości, to jednak ta oferta może być bardzo ciekawa. W Internecie “hula” już zdjęcie z przecieku niemieckiego Media Markt. Oczywiście należy to traktować jako plotkę – Apple nie potwierdziło jeszcze żadnej informacji odnośnie iPada mini. Nie jest to żadne zaskoczenie. Apple zawsze swoje produkty przed premierą trzymało w wielkiej tajemnicy i tylko przecieki pozwalały sobie wyobrazić czy poznać specyfikacje np. nowego iPhone’a 5. [ź] schimanke.com Tablet będzie oferowany w 16 wersjach – od 8 do 64 GB. Dodatkowym atutem może być nieco większy niż u konkurencji ekran o przekątnej 7,85 cala. iPad mini ma być alternatywą dla innych produktów w tej cenie; w szczególności dla nowego Google Nexusa czy Amazon Kindle Fire HD. Cena najuboższej wersji urządzenia oscyluje w granicach 249 $. Można przypuszczać, że w Polsce pojawi się z ceną adekwatną do Google Nexusa czyli ok. 999 zł. Jeżeli wersja mini będzie równie dobrze wykonana jak jego większy brat i wypuszczona w konkurencyjnej cenie do obecnych tabletów na rynku, to otrzymamy kolejny dobry model do rozważenia przy zakupie. Jest to również otwarcie furtki dla ludzi dysponujących mniejszym budżetem, którzy chcieliby mieć iPada, ale niestety nie stać ich na taki wydatek. 