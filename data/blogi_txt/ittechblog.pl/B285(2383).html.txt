Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 stycznia 2012, 1:17   3   Wiemy jak usunąć Timeline! Serio? Nie, ale może poczęstujesz się pysznym wirusem? Spamerzy, scammerzy i inne osoby działające na podobnym polu zawsze będą starały się zaspokoić popyt i zafundować ludziom unikalną usługę. Jeśli użytkowników interesuję takie bzdury jak wyskakujące ze stanika cycki podczas przejażdżki autem, to znajdą dla nich kontent różnej maści. Od list (29 sposobów na powiększenie jąder), poprzez wideo śmieszne (podpalił bąka) aż po tragiczne (przejechał ją walec) – głupi użytkownicy będą klikać bez zastanowienia, bo ich to interesuje (swoją drogą trzeba być idiotą, aby być zaciekawionym takimi bzdurami). Niedawno Facebook wprowadził Timeline. Ci z Was, którzy już go mają zapewne wiedzą, że nie można powrócić do starego profilu. Miliony zrozpaczonych Facebookowiczów szukają tutoriali i magicznych narzędzi, które przywrócą im stare ściany. Na darmo. Jednak wiemy jak wyłączyć Timeline, szczegóły na końcu wpisu. Tym razem scammerzy także zwietrzyli okazję i mamić nas będą programami oraz magicznymi sztuczkami, które przywrócą wygląd starych profili. Ten “trend” zaczyna być już widoczny za granicą, w Polsce raczej niewiele osób korzysta z Osi Czasu. Niemniej jednak w ciągu miesiąca powinny pojawić się fanpage o nazwach: “Jak usunąć Timeline?”, “Wiemy jak pozbyć się Timeline’a” czy “Powróć do starego profilu”. Jest jeden problem – nie jest to możliwe! Poniżej przedstawiam Wam zrzuty ekranowe z dwóch zagranicznych fanpage’y. Pierwszy z nich wymusza na użytkowniku: polubienie 5-ciu nieznanych stron, wysłanie zaproszeń do znajomych, a na koniec pobranie syfu (toolbar, wirus, rotator bannerów albo malware – wolałem nie sprawdzać). Drugi z nich od razu wciska nam dodatek do przeglądarki. Wolę nie wiedzieć jaki, ale zapewne związany z siecią afiliacyjną. Prośba o polubienie (kliknij aby powiększyć) Gdy już polubimy fanpage... Aktualizacja: Wyłączenie Timeline jest jednak możliwe. Pod tym linkiem znajdziecie szczegółowy opis jak tego dokonać. 