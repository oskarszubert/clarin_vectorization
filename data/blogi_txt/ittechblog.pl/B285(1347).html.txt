Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 września 2010, 6:19   2   Soluto znajdzie problemy związane z Twoim komputerem i zaproponuje rozwiązanie Soluto to produkt, który wygrał walkę startupów podczas TechCrunch Disrupt w maju tego roku. Jest to produkt, który przekona do siebie wiele osób denerwujących się, gdy komputer stwarza coraz to nowsze problemy.  Głównym zadaniem Soluto jest monitoring stanu komputera i informowanie użytkownika o napotkanych problemach. Program potrafi także naprawić błędy, które wykrył. Nie jest to więc kolejne narzędzie, które umie jedynie poinformować użytkownika o tym, że z komputerem jest coś nie tak.  Soluto monitoruje i informuje o rzeczach, potencjalnie wpływających niekorzystnie na pracę komputera. Może to być na przykład zbyt duże obciążenie pamięci, czy problemy z poszczególnymi aplikacjami. W momencie, gdy aplikacja napotka błędy, zapisze stan programów uruchomionych podczas wystąpienia tychże błędów, a następnie wykona analizę, która ma za zadanie znaleźć przyczyny problemów.    Soluto oferuje także wsparcie od innych osób, korzystających z programu. Jeśli sama aplikacja nie będzie potrafiła rozwiązać problemu, otrzymamy poradę na podstawie doświadczeń innego użytkownika, który napotkał na takie same trudności.  Podstawowa wersja programu jest bezpłatna. Jeśli chcemy rozszerzyć możliwości Soluto o takie funkcje, jak automatyczne pobieranie dodatków czy poprawek w tle, musimy niestety zapłacić. Program można pobrać w tym miejscu. [ź] webhosting.pl 