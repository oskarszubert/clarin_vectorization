Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 25 września 2012, 12:51   7   Koniec z telefonami dotykowymi? Jak zapewne pamiętacie (lub nie), pierwsze komórki były naprawdę synonimami słowa “cegła”, a ich anteną można było wybić oko niejednej osobie. Później, z upływem czasu, pojawił się takie cuda technologiczne jak kolorowy wyświetlacz, dzwonki polifoniczne, a obecnie większość produkowanych na świecie telefonów bez wątpienia stanowią smartfony z dotykowym wyświetlaczem. Jednak być może – w niedalekiej przyszłości – i takie telefony odejdą w niepamięć, a naszymi kieszonkowymi komputerami będziemy sterować za pomocą… głosu. Naukowcy z USA pracują bowiem nad chipem, który umożliwi korzystanie z telefonu za pomocą wydawania mu poleceń głosowych. Wg firmy Nuance, twórców wirtualnego asystenta głosowego Dragon Go!, w przyszłości wystarczy zapytać swój smartfon (nawet będący w stanie uśpienia) o datę najbliższego spotkania, a natychmiast na ekranie urządzenia pojawi się otwarty kalendarz z listą spotkań. Podobnie będzie można wykonywać połączenia telefoniczne, podając nazwę kontaktu zamiast szukać go wśród kontaktów w telefonie. Sprawę utrudnia jednak fakt, że urządzenie musi umieć odróżnić głos właściciela telefonu od głosów z otoczenia, licznych szumów etc., jednak – jak twierdzi Vlad Sejnoha, wiceprezes firmy Nuance – prace nad takim systemem rozpoznawania mowy dobiegają już do końca, zaś prototyp układu scalonego ma zostać zaprezentowany światu już w 2013 roku. [ź] tech.wp.pl 