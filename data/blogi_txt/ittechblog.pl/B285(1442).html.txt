Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 21 października 2010, 1:09   4   Opera 11 w końcu z rozszerzeniami Pierwsza wersja alfa Opery 11 jest dostępna – w końcu obsługuje ona rozszerzenia. Deweloperzy mogą tworzyć dodatki do przeglądarki przy użyciu API oraz HTML5 i JavaScript. Teraz zmniejszy się dystans pomiędzy Google Chrome czy Firefoxem. Webdeweloperzy mogą tworzyć rozszerzenia przy użyciu tych samych standardów, których używają do tworzenia stron i aplikacji internetowych. Ponadto, dzięki paru drobnym zmianom kodu, web deweloperzy będą mogli podzielić się z 50 milionami użytkowników Opery rozszerzeniem, które stworzyli dla innej przeglądarki. Portowanie rozszerzeń z Firefoxa czy Chrome ma być proste, co spowoduje, że już w dniu premiery Opera 11 będziemy mieć do dyspozycji ogromną bazę już działających dodatków. Osoby zainteresowane tworzeniem rozszerzeń powinny odwiedzić stronę dla deweloperów, aby zapoznać się z kompletną dokumentacją. Za dodanie obsługi rozszerzeń odpowiada, co ważne, zespół polskich programistów z wrocławskiego biura Opery. To już kolejny, po m.in. Operze Mini na iPhone’a, bardzo ważny wkład lokalnego oddziału w rozwój najnowszych produktów Opery. Jesteśmy dumni, że Polska ma tak znakomite grono programistów. Opera udostępniła dzisiaj także API dla Opery Link, która synchronizuje dane przeglądarki pomiędzy różnymi urządzeniami. Przy użyciu tego API web deweloperzy mogą integrować Operę Link z innymi usługami online. Więcej informacji o API można znaleźć na stronie Opery. [ź] di.com.pl 