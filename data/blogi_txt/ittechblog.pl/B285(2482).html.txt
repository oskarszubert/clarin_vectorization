Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 26 lutego 2012, 10:40   6   HTC na MWC – seria One oraz nowe Sense 4 Wielu czekało na prezentację tajwańskiego HTC. Ostatnie modele to były po prostu wariacje na temat topowego Sensation. Plotki głosiły o nowych modelach z serii One, wyposażonych w czterordzeniowe procesory oraz zupełnie nową nakładkę Sense w wersji 4. Peter Chou zaczął jednak od pokazania, w którą stronę będzie szło HTC, a jest to dostarczanie klientom telefonów z jak najlepszymi aparatami fotograficznymi. To będzie jedna z głównych funkcji HTC Sense, czyli usprawnienie kamery. Funkcja ImageSense ma upiększać nasze zdjęcia i polepszać osiągi każdej z części kamery. Aplikacja aparatu będzie uruchamiać się w 0,7 sekundy, zaś ustawienie autofokusu zajmie 0,2 sekundy. To całe 0,1 sekundy mniej niż w Sony Xpiera S! Dopełnieniem tego ma być najnowszy telefon – HTC One, który ma mieć najjaśniejszy obiektyw w swojej klasie, poza tym urządzenie ma oferować prawdziwe HDR, nie takie udawane, jak dotychczas.  Kolejną nowością w HTC One z Sense 4 jest integracja z Dropboxem – każdy zakupiony telefon z serii “jeden” będzie miał 25 GB miejsca w usłudze Dropbox na dwa lata. Wraz z nową odsłoną nakładki HTC rozszerzona zostanie współpraca z Beatsami, bowiem technologia Beats Audio używana teraz będzie do całej muzyki z telefonu, niezależnie czy to jest utwór z pamięci, czy streamowany.  HTC One X. Tak się nazywa najnowszy flagowy model tajwańskiego producenta. Zgodnie z plotkami posiada ekran HD o przekątnej 4,7″ wykonany w technologii Super LCD 2. Napędzany jest czterordzeniowym procesorem Nvidii Tegra 3 lub Snapdragonem 4 w wersji z LTE. Podobnie jak Nokia N9 czy Lumia 800 wykonany będzie z polikarbonu, Kolejnym produktem jest znany doskonale z przecieków One S, mniejszy od modelu One X (ekran qHD 4,3″, grubość 7,6 mm) za to wykonany z aluminium oraz budżetowy One V, który ma wyglądać jeszcze lepiej niż pozostali bracia. Ten ostatni będzie miał ekran o przekątnej 3,7″, rozdzielczości 480×800, procesor 1 GHz oraz aparat 5 Mpix. Cała seria One została stworzona według zasady: “iconic design, amazing camera and authentic sound.” O ile to pierwsze możemy szybko sprawdzić, to w kolejne dwie obietnice uwierzę dopiero po testach, szczególnie w przypadku One V. Zabawa: znajdź polskich operatorów. Podpowiedź: Plus oraz Play To było na tyle podczas dzisiejszej prezentacji. Muszę przyznać, że nowa linia One bardzo mi przypadła do gustu, jakimś cudem HTC położyło nacisk na funkcje, których oczekuję od smartfonu. Wszystkie telefony mają być dostępne w Europie i USA w przeciągu kilku miesięcy, pierwsze egzemplarze z serii One mają się pojawić w sklepach już w kwietniu. 