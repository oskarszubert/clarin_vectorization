Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 września 2011, 10:55   2   Sony na targach IFA 2011 w Berlinie Sony jest kolejną firmą po Samsungu, która pokazała kilka ciekawych gadżetów na tegorocznej edycji targów IFA w Berlinie. Pisaliśmy już o specjalnych goglach dla kinomanów (i nie tylko), a teraz czas podsumować to, co Sony pokazało dotychczas na IFA. Sony Reader Wi-Fi Czytnik e-booków od Sony pracować będzie pod kontrolą Androida i ma być najlżejszym e-readerem na świecie. Wi-Fi Reader ważyć będzie jedynie 168 gram (40 gram więcej niż moja Spica). Jestem ciekaw, jak przełoży się to na doznania przy okazji czytania – specjalne okładki do Kindle’a mają za zadanie imitować pochłanianie prawdziwej lektury, a z tak lekkim czytnikiem… no cóż, może on imitować kieszonkowe rozmówki polsko-angielskie.  Nazwa kodowa urządzenia to PRS-T1. Zbudowany z dobrej jakości błyszczącego plastiku czytnik posiadać będzie 6-cio calowy ekran dotykowy w technologii Clear Touch Infrared pozwalającej na używanie gestów multituouch, jak także operowanie rysikiem. Ekran wykorzystuje wyświetlacz wykonany w technologii E Ink Pearl o rozdzielczości 600 x 800 z 16-stopniową skalą szarości. 1,3GB pamięci wewnątrz to niewiele, a więc slot na karty microSD do 32GB z pewnością się przyda. Wytrzymała bateria pozwala na tydzień czytania bez przerwy. Czytnik wyposażono w Wi-Fi w standardzie 802.11b/g/n. Sony Reader pojawi się w sklepach w USA, Wielkiej Brytanii i Kanadzie na początku października i będzie kosztować około 150 dolarów. Sony Tablet S i Sony Tablet P Sony S Sony zaprezentował na IFA także dwa tablety. Sony S posiada bardzo czuły wyświetlacz o przekątnej 9,4 cala (1280 x 800) z dobrymi kątami widzenia. Tablet chwalony jest przede wszystkim za design. Wygodnie trzyma się go w ręce i jest dość lekki (500-625 gramów w zależności od wersji).    Sony Tablet S – źródło: tabletowo.pl   Do Sony S “zapakowano” Androida Honeycomb 3.1 (3.2 w wersji 3G) oraz dwurdzeniowy procesor Nvdia Tegra 2 1GHz. Z tyłu znajduje się aparat 5MPx zaś z przodu kamerka VGA 0,3MPx do wideorozmów. Sony Tablet S ma być dostępny w Europie jeszcze w tym miesiącu. Cena modelu z 3G nie przekroczy 600 zło. Drogo? Drogo.  Sony P Sony P to nie tylko moim zdaniem jakaś nieudana hybryda składająca się z dwóch ekranów dotykowych o przekątnych 5,5 cala (1024 x 480 każdy), zamknięta w pudełeczku przypominającym puderniczkę lub magnetyczny piórnik na długopis. Nie rozumiem koncepcji zamykanych tabletów, tym bardziej z dwoma ekranami. Wystarczy jeden a duży. Producent chciał chyba nieco zaszpanować i stworzył dziwaczne urządzenie, do niczego niepodobne. Możliwe jednak, że zdobędzie nabywców (szczególnie tych, ceniących niewielką ilość zajmowanego przez nie miejsca).    Sony Tablet P – źródło: tabletowo.pl   Sony tablet P działa pod kontrolą Androida 3.2 Honeycomb i tak jak w przypadku swojego “lepszego” brata posiada aparat 5MPx i kamerkę 0,3MPx do wideorozmów. Wewnątrz tabletu siedzi dwurdzeniowy procesor Nvidia Tegra 2 1GHz. Bateria wytrzymuje 7 godzin. Urządzenie posiada 4GB pamięci wewnętrznej. Sony P będzie kosztować tyle samo co Sony tablet S. Mając do wyboru obydwa urządzenia chętniej zaopatrzyłbym się w wersję “S”. Sony Walkman MEP Kolejny produkt Sony nawiązywać miał do dawnych telefonów oznaczonych znanym wszystkim logo “W” oznaczającym, że telefon przygotowany został pod kątem odtwarzania plików dźwiękowych. Seria Walkman zakończyła się jakiś czas temu jednak producent postanowił, że wypuści na rynek przenośne media center sygnowane specyficznym oznaczeniem. Przykro mi Sony – to się nie uda! Przede wszystkim dziwi fakt upychania Androida 2.3 w 4,3 calowym ekranie w urządzeniu, mającym za zadania odtwarzać pliki multimedialne bądź robić za odtwarzacz (można je podpiąć do telewizora). Sony mogło zrobić smartfon, który dostałby odpowiednie oprogramowanie a skończyło się na okrojeniu sprzętu i nadaniu mu roli odtwarzacza muzyki. Przecież ludzie tego nie kupią bo po primo urządzenie jest za duże (nie chciałbym nosić przy sobie smartfona i dodatkowo ceglanego odtwarzacza) i po secundo ludzie chętniej kupią iPoda albo jakieś MP4. Nie widzę odbiorców dla tego typu urządzenia i co ciekawe, Sony także nie widzi gdyż przedstawiciel firmy na IFA stwierdził, że to tylko prototyp i jeśli się nie spodoba, wrócą do warsztatów.    Sony Walkman – źródło: androidal.pl   Czy Sony Walkman został wyposażony w łączność 3G oraz Wi-Fi – tego niestety nie wiemy. Wiemy jednak, że możliwe będzie strumieniowanie multimediów dzięki bezprzewodowej technologii Throw do telewizorów Sony Bravia. Walkman będzie współpracował z usługą w chmurze o nazwie Music Unlimited, która za jedyne 4 dolary (10 w wersji premium) pozwoli Wam na pobieranie i odsłuchiwanie utworów. [ź] androidal.pl, tabletowo.pl, nexus404.com/Blog 