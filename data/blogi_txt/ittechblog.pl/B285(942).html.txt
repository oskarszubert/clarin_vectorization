Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 28 maja 2010, 4:03   2   Ćwicz pamięć razem z Gadu-Gadu W komunikatorze Gadu-Gadu 10 jest już dostępna darmowa aplikacja typu “memo”, której przeznaczeniem jest ćwiczenie nie tylko pamięci, ale także równie ważnych cech – refleksu i koncentracji.  Komunikator codziennie będzie wyświetlać aplikację losowej liczbie użytkowników, ale każdy ma szansę wziąć udział w zabawie. Wymogiem jest oczywiście zainstalowana najnowsza wersja komunikatora – GG10. Zachętą do zaangażowania w ową grę mają być nagrody w postaci starterów GaduAIR. Co ciekawe usługa telefoniczna GG Network S.A. jest ostatnio dość popularna wśród serwisów społecznościowych, głównie dzięki promocjom. Przykładem jest tutaj rozdawanie starterów sieci GaduAIR za darmo, każdemu kto się po nie zgłosi! Aplikacja z grą zostanie wyświetlona wszystkim internautom, którzy korzystają z najnowszej wersji komunikatora – Gadu-Gadu 10, pojawi się użytkownikom na bocznym pasku listy kontaktów komunikatora – aplikacja będzie widoczna dla wybranych losowo użytkowników i – uwaga – tylko przez 24 godziny. W tym czasie uczestnik sprawdzaniu dostanie 5 prób aby poprawnie odszukać dwa identyczne w zestawie elementy i wygrać starter telefonii komórkowej GaduAIR z limitowanej serii. Przykład gry pokazaliśmy Wam, drodzy czytelnicy w filmiku powyżej. Polega ona na kojarzeniu elementów – klikając i odsłaniając kolejne obrazki, należy zapamiętać ich miejsce i ułożyć w pary. Użytkownik wygrywa, jeśli połączy w 10 par wszystkie pojedyncze elementy. Aby wygrać wspomniany starter, należy prawidłowo ułożyć kwadraty w 35 sekund. Jak wynika z komunikatu prasowego GG Network S.A., akcja z grą “memo” stanowi element promocji telefonii GaduAIR, dlatego też potrwa do wyczerpania puli starterów przewidzianych jako nagrody tylko dla najlepszych. 