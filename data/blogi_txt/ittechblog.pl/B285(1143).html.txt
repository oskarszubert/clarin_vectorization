Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 lipca 2010, 1:02   0   Nowości od NVIDIA – produkty z serii Quadro Firma NVIDIA jak sama twierdzi “daje początek erze stacji roboczych do wizualizacji obliczeniowych”. Najnowsze produkty z rodziny Fermii przeznaczone są dla inżynierów, badaczy czy projektantów. Procesory graficzne Quadro oraz technologia NVIDIA 3D Vision pozwala na maksymalnie stabilną i bezproblemową pracę w środowisku 3D.  Nowe procesory graficzne Quadro zapewniają pięciokrotnie wyższą wydajność w aplikacjach 3D, a także maksymalnie ośmiokrotnie wyższą wydajność w operacjach symulacji obliczeniowych. Starsze produkty mogą się schować przy tych mocarzach. Macierze Quadro Plex 7000 oraz procesory graficzne Quadro 6000, Quadro 5000 i Quadro 4000 firmy NVIDIA zostały wyposażone w nowe silniki geometrii skalowalnej firmy NVIDIA, a także nowe silniki akceleracji aplikacji (ang. AXE – Application Acceleration Engines), dzięki którym mogą zapewnić najwyższą na świecie wydajność w pracy z szeregiem aplikacji CAD, DCC i wizualizacji². Procesor graficzny Quadro 6000 jest w stanie przetworzyć niespotykaną dotąd liczbę 1,3 miliarda trójkątów na sekundę³ umożliwiając użytkownikom pracę z pięciokrotnie bardziej złożonymi modelami oraz scenami w porównaniu do tych wykorzystywanych dotychczas. Połączenie wysokiej wydajności obliczeniowej i zaawansowanych funkcji wizualizacji sprawia, że Quadro to procesory, o których jako pierwszych można powiedzieć prawdziwie profesjonalne. Procesory te zaprojektowano z myślą o operacjach wymagających bardzo dużej dokładności podczas obliczeń, na przykład przy wizualizacji medycznej czy wizualizacji dynamiki płynów. NVIDIA Quadro wykorzystuje Open GL 4.1, DirectX 11, DirectCompute, OpenCL, AXE, NVIDIA CUDA. Poniżej proponowane ceny detaliczne  Quadro 4000 – 879 Euro Quadro 5000 – 1939 Euro Quadro 6000 – 4059 Euro QuadroPlex 7000 – cena nieznana 