Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 29 grudnia 2010, 12:55   0   Mozilli wyciekło około 44.000 haseł, ale nie ma powodów do obaw Każdemu może się zdarzyć mniejsza lub większa wpadka. Tym razem padło na Mozillę, która przypadkowo pozostawiła na swoich publicznych serwerach hasła do mniej więcej 44 tys. kont addons.mozilla.org – serwisu z dodatkami do przeglądarki Firefox oraz klienta emailowego Thunderbirda. Jakkolwiek by to nie brzmiało niepokojąco, nie ma powodów do obaw! Konta, których hasła wyciekły były przez bardzo długi czas nieaktywne i po wycieku zostały usunięte. Wszystkie hasła były zaszyfrowane algorytmem MD5, a do osób dotkniętych tym problemem Mozilla wysłała emaile informujące o zaistniałej sytuacji. Wszelkich informacji dostarczył Chris Lyon w notce na blogu Mozilli dotyczącym bezpieczeństwa. Zapewnił, że od kwietnia 2009 roku wszystkie hasła na addons.mozilla.org są szyfrowane algorytmem SHA-512 i dla wzmocnienia bezpieczeństwa solone. Wyciek ten nie miał żadnego wpływu na działanie serwisów internetowych Mozilli. Tym razem małe zapominalstwo nie skończyło się niczym groźnym, jednak będę czujnym okiem obserwował poczynania Mozilli w zakresie bezpieczeństwa danych użytkowników. 