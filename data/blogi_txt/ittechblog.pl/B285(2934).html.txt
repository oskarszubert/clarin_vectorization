Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 8 listopada 2012, 3:08 Office na Androida i iOS już niebawem Niedawno informowaliśmy Was o webowej wersji pakietu biurowego od Microsoftu, tymczasem – jak podaje The Verge – już niebawem pojawi się Office Mobile, przeznaczony zarówno na Androida, jak i system iOS. Jego premiera planowana jest na początek 2013 roku (najprawdopodobniej marzec dla iOS, maj dla urządzeń z Androidem na pokładzie). W skład mobilnej wersji pakietu wejść mają trzy najbardziej podstawowe narzędzia: Word, Excel oraz PowerPoint. Użytkownicy obu platform będą mogli korzystać z nich bezpłatnie – podobnie jak w przypadku dostępnego już OneNote wystarczy jedynie posiadać konto Microsoftu i zalogować się za jego pomocą do aplikacji. Jak można się jednak spodziewać – aplikacja mobilna nie zastąpi w pełni desktopowej wersji.  Tak ma wyglądać wersja na system iOS.  Użytkownicy będą mogli swobodnie przeglądać dokumenty, jednak do ich zedytowania potrzebne będzie wykupienie płatnej subskrypcji usługi Office 365. Co więcej, samo edytowanie będzie dość ograniczone do niezbędnego minimum… Osobiście nie rozumiem podejścia Microsoftu. Wprowadzenie własnej aplikacji i oczekiwanie na to, że użytkownicy się rzucą na płatną subskrypcję, jest niezłym strzałem w stopę. Zwłaszcza, że np. w Google Play dostępnych jest wiele analogicznych aplikacji, umożliwiających swobodne edytowanie (że wspomnę tylko Kingsoft Office czy Polaris Office), które można pobrać bezpłatnie. Tym bardziej, że na urządzeniach przenośnych raczej mało kto prowadzi ogromne biuro, które bez Office’a sobie nie poradzi… Źródło: theverge.com 