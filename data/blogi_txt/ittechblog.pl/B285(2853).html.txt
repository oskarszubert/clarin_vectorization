Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 września 2012, 9:31   0   WordCamp 2012 – spotkanie fanów WordPressa w Gdańsku  Gdańsk jest piękny, Gdańsk warto odwiedzić. A skoro nadarza się ku temu okazja (a nawet dwie – ale o tym za chwilę) to czemu by nie przyjechać do Grodu Neptuna i spotkać się ze znajomymi z sieci? W tym roku spotkanie o nazwie WordCamp odbędzie się w dniach 11-12 października właśnie w Gdańsku. Podobne konferencje to przede wszystkim możliwość wysłuchania ciekawych prelekcji, nawiązania nowych kontaktów (nierzadko biznesowych) i spotkania się z osobami dotychczas ukrytymi za sieciowymi awatarami.  Imprezy z cyklu WordCamp organizowane są na całym świecie i przyciągają osoby zainteresowane tym CMS-em. “Spotkanie ma na celu przekazanie istotnej wiedzy odnośnie posługiwania się aplikacją. Dzięki konferencji uczestnicy mają szanse na poznanie istotnych tricków przydatnych w tworzeniu stron, a także zapoznaniu się z różnymi case study.” – piszą organizatorzy. W tym momencie znamy zaledwie kilku prelegentów, wśród których znajdują się Paweł Pela, Łukasz Wójcik (opowie on o współpracy z Helionem przy wydawaniu książek), Michał Żuk czy Marcin Pietrzak. Organizatorzy zachęcają do występowania w roli gościa, zapisu zaś dokonać można tutaj. Program jest na bieżąco uzupełniany; zapisy nie zostały jeszcze otwarte, musimy więc czekać. Bezpośrednio po WordCampie 2012 odbędzie się osławiona już gdańska konferencja, Blog Forum Gdańsk 2012. To kolejny powód, by zrobić sobie długi weekend w Gdańsku. 11-12 października – WordCamp 2012; 13-14 października – Blog Forum Gdańsk 2012. Program drugiego wydarzenia nie jest jeszcze znany, a rejestracja wciąż zamknięta. Więcej informacji o konferencji WordCamp 2012 znajduje się na stronie WWW oraz na grupie na Facebooku. 