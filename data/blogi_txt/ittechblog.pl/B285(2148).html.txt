Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 3 września 2011, 5:48   21   Ukryte koszty transmisji danych w Androidzie Część z Was ma zapewne smartfony z Androidem. Jak wiadomo smartfon z Androidem, aby był w pełni funkcjonalny potrzebuje odpowiednich abonamentów z paczkami danych – takich przy których nie zbankrutujemy. Większość z nas obniża te koszty korzystając na co dzień z dostępu WiFi z domowych routerów, darmowych hotspotów, czy np. z dostępu do internetu w pracy. Jeśli jednak nie wyłączamy ręcznie transmisji danych przy korzystaniu z sieci WiFi, czy to przy użyciu wbudowanych, czy zewnętrznych widgetów jak APNDroid… może nas spotkać niemiła niespodzianka. Ostatnio zauważyłem, że pomimo 24h korzystania z WiFi, dziennie schodzi mi około 10-15MB z paczki danych, co w skali miesiąca daje ok. 300-450MB niepotrzebnego transferu. Jaka jest tego przyczyna? Okazuje się, że Android ma domyślnie włączoną ciekawą opcję, przy blokadzie ekranu… WiFi jest odłączane i transmisja danych odbywa się po sieci 3G/2G, co przekłada się na dużo większe zużycie paczki danych w skali miesiąca… zupełnie niepotrzebnie bo przecież jesteśmy w zasięgu WiFi. Jak to naprawić?  Ustawienia Wchodzimy w Ustawienia  Sieci bezprzewodowe  Ustawienia WiFi – tu nic nie ma, dopiero należy aktywować menu zaawansowane przyciskiem menu – i tu mamy “Zasady usypiania Wi-Fi”, wybieramy opcję Nigdy.  Na kilkanaście osób, które na szybko spytałem o te ustawienia, ŻADNA nie zdawała sobie sprawy, że WiFi jest rozłączane, a oni są narażani na dodatkowe koszty, żyjąc sobie w słodkim przeświadczeniu, że są bezpieczni, bo przecież smartfon sobie leży na stole podłączony do WiFi. Przy czym należy sobie zdawać sprawę, dlaczego w pierwszej kolejności ta opcja została dezaktywowana. Stałe połączenie WiFi powoduje w jakimś stopniu szybkie rozładowanie się telefonu. Ale z drugiej strony co wolicie, 3h krócej pracować, czy tracić 300MB miesięcznie? ;) 