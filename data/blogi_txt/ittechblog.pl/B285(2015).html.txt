Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 23 lipca 2011, 11:28   1   KnowAbout.it – nie przegapisz żadnych ciekawych materiałów z Facebooka i Twittera Długo czekałem na usługę taką jak ta. KnowAbout.it to prosty i zarazem genialny pomysł. Pozwala on na śledzenie wszystkich linków pojawiających się na Facebookowym wallu lub Twitterowym streamie.  Częstokroć interesujące artykuły zamieszczane przez naszych znajomych “spływają” na dół ściany i nigdy się o nich nie dowiadujemy. Wyjątkiem są te skomentowane i lajkowane przez wiele osób (pojawią się wtedy w polecanych treściach). Linki do wpisów na blogach, informacje ze świata i intrygujące dyskusje na forach – to wszystko omija nas, gdy nie zdążymy w porę wyłapać dobrych linków ze streamu. KnowAbout.it ma zapobiec temu problemowi. Usługa łączy się z naszym kontem na Facebooku oraz/lub Twitterze i zachowuje wszystkie materiały publikowane przez naszych przyjaciół czy śledzone osoby. Co ważne, KnowAbout.it przedstawia treści “potencjalnie przeoczone”, czyli te umieszczane przez ludzi rzadko dzielących się materiałami. Usługa segreguje je także według “naszego potencjalnego zainteresowania”. Mamy też możliwość wyboru typu medium (film, zdjęcie, muzyka). Doskonałe narzędzie dla tych wszystkich, którzy śledzą ludzi dzielących się dobrym contentem. No i co najważniejsze – jest w pełni darmowe. 