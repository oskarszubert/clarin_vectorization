Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 sierpnia 2011, 12:03   0   BBMusic wchodzi do testów w USA, WIelkiej Brytanii i Kanadzie Usługi takie jak iTunes, Ubuntu One Music Store czy Last.fm pozwalają odtwarzać muzykę na naszym komputerze czy urządzeniu przenośnym po uiszczeniu miesięcznej opłaty. Do grona usługodawców dołącza firma RIM (producent BlackBerry (OS)), która to oddaje dzisiaj do testów BBMusic. Abonament miesięczny w wysokości 4,99$ pozwoli na skomponowanie playlisty składającej się z 50 piosenek.  RIM już od jakiegoś czasu chciał stworzyć usługę muzycznej biblioteki w chmurze. Póki co firma rozgląda się za właściwą firmą, która taką chmurę by dostarczyła. Sam pomysł z BBMusic jest niezły, choć z tego co widzę RIM po prostu chce uszczknąć kawałek tortu dla użytkowników BlackBerry OS, korzystających z niewątpliwego hitu jakim stał się BlackBerry Messenger. Komunikatora kanadyjskiej firmy używa ponad 50 milionów użytkowników; stał się podstawą komunikacji pomiędzy demonstrantami podczas ostatnich zamieszek w Anglii. BBMusic za 4,99$ miesięcznie pozwoli Ci wybrać 50 utworów, z których 25 po miesiącu będziesz mógł wymienić na inne. Za pośrednictwem BBMessengera utworzysz listę kontaktów z innymi użytkownikami usługi. RIM wprowadza tym samym nową zasadę: “Biblioteka muzyczna Twojego przyjaciela jest Twoją biblioteką muzyczną”. Oznacza to, że playlisty Twoich znajomych możesz także odsłuchać lub utwory z tej playlisty dodać do swojej biblioteki. System pozwalać będzie na komentowanie playlist przyjaciół. Użytkownicy, którzy znajdą się poza zasięgiem sieci nie pozostaną na lodzie. BBMusic wspiera słuchanie muzyki offline. A jeśli słuchaczowi spodoba się dana piosenka będzie mógł ją kupić bezpośrednio z Amazon MP3 Store. [ź] techradar.com, techeye.com, zdj: Flickr: Rakan Al-Hamrani 