Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 6 marca 2009, 8:20   23   GoldenLine vs. Profeo O ile z GoldenLine jestem ogólnie bardzo zadowolony o tyle natarczywy i notoryczny SPAM w Profeo doprowadza mnie do szału. Grupy w Profeo nie służą wymianie poglądów ale rozsyłaniu informacji komercyjnych (oczywiście zawoalowanych pod pozorem jakiś eventów, spotkań, bezpłatnych szkoleń itp.) przez założycieli i osób z nimi związanych. Rozumiałbym to jeszcze gdyby w obydwu serwisach takie działania miałyby na równi miejsce. Podobnie jest w przypadku zaproszeń do znajomych. Tu zarówno w GL jak Profeo mamy do czynienia z “łowcami kontaktów”, którzy później nam będą umilać życie newsletterami itd. Ale i w tym przypadku na Profeo to zjawisko jest również bardziej intensywne. Nie mam tu wglądu w dokładne statystyki obydwu serwisów bo podstawowe przyczyny mogą być dwie: 1. Profeo ma większą bazę użytkowników a więc i te zjawiska są siłą rzeczy częstsze. 2. G-L ma trochę inny profil użytkowników. Opisuję tu pewien określony profil ekonomia/reklama/marketing z domieszką IT. Być może w innych “branżach” wygląda to trochę inaczej. Swojego czasu o porównanie obydwu serwisów pokusił się AntyWeb.pl, autor wpisu Albert Tomaszewski wyrokował sukces Profeo, jako że stoi za nimi grupa Pracuj.pl – czy jednak kapitał+content są aż tak znaczącymi determinantami sukcesu?  A jak to wygląda w Waszych przypadkach? Które serwisy wolicie i dlaczego :) 