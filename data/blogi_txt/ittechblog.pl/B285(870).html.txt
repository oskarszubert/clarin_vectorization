Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 8 maja 2010, 1:35   9   Netbooki będą “idealne” od 2011 roku Jak ostatnio pisałem znalazłem powód aby wydać 2 500 zł na Nokia Booklet 3G. Ale zapowiada się, że będzie się to tyczyć każdego netbooka w 2011 roku czy to za 1 000 zł czy za 2 000 zł. To wszystko dzięki nowej platformie Atomów od Intela o nazwie kodowej Cedar. Platforma Cedar Trail-M ma zapewnić wzmocnienie wydajności i możliwości graficznych (płynne 1080p). Nowe Atomy mają mieć TDP na poziomie 5 W, a netbooki je zawierające będą pozbawione wentylatorów !!! To oznacza w końcu KONIEC ery hałaśliwych małych laptopików. Teraz czy to Acer za 9 00 zł czy nowa Nokia Booklet (bo zapewne i taka będzie) za 2 000 zł będzie nam oferowała ten sam komfort użytkowania, jeśli chodzi o emisję hałasu (ewentualne wtopy mogą się tyczyć już jedynie kiepskich i piszczących cewek na płycie głównej czy głośnych dysków).  Myślicie, że lepiej być nie może? To się mylicie :) Znikną całkowicie ekrany Glare, a właściwie to nie to że znikną tylko skończy się problem z odbiciami na nich. Wortal pda.pl dostarczył super newsa. Niemiecka firma Fraunhofer opracowała metodę produkcji przezroczystego materiału, który powoduje, że światło nie jest w stanie się odbić o powierzchnie. Oczywiście to rozwiązanie znajdzie szersze zastosowanie niż netbooki. Problemy znikną w laptopach, komórkach, obiektywach, telewizorach, monitorach itp. itd. Kto teraz nie kupi netbooka? :))) 