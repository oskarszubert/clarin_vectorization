Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 29 maja 2012, 7:18   1   iOS 6 z odświeżonym interfejsem? Ostatnia modernizacja wyglądu iOS miała miejsce (razem ze zmianą nazwy z iPhone OS) przy okazji prezentacji czwartej wersji systemu. Obejmowała ona dodanie tła pod ikonami na SpringBoard, “makowy” Dock czy kilka nowych ikon. Czy wraz z premierą iOS 6 dostaniemy nowy wygląd oprogramowania? Wszystkie znaki na niebie i na ziemi wskazują właśnie na to. Jakie to znaki? Pierwszym jest oficjalna aplikacja WWDC na iPhone’a. Zamiast standardowego czarnego pasku z pięcioma ikonami na dole (taki, jak np. w Phone.app, Music.app) jest pasek w kolorze srebrnym, ząś kliknięcie na niego faktycznie go “wklikuje” i podświetlany jest na szaro. Zrezygnowano także z niebieskiej belki na górze, a jej miejsce zajął element również w kolorze srebrnym. Może liczba zmian nie powala, ale zwróćice uwagę na to, że te elementy systemu iOS występują w bardzo wielu aplikacjach.  Dzisiaj ujrzeliśmy też przecieki z nowych map w iPhone’ach. Interfejs programu również charakteryzuje się dominacją srebrnego koloru. Poza tym, pamiętajmy, że srebrny kolor występuje praktycznie wszędzie w iPadzie – czy Apple w końcu ujednolici wygląd swoich mobilnych systemów? Idąc tym tropem, możemy spodziewać się również odświeżonego Music.app.  Mockup aplikacji Maps.app na podstawie zdjęć Cały czas jednak są to bardzo drobne zmiany. Poprawią ogólny “feeling” z korzystania z iPhone’a, ale ciężko to nazwać rewolucją. Ciekawe, czy Apple zmieni stosowany od 2007 roku układ głównego menu iOS? Wiele osób domaga się głównie widżetów. Czy gigant z Cupertino się ugnie? Zobaczymy. PS. Zwróćcie uwagę, że iPhoto na iOS również jest utrzymane w srebrnej kolorystyce, ponadto występują tam niespotykane wcześniej animacje. Jeżeli tak ma wyglądać najnowszy iOS, to już nie mogę doczekać się 11 czerwca, kiedy, prawdopodobnie, dostaniemy możliwość instalowania systemu w wersji beta.  [ź] Cult of Mac 