Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 31 grudnia 2010, 6:01   0   Szybkie podsumowanie roku 2010 na IT Tech Blog  Rok 2010 dobiega końca, czas więc na małe, standardowe, nudne podsumowanie. Działo się, oj się działo!  W tym roku założyliśmy fanpage ittechblog.pl na Facebooku, pozostawaliśmy z Wami także na BLIP-ie. Dwa razy pojawiliśmy się wysoko na wykopie. Na blogu zaczęły częściej pojawiać się recenzje sprzętu. W tym roku napisaliśmy między innymi o telefonach:  LG Swift, HTC Wildfire, Nokia C5, Nokia X3-02 Touch   Type,  laptopach:  Nokia Booklet 3G, Asus 1005P, Asus EeePC 1215N ION2, Asus 1201HA, Acer Aspire One D260, Asus U35Jc, Asus U30Jc  oraz e-czytniku Onyx BOOX 60 i słuchawce Jabra GO 6430. Najczęściej czytanym tekstem jest rozwiązanie problemu z Subeditem pod Windows 7. Relacjonowaliśmy Wam także kilka konferencji:  InfoShare 2010: dzień 1 i dzień 2, SparkUp 2010, E-nnovation 2010, Blog Forum Gdańsk 2010.  Przeprowadziliśmy wywiady z:  Arturem Żarskim (Microsoft) na temat Chmury obliczeniowej, Tomkiem Tomaszewskim i Wojtkiem Urbańskim na temat AdTernative, Mateuszem Tuleckim na temat InternetBeta, Jarkiem Rybusem i Michałem Glockiem na temat filmu “Blogersi”, Konradem Szczygieł i Mateuszem Grzywą na temat apps.pl, Marcinem Beme na temat serwisu audioteka.pl, Mariuszem Chybiorzem na temat Adadio.  W tym roku odwiedzono nas ponad 400 000 razy (ponad 300 000 unikalnych odwiedzin; około 650 000 wyświetleń). Mamy 700 subskrybentów naszego kanału RSS i 2200 fanów na Facebooku, zagościliśmy także w e-księgarni Legimi.pl oraz byliśmy patronami medialnymi konferencji GigaCon w Warszawie. Jakie są nasze plany? Przede wszystkim pisać więcej, dokładniej i ciekawiej. Postaramy się nie zawieść Was w 2011 roku – kto wie, może ten rok będzie przełomowy, oby! Do siego roku! 