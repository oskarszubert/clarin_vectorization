Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 13 stycznia 2012, 2:27   0   Foursquare wie, że liczymy się ze zdaniem znajomych Geolokalizacja staje się coraz popularniejsza – także w Polsce. Nic w tym dziwnego, patrząc, w jakim tempie rośnie liczba naszych znajomych, którzy na rzecz smartfonów porzucili swoje tradycyjne telefony. Nie powinno też nas dziwić, że Foursquare, liczący ponad 1,5 miliarda check-inów i dziesiątki milionów porad zdecydował się na udostępnienie swojej usługi Foursquare Explore nie tylko na urządzenia mobilne, ale też w zwykłej przeglądarce. Po przejściu do sekcji Explore na stronie geolokalizatora, pozwalamy przeglądarce na śledzenie naszej lokalizacji, a następnie w polu “I’m looking for…” wpisujemy, co nas interesuje w naszej okolicy, np. “Food   Drink Shop”. W rezultacie otrzymujemy mapkę wraz z zaznaczonymi punktami spełniającymi nasze kryteria, a – co istotne – polecanymi przez naszych znajomych z serwisu.  Przy niskiej liczbie kumpli w serwisie wynik wyszukiwania może nie do końca nas zadowalać, jednak biorąc pod uwagę fakt, że Foursquare posiada już 15 milionów użytkowników, nietrudno wyobrazić sobie, jak gęsto by było na mapie uwzględniając rekomendacje, np. większości znajomych z osiedla. Ponadto – jak widać powyżej – aplikacja sugeruje nam także miejsca, które są popularne w serwisie, mimo, że nasi znajomi milczą na ten temat. Co ciekawe, usługa Foursquare Explore pozwala na cztery typy wyszukiwań: miejsca (z podanego przez nas kryterium), w których jeszcze nie byliśmy, miejsca, w których już byliśmy, miejsca, w których byli nasi przyjaciele, miejsca, które mają specjalne oferty dla korzystających z Foursquare.  Jeśli usługa zyska popularność, szykuje nam się być może mała rewolucja, np. w zakupach. Bo po co kupować gdzieś, gdzie jest taniej lub bliżej (a i jedno, i drugie, nie zawsze idzie w parze z jakością), skoro można się wybrać w miejsce, które polecają nasi znajomi? W końcu – jak uczyła nas pewna reklama – przyjaciołom się UFO. ;) [ź] simplyzesty.com 