Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 14 maja 2010, 4:33   4   infoShare 2010 – Dzień 2 – Relacja ze ścieżki “miękkiej” infoShare 2010 okazało się strzałem w dziesiątkę, podczas mojej drogi doskonalenia się. Z przyjemnością wybrałem się na drugi dzień, (dzień 1 – relacja) na który umówiłem się z redakcyjnym kolegą Miłoszem Wojaczkiem (Sponsi).  Umówiliśmy się przed wejściem o 9:00. Przywitanie i wkraczamy do akcji. Salę konferencyjną podzielono na dwie części – tak jak przypuszczaliśmy. Domyślaliśmy się przeznaczenia blaszanych parawanów, choć ostatecznie okazało się, że wyglądało to niczym lita ściana. Sala się ścisnęła, a ludzi była masa, więc niektórzy siedzieli na schodach. Przed rozpoczęciem porozmawialiśmy o kilku sprawach, w tym o kierunku mojej edukacji. Wreszcie miałem z kim dyskutować na temat samej prezentacji.  Jak osiągać większe efekty osobiste, w swoim zespole lub firmie? – Tomasz Mnich (Lukas Bank)   Pan Tomasz to człowiek bardzo energiczny i jak to sam powiedział – chaotyczny. Ponadto robi błędy ortograficzne (zdarza się każdemu ale on potrafił się przyznać).   Wykład bardzo ciekawy. Było kilka ćwiczeń w parach, ponadto miałem wrażenie, że Pan Tomek był kiedyś albo akwizytorem, albo miał dużo do czynienia z perswazją i NLP – co mi absolutnie nie przeszkadzało – Miłoszowi chyba również nie.  Ponadto dowiedzieliśmy się, w jaki sposób porozumiewać się z pracownikami, jak ich motywować do działania i podnosić morale. Bardzo wartościowymi informacjami było to, jak nauczyć się słuchać drugiego człowieka. Okazuje się, że jest to już połową sukcesu w zrozumieniu jego potrzeb i łatwiej będąc empatycznym rozwiązać jego problemy na przykład w pracy. Science fiction, czy nasza rzeczywistość? Nowe technologie w reklamie – Natalia Hatalska-Woźniak  Odważę się powiedzieć, że prezentacja była porywająca. Połączenie ogromnej wiedzy Pani Natalii, oraz masa filmików, aż po zaprezentowanie urządzenia, skanującego twarz i mówiącego ile mamy lat oraz w jakim jesteśmy nastroju – miazga ! Miłoszowi się nie podobało, więc wyszedł szybciej (musiał jechać do pracy). Zostałem sam. Pani Natalia mówiła dość szybko, ale jednocześnie zasypując nas informacjami o nowoczesnych reklamach. Nie wiedziałem, że istnieją takie formy reklamy, które na przykład uaktywniają się po spojrzeniu na nie. Super sprawa – jestem pewien, że za kilka lat będzie to normalne. Dowiedzieliśmy się o nowych formach reklamowych, nowych technologiach nie tylko w reklamie, ale np. o technologiach ukrytych w telefonach komórkowych.  Social Media, czyli marketing z wykorzystaniem serwisów społecznościowych – Mariusz Woźnicki (Harder Harder)   Mariusz – facet z energią i werwą. Opowiadał z zamiłowaniem. Dzięki niemu dowiedzieliśmy się, jak działają reklamy behawioralne w serwisach społecznościowych. Kto odwiedza najczęściej te serwisy, czym ludzie są zainteresowani oraz dlaczego te  serwisy przyciągają tak wielu  ludzi. Bardzo dużo statystyk, dużo o reklamie na Facebooku, grupach i kampaniach reklamowych. Ich wady, zalety, czego się wystrzegać,  jak się reklamować, jak prowadzić konkursy itp. Prezentacja w sam raz dla ludzi, którzy planują “atakować” te serwisy i właśnie w nich się reklamować.  Zaplanuj swoją karierę jako informatyk – za co i ile płacą firmy informatykom? – Maciej Rosa (InConsulting)   Porywająca prezentacja Pana Macieja Rosy. Wiele przydatnych informacji. Nie ma się co rozpisywać – sala pękała w szwach. Ludzie siedzieli na schodach od góry do dołu. Ja postanowiłem wrócić szybciej z przerwy na kawę  i usiadłem w 5 rzędzie.  Informacje – ile zarabiają informatycy na różnych szczeblach. Jak wygląda struktura w pracy i tak dalej.  Po tej prezentacji udałem się do domu. Kolejna prezentacja całkowicie mnie nie interesowała, a nie chciało mi się czekać na prezentację o sieci semantycznej. Fajnie, że rozdawali Red Bulle :) Czekamy na infoShare 2011 – na pewno także tam będę i zrecenzuję całość. Nie mogę się już doczekać. Poszukam jeszcze jakichś konferencji w Gdańsku lub Trójmieście i wybiorę się. Pozdrawiam 