Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 sierpnia 2011, 10:43   0   SeoStation.pl – monitor pozycji i coś więcej Serwisów podobnych do Link Vendor czy MyPagerank.pl niektórzy z Was wymienić mogą wiele. Większość z tych oferujących narzędzia do analizy optymalizacji strony niczym się od siebie nie różni (poza płatnymi). SeoStation.pl także niczym specjalnym by się nie wyróżniało, gdyby nie dość unikalna jak na polskie realia funkcja alertów oraz ciekawe połączenie monitora fraz (i nie tylko) z dość dużą bazą wiedzy o SEO.  Oprócz podstawowych narzędzi do analizy SEO serwis oferuje wspomniane wcześniej alerty. Co prawda w wersji darmowej niemożliwe jest z nich skorzystanie, warto jednak o tej opcji opowiedzieć. Alerty pozwalają na szybkie i w pełni automatyczne zgłoszenie użytkownikowi, że z jego stroną dzieje się coś niedobrego. To taki system wczesnego ostrzegania np. o filtrze czy banie. Dla osób z zapleczami SEO będzie to bardzo wygodne, gdyż monitorowanie kilkudziesięciu stron jest zadaniem niełatwym. Monitor fraz   Prócz tego do naszej dyspozycji oddano monitor fraz wraz z generatorem wykresów i zaawansowanych raportów w formacie PDF – przydatne dla firm zajmujących się pozycjonowaniem na zlecenie. Klienci czasami proszą o raporty. Baza wiedzy zgromadzona przez SeoStation.pl jest dość duża i obfituje w ciekawe (nie tylko dla laików) artykuły oraz newsy ze światka SEO. Ponato dla osób mających problemy z zarządzaniem kontem i monitorowanymi frazami przygotowano wideo tutoriale – wątpię, aby ktokolwiek musiał z nich korzystać, gdyż poruszanie się w serwisie jest dość proste i nie wymaga specjalistycznej wiedzy.    Baza wiedzy – kilka wybranych wpisów   SeoStation.pl ze względu na alerty jest bardzo dobrym monitorem pozycji. Szczególnie przyda się on mniejszym firmom zajmującym się pozycjonowaniem oraz osobom z zapleczami SEO bądź dużą ilością stron pod swoją opieką. 