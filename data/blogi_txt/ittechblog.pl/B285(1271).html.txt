Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 9 września 2010, 8:01   3   Wyniki wyszukiwania w Google aktualizowane w miarę wpisywania zapytania  Google na wczorajszej konferencji ogłosiło, że wyniki wyszukiwania będą aktualizowane na bieżąco w miarę wpisywania zapytania do tabelki. Pewien czas temu pisaliśmy o Google Live Results. Tak naprawdę nowa funkcja największej wyszukiwarki na świecie nazywa się Google Instant  Wyniki podawane “na żywo” już dawno były w planach giganta z Mountain View. Kilkakrotnie tworzono prototyp wyszukiwania aktualizowanego, jednak nigdy nie ujrzał on światła dziennego. Google Blog Polska: Stworzyliśmy nawet kilka wersji próbnych – dających do myślenia, szybkich, zabawnych i interaktywnych. Jednak wszystkie były obarczone zasadniczym błędem. Jakim? Nie chodzi o to, byś wyszukiwał w momencie pisania (nie chcesz przecież wyników dla “kaski r” mając na myśli hasło “kaski rowerowe”). Tak naprawdę potrzebujesz wyszukiwania przed wpisaniem hasła — wyników dla najbardziej prawdopodobnego hasła, na podstawie tego co tej pory wpisałeś. Usługa Google Instant jeszcze dziś ma być dostępna na google.com, a w następnym tygodniu także w Wielkiej Brytanii, Niemczech, Francji, Rosji, Włoszech i Hiszpanii. Do Polski trafi w najbliższych tygodniach. Na czym tak w ogóle ma opierać się nowe rozwiązanie Google? Zasada działania Google Instant jest diabelnie prosta, a przy tym bardzo wygodna. Wystarczy, że na stronie głównej wyszukiwarki wpiszemy jeden znak, a automatycznie zostaniemy przeniesieni do wyników wyszukiwania (SERP). Każda kolejna litera, wprowadzana do pola zapytania będzie aktualizować wyniki w oparciu o Google Suggest, czyli sugestie dopełnienia hasła, które Google proponuje. Usługa ta jest dostępna od dawna. To wszystko powoduje, że klawisz Enter przestanie nam być potrzebny podczas szukania. Funkcję Google Instant będzie można wyłączyć. Ponadto firma planuje wdrożenie usługi do przeglądarki Chrome oraz do Google for Mobile. [ź] sprawnymarketing.pl, Blog Google Polska 