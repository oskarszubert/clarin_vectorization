Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 22 maja 2010, 12:33   0   Kolejny news z Google I/O – Chrome Web Store Za sobą mamy już wiadomości o Google TV i nowym tablecie Nvidii Tegra 2. Przyszła pora na kolejną wiadomość wprost z konferencji. Powstanie Chrome Web Store, czyli kolejny klon sklepu Apple. Chrome Web Store będzie podobny do AppStore i wystartuje niedługo przed premierą Chrome OS, która prawdopodobnie odbędzie się w drugiej połowie bieżącego roku. Wszystkie pobrane aplikacje będą działały w przeglądarce. Ekipa Google pokazała także dwie gry – Lego Star Wars i Plants vs. Zombies, więc można przypuszczać, że Chrome Web Store będzie alternatywą dla Steam’a z tym, że do działania będzie potrzebna wyłącznie przeglądarka.  Mam dobrą wiadomość dla użytkowników Firefox’a, Internet Explorer’a czy innych przeglądarek, ponieważ nawet przy ich pomocy będzie można zrobić zakupy. Jednak nie można mieć wszystkiego, tylko Chrome pozwoli na tworzenie skrótów zainstalowanych aplikacji, co zdecydowanie ułatwi pracę. Do współtworzenia projektu, jeszcze w tym roku, przed premierą Chrome OS, zostaną zaproszeni deweloperzy, którzy będą tworzyć nowe programy. Aby dowiedzieć się, jak stworzyć aplikację należy przeczytać wstępną dokumentację i dołączyć do grupy programistów.  Zdjęcie zamieszczone powyżej pochodzi ze strony Tom’s Hardware. [ź] google.pl 