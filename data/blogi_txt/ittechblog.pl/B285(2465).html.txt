Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 19 lutego 2012, 12:28   3   LG Optimus Vu – pierwszy konkurent Samsunga Galaxy Note Kiedy ósmego lutego LG zaprezentowało teaser nowego urządzenia o nazwie Optimus Vu, rozpoczęła się fala plotek. Koreański konkurent Galaxy Note’a miał mieć dwurdzeniowy procesor Snapdragon o taktowaniu 1.5 GHz, 1GB pamięci RAM, 8 GB pamięci wewnętrznej oraz móc robić zdjęcia 8-megapikselowym aparatem. To wszystko wydawało się dosyć realne w przeciwieństwie do ekranu: 5″, IPS, ale w proporcjach 4:3 i rozdzielczości 1024×768 – żadne urządzenie z Androidem nie miało dotychczas ekranu w takiej rozdzielczości, do tego sam Optimus wygląda dosyć… dziwacznie. Tabletofon mający wspierać LTE, zaraz wyciekł na zdjęciach.  Dzisiaj, gdy wszyscy czekają na Mobile World Congress, LG zaprezentowało Optimusa Vu. Wszystkie plotki się sprawdziły – jest ten sam procesor, aparat 8Mpix, LTE oraz ten sam, dziwny ekran, jednak w porównaniu do plotek posiada on 32 GB wbudowanej pamięci. Optimus Vu jest mniejszy od konkurenta – jego wymiary to: 139,6 x 90,4 x 8,5 mm. Jest też nieco lżejszy, waży bowiem 168 gram. Niestety, tabletofon od LG działa pod kontrolą Androida w wersji 2.3, jednak producent zapewnia, że aktualizacja do Ice Cream Sandwich szybko się pojawi. Podobnie jak Note, Vu będzie wspierał obsługę stylusa, czy będzie on tak rozbudowany jak S-Pen? Zobaczymy już 27. lutego. Czy tabletofony to przyszłość? Nie jestem w stanie na to odpowiedź, dopóki nie będę miał okazji jednego z nich przetestować. Wiem jedynie tyle, że niesłusznie wyśmiewałem po premierze Galaxy Note’a – skoro konkurencja podchwyciła temat, to znaczy, że coś musi być na rzeczy. Oficjalna informacja o nowym modelu: http://www.lgnewsroom.co.kr/contents/11657 