Maciek Matysiewski    Młodziak. Geek. Gadżeciarz z zamiłowania, uczeń z przymusu. Maniak mobilnych technologii i wszystkiego co z nimi związane. Neutralnie nastawiony do Apple fan Androida. Uzależniony od muzyki oraz portali społecznościowych. @matysiewsky   Email   Maciek Matysiewski, 23 marca 2012, 12:27   15   Retina? To nic dla Microsoftu! Aktualnie wszyscy zachwycają się zamontowanym w Nowym iPadzie ekranem Retina oferującym wyświetlanie obrazu w “niezwykłej” rozdzielczości 2048 x 1536. Apple trochę zawstydził swym wynalazkiem konkurencję, gdyż żaden liczący się na rynku producent jeszcze takiego ekranu nie zaoferował, a nawet pewnie o takim nie pomyślał. Microsoft próbuję trochę rozładować sytuację i zapewnia swych fanów, że tablety z jego systemem Windows 8 będą obsługiwać jeszcze większą rozdzielczość ekranu. Gigant z Redmond chwali się, że “Winda” w wersji 8 obsłuży ekrany o rozdzielczości sięgającej nawet 2560 x 1600 pikseli! Już w przypadku najnowszej Retiny człowieczym okiem nie możemy zauważyć jednego, pojedynczego piksela, a co dopiero tu! Musimy jednak pamiętać, że Microsoft daje producentom tylko możliwość stosowania takich ekranów, a to wcale nie jest jednoznaczne z tym, że ci producenci będą w stanie wyprodukować i stosować tak dobre ekrany. Microsoft przy okazji wspomniał, że wszystkie elementy interfejsu Metro UI będą odpowiednio skalowane dla każdej rozdzielczości, tak, aby praca na każdym rodzaju ekranu była możliwie jak najbardziej komfortowa. 