Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 1 sierpnia 2012, 7:00   5   Cykl: Historia telefonów – Tomasz Fiedoruk Dzisiejszego gościa cyklu, Tomasza Fiedoruka, czytelnikom bloga chyba nie trzeba przedstawiać. Sam o sobie pisze: Business Strategy De­ve­lop­ment Expert w kilku firmach i w życiu. Ewan­ge­li­sta nowych tech­no­lo­gii i in­no­wa­cji. Dość jednak wstępu, czas na konkrety. Miłej lektury.  1. Jaki był Twój pierwszy telefon i jak go wspominasz? Ile to już lat minęło. :) Kto teraz pamięta rozmowy za 3zł/netto za minutę. Zacząłem korzystać stosunkowo późno, bo po pierwsze drogie to było, po drugie średnio potrzebowałem, a po trzecie rodzice nie chcieli mnie jakoś rozpieszczać. ;) Mimo wszystko telefon pamiętam do dziś, to była Nokia 5110. A co do korzystania z niego, to oczywiście Snake Snake i jeszcze raz Snake. Kto by pomyślał teraz, że można grać w coś takiego tygodniami i jeszcze porównywać wyniki ze znajomymi. 2. Który featurephone wspominasz najlepiej? Featurephone to już czasy WAP i rewelacyjnej promocji, jak na tamte czasy, 10zł/m no limit. Ten okres był związany z moim telefonem Samsung ME45. Kolejny ciekawy i kuloodporny model, który przeżył ze mną niejedno. 3. Jaki był Twój pierwszy smartfon i jak go wspominasz? Już chciałem napisać, że iPhone 3GS, ale przypomniałem sobie, że słuchawka z systemem Windows Mobile, to też smartfon. ;) Miałem brandowanego przez Erę HTC Diamond, wyglądał świetnie, działał bardzo ociężale. ;) Pierwszym smartfonem, który działał tak jak powinien, był dopiero, rok później, iPhone 3GS. Tak na marginesie, jeszcze przed “erą smartfonów” korzystałem od paru lat z rozwiązań firmy PALM i mój ostatni model, który mam zresztą do dziś, to PALM T3. Kiedyś używało się palmtopa i telefon osobno. Takie czasy. ;) 4. Którego smartfona wspominasz najlepiej? Niestety ze smartfonami jest tak, iż zgodnie z filozofią postarzania produktu, co roku, czy nawet szybciej, wychodzi kolejny model, jeszcze lepszy od poprzedniego. Dlatego też żadnego smartfona nie wspominam z och ach zachwytem, bez pamiętania o jego wadach i kłopotach, które mi sprawiał. Wspominanie w superlatywach zostawiam dla ery “przed” smartfonami. ;) 5. Jaki jest Twój aktualny telefon i dlaczego akurat ten? Pytanie się wiąże z pytaniem 6 ;) Aktualnie po kilku przebojach i transakcjach kupna/sprzedaży teoretycznie moim głównym telefonem jest Samsung Solid. 14 dni czuwania z 14h rozmów robi wrażenie… aż zapominam, za każdym razem, gdzie jest ładowarka. ;) Mam też pełno modeli w testach, jak Nokia 808, HTC V itd. Obecnie nie mam żadnego smartfona “na własność”, z kilku przyczyn, a jedną z nich jest: Szukam od dawna smartfona, który byłby topowym modelem… a jednocześnie nie miał ekranu większego niż 4 cale. Niestety takiego nie ma żaden producent w ofercie, oprócz Apple, co zmusza mnie do czekania dalej na rozwój sytuacji. 6. Jaki jest Twój wymarzony telefon i dlaczego? iPhone 4S z aparatem foto Nokii 808. Odporny, jak Samsung Solid. W cenie, jak Galaxy Nexus. ;) Obecnie praktycznie jedynym czynnikiem, który mnie niezmiennie irytuje w smartfonach, to cena. 2500 – 3000 zł za podręczne urządzenie, w dodatku tak podatne na uszkodzenia i przypadki losowe, to jakieś nieporozumienie. Czekam czasów, gdy to każdy topowy smartfon będzie kosztował te max 400-450 euro brutto. 