Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 10 sierpnia 2011, 7:38   4   10-latka odkryła bugi w grach na smartfony Podczas 19-tej konferencji DefCon, która była poświęcona bezpieczeństwu oprogramowania i systemów komputerowych, haker o pseudonimie CyFi odkrył oraz zaprezentował lukę w grach pracujących na systemie Android oraz iOS. Nie byłoby w tym nic nadzwyczajnego, gdyby tym hakerem nie okazała się 10-letnia dziewczynka. Błąd, który został przez nią wykryty, polega na sfałszowaniu wyniku w grach, w których gracz opiekuje się farmą. Dziewczynka nudząc się długotrwałym oczekiwaniem na dojrzenie roślin oraz rozwój zwierząt, postanowiła pomóc sobie w bardzo prosty sposób. Przestawiła ona mianowicie zegar systemowy, dzięki czemu uzyskała lepsze wyniki w wielu grach. W niektórych z nich szybko naprawiono luki, które równie szybko można było złamać w ten sam sposób, odcinając dostęp do sieci Wi-fi. Cóż… skoro nawet dziecko potrafi złamać zabezpieczenia gier, to tylko pokazuje nam, w jaki sposób twórcy gier mobilnych podchodzą do kwestii bezpieczeństwa. Oczywiście, że zmiana czasu systemowego nie może przynieść negatywnych skutków, ale co w kwestii, gdy wyniki byłyby wysyłane na serwer i porównywane z wynikami innych graczy? Dziewczynka za swoje odkrycie dostała 100 dolarów od firmy AllClearID. [ź] technowinki.onet.pl 