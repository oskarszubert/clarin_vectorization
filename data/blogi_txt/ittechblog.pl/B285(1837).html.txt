Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 14 kwietnia 2011, 11:34   0 The Humble Frozenbyte Bundle – 500 tys. dolarów po dwóch dniach Dwa dni temu pisałem o uruchomieniu 3 edycji akcji Humble Bundle. Do tej pory zestaw 5 gier kupiło już ponad 100 tys. osób, a suma wszystkich uzbieranych z tych zakupów środków przekroczyła kwotę 520 tys. dolarów. Biorąc pod uwagę, że jest to dopiero 2 dzień akcji, te liczby robią wrażenie. Jeszcze tylko przez kolejnych 12 dni można dokonywać zakupów, a ja już jestem ciekaw, jaki będzie wynik końcowy. Czy akcja powtórzy chociaż sukces z zeszłego roku, a może kolejny raz zostanie podniesiona poprzeczka? To się okaże. Dla przypomnienia: suma uzbieranych środków z pierwszej edycji wyniosła 1,27 mln dolarów, a z drugiej 1,8 mln dolarów. Warto również wspomnieć, że za każdym razem część z tej kwoty zostaje przeznaczona na cele charytatywne, w tym wypadku wspierane są fundacje: Child’s Play i Electronic Frontier. Jeżeli jesteście za pan brat z językiem angielskim, to polecam obejrzenie wideo ze spotkania z Ryanem Gordonem. Spotkanie zostało zarejestrowane w Chicago na konferencji: “Flourish! 2011“. Ryan mówił na temat Linuxa i gier open-source. Warto –  jego poczucie humoru, uwagi i spostrzeżenia są cenne, a większość z nich uważam za trafione. Ryan wspomina również o akcji The Humble Indie Bundle organizowaną przez Wolfire Games (twórcy akcji), która jest świetnym przykładem na to, że na Linuxie też można pograć. 