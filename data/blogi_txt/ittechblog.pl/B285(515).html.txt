Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 10 czerwca 2009, 5:45   14   Dlaczego nie kupię iPhone 3Gs Z wielkim napięciem oczekiwałem premiery “nowego” iPhonea na WWDC … i się nie doczekałem. Tzn. nie do końca, bo owszem przedstawiono ulepszoną wersję 3G zwaną teraz 3Gs z dodanym “s” jak “speed” czyli prędkość, bo teraz iPhone jest o X razy szybszy od starego (X zależy od parametru porównania) no i ma zapowiadaną nową wersję oprogramowania. Dlaczego jednak nie kupię go a poczekam z rok … ?  1. Za rok wyjdzie nowa wersja. Tu owszem pojawiają się argumenty, że czekać można w nieskończoność “bo zawsze” wychodzi nowsza wersja. Jednak to co teraz wyszło to nie jest coś “nowego” tylko stare + ulepszenia. 2. Steve Jobs nie prezentował nowego modelu, więc nawet i on uznał że czegoś “tylko” ulepszonego nie warto. Wniosek? Chyba jednak szykują na prawdę nową wersję, odmienną itd. 3. Za mało aby mnie przekonać. Owszem 3Gs jest ulepszony ale tu pojawił się syndrom tzw. plotek. Plotki o nowym iPhonie pojawiły się już dawno i niewspółmiernie rozbudziły apetyt wielu osób. Ja np. najbardziej oczekiwałem na ekrany OLED czy też inną w końcu obudowę. Bez obrazy ale ten błyszczący czarny plastik nie dość że niepraktyczny to i wygląda nie specjalnie. W sieci pojawiły się fałszywe zdjęcia (teraz to wiadomo ;)) przedstawiające nowego iPhonea w matowej czarne obudowie i bez tej srebrnej obwódki na ekranie … szkoda że to były tylko fantazje grafików ;) Przecieki z Chin wyglądały bardzo wiarygodnie … i dla mnie te niektóre nadal takie są. To, że teraz okazały się fałszywe nie oznacza że czegoś nie ma na rzeczy. Być może Apple już planuje następcę 3Gs i to do niego są już zamówienia na nowe podzespoły. 4. Najbardziej prozaiczny powód … abonament ;) Pod nowego iPhonea chciałem brać nową umowę (moja obecna kończy się dopiero w przyszłą jesień) … więc jednak poczekam ;) Gdyby mnie Apple zachwyciło itp. to bym się jednak zdecydował na taki wydatek. Podsumowując, tegoroczna konferencja WWDC była jedną z najnudniejszych jaką obejrzałem. Powtórki z opisu nowego OS dla iPhonea które od dawna są już w większości wszystkim znane … ponad 12 minut na opisanie ulepszeń w MB … “wspaniałe” prezentacje gier i aplikacji dla iPhonea …. Stefan gdzie Ty do cholery jesteś ;) 