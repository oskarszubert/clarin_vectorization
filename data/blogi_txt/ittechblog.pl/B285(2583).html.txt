Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 29 marca 2012, 12:57   2   T-Mobile odpowiada na Forumułę 4.0 Play Wczoraj Play reklamował swoją ofertę Formuła 4.0 jako najbardziej innowacyjna na polskim rynku. Jak się okazuje, rzeczywiście taka jest. Serwis Telepolis.pl dotarł do szczegółów odpowiedzi T-Mobile.  “Największe potrzeby klientów to brak ograniczeń i kontrola kosztów oraz jakość i wiarygodność.” Grzegorz Bors, członek zarządu PTC odpowiedzialny za sprzedaż i marketing  Jak można się domyślić, głównym składnikiem oferty T-Mobile Frii (bo tak będzie się nazywać) są darmowe rozmowy i smsy do wszystkich sieci komórkowych w Polsce. W droższym abonamencie dostaniemy dodatkowo 2 GB internetu w telefonie, do taryfy tańszej po dopłacie 7 zł możemy mieć 250 MB. Kolejnym pakietem płatnym 7 zł za miesiąc są nielimitowane połączenia na krajowe numery stacjonarne. Wszystkie umowy z T-Mobile Frii zawierane są na 12 miesięcy, dlatego prawdopodobnie nie będzie można w ramach oferty kupić taniej telefonu.  Martwią troszkę ceny – najtaniej jest jeśli przeniesiemy numer do T lub jesteśmy już ich klientami oraz wybierzemy e-fakturę. Wtedy podstawowy abonament, to koszt 79 zł miesięcznie, zaś ten droższy – 99 zł. Jeśli chcemy otrzymywać fakturę papierową, musimy miesięcznie płacić 10 zł, zaś jeżeli będziemy nowymi klientami z nowym numerem także płacimy dodatkowo 10 zł. Widać, że Play nastraszył konkurencję – czekam na odpowiedź Orange i Plusa. Nie podoba mi się jednak kierunek, który obrali operatorzy. W dzisiejszych czasach, dużo ważniejsze są oferty z internetem (może jakiś nielimitowany?), aniżeli rozmowy. Tak jak liczyłem w komentarzach do wpisu Marcina, trzeba byłoby dzwonić ponad 18 minut dziennie (nie rozmawiać, a dzwonić do kogoś), aby taka oferta miała sens. Nie wiem jak Wy, ale ja w dobie Facebooka i iMessage (czy BBM lub Google Talk lub WhatsApp) zużywam dużo mniej minut/smsów, a pakiet internetowy szybciej się kończy. Niestety, z tego co wiem już przy obecnym wykorzystaniu transmisji danych, sieci naszych operatorów ledwo wytrzymują, dlatego długo nie doczekamy się rewolucji na rynku mobilnego internetu w Polsce. Oferta T-Mobile frii ma być dostępna od dzisiaj, 29.03.2012 od godziny 20:00, zarówno dla klientów biznesowych jak i prywatnych. [Aktualizacja] Przed momentem otrzy­ma­li­śmy in­for­ma­cję prasową od samego ope­ra­tora. Wszystko co po­da­wa­li­śmy wcze­śniej zgadza się, poza tym znamy ofertę z te­le­fo­nami. Długość umowy to stan­dar­dowe 24 miesiące. Do wyboru są trzy różne warianty: 99 zł, 129 zł oraz 159 zł. Naj­tań­szy abo­na­ment posiada testowy pakiet 250 MB na miesięc, dwa po­zo­stałe mają po 2 GB na trans­mi­sję danych. Tak jak w wa­rian­cie bez telefonu za fakturę pa­pie­rową płacimy 10 zł ekstra mie­sięcz­nie, tak samo jeśli wy­ko­nu­jemy nową aktywację. [ź] Telepolis 