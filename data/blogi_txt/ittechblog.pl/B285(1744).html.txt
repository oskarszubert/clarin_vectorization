Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 17 lutego 2011, 12:02   2 Ideos X3 – nowość od Huawei Huawei – firma, którą znają nieliczni. Gdy w jednej z sieci komórkowej pojawiały się ich telefony, ludzie pytali o nie – hui co? Co weselsi sprzedawcy odpowiadali – hui wi(e). Tak nawiązywało się więź z klientem, a że telefon był tani to zazwyczaj łatwo się temu samemu klientowi go sprzedawało. Obecnie firma jest najbardziej znana z modemów do mobilnego internetu. Po co o tym wszystkim mówię? Żeby nie przestraszyć niektórych, że jakaś “firma – krzak” wypuszcza telefon i “na pewno dziadostwo, bo nie nokia”. Ideos X3 – bo o nim mowa – to nowe dziecko Huawei. Pod tą nazwą kryje się smartfon z Androidem na pokładzie, ekranem dotykowym HVGA o przekątnej 3,2-cala, aparatem 3,2 MPx. Do tego 4 wersje kolorystyczne tylnego panelu (czerwona, niebieska, srebrna, czarna) – dobre rozwiązanie  dla kobiet – telefon musi przecież pasować do butów/torebki/fryzury/nastroju. Według zapewnień producenta X3 ma być najsmuklejszym smartfonem na rynku. Zdjęcia wydają się to potwierdzać.   Jedyną rzeczą, która mi osobiście przeszkadzała w poprzednich modelach tej firmy, to tandetny plastik na tylnej obudowie. Miejmy nadzieję, że tym razem będzie lepiej. I że cena będzie konkurencyjna. W Polsce model ten ma się pojawić w drugiej połowie 2011 roku, natomiast w Japonii już na wiosnę, więc na pewno będzie do zdobycia na aukcjach internetowych. 