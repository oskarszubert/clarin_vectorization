Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 4 kwietnia 2012, 5:03   0 iNKubator – czyli szansa dla start-upów od NK Jakiś czas temu mogliście zobaczyć, jak wyglądają zyski Nasza Klasa Sp. z.o.o. Okazało się, że pomimo słabnącej pozycji na rynku na rzecz rosnącego w siłę Facebooka dawna Nasza-Klasa radzi sobie co najmniej dobrze. Portal znalazł sposób na zainwestowanie znacznych pieniędzy tworząc inkubator dla pragnących sukcesu, chcących podjąć rękawicę na rynku i tworząc start-up. Jak zacząć? Cały proces jest dość prosty i można powiedzieć, że w pewnym stopniu schematyczny. Na specjalnie przygotowanej stronie inkubator.nk.pl należy kliknąć ZGŁOŚ PROJEKT. Następnie trzeba wypełnić formularz i postawić ptaszek w odpowiednim miejscu akceptując wszelkie regulaminy. I kliknąć WYŚLIJ. Tak zgłoszony projekt rozpatrywany jest przez grono ekspertów. Jeśli ci stwierdzą, że warto jest się nim zająć przez miesiąc udzielają merytorycznego wsparcia, by po miesiącu “aplikanci” mogli zaprezentować się przed inwestorami. Jeśli rozmowa z ludźmi, którzy zechcą wyłożyć pieniądze na projekt również się powiodą, to zostaje zawiązana nowa spółka, która przez rok jest poddana inkubacji. Zgłoszony pomysł może maksymalnie otrzymać 230 000 zł. iNKubator przewiduje także wsparcie organizacyjne, technologiczne, jak przestrzeń biurowa czy infrastruktura IT oraz wparcie w zakresie marketingu. Projekt może być promowany na stronach NK.pl.   Szukamy dobrych projektów. Jak nikt inny na rynku wiemy, czego potrzeba początkującym przedsiębiorcom z branży internetowej - mówi Jakub Borkowski, new venture manager w Naszej Klasie i koordynator projektu iNKubator. Młodym projektom zapewniamy stałą współpracę z mentorami oraz potencjalnymi inwestorami. Skoncentrujemy się na produktach i usługach, które odpowiadają na potrzeby użytkowników internetu lepiej niż dotychczasowa oferta rynku.  Lista osób i spółek, które już potwierdziły swój udział w iNKubatorze to między innymi:  Maciej Popowicz (pomysłodawca, jeden z założycieli i pierwszy prezes Naszej Klasy), Michał Sadowski (prezes zarządu Brand24 S.A.), Łukasz Szymula (Country Manager, TradeDoubler Sp. z o.o.), dr Dariusz Tworzydło (prezes zarządu Exacto Public Relations sp. z o.o., Uniwersytet Wrocławski, Uniwersytet Warszawski), Mariusz Wszołek (Uniwersytet Wrocławski, Szkoła Wyższa Psychologii Społecznej), Rafał Brzoska (prezes, założyciel i współwłaściciel spółek z Grupy Integer.pl), Maciej Budzich (autor bloga o mediach, marketingu i internecie – blog.mediafun.pl), Jacek Jankowski (VP Games   Products w Hypnotized), Przemek Pluta (PayPal), Marcin Szałek (założyciel CityDeal.pl, obecnie Groupon.pl).  iNKubator przypomina mi inny podobny pomył stworzony przez polski portal. LabStar był propozycją Wirtualnj Polski, którzy zdobył sporą popularność, zgłoszono masę projektów, z których wybrano GeoLab (GeoCraft + Warszawa 2030), Konkursy Kreatywne i Transportoid. Cóż, oby więcej takich pomysłów. [ź] interaktywnie.com 