Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 11 lutego 2011, 10:29   8   Nokia żegna Symbiana – przesiadka na Windows Phone Symbian był swego czasu doskonałym systemem operacyjnym. Stworzony przez konsorcjum, w skład którego wchodziła Nokia dobrze sprawdzał się w telefonach tej firmy. Wczoraj jednak Symbian został uśmiercony. A to za sprawą decyzji fińskiej firmy, która postanowiła przesiąść się na Windowsa Phone.  Nokia nie tylko uśmierciła sam system operacyjny ogłaszając, że w przyszłości jej telefony będą wyposażane w Windows Phone. Partnerstwo podpisane z firmą Microsoft dotyczy planów wybiegających także poza ramy samych systemów dla urządzeń mobilnych. Dojść ma bowiem do połączenia sił finów i amerykanów w kwestii na przykład wyszukiwarki Bing. Usługa Ovi Maps firmy Nokia będzie wykorzystywana w Bing’u oraz w Microsoft AdCenter – odpowiedniku Google’owego AdWords. Ovi Store (Ovi Sklep) stanie się częścią Microsoft Marketplace, czyli sklepu dla urządzeń mobilnych wyposażonych w system Microsoft Phone. Szefowie obydwu firm są zachwyceni możliwościami, jakie daje im współpraca. W o wiele gorszych humorach fińskiego producenta telefonów opuszcza około 1,000 pracowników. Jak podaje helsińska gazeta “Helsingin Sanomat”, pracownicy Nokii protestują przeciw współpracy ich pracodawcy z Microsoftem.  Decyzja Nokii jest trochę niezrozumiała. Wystarczy przypomnieć, że Komisja Europejska postanowiła udzielić firmie dotacji, mającej umożliwić rozwój systemu Symbian. Dlaczego więc Nokia postanawia porzucić – co prawda przestarzały – system własnej roboty? Przecież prawdopodobnie po to, aby ratować Symbiana, powstać miało konsorcjum. Czy nic w tym kierunku się nie ruszy (i kto przeje pieniądze od UE?) Trudno ocenić jak potoczą się dalsze losy Nokii. Użytkownicy posiadający na swoich telefonach system Symbian doskonale wiedzieli o tym, że jest on praktycznie martwy. Nie powinni więc złościć się na firmę za to, że podjęła stosowne kroki aby nie zostać w tyle za konkurencją. [ź] mashable.com, techradar.com 