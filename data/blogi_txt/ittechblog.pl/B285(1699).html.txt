Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 stycznia 2011, 3:46   2   12 nietypowych koncepcji telefonów komórkowych Zdążyliśmy przywyknąć do podobnych do siebie modeli telefonów komórkowych (w tym smartfonów). Rzadko kiedy potrafimy precyzyjnie określić nazwę danego modelu – jedynie pasjonaci się w tym odnajdują. Prezentujemy 12 nietypowych koncepcji telefonów komórkowych, które jeśli ujrzałyby światło dzienne, nie musiałyby martwić się o brak uwagi ze strony kupujących. Aquaphone z interfejsem typu “bańka” Koncepcja wykorzystania wody lub płynu, którym wypełniona zostałaby obudowa telefonu – tego jeszcze nie było. Jestem ciekaw w jaki sposób producent mógłby zamontować w takim urządzeniu baterię oraz z jakiej substancji zrobiony musiałby być wyświetlacz.   SimpleSee zaprojektowany dla osób starszych Telefon SimpleSee byłby doskonałym rozwiązaniem dla osób z wadą wzroku, bądź osób starszych. Ogromne cyfry i litery na wyświetlaczu, wielkie, odpowiednio oznaczone przyciski i żadnych zbędnych “bajerów’. Telefon wyposażony zostałby w pojemną baterię. Zaprojektowany został tak, aby wygodnie się go trzymało. W skład zestawu wchodzi także bezprzewodowa stacja dokująca.   Voim – telefon dla osób niewidomych Urządzenie to zostało wyposażone w program identyfikacji obiektów oraz nawigację GPS. Zamiast standardowych przycisków na obudowie znajdziemy wypustki prezentujące cyfry i znaki z alfabetu Braille’a. Zamontowany w urządzeniu skaner potrafi odczytywać pismo na przykład w drukowanym magazynie, a następnie przekształcać je w język Braille`a, który jest zrozumiały dla osób niewidomych. Jak to możliwe? Koncepcja telefonu zakłada, że wypustki mogą pojawić się w dowolnym miejscu matrycy stanowiącej połączenie klawiszy i ekranu. Flip Phone – trzy wyświetlacze w jednym urządzeniu Flip Phone to urządzenie wyposażone w 3 wyświetlacze typu AMOLED (z powłoką Gorilla Glass), które można dowolnie składać; są elastyczne. Taka zabawka służyć może za cyfrową ramkę do zdjęć lub do oglądania filmów. Flip Phone działa w oparciu o system Android w wersji zmodyfikowanej na potrzeby urządzenia. Obudowa wykonana została z aluminium. Telefon posiada wbudowaną klawiaturę. Thru Phone – przeźroczysty telefon Thru Phone składa się z dwóch ekranów dotykowych, z których jeden służy jako klawiatura wirtualna. Ciekawostką jest fakt, że urządzenie odzwierciedla otoczenie i przekształca je w animację na ekranie. Przykładowo położenie telefonu przed szklanką z wodą spowoduje, że na ekranie pojawi się zmasowany atak goblinów próbujących dostać się do jej wnętrza.    Nokia prosto z Rosji Poniższa koncepcja znacząco różni się od znanych nam modeli telefonów fińskiej firmy. Wyświetlacz ustawiony w dziwnej pozycji jest większy od klawiatury i nie wiadomo, czy miałby być on dotykowy. Szczerze mówiąc na temat tej koncepcji nie wiadomo praktycznie nic prócz nazwiska autora – Vladimir Zorin.  NeonGen Dziwny to telefon. Zdecydowanie nie przywykliśmy do konstrukcji przypominających nóż zwany potocznie “motylkiem”. NeonGen składa się z dwóch ekranów dotykowych (podświetlanych diodami LED), które można dowolnie obracać. Wbudowany system pozwala na zarządzanie urządzeniem.   Second Life Mobile Phone SLMB to przeźroczysty telefon z ekranem dotykowym. Gdy telefon posiada znaczny zapas mocy aktywny ekran używa technologii AMOLED, zaś gdy bateria jest na wyczerpaniu przechodzi w tryb E-Ink. Ekrany typu E-Ink znalazły już zastosowanie w czytnikach e-booków. Gdy poziom baterii spada, zmniejsza się przeźroczystość ekranu. Dzięki temu nie zapomnimy naładować urządzenia – ikony na ekranie będą słabo widoczne i wnet przypomnimy sobie, że bateria się wyczerpuje. Pytanie brzmi – gdzie pomieści się elektronika telefonu? Całość wygląda jak bardzo cienki kawałek szkła (z ciekawie zaprojektowanym przyciskiem “Home”).   Nokia X70 – portfelo- telefon Nokia Wallet X70 łączy w sobie telefon oraz portfel. Z miejsca, w którym zazwyczaj trzymamy pieniądze i karty kredytowe od teraz będzie można wykonywać połączenia, pisać SMSy czy korzystać z nawigacji GPS. Telefon ten posiada dwie wbudowane kamery 5 Mpx – jedną z przodu i jedną z tyłu. Ekran podświetlany jest diodami LED zaś pod kieszonką na drobne znajduje się fizyczna klawiatura QWERTY oraz głośniczek. Możliwe jest korzystanie z modemu Wi-Fi oraz Bluetooth. Urządzenie posiada 8 GB wbudowanej pamięci oraz slot na karty SD. Całość działa pod kontrolą systemu Symbian OS 60.   BlackBerry Empathy Telefon ten został wyposażony w specjalną podkładkę i pierścień, które potrafią wykrywać nasz stan emocjonalny. Pierścień należy naładować za pomocą podstawki zaś po założeniu go na palec dane o naszym samopoczuciu trafiają do telefonu. Następnie możemy podzielić się swoim stanem emocjonalnym na Facebooku czy MySpace.  Urządzenie wyposażono w dołączane klawisze fizyczne, klawiaturę dotykową oraz giętki wyświetlacz typu OLED. Klawiatura zmienia kolor w zależności od samopoczucia użytkownika, które określane jest na podstawie treści SMSów, przeprowadzonych rozmów oraz na podstawie odczytów w czujników biometrycznych.    Telefon tworzący złudzenie 3D Koncepcja ta nie dotyczy samego telefonu (który wygląda jak połączenie iPhone z telefonem wyposażonym w system Android), a raczej stacji dokującej. Model ten wstawiony pomiędzy dwa magnesy w momencie, gdy otrzymamy SMSa lub ktoś do nas dzwoni zaczyna wirować. Efekt zwany “after-image” tworzy iluzję 3D.    Flexible Modile – giętki telefono-tablet Urządzenie to jest połączeniem telefonu i tabletu. Giętki ekran pozwala na szybkie przekształcanie go z jednej formy w drugą. Telefon wyposażono w kamerę do rozmów wideo. Gadżet ten służyć może także jako cyfrowa ramka do zdjęć lub radio. Wyświetlacz co ciekawe pokrywa całe urządzenie. Można je więc dowolnie przekształcać. Całość działa pod kontrolą Androida.   [ź] concept-phones.com, zdj: rexplore.blogspot.com 