Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 11 listopada 2013, 8:39 O konferencji Marketing i Technologia 2013 – wywiad z Moniką Synoradzką Już niebawem w Poznaniu odbędzie się konferencja Marketing i Technologia 2013. O tym, kto może na nią przybyć i czego powinien się spodziewać, rozmawiamy z Moniką Synoradzką z LMS Invest. 1. Która to już edycja konferencji i skąd się wziął pomysł na organizowanie jej właśnie w WSNHiD? Uczciwie licząc tegoroczna edycja konferencji będzie trzecią. Pierwsza konferencja Marketing i Technologia, odbyła się w 2011 roku i miała dość kameralną formę. Organizując konferencję w 2012 roku myśleliśmy o niej jako o doskonałej możliwości na zebranie w jednym miejscu świetnych praktyków, z dużą wiedzą, którzy będą chcieli podzielić się nią z uczestnikami. Zmieniliśmy też lokalizację – druga konferencja odbyła się w Wyższej Szkole Nauk Humanistycznych I Dziennikarstwa w Poznaniu. Otrzymaliśmy wiele pozytywnych opinii – zarówno od prelegentów jak i uczestników, którzy chwalili jej poziom merytoryczny. Wspólnie z przedstawicielami uczelni stwierdziliśmy, że dobrze by było aby konferencja stała się stałym wydarzeniem, które co roku będzie dawało okazję do wymiany wiedzy o wykorzystaniu nowych technologii w marketingu. I tak, w 2013 roku ponownie zapraszamy specjalistów do udziału w konferencji, która powstaje przy współpracy LMS Invest z WSNHiD. 2. Konferencja nosi nazwę “Marketing i Technologia” – kierowana jest więc teoretycznie do osób z obu branż. Kto może wziąć w niej udział? Do udziału w konferencji zapraszamy głównie specjalistów, którzy na co dzień zajmują się szeroko pojętą komunikacją marek i firm. Takich, którzy chcą ciągle rozwijać swoje umiejętności i wykorzystywać nowe technologie w codziennej pracy. Z drugiej strony konferencja jest również kierowana do osób, które tworzą nowe rozwiązania i chciałyby je pokazać. Trzeba pamiętać że konferencja to nie tylko prezentacje ale zaproszonych prelegentów ale również część networkingowa, która sprzyja wymianie kontaktów i wiedzy między uczestnikami. 3. Kogo w tym roku będzie można zobaczyć i usłyszeć podczas prelekcji? Tak się rozpędziliśmy planowaniem ciekawych wystąpień, które zainteresują uczestników, że z jednodniowej konferencji zrobiły nam się dwa dni wystąpień. Podczas tegorocznej edycji Marketing i Technologia będzie można usłyszeć Romana Łozińskiego (K2), który gościł u nas również w ubiegłym roku. O tym jak brzmi prawdziwe znaczenie ASAPu i dlaczego polski odpowiednik to FIKU- MIKU opowiedzą Mariusz Wesołowski (mariuszwesolowski.pl) i Sławomir Rajch (srajch.pl). Natalia Hatalska opowie o Trendach na 2014 rok, Adam Krośny z IKEA o tym jak marki mogą wykorzystywać nowe technologie by lepiej prezentować swoją ofertę. Będzie też można usłyszeć między innymi o tym jak wykorzystywać aplikacje mobilne, gdzie lepiej jest się reklamować – w telewizji czy w serwisie Youtube, jakie możliwości dają googleglass oraz jak zabierać się do zmian CI. 4. Wybierając się na MIT 2013 uczestnicy powinni spodziewać się raczej teorii, czy otrzymają także garść praktycznych porad? Teoria jest dobra, ale jeszcze lepsza jest taka, którą popiera się praktyką. Jeśli ktoś liczy na dużą dawkę wiedzy książkowej – lepiej żeby został w domu. Wszystkie prezentacje to głównie duża ilość case study i praktyki. 5. Gdybyś miała zachęcić niezdecydowaną osobę do przybycia, powiedziałabyś jej, że… Wbrew pozorom rzadko zdarza się okazja do bliższego kontaktu z osobami, które wypowiadają się wtedy kiedy się na czymś znają i niekoniecznie są ekspertami od detali stylu Schleswiga i Holsteina. Warto uczyć się od najlepszych, dlatego jeśli 27 lub 28 listopada nie jest dniem, w którym macie umówioną rozmowę w sprawie pracy jako szef komunikacji globalnej marki – powinniście być wtedy w Poznaniu na Marketing i Technologia 2013. 6. Dziękuję za wywiad i do zobaczenia na konferencji :) Konferencja Marketing i Technologia odbędzie się 27 i 28 listopada w Wyższej Szkole Nauk Humanistycznych i Dziennikarstwa w Poznaniu. Udział w konferencji jest bezpłatny. Szczegółowy program oraz formularz rejestracyjny dostępny jest na stronie http://www.wsnhid.pl/marketing-i-technologia.html 