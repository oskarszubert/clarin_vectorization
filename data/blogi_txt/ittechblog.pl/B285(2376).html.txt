Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 grudnia 2011, 12:52   2   Kolejny gracz na rynku mikroprocesorów dla urządzeń mobilnych Teoretycznie na rynku istnieją dwie duże firmy zajmujące się produkcją mikroprocesorów dla urządzeń mobilnych: Qualcomm i NVIDIA. Oczywiście, na rynek wchodzić będzie niedługo Intel, Samsung zaś produkuje procesory dla Apple. Nowy, mikroprocesorowy sojusz zostanie zawiązany pomiędzy sześcioma firmami z NTT DOCOMO na czele. W skład nowej spółki wejdą: Fujitsu Ltd., Fujitsu Semicondictor Ltd., NEC Corporation, Panasonic Mobile Communications Co., Ltd. i Samsung Electronics. Firma zacznie pracę w marcu 2012 roku.  Nowa spółka zapowiada produkcję doskonałych układów mikroprocesorowych charakteryzujących się niskim poborem energii. Firmy chwalą się osiągnięciami na polu komunikacyjnym, jednak jedynie Fujitsu Semiconductor i Samsung Electronics mogą pochwalić się doświadczeniem w produkcji mikroprocesorów. Doświadczenie Qualcomma działa na korzyść tej firmy; nowa spółka będzie musiała nadganiać konkurenta poprzez oferowanie chipów lepszych w relacji cena-jakość. Nowo utworzony podmiot skupi się na rynku produktów korzystających z technologii LTE/LTE-Advanced. Telefony, smartfony i inne urządzenia mobilne z procesorami zaprojektowanymi przez spółkę będą dostępne na rynku globalnym. CEO firmy Communication Platform Planning Co., Ltd. zostanie Mitsunobu Komori. Samo DOCOMO zainwestuje w spółkę 5,8 miliona dolarów. [ź] Zdj: Flickr: conceptphoto 