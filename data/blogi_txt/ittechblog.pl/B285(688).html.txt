Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 23 stycznia 2010, 3:00   27   Solaris Gate – Future is out there* Temat zaczął się na antywebie po czym wg mnie najtrafniej podsumował to Paweł na Playr.pl. Nie zabierałem głosu bo sądziłem, że należy dać szansę na wybronienie się samemu projektowi. Jednak to wszystko się po prostu kupy nie trzyma. Nie mam pojęcia dlaczego Pan Tymochowicz pomimo takiego życiowego doświadczenia przy wydawałoby się tak kluczowym projekcie strasznie się pląta i wpadka za wpadką. Wniosek? Są to celowe działania mające na celu udowodnienie jakiejś tezy lub też mają być przykrywką do jakiegoś tajemniczego projektu badań nad internautami. Dlaczego tak myślę? Nie chcę punktować tu samych idei zawartych w prezentacji (bo byłoby tego ładnych parę stron) bo póki nie zobaczę to wolę nie oceniać samych słów. Możemy więc oceniać to co do tej pory mamy … a co mamy? Jak pisał Paweł kiepski szkielet strony projektu … casting dla 100 testerów … a teraz … szkolenia online??? WTF??? W mailu czytamy: Dziękujemy za wzięcie udziału w castingu do programu 100 NA SOLARIS. Ponieważ nie jesteśmy w stanie przyjąć więcej osób niż tylko zaplanowaną setkę, postanowiliśmy wszystkim uczestnikom naszej  akcji zaoferować coś specjalnego. We wtorek 26 stycznia o  godz. 20:30 pomysłodawca multisfery Solaris Gate pan Piotr Tymochowicz poprowadzi wyjątkowe szkolenie  online, w trakcie którego przedstawi swoją legendarną metodę kreowania  liderów i zwiększania skuteczności w biznesie – Komunikat  Otwarty. Szkolenie to kosztuje zazwyczaj 1500 zł od osoby, ale  tym razem – JEDEN RAZ – będzie dostępne dla wszystkich zainteresowanych. Ponieważ  ilość miejsc jest ograniczona – limit narzuca niestety jakość polskich  połączeń internetowych – zarezerwowaliśmy 300 miejsc dla tych  uczestników castingu, którzy chcieliby skorzystać z tej okazji.  Nie je  steśmy w stanie jednak trzymać tych miejsc zarezerwowanych długo, bo  kilkaset osób dziennie prosi o dopisanie na listę uczestników. Jeśli  chcesz być częścią tego wyjątkowego wieczoru to skorzystaj z tego  linku, aby zająć jedno z miejsc specjalnie przeznaczonych dla uczestników castingu: http://blog.solarisgate.pl/splash/rezerwac ja_casting.phpPozdrawiamy serdecznie! Ekipa Solaris Gate Hmmm co raz bardziej to całe przedsięwzięcie zaczyna mi dziwnie pachnieć. Obawiam się że to nie będzie Facebook 3 czy nawet 4 generacji a jedynie tuba propagandowa dla działalności Pana Tymochowicza. Aby było jasne, nie mam nic do osoby Pana Tymochowicza ani jego działalności … nie lubię jednak gdy z Internautów robi się idiotów, chcąc sprzedać im jakąś ideę w ładnym opakowaniu nie mając odpowiedniego zaplecza technicznego. Kto jeszcze wierzy, że powstanie Solaris Gate??? * co do tytułu wpisu to parafrazuję hasło projektu “Future is here” ze znanym hasłem przewodnim Archiwum X “the truth is out there” ;) 