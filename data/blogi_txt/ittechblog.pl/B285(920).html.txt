Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 maja 2010, 7:28   2   Open Site Explorer – narzędzie SEO SEO jest nieustannie rozwijającą się dziedziną. Jako osoba, która pozycjonuje kilka serwisów wiem, że sprawdzanie ilości linków prowadzących do danej strony czy podstrony bywa nużące. Google pokazuje co innego, Yahoo pokazuje co innego – praktycznie każda wyszukiwarka kieruje się swoimi kryteriami.  Jakby tego było mało często trudno określić, jaką moc ma dany link. Często trzeba po kolei sprawdzać odnośniki pod kątem kilku kryteriów, aby uznać, że ten właśnie wpis w katalogu warto podlinkować. Z pomocą przyjść nam mogą rozmaite narzędzia do sprawdzania backlinków. Jedno z nich mam zamiar Wam zaprezentować, gdyż trafiło w moje ręce dzisiaj via Blip. OSE (Open Site Explorer) jest projektem, o którym jak dotąd nie słyszałem. Znane były mi Link Vendor czy Mypagerank.pl. OSE pozytywnie mnie jednak zaskoczył. Projekt oferuje usługę sprawdzania backlinków (backlink checker). Usługa ta wyświetla “wszystkie” linki prowadzące do podanej przez nas strony, ponadto mówiąc nam, jak mocny jest dany z linków itp. Strona główna jest bardzo ładnie zrobiona – w stylu glass. Przeciętny przeglądacz internetu nie zgubi się na niej, co w czasach nacisku kładzionego na web usabilty jest cnotą. Użytkowanie narzędzia rozkłada się na 3 typy użytkownika:  Gość – Osoba, bez stworzonego konta w serwisie. Taki gość ma możliwość sprawdzania dowolnej strony 3 razy na dzień. Wyświetlane jest mu 200 linków, ale dane dotyczące siły linka obejmują tylko 5 pierwszych pozycji. Zarejestrowany – Osoba zarejestrowana w OSE. Nielimitowana liczba raportów w ciągu dnia – może sprawdzać tyle stron, ile mu się podoba. Ilość wyświetlonych linków sięga 1,000. Metryka z danymi obejmuje pierwsze 20 linków.   PRO (Płatny) – Nielimitowana ilość sprawdzeń domeny, do 10,000 linków i cała metryka. Full wypas. Ponadto PRO dzieli się na 3 typy.    Open Site Explorer pokazuje następujące dane dotyczące sprawdzanej strony – w skali od 0 do 100:  Autorytet strony – Potencjalny ranking, bazujący na własnym algorytmie opartym o algorytmy wyszukiwarkowe. Autorytet domeny – Potencjalny ranking, bazujący na własnym algorytmie opartym o algorytmy wyszukiwarkowe i kombinacje danych z całej metryki – sprawdzany dla całej domeny. Linking root domains – Niepowtarzalna, unikatowa liczba wszystkich domen, z których wychodzą linki do danej strony. Total links – Liczba wszystkich linków (także z tej strony – jeśli linkujemy do siebie samego) – tych normalnych, nofollow i z przekierowań 301.  Użytkownik ma możliwość użycia rozmaitych filtrów dla wyników wyszukiwania. Jest to przydatna opcja, która ułatwia wertowanie kilkunastu stron z wynikami. Warto wspomnieć, że projekt stoi pod banderą SEOMoz.org – czołowego zagranicznego bloga poświęconego tematyce Optymalizacji i Pozycjonowania stron www. OSE to niewątpliwie przydatne narzędzie. Czytelnicy, którzy są związani z SEO powinni się z nim zapoznać. Jest szybkie, łatwe w obsłudze i podaje w miarę sprawdzone dane. Rejestracja zajmuje 15 sekund. Zachęcam do rejestracji. 