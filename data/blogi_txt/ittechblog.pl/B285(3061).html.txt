Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 20 listopada 2013, 12:40 Ouya wprowadza “śnieżny” model na święta Pamiętacie jeszcze konsolę Ouya, która zbierała na Kickstarterze pieniądze na produkcję? Podczas zbiórki i tuż po było o niej głośno, a potem sprawa ucichła. Ponownie usłyszeliśmy o konsoli gdy pojawiły się problemy z długimi terminami dostaw dla zamawiających. Obecnie Ouya po raz trzeci wypływa na światło dzienne, tym razem za sprawą chwytu marketingowego. Tegoroczny bożonarodzeniowy boom na prezenty w dużej mierze uwarunkowany jest premierami konsoli Xbox One Microsoftu oraz PlayStation 4 firmy Sony. Ouya postanowiła także ugrać coś z tej okazji i zaprezentowała odnowiony, “śnieżny” model.  Oprócz różnicy widocznej gołym okbiem – białą konsola zamiast czarnej – twócy przygotowali jeszcze jedną niespodziankę: wewnątrz znajdziemy aż 16 GB pamięci wewnętrznej zamiast podstawowych ośmiu. Oprócz tego – tradycyjnie: 1 GB RAM, Tegra 3 quad-core z zegarem 1,7 GHz, HDMI, USB 2.0, micro USB i bezprzewodowy kontroler. Nad działaniem konsoli Ouya czuwa Android 4.1 Jelly Bean. Niestety, oprócz dobrych wiadomości jest też zła: biała Ouya kosztuje 129 dolarów (przy 99 dolarach za podstawową wersję) i można ją nabyć jedynie w Stanach Zjednoczonych. Każdy, kto złoży pre-order przed 8 grudnia, powinien zdążyć z otrzymaniem konsoli pod choinkę. Źródło: [1] 