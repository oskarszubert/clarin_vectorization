Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 5 października 2010, 10:18   3   Chomikuj.pl przenosi się na Cypr aby uniknąć problemów prawnych Chomikuj.pl to serwis, który pozwala na hostowanie na jego dyskach plików wgranych przez użytkowników. Firma została oskarżona o wspieranie piractwa. Zastosowała jednak prosty zabieg i przeniosła swoją siedzibę do innego kraju – mianowicie na Cypr, a dokładniej do stolicy tego małego państwa – Nikozji.  Nowy regulamin serwisu chomikuj.pl, który wszedł w życie 30 września informuje: Operatorem Portalu Chomikuj.pl jest spółka FS File Solutions Limited z siedzibą w Nikozji, Suite 4A, 4 Georgios Seferis Street, Ayioi Omologytes Nowy inwestor nie jest znany na rynku internetowym, ponadto przejął pałeczkę już 1 września, jednak serwis nie pochwalił się tym. Ucieczka na Cypr pozwala schronić się przed polskim wymiarem sprawiedliwości. Dochodzenie swoich praw w innym państwie jest o wiele trudniejsze. Z założenia portal miał pozwalać na przechowywanie plików na swoich dyskach. Coraz częściej pojawiały się opinie, że treści umieszczane na “chomiku” łamią prawa autorskie. Dziś przechowywane jest tam około 300 milionów plików, z czego większość to pirackie oprogramowanie, muzyka i filmy. Nowo wydane polskie książki niemal natychmiast trafiają do serwisu i można je z łatwością tam pobrać. Na wnioski kilkunastu właścicieli praw autorskich zablokowano już kilka milionów plików. [ź] di.com.pl 