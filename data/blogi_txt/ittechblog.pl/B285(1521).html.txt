Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 10 listopada 2010, 3:57   0 Zaktualizowana wersja Galaxy Tab 7” i prototyp z 10-calowym ekranem? Samsung ostatnio nie próżnuje, pokazał właśnie odświeżoną technologię swoich wyświetlaczy Super AMOLED. Nowe wyświetlacze będą cieńsze, będą zużywać mniej energii, a dodanie nowych algorytmów ma polepszyć i tak już wysoką jakość przetwarzania obrazu. Przy tej okazji producent zaprezentował prototyp 7-calowego tabletu Galaxy Tab nowej generacji. Prototyp wyposażony został w wyświetlacz WXVGA o rozdzielczości 1200 x 600 pikseli. Prototyp Galaxy Tab 7'' nowej generacji  Samsung pokazał także 10-calowy wyświetlacz o rozdzielczości 1024 x 600 pikseli i grubości 1.8 mm. Całość była zamontowana w urządzeniu, które wygląda na większego brata Galaxy Tab, co zresztą potwierdzałoby wcześniejsze doniesienia o możliwości wprowadzenia takiej wersji do sprzedaży. Niestety, pokazana technologia na rynku szybko nie zagości, to kwestia 2, a nawet 3 lat zanim zobaczymy ją w konkretnych produktach. Szkoda, z miłą chęcią pobawiłbym się większym bratem Galaxy Tab. Czyżby 10 calowy Galaxy Tab?   [ź] oled-display.net 