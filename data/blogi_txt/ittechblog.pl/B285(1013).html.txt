Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 17 czerwca 2010, 5:16   1 YouTube: edytor wideo bezpośrednio w przeglądarce YouTube dorobiło się nowej ciekawej funkcji, mowa o edytorze wideo działającym bezpośrednio w przeglądarce. Cała obróbka, montaż, cięcie odbywa się w chmurze. Nowy Wideo Edytor nie oferuje wiele, nie znajdziecie tam skomplikowanych efektów, przejść między ścieżkami itp. – Tak więc, co w ogóle oferuje? Podstawową edycje wideo, a w tym:  dodawanie nowych klipów wideo, ich łączenie i reorganizacja; przycinanie wybranych klipów (prostymi suwakami można każdy zmniejszyć do założonej długości, a wszystko to z podglądem zmian); pole do ustawienia nazwy filmu (tytuł); zakładka z wyborem ścieżki dźwiękowej dla naszego klipu (niestety można wstawić tylko jedną wybraną spośród około 500 dostępnych, po wyborze ścieżki dźwiękowej zastępuje ona wszystkie inne dźwięki z klipów);  Tak jak napisałem, możliwości są niewielkie, ale nadal jest to bardzo ciekawy dodatek, który jak sądzę, wielu osobom ułatwi życie. Nie trzeba chyba dodawać, że edytować możemy tylko dodane przez siebie filmiki, a wszystko to z poziomu konta na youtube.com. Dodam jeszcze, że cały proces edycji odbywa się w chmurze, oznacza to, że cały trud kompresji nowych filmików itp. zrzucony jest na serwery Google, co oszczędzi nam dużo czasu i odciąży naszą maszynę. Adres aplikacji: http://www.youtube.com/editor Na koniec krótki filmik prezentujący usługę:  Niedawno mój redakcyjny kolega opisywał inną ciekawą funkcję związaną z YouTube: Prosta, filmowa historyjka z Google, to kolejny ciekawy efekt, który uatrakcyjni nasz klip. Co o tym sądzicie? 