Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 13 października 2008, 7:25   2   Linux dla każdego – nowa Mandriva 2009.0 Jeśli szukacie swojego pierwszego Linuxa a Ubuntu Was nie przekonuje polecam najnowszą wersję Mandriva oznaczoną cyframi 2009. Nowa Mandriva pracuje pod kontrolą jądra 2.6.27 i oferuje najnowszą, wydaną pod koniec września, wersję środowiska graficznego GNOME 2.24. Środowisko KDE dostępne jest w stabilnej gałęzi 4.1 ze schematem Ia Ora. Menadżer pakietów urpmi wykrywa teraz i usuwa zależności uznane za porzucone, a domyślny instalator systemu posiada odświeżony interfejs i kilka istotnych zmian w funkcjonalności. Możliwa stała się synchronizacja z urządzeniami pracującymi pod kontrolą Windows Mobile 2003 i Windows Mobile 5+. Ze względu jednak na brak wtyczki opensync w KDE 4, niemożliwa jest ona poprzez aplikacje typu PIM, takie jak KMail, czy Kontact.  Dodano wsparcie dla partycji zaszyfrowanych, wraz z możliwością zarządzania nimi przy pomocy narzędzi diskdrake i LUKS. Zastąpiono do tej pory używany do obsługi bezprzewodowych kart sieciowych bazujących na chipsecie Atheros sterownik madwifi na rzecz opensourcowego ath5k. Porzucono przeglądarkę Firefox 2 dla wersji trzeciej, korzystającej ze środowiska uruchomieniowego aplikacji opartych na silniku Gecko – xulrunner. Poprawiono mechanizm migracji z Windows. Postarano się też o lepsze wsparcie dla najbardziej popularnych kart graficznych ATI i NVIDIA, szczególnie modeli z rodziny Radeon HD 4xxx i GeForce GTX 2xx. Najnowszą Mandrivę można pobrać ze stron producenta. Mandriva One udostępniona jest na 1 nośniku CD, natomiast Mandriva Free już na trzech płytach. Ze względu za duże zainteresowanie nową odsłoną polecamy skorzystanie z sieci Torrent. 