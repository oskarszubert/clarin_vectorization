Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 listopada 2010, 6:48   0   Apple iOS 4.2 oddany do rąk użytkowników Firma Apple poinformowała, że około godziny 19:00 czasu polskiego będzie można pobrać najnowszą wersję systemu iOS oznaczoną numerem 4.2.1. Aktualizacja ta wyczekiwana była głównie przez użytkowników iPada – jest to bowiem pierwszy update dla tego urządzenia.  Nowości w wersji 4.2.1:  AirPrint – drukowanie dokumentów poprzez sieć bezprzewodową, AirPlay – bezprzewodowe przesyłanie zdjęć, muzyki i filmów do odbiornika w obrębie sieci WLAN, grupowanie w katalogach i multitasking dla iPada, Game Center dla iPada – społeczność graczy, za pośrednictwem której użytkownicy mogą zapraszać innych do zabawy, iWork dla iPada – aplikacja webowa podobna do Google Docs (więcej).  Funkcja Find My iPhone, która dostępna była w ramach płatnej subskrypcji usługi MobileMe jest teraz darmowa. Aplikację można pobrać z App Store. Pozwala ona na zlokalizowanie urządzenia w przypadku zgubienia, zdalne jego zablokowanie, uruchomienie alarmu czy wreszcie usunięcie danych. Steve Jobs twierdzi, że aktualizacja iOS do wersji 4.2 zmienia iPada w całkowicie nowy produkt. Producent nadmienia także, że zmiany które zaszły w systemie nie wpłyną na długość pracy baterii. Aktualizacja systemu iOS będzie dostępna z poziomu aplikacji iTunes 10.1 – aby ją pobrać, należy zsynchronizować swoje urządzenie z tą aplikacją. [ź] heise-online.pl, pcformat.pl 