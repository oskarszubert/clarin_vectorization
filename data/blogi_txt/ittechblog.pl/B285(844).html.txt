Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 28 kwietnia 2010, 2:54   9 Tablet Google tuż za rogiem? Czy ma szanse z iPadem? Już tyle słyszałem i czytałem opinii, spekulacji i innych dziwów na temat powstającego – rzekomo – Googlowskiego tabletu, że kiedy czytam kolejne doniesienia na ten temat, zaczynam się zastanawiać czy autorów tych informacji nie opuścił przypadkiem rozum. Coś jednak być musi na rzeczy, skoro tyle się o tym mówi/pisze! Dziś w moje ręce, a właściwie oko, wpadł ciekawy tekst, który co prawda nieoficjalnie, ale zdaję się potwierdzać, to o czym wszyscy tak chętnie piszą – Google szykuje swój tablet! Tak moi mili, wszystkie znaki na niebie i ziemi na to wskazują. Podobno na imprezie odbywającej się w Los Angeles, dyrektor generalny Google – Eric Schmid, chwalił się znajomym, że firma pracuje nad nowym urządzeniem wyposażonym w system Android. Z kolei kilka osób blisko związanych z Google – z oczywistych względów nie chcieli ujawniać swojej tożsamości – twierdzi, że Google eksperymentuje z dostarczaniem treści do urządzeń mobilnych (książki, czasopisma, etc.), współpracuje przy tym z kilkoma większymi wydawcami. Czy tablet Google będzie mógł zagrozić pozycji coraz popularniejszego iPada? Trudno powiedzieć. Apple jest jak piekarnia bułek wyścigowych, każdy z wypuszczanych przez nich produktów sprzedaje się świetnie (Apple w ciągu 74 dni sprzedał milion iPadów), ale Google  też nie śpi (system operacyjny Android, którego producentem jest właśnie Google działa już na 40 dostępnych na rynku smartfonach).  Zastanawiam się, co z tego wyjdzie. Produkt Google ma realne szanse konkurować z iPadem, o ile dobrze wykorzysta jego słabości, a tych jest kilka. Jedna z nich to brak obsługi technologii Flash (konflikt Apple z Adobe). Apple stawia na HTML5, o czym Steve Jobs mówił już nie raz, twierdząc przy tym, że Flash to pełna wad wymierająca technologia i już niedługo użytkownicy z niej zrezygnują, ale statystyki nie oszukują, a te nie są korzystne dla firmy Jobsa. Według danych przedstawionych przez Dominque’a Jodoina:  1,2 mld telefonów komórkowych obsługuje technologię Flash; 70% gier online zrobiona jest z użyciem Flasha; 98% komputerów stacjonarnych ma zainstalowanego Flasha; 85 ze 100 największych stron internetowych używa Flasha; 75% wszystkich materiałów wideo w sieci (YouTube, Hulu, Vimeo), wyświetlanych jest z użyciem Flasha; 2-3 mln deweloperów przygotowuje aplikacje we Flashu.  Do tego firma Adobe pokazała testy wydajności Flasha 10.1 i HTML5:    W tej grze liczy się również oprogramowanie, a tu Apple App Store (185 tys. aplikacji) wypada lepiej w porównaniu do Android Market (50 tys.). Więcej na ten temat w „Android Market ma już 50 tys. Aplikacji”. Google ma już spore doświadczenie na rynku rozwiązań mobilnych, ma niesamowity potencjał, jeżeli dobrze wykorzysta słabe strony konkurenta i dostarczy dobry produkt w przystępnej cenie, to ma szanse realnie powalczyc z iPadem. [ź] The New York Times | csmonitor.com 