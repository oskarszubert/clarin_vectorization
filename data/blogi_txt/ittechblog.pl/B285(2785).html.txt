Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 9 lipca 2012, 2:01   6   MeeGo nie umarł, MeeGo żyje. Powstanie smartfon od Jolla Mobile! Jak powszechnie wiadomo Nokia wyparła się tego nader ciekawego systemu. Fińska firma skończyła pracować z twórcami projektu MeeGo/Harmattan. Jest jednak światełko w tunelu dla tego OS’a. Okazało się, że nowo powstała firma o nazwie Jolla Mobile, będzie kontynuować zamysł inżynierów, którzy niegdyś stworzyli system między innymi dla Nokii N9. Ci sami ludzie stworzyli firmę Jolla. Na jej czele stanął człowiek związany z Nokią przez 11 lat – Marc Dillon.   Bardzo ucieszyła mnie ta informacja i dość długo filtrowałem profil nowo powstałej firmy na Twitterze, który jest skarbnicą wiedzy w chwili obecnej. Z wpisu wynika, że nowy smartfon z MeeGo, będzie tworzony z partnerami (ci mają dostarczyć potrzebnych nakładów finansowych) i przy wsparciu społeczności systemu, czyli wszystkich fanów. Niestety zła wiadomość dla posiadaczy N9, nowe MeeGo nie będzie dedykowane dla produktów Nokii. Jolla Mobile w żaden sposób nie współpracuje z Nokią. Jak widać MeeGo nadal ma szansę na swój kawałek tortu. Ciężko jednak mówić o ekspansji, jednak jest niewątpliwy potencjał. Przy odpowiedniej współpracy z inwestorami i telekomami nowe smartfony z MeeGo mogą zgarnąć część rynku. Wystarczy przypomnieć sobie, jak pozytywnie przyjęta została Nokia N9 prze recenzentów. Współpraca Nokii i Microsoftu sprawiła jedna, że MeeGo przez Nokię został zaniedbany, a w rezultacie porzucony. Na szczęście dla fanów tego systemu teraz powstanie nowy smartfon, zupełnie nie związany z N9. Na chwilę obecną nie wiadomo za wiele. Na Twitterze autorzy nie odpowiedzieli na pytania dotyczące specyfikacji technicznej. Nie znana jest również nazwa nadchodzącego urządzenia/urządzeń. Wiadomo, że powstanie nowy interfejs, to chyba najważniejsza zauważalna zmiana, reszta będzie dotyczyć funkcjonowania systemu. Żeby nie było za słodko trzeba dodać, że atrakcje znane z N9, które są własnością Nokii, nie będą obecne na smartfonach od Jolla Mobile. Twórcy MeeGo znajdą (jak zapowiedzieli) sposób na Swipe UX. Pierwszy smartfon od Jolla będzie zapewne należał do średniej półki cenowej, by pokazać się od dobrej strony klientom, przystępną ceną. Przy odpowiedniej optymalizacji nie będzie trzeba wypuszczać od razu czterordzeniowca. Do tego przydałoby się jeszcze dobre wsparcie programistów, by rozszerzyli funkcjonalność MeeGo.  Nokia created something wonderful – the world’s best smartphone product. It deserves to be continued, and we will do that together with all the bright and gifted people contributing to the MeeGo success story. Together with international investors and partners, Jolla Ltd. will design, develop and sell new MeeGo based smartphones. The Jolla team consists of a substantial number of MeeGo’s core engineers and directors, and is aggressively hiring the top MeeGo talent to contribute to the next generation smartphone production.  Cóż, wszystko zapowiada się ładnie. Nic, tylko czekać na konkretniejsze informacje i pierwszego smartfona z nowym MeeGo. [ź] The Verge, JollaMobile 