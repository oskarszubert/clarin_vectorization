Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 11 listopada 2010, 12:27   2 11,6-calowy Sony Vaio Y w pogoni za mobilnością Ostatnio modna jest coraz większa mobilność. Laptopy o przekątnej ekranu 10 i 11,6 cali sprzedają się coraz lepiej, ale na rynku ciężko jest znaleźć coś porządnego. Mogę na palcach jednej ręki wyliczyć w miarę wydajne komputery w tym przedziale rozmiarowym. Apple naprawdę wysoko zawiesiło poprzeczkę wypuszczając Macbooka Air, udowadniając, że da się zrobić maluszka z porządnymi bebechami. Sony dołącza ze swoim produktem na rynek 12-calowców. Nie jest to co prawda komputer dla każdego, ze względu na cenę (około 1300 $ w przeliczeniu z jenów), ale za to dostajemy sprzęt z górnej półki. Nie najwyższej, bo nie obyło się bez wpadek. Procesor Intel Core i3-380UM (1.33 GHz) powinien wystarczyć do wszystkich średnioskomplikowanych zadań niewymagających nakładu karty graficznej. Jest jeden feler i to dosyć poważny - zintegrowana karta graficzna. W dodatku Sony zdecydował się na klasyczny dysk twardy (320GB), jedynie 2GB RAMu. Przynajmniej dobrali rozsądną rozdzielczość ekranu – 1366×768. Zastanawiające jest, dlaczego do tych marnych 2 GB RAMu (można rozbudować do 8GB) producent zdecydował się o preinstalowaniu 64-bitowego Windowsa 7 Home Premium. Osobiście, jestem bardzo zawiedziony. Nie dość, że nie ma karty graficznej, to jeszcze przy takiej wygórowanej cenie nie ma dysku SSD. Ja rozumiem, że za jakość i markę się płaci, ale z bólem muszę powiedzieć, że Macbook Air wychodzi taniej i lepiej. Moim zdaniem Sony niczym nie urzeka. Zainteresowanych odsyłam do strony producenta. [ź] liliputing.com 