Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 12 sierpnia 2010, 10:05   0   Ministerstwo Gospodarki zajęło się bazą wiedzy o nowych technologiach Ministerstwo Gospodarki w ramach projektu “Wspieranie przedsiębiorczości, innowacyjności i konkurencyjności” podjęło decyzję o powstaniu bazy wiedzy o nowych technologiach. Głównym celem przedsięwzięcia jest zgromadzenie w jednym miejscu informacji o zasobach innowacyjnych JBR (jednostki badawczo-rozwojowe) oraz umożliwienie ich przeszukiwania przez chętnych przedsiębiorców w prosty sposób. Bazą na zlecenie Ministerstwa Finansów zajęło się Centrum Informacji Społeczno-Gospodarczej MG i firma Divante, która zaprojektowała aplikację i w dalszym ciągu sprawuje pieczę nad jej rozwojem.  Realizacja tego projektu to ukłon głównie w stronę przedsiębiorców, którzy poszukują nowych, krajowych rozwiązań technologicznych. Pomysły dostarczają jednostki badawczo-rozwojowe. Poza tym każdy przedsiębiorca może złożyć zapytanie na temat technologii, która go interesuje. Bazę można przeglądać bez konieczności rejestracji, jednak aby w pełni wykorzystać potencjał serwisu należy się zarejestrować. Istnieją dwa typy kont – jednostka badawczo-rozwojowa i przedsiębiorca. Pierwsi mogą wystawiać oferty, a drudzy zapytania. Każdy, kto ma problemy z obsługą, może skorzystać z działu pomoc, gdzie znajdzie dwa dosyć dobrze zrealizowana filmy instruktażowe. Rejestracja umożliwia także korzystanie z wewnętrznego komunikatora, który działa na zasadzie poczty elektronicznej. Obędzie się bez spamu, ponieważ wszystkie oferty i zapytania są moderowane przez redaktora portalu, pracownika Ministerstwa Gospodarki. Adres witryny: http://innowacje.gov.pl/ Myślicie, że pomysł się sprawdzi, czy jest to raczej wyrzucanie pieniędzy w błoto? [ź] kig.pl 