Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 11 października 2013, 10:52 G Pro Lite – nowy phablet od LG LG Electronics zapowiedziało oficjalnie swój nowy phablet, będący słabszym odpowiednikiem modelu Optimus G Pro. Już niecały miesiąc temu było niemal pewne, że LG zaprezentuje kolejny phablet, będący słabszym, a zarazem tańszym odpowiednikiem swojego flagowego modelu Optimus G Pro. LG Electronics zapowiedziało właśnie, że jeszcze w tym miesiącu do sprzedaży trafi model LG G Pro Lite. Urządzenie wyposażone jest w 5,5-calowy wyświetlacz IPS o rozdzielczości 960×540 pikseli oraz dwurdzeniowy procesor MediaTeka – MT6577 z zegarem taktowanym 1,0 GHz i 1 GB pamięci RAM. Działający pod kontrolą Androida w wersji 4.1.2 Jelly Bean phablet posiada dwie kamery: przednią o rozdzielczości 1,3 MP oraz tylnią, 8-megapikselową. Ponadto urządzenie ma wbudowane moduły A-GPS, Wi-Fi Direct, Bluetooth 3.0 i głośniki stereo i działa na baterii o pojemności 3140 mAh. Wewnątrz znajdziemy 8 GB pamięci, którą można powiększyć za pomocą slotu kart microSD.  W zestawie znajdziemy także rysik Stylus Pen, ułatwiający korzystanie z phabletu. Co ciekawe, model ten trafi do sprzedaży także w wersji Dual-SIM wraz z dedykowanym przyciskiem, dzięki któremu można sprawnie przełączać się między poszczególnymi kartami SIM. Dodatkowo telefon oferuje funkcje QSlide, QuickMemo czy QTranslator. Model LG G Pro Lite dostępny będzie w dwóch kolorach – białym lub  czarnym. Jeszcze w tym miesiącu trafi on do sprzedaży w Ameryce Łacińskiej, Azji, Rosji, Indiach i Chinach, a także na Bliskim Wschodzie. Na chwilę obecną nie wiadomo, jaka będzie cena tego phabletu oraz kiedy trafi do kolejnych państw. Źródło/Fot.: LG 