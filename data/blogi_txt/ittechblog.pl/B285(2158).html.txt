Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 7 września 2011, 9:43   0   Nadchodzi translator komentarzy na Facebooku  Inżynierowie z Facebooka pracują właśnie nad nową funkcją – translacją wpisów. Funkcja ta będzie polegała na użyciu specjalnego, zintegrowanego z portalem tłumacza, dzięki któremu użytkownicy będą mogli czytać obcojęzyczne wpisy w ich własnym, rodzimym języku.  Facebook posiada obecnie swoją stronę w kilkudziesięciu językach, która pozwala łączyć miliony osób z całego świata. Większość ludzi nie komunikuje się obecnie z ludźmi mówiącymi w innych językach, gdyż zwyczajnie nie mogą się zrozumieć (chyba, że używają np. Google Translatora). Właściciele stron, szczególnie tych o międzynarodowym zasięgu, są często oblegani przez komentarze w językach, które obsługuje Facebook. Nowa funkcja pozwoli także na tłumaczenie komentarzy pod postami. Aby móc skorzystać z tłumaczenia, użytkownik będzie musiał kliknąć na przycisk ”Tłumacz”, znajdujący się tuż obok przycisku “Lubię to!”.  Tekst w obcym języku będzie automatycznie tłumaczony na język, w jakim korzystamy z Facebooka. Aby wyświetlić oryginalny tekst, wystarczy kliknąć na przycisk “Original”.  System tłumaczący prawdopodobnie będzie oparty na Microsoft Bing Translator. Być może Facebook rozszerzy także funkcję tłumaczenia do wpisów pojawiających się na tablicy. [ź] insidefacebook.com 