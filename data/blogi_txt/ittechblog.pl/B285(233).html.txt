Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 13 lipca 2008, 8:20   0   Surfuj oszczędniej Firma IBM opracowała technologię “odchudzania” istniejących stron internetowych dla potrzeb komórek. Narzędzie zrealizowane zostanie w formie dodatku do przeglądarki Firefox Mobile i pozwoli użytkownikom “zarejestrować” kroki potrzebne do wykonania prostego zadania w sieci. Repertuar owych “prostych zadań” jest jednak dość pokaźny – od zakupów na eBayu począwszy, a skończywszy na oglądaniu internetowego video. Użytkownicy będą mogli “wyciąć” sekcję z konkretnej strony WWW, by następnie zapisać ją na innym serwerze, który prześle odchudzoną wersję strony na urządzenie mobilne. Oprogramowanie umożliwi użytkownikom mobilnego internetu tworzenie swoich własnych wersji stron WWW, które będzie można wygodnie wyświetlać na małych ekranach telefonów komórkowych, oraz udostępniać znajomym. Jedyny problem polega na tym, że najprawdopodobniej nie wszyscy właściciele serwisów wyrażą zgodę na to, by kopie ich stron działały na serwerach zewnętrznych. Twórcy narzędzia mają jednak nadzieję, że wkrótce IBM zdecyduje się uruchomić własny zaufany serwer do świadczenia tego typu usług. Źródło: pcworld.com 