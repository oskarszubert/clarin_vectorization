Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 19 sierpnia 2011, 2:52   1   [Aktualizacja] Groził zamachem w Warszawie na portalu społecznościowym Policjanci z Centralnego Biura Śledczego KGP zatrzymali dzisiaj 17-latka z Płocka, który na jednym z portali społecznościowych umieścił wpis informujący o tym, że dokona zamachu bombowego w Warszawie. Policjanci dostali informację z biura Interpolu Wiesbaden w Niemczech, że na jednym z portali społecznościowych pojawiła się informacja sugerująca, że w Warszawie może dojść do zamachu terrorystycznego. Autor wpisu zaznaczył, że nie żartuje. Odwoływał się przy tym do zamachu przeprowadzonego 22 lipca przez Andersa Breivika w Norwegii. Policjanci CBŚ KGP przy współpracy z ekspertami do spraw cyberprzestępczości Biura Kryminalnego KGP ustalili miejsce pobytu autora tego wpisu. Okazało się, że jest to mieszkaniec Płocka. Podejrzewany 17-latek podczas zatrzymania nie stawiał oporu, był zaskoczony. Policjanci CBŚ zabezpieczyli także sprzęt komputerowy, który był już częściowo rozmontowany. Teraz zostanie zbadany przez ekspertów. Zatrzymanego doprowadzono do Prokuratury Okręgowej w Płocku. Za to przestępstwo grozi kara do 10 lat więzienia. Aktualizacja: 15:20 – 19.08.11r Jak podało radio RMF FM, zatrzymany 17-latek po przesłuchaniu został zwolniony do domu. Prokuratura nie postawiła mu żadnych zarzutów twierdząc, że nie chciał on wykonać swoich gróźb. Mimo wszystko będzie to dla niego nauczka na całe życie, że w takich sprawach nie ma żartów. [ź] policja.pl 