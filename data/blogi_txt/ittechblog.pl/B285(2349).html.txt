Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 9 grudnia 2011, 6:35   7   Nie chcę takiego Apple Apple z innowacyjnej firmy staje się pomału trolem patentowym. Wojna z Samsungiem ma położyć kres podobnym produktom konkurentów. Samsung nie składa broni, a różne źródła wspominają o tym, iż Samsung na cele walk sądowych wygospodarował blisko 200 milionów dolarów i to tylko na rok 2012. Lubię produkty Apple, ale mocno kibicuję Samsungowi. Nie lubi,ę gdy firmy próbują z nas robić idiotów, a tak chyba myśli o nas Apple. Dając wspaniałe rady Samsungowi:  aby przedni panel nie był czarny, nie stosować prostokątnego kształtu bądź zaokrąglonych rogów, ekran nie ma być wycentrowany oraz urządzenie nie powinno mieć cienkiej ramki, ekran nie ma być płaski, urządzenie nie powinno być cienkie.  Gdy to pierwszy raz przeczytałem, przyznam się szczerze, myślałem, że to jakiś żart .. ale Apple nie zaprzecza, a już ente źródło potwierdza ten fakt. Odpowiedzmy sobie na pytanie, czym jest dla nas smartfon czy tablet? Tak to dotyk, to ekran, reszta jest zbudowana wokół tej głównej funkcji – dotyku. Ekrany monitorów, telewizorów od lat mają tą jedną główną cechę: prostokątny ekran. A co zrobić, aby dobrze wyglądał? Dać cienką ramkę. A co tam może zaokrąglić, żeby nie było zbyt surowo. Jak Apple dokumentuje pozwy, a jak wygląda rzeczywistość. I tak wygląda koncepcja minimalistycznego designu, a nie wyłącznie pomysłu Apple. Jednak ta firma w swoich uwagach do Samsunga dokładnie te oczywiste cechy przypisuje jedynie do swoich produktów i rości sobie do tego wyłączne prawo. Apple święte? Przykłady "pożyczonego" wzornictwa. To już nawet nie jest zabawne. Firma, która sama była posądzana o plagiaty w o wiele bardziej oczywistym zakresie, co widzicie powyżej, teraz rości sobie prawo do patentu na można by rzec koło dla użyteczności ekranów. Apple rzuca argumenty w stylu, że przecież inne firmy mogą projektować smartfony czy tablety w innych kształtach… owszem mogą, bo nie chodzi tutaj o ograniczenia w wyobraźni, a po prostu o maksymalną użyteczność. Prostokątny ekran z cienką ramką jest po prostu optymalny. Tak Apple chce, aby wyglądały produkty konkurencji. ;) Producenci mogą się wykazywać pewną inicjatywą, jeśli chodzi o design na grubości urządzeń, elementach nad i pod ekranem oraz tylnej ścianki, ale prostota zawsze przeważa. Obecny wygląd większości tabletów to nie “patent” Apple, a dziesięciolecia rozwoju branży związanej z projekcją “ruchomych obrazów” ;) czy to monitorów, czy telewizorów. Dobrze, że Microsoft nie opatentował okien w naszych domach. Dlaczego Apple? Nie jestem przeciwnikiem Apple, można nawet powiedzieć, że jestem fanem i doceniam wkład firmy włożony w rozwój branży, ALE będę zawsze przeciwnikiem trollowania patentowego, czy to ze strony Apple, czy Samsunga, czy dowolnej innej firmy. Firmy, które swój model biznesowy mają zamiar opierać na tępieniu konkurencji przy pomocy patentów powinny pójść w zapomnienie. Nie mieszajmy tu patentów jako takich, bo te mają słuszną ideę, jednak tutaj w grę wchodzą nadużycia i stosowanie patentów jako haków na stopowanie rozwoju konkurencyjnych produktów. Jeśli Apple doprowadzi do tego, iż jedynym prostokątnym tabletem czy smartfonem ma być ich produkt, to ja dziękuję. 