Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 14 marca 2012, 9:12   1   BlackBerry Mini Keyboard – pół tablet, pół netbook? Rynek tabletów nie jest mocno zróżnicowany, od początku dominuje na nim iPad, pozostała część rynku należy natomiast do setek różnych urządzeń w cenach od około 400 złotych, aż do tych za ponad 3000 zł. Niestety większość z nich nie cieszy się popularnością i dobrą sprzedażą. Podobnie jest w przypadku BlackBerry Playbooka, który jeszcze niedawno był mocno niedoceniony przez klientów. Udało się to trochę zmienić przez politykę RIM  i obniżenie ceny do 199$ za wersję 16GB. Dzięki tym zabiegom ten 7-calowy tablet zaczął wzbudzać większe zainteresowanie zarówno ze strony użytkowników, jak i deweloperów.  Teraz jest on jeszcze ciekawszą ofertą ze względu na wprowadzenie pełnej klawiatury QWERTY wraz z touchpadem. Jest ona bardzo podobna do tej znanej z produktów marki Asus, jednakże nie stanowi docka dla urządzenia i nie jest dodatkowym źródłem energii, a szkoda.  Natomiast sama klawiatura jest w stanie pracować przez aż 30dni. Jest to więc bardzo ciekawe akcesorium, które trafnie uzupełnia braki tabletu. Możemy mieć do dyspozycji pełną klawiaturę znaną z komputerów, która po podłączeniu przez Bluetooth wyłącza dotykowe wprowadzanie danych i pozwala wygodniej pisać. Ponadto dostajemy również myszkę umieszczona niżej, która może być bardzo przydatna przy zdalnym sterowaniu naszym komputerem. Pozwoli nam to na wygodną obsługę większości aplikacji znanych z naszym pecetów. Jak widać na załączonym poniżej filmie dzięki tym funkcjom BlackBerry Playbook staje się niemalże pełnoprawnym netbookiem.  Klawiatura Blackberry Mini Keyboard jest dostępna w cenie 119.99$. Niestety nie jest tania i w połączeniu z ceną tabletu suma wynosi niemalże 320$. Biorąc pod uwagę obniżoną cenę iPada 2, która wynosi teraz jedynie 399$, ten dodatek ma szanse, podobnie jak początkowo Playbook, stać się celem jedynie wiernych fanów RIM, którzy są przyzwyczajeni do korzystania z produktów tej firmy. Szkoda, że cena nie jest trochę niższa, wtedy byłaby szansa na ciekawe akcesorium będące uzupełnieniem taniego i dobrego tabletu. Chętni mogą zamówić klawiaturę w przedsprzedaży na http://www.shopblackberry.com. [ź] RIM 