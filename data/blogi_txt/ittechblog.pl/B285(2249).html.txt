Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 14 października 2011, 6:14   2   Niesamowita gra miejska z Cityrace.me Cityrace.me to projekt, który wygrał tegoroczny Warsaw Startup Weekend. To niesamowity pomysł na połączenie gry miejskiej ze światem wirtualnym. Pamiętacie grę pod wdzięczną nazwą “wężyk”? Należało w niej okrążyć swoim pikselowatym stworem, pikselowatego stwora przeciwnika. Ten, kto uderzył w oponenta – przegrywał. Twórcy Cityrace.me przenieśli wężyka do świata rzeczywistego. Dzięki urządzeniom wykorzystującym iOS możliwa będzie zabawa na całkowicie nowym poziomie.  Jak wygląda rozgrywka? Dwóch (w przyszłości do czterech) graczy z iPhone’ami lub iPad’ami biega lub jeździ po ulicach wybranych miast, i stara się okrążyć swoim wężykiem przeciwnika. Ruchy obu osób rejestrowane są przez aplikację, dzięki czemu przebytą trasę (ciało węża) widzimy na naszym telefonie. Obejrzyjcie koniecznie rozmowy Maćka Budzicha z Krzysztofem Wacławkiem:  Poniżej wygląd aplikacji i zasada działania.  Cityrace pojawić ma się także na urządzenia z Androidem, a jeśli będzie odpowiednia potrzeba rynkowa to otrzymamy aplikację na inne systemy mobilne. Projekt- zwycięzca Warszawskiego Startup Weekend to coś nowego i świeżego. Nieszablonowe myślenie jego twórców oraz czysta frajda podczas obcowania z nowymi technologiami to recepta nie tylko na obecny już, ale i przyszły sukces tego startupu. Życzę powodzenia w rozwoju aplikacji – osobiście czekam na wersję dla Androida. 