Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 28 stycznia 2011, 9:11   1   Szybkie i łatwe dzielenie się plikami  Ten artykuł ma już parę miesięcy. Zapoznaj się koniecznie z nowym o alternatywie dla Dropboxa, aplikacji Sugarsync :)  Często dzielicie się plikami (dokumenty, archiwa, zdjęcia itp.) ze znajomymi? Powinien Was zainteresować serwis min.us. Możliwości dzielenia się jest naprawdę sporo, od upuszczania plików bezpośrednio na okno przeglądarki z otwartą zakładką serwisu (i oczywiście osobno przez wtyczki do przeglądarek), przez mini aplikację na wszystkie systemy operacyjne i kończąc na wersji dla smartfonów. Co ciekawe z plików możemy tworzyć całe galerie, aby udostępnić większą ilość za jednym razem. Dodatkowo mamy ciekawe efekty dla galerii opartych na zdjęciach/ grafikach, w sam raz aby szybko podzielić się jakimś albumem ze znajomymi. Co warto wiedzieć:  Serwis jest całkowicie darmowy, chociaż planują wdrożyć kilka płatnych planów. Maksymalna wielkość pliku to 10MB. Maksymalnie 50 plików na galerię. Można hotlinkować/ embedować pliki i grafiki na stronach. Nie ma limitu ważności linków. Obecnie nie ma limitu ilości plików oraz wielkości zajmowanej powierzchni. Można utworzyć konto, aby móc zarządzać swoimi plikami.  Plany Galerie z podglądem dla dokumentów. Odtwarzacz muzyki. Statystyki dla plików.  Powiem szczerze, że bardzo mi się podoba ten projekt. Zwłaszcza brak ograniczeń czasowych i zezwolenie w regulaminie na bezpośrednie linkowanie czy umieszczanie plików na naszych stronach. Co prawda teraz korzystam z dropboxa, ale min.us oferuje jednak o wiele krótszą drogę od wrzucenia pliku do uzyskania linku i dzielenia się nim, nie mówiąc już o tych publicznych galeriach. 