Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 25 sierpnia 2011, 9:04   1   Steve Jobs rezygnuje z funkcji szefa Apple Dyrektor generalny Apple, Steve Jobs rezygnuje ze swej funkcji w trybie natychmiastowym. Informacja ta została podana w środę przez zarząd firmy.  Jego następcą zostanie dotychczasowy dyrektor operacyjny korporacji Tim Cook. Zarząd nie podał konkretnego powodu rezygnacji Jobsa, lecz agencje mówią o tym, że był on na bezterminowym zwolnieniu lekarskim od  stycznia tego roku. W liście do zarządu Apple Inc. Jobs napisał: ” zawsze mówiłem, że jeśli nadejdzie dzień, w którym nie będę już mógł wykonywać swoich obowiązków (…) jako dyrektor  generalny (CEO) Apple, będę pierwszą osobą, która wam o tym powie. Niestety ten dzień nadszedł”. Przed oficjalnym ogłoszeniem wiadomości akcje Apple zostały zawieszone. Z kolei po ujawnieniu decyzji twórcy firmy, jej akcje spadły o 5,3 procent. Jobs przeżył wcześniej raka trzustki i przeszczep wątroby. Zgodnie z jego wyborem zastąpi go dyrektor operacyjny korporacji Tim Cook. Według różnych źródeł były prezes zostanie przewodniczącym rady nadzorczej Apple. [ź]: PAP 