Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 7 maja 2011, 2:29   0   Netbooki i Nettopy pozbędą się “wiatraków” Intel zaczyna spełniać swoje obietnice. Blisko rok temu pisałem o planach Intela na niskonapięciowe procesory w 2011 roku i wszystko idzie zgodnie z planem. Pierwszymi procesorami do netbooków na platformie Cedar Trail będą Atomy N2600 i N2800. Jednostki te pojawią się na rynku w IV kwartale br. Oba procesory są dwurdzeniowe i czterowątkowe. Słabszy N2600 ma niższe taktowanie (1,6 GHz), wolniejszy układ graficzny GMA 3600 (400 MHz) i TDP na poziomie jedynie 3,5 W. Atom N2800 jest taktowany zegarem 1,86 GHz, posiada szybszą zintegrowaną grafikę GMA 3650 (640 MHz) a jego TDP wynosi 6,5 W. Platforma następnej generacji „Cedar Trail”, oparta na 32-nanometrowej technologii produkcyjnej, zaoferuje ulepszone możliwości graficzne, w tym obsługę Blu-ray 2.0, dedykowany silnik multimedialny do odtwarzania wideo 1080p oraz dodatkowe opcje wyświetlania obrazu, w tym wyjścia HDMI i DisplayPort. Do nowych funkcji będą należeć technologie Wireless Music, Intel Wireless Display, PC Synch i Fast Boot. Ciekawe jaka będzie odpowiedź AMD, ale w końcu nasze marzenia o bezgłośnych netbookach i oczywiście nettopach (ta sama platforma) mogą się spełnić.  Dodatkowo Intel “atakuje” rynek tabletów z linią Z670, część platformy „Oak Trail” jest o 60 proc. mniejszy niż układy poprzedniej generacji i cechuje się niskim poborem energii, co pozwala konstruować urządzenia bez wentylatora, które mogą działać nawet cały dzień na zasilaniu bateryjnym. Dodatkowe funkcje to Intel Enhanced Deeper Sleep, technologia zasilania, która oszczędza więcej energii w okresach bezczynności, a także zoptymalizowana technologia Intel SpeedStep. Sprzętowe wsparcie dla dekodowania HD zapewnia płynne odtwarzanie wideo 1080p przy minimalnym zużyciu energii. Tablet? Jaki tablet Nowa linia procesorów Atom zastopuje, wg mnie, ekspansję popularności tabletów. Netbooki pozbawione aktywnego chłodzenia, staną się cieńsze, ładniejsze i praktyczniejsze przy jednoczesnej dłuższej pracy na baterii. Lepsza wydajność w tym, w końcu, pełna obsługa filmów HD i wyższe taktowanie spowodują, że Windows 7 (a pamiętajmy, że za parę miesięcy premiera Windows 8) będzie pracował o wiele efektywniej. To spowoduje, że dla zastosowań “codziennych” netbooki będą idealne i nie będzie widać aż takiej różnicy w podstawowej wydajności. [ź] notebookcheck.pl, purepc.pl 