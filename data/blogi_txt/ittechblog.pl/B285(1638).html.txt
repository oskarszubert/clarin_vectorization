Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 27 grudnia 2010, 2:42   0 Smartfon Nokii z systemem Windows Phone 7 na pokładzie? Nokia trzyma się swojego systemu Symbian, jak ślepy kulawego i nie byłoby w tym nic dziwnego, gdyby nie fakt, że ten system niespecjalnie sprawdza się na smartfonach. Firmy, które jeszcze niedawno wspierały rozwój tego systemu, dziś stawiają na Googlowskiego Androida i nie sposób im się dziwić, bowiem Android święci triumfy na rynku mobilnym instalowany w coraz to większej liczbie urządzeń. Google co prawda cały czas zachęca fińską firmę, by ta zaczęła wykorzystywać ich system w swoich produktach, jednak Nokia wydaję się nie być tymi propozycjami zainteresowana. To z kolei dziwi wielu analityków, dlaczego? Głównie dlatego, że o ile Nokia nadal sprzedaje najwięcej telefonów globalnie, o tyle w Stanach Zjednoczonych prawie nie istnieje (przynajmniej w segmencie smartonów). Stad właśnie wielu obserwatorów uważa, że współpraca z Google, pozwoliłaby firmie zaistnieć na tym rynku i być może z czasem wypracować sobie jakąś sensowną pozycję. Najciekawsze zostawiam jednak na koniec. W sieci pojawił się krótki film pokazujący koncept być może nowego telefonu Nokii, ale co ciekawe, telefonu z systemem Windows Phone 7 dostarczanego przez Microsoft. Przyznam, że to trochę zaskakujące, o ile w ogóle prawdziwe. Jednak gdyby informacja została potwierdzona i rzeczywiście taki telefon, by się na rynku pokazał, to byłby to dosyć niespodziewany ruch Nokii. Czy współpraca Nokii z Microsoftem pomoże tym firmom powalczyć o rynek USA, czas pokaże. 