Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 14 maja 2010, 3:50   9   WHT.pl – jedna z najdroższych domen 3 literowych w Polsce sprzedana Dzisiaj w kilku miejscach (wht.pl oraz di.pl) pojawiła się informacja o jednej z najdroższych transakcji dla domen 3 literowych w Polsce (2 najdroższa transakcja jeśli weźmiemy pod uwagę funkcjonujące serwisy a nie domeny kupione i  zaparkowane). Cena 10 000 PLN netto była do tej pory niespotykana dla tego typu domen (ranking na http://cenydomen.pl/lll). Skąd ta kwota? WHT to skrót od WebHostingTalk.pl czyli od największego w Polsce forum o webhostingu, serwerach, administracji itp. Co prawda pierwsze rozmowy o kupnie domeny miały miejsce 2 lata temu, niemniej finalne negocjacje co do kwot i warunków zajęły ekipie ostatnie 2 miesiące. Na ostateczną kwotę transakcji wpłynęły: 1. Fakt istnienia, od wielu lat, serwisu którego WHT jest skrótem (Web Hosting Talk). 2. Fakt iż również praktycznie od początku użytkownicy posługiwali się tym skrótem (potoczne skracanie przy dalszym polecaniu serwisu, typu “wejdź na wht”). 3. Fakt że sprzedający wiedział o 1 i 2 ;) 4. Fakt iż kupujący negocjował z jeszcze wyższej kwoty. Czy ta jedna transkacja wpłynie na przyszłe ceny 3 literówek, jak już teraz spekulują na łamach wielu for? NIE. Dlaczego? Ta transakcja była wyjątkowa: tyczyła się konkretnej sytuacji i konkretnego wykorzystania domeny w już funkcjonującym serwisie (od 2004 czyli ponad 6 lat), gdzie zakup tej domeny był już de facto koniecznością (przy poważnym planowaniu dalszego rozwoju serwisu na najbliższe lata). Warto wspomnieć o samym WHT. Transakcja nie tyczyła się jakiejś wielkiej korporacji, tylko młodego zespołu na czele z Bartkiem ‘Fobi’ Gadzimskim. Forum WHT planuje się przekształcić w portal, który stanie się centrum dla polskiej branży hostingowej i wszystkich powiązanych z nią usług. 