Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 22 kwietnia 2012, 6:51   8 A Whole New Universe. By Samsung! Samsung zdecydowanie potrafi budować napięcie wokół premiery swoich urządzeń. Najpierw zaproszenia na premierę “nowego urządzenia Galaxy”, potem przecieki i prototypy, a teraz odliczanie. Odliczanie… do jutra. Do wydarzenia, które zakwestionuje sposób, w jaki postrzegamy urządzenia Galaxy! @SamsungMobile na Twitterze wysłał dziś następującą wiadomość:  Destination: tgeltaayehxnx  co w tłumaczeniu Google Translatora (wiecie, ja angielskiego nie znam) oznacza:  Cel: tgeltaayehxnx   Wszystko jasne! No prawie… Powstała specjalna strona internetowa, tgeltaayehxnx.com, na której znajduje się zegar odliczający czas. Do czegoś. Do jutra, do godziny 13:00 czasu polskiego. I z pozoru na tej stronie nie znajduje się nic więcej. Ale gdy już się przyjrzymy… …zobaczymy trochę więcej szczegółów Na początek to, co najbardziej widoczne: mały napis nad zegarem. “You can take the next step in: [zegar]“, co znowu przy pomocy Google przetłumaczyłem jako “Kolejny krok możesz zrobić za [zegar]“. Co nam to mówi? Bardzo niewiele. Być może jest to metafora, i “następnym krokiem” Samsung nazywa nowe urządzenie, które zrewolucjonizuje rynek. Istnieje jednak również szansa, że za te kilkanaście godzin koreański koncern ujawni jakieś szczegóły odnośnie nadchodzącej, 3-majowej konferencji. To również byłoby ciekawe, choć już nie aż tak ekscytujące. Następnie mamy tytuł strony, A Whole New Universe, czyli wg Wujka:  Całkiem nowy wszechświat  I tutaj znów robi się ciekawie. Samsung być może sugeruje, że jutro pojawi się nowa linia telefonów (lub tabletów) opartych na Androidzie. Jeśli rzeczywiście tak by było, to wtedy premiera Galaxy S III 3 maja jest już pewniakiem (swoją drogą, widzicie analogię? Galaxy S 3 i 3 maja). Najbardziej interesujące jest jednak źródło strony, a dokładnie jej… Opis dla wyszukiwarek Discover how Samsung is about to challenge the way you view the GALAXY once more.  W tłumaczeniu wykonanym przez Sami Wiecie Kogo:  Zobacz, jak Samsung jeszcze raz chce zakwestionować sposób, w jaki postrzegasz [urządzenia] – GALAXY  Opis ten jest świetnym potwierdzeniem mojej drugiej tezy (o jutrzejszej premierze całkiem nowej linii) i jednocześnie świetnym zaprzeczeniem tej pierwszej. Ewentualnie może oznaczać coś, na co nie wpadłem. Jeśli macie własne pomysły – opublikujcie je w komentarzach. Ktoś w komentarzach do mojego poprzedniego artykułu słusznie zauważył, że to, co robi Samsung jest dokładnie tym samym, co robi Apple przed premierą swoich nowych produktów. Hype, napięcie, przecieki, odliczania – to wszystko już znamy. I wbrew pozorom to wcale nie jest źle, że Koreańczycy wzorują się na mistrzu z Cupertino. Przeciwnie! Już ten artykuł jest dowodem na to, że ich technika się sprawdza. Wszak jest to już kolejny wpis o nadchodzącym wydarzeniu Samsunga w ciągu ostatniego miesiąca. A jak Wy myślicie, do czego odmierza zegar? I przede wszystkim, co oznacza skrót tgeltaayehxnx? Piszcie! 