Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 17 maja 2011, 7:05   9   Recenzja i test: Microsoft Mobile Keyboard 6000 Dzięki polskiemu oddziałowi Microsoft Hardware do redakcji trafiła tym razem klawiatura Microsoft Mobile Keyboard 6000. Osobiście na nią czekałem. Dlaczego? Z jednego, głównego powodu – współpracuje z sprzętami poprzez BT. Co oznacza w praktyce, że możemy łączyć się i pracować zarówno na smartfonach jak i tabletach. Klawiatura ta została specjalnie zaprojektowana właśnie z myślą o mobilnych sprzętach, jednak jej zakup powinien rozważyć każdy, również ten “stacjonarny”. Sam testuję ten sprzęt w dość nietypowym połączeniu … z iPadem. Klawiatura nie ma najmniejszych problemów, a samo “parowanie” przebiegło szybko i bezproblemowo. Specyfikacja [źródło]   Klawiatura z serii Comfort Curve – klawiatura ta umożliwia naturalne ułożenie nadgarstków i jest prosta w użyciu. Przenośny pad numeryczny – bądź produktywny w każdym miejscu pracy. Wyłącznie dla komputerów i telefonów pracujących w techonologii Bluetooth – bezprzewodowa wolność bez odbiornika. Super cienki design – tą cienką klawiaturę możesz szybko zabrać w dowolne miejsce i zacząć pracę. Preferowana klawiatura z serii Comfort Curve – 94% użytkowników posiadających klawiaturę z serii Comfort Curve poleciłaby ją innym*.*. Wskaznik zużycia baterii, włącznik i wyłącznik. Przenośny pad numeryczny z podróżnym etui. 3 lata gwarancji. Pierwsze wrażenia  MS w końcu zaczął przykładać się do produkcji sprzętów, w tym również opakowań i zestawów. Pierwsze co się rzuca w oczy to niezwykła smukłość klawiatury. Jest wykonana w technologii “niskoprofilowej”, jednak i tu zaskoczę, wcale tego mocno nie odczuwamy. Skok klawiszy jest wyczuwalny i wygodny przy codziennej pracy. Osobiści znam mało zwolenników niskoprofilowych klawiatur, jednak w przypadku MS nie powinno Wam to przeszkadzać.  Klawiatura jest dwukolorowa. MS zdecydował się na niecodzienne połączenie czerni z bielą. Jestem ciekaw jak ten biały będzie wyglądał po roku użytkowania. Wierzch oprócz plastikowych klawiszy wykonany jest z ramki szczotkowego aluminium. Tutaj radzę uważać osobom, które noszą biżuterię, zegarki, bransoletki, gdyż ramka przy nadgarstku jest mocno podatna na wszelkiego typu zarysowania i przez ładne szczotkowane czarne aluminium będzie widać srebrne rysy. :/ Klawiatura nie jest podświetlana i mamy tylko jedną kontrolkę stanu baterii. Klawisze są delikatnie wygięte i cały układ idealnie pasuje do wielogodzinnych posiedzeń. Klawiatura leży na płasko, nie ma żadnych podpórek z tyłu, ale jest lekko wyprofilowana na pochyłą pracę z kątem nachylenia około 6 stopni, który jest podobno optymalny. Zwróćcie uwagę, że klawisze nie są identyczne jeśli chodzi o wymiary. Środkowy blok, który jest bliżej dla obydwu rąk jak klawisze G, H, B, N są większe od pozostałych, co ma ułatwić bezbłędne pisanie. Tutaj mogę odnieść się do klawiatury BT Apple bo z taką miałem do czynienia na co dzień. Tutaj mamy zupełnie inne podejście. Wygięcie + zróżnicowanie wielkości samych klawiszy. Trudno powiedzieć czy to dobrze, czy źle i będę wiedział po paru miesiącach pracy.  Co warto wspomnieć, mamy tutaj oddzielny blok z klawiaturą numeryczną, na jeden paluszek AAA podczas gdy klawiatura zasilana jest dwoma paluszkami AAA. Do zestawu dołączone jest etui, ale niestety tylko dla bloku numerycznego. Szkoda, bo przydałoby się też takie na główną klawiaturę. Pamiętajmy, że jest to klawiatura BT, więc jeśli chcemy wykorzystywać ją z laptopem czy też PC musi on posiadać odbiornik. W zestawie go nie znajdziemy. W sumie trochę dziwne bo nawet do kontrolerów dla Xbox360 MS dołącza odbiornik. Być może, sądząc po nazwie, MS skupił się tu na mobilnych urządzeniach, które w standardzie mają już odpowiednią technologię. Jak już wspominałem klawiatura jest z niskoprofilowymi klawiszami. Ogólnie pracują bardzo cicho… oprócz spacji, która wydaje dźwięk jak te poczciwe klawiatury z pierwszych Pecetów. ;). Z Przycisków multimedialnych mamy +/- głośność i wyciszenie (w pełni współpracują z iOS, a dzięki klawiszowi Windows możemy uzyskać operacje kopiowania/wklejania). Bez fanaberii, solidna podstawa. Dzięki nieprzeładowaniu klawiszami dodatkowymi mamy kompaktowe wymiary i optymalne rozplanowanie układu, którego szybko możemy się nauczyć. Microsoft + Apple  Jak już wspominałem klawiatura idealnie współpracuje z wszelkimi mobilnymi urządzeniami w tym i iPadem od Apple. Co prawda nie znajdziemy tu dedykowanych klawiszy dla systemów mobilnych, i tu mam na myśli zarówno iOS jak i Android, niemniej obsługa przebiega bezproblemowo. Zdjęcie było “robocze” gdyż podstawka inna niż poduszka/książka dopiero do mnie dotrze na dniach. ;) Podsumowanie Czy klawiatura ma jakieś znaczące wady? Oprócz ceny nic istotnego ;) Jest trochę delikatna i podatna na zarysowania pod nadgarstkami oraz nie jest całkowicie bezgłośna, jednak w podobnej cenie trudno znaleźć jakościowo coś lepszego. Na Allegro pojawiło się kilka aukcji z cenami ok 189zł, podczas gdy w regularnych sklepach ceny zaczynają się od 245zł. 