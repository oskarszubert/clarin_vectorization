Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 23 listopada 2010, 8:03   0 Darktable – nowa wersja darmowego programu do wywoływania zdjęć Światło dzienne ujrzało nowe wydanie darmowego (otwarta licencja – GPL3) programu do wywoływania zdjęć – Darktable. Wydanie oznaczone numerem 0.7 wnosi wiele zmian (962 commits) w stosunku do poprzedniej wersji 0.6, opublikowanej pod koniec października. Zaawansowanych, rozbudowanych aplikacji dla Linuxa nie ma zbyt wiele, a jeszcze mniej dobrych jakościowo  programów do edycji i obróbki grafiki. Darktable w mojej opinii zasługuje na miano takiej aplikacji i mimo wczesnej fazy rozwoju, już teraz oferuje wiele możliwości oraz stabilną pracę z fotografią. No właśnie, fotografia, bo ten program to tak naprawdę rodzaj cyfrowej/wirtualnej ciemni, dzięki której możemy “wywołać” i przetworzyć/obrobić swoje zdjęcia. Stąd głównymi plikami, na których pracujemy są tak zwane RAW-y, jednak program może pracować z całą listą popularnych formatów graficznych, np. JPEG. Autorzy Dartable aspirują do stworzenia godnego, darmowego odpowiednika takich komercyjnych programów jak: Adobe Lightroom czy chociażby bibble5, ten ostatni dostępny jest również dla Linuxa. Wszystko jest na dobrej drodze, bowiem aplikacja rozwija się w dużym tempie, a jej możliwości stale wzrastają.  Dartable 0.7 - okno główne programu.  Wydanie 0.7 wprowadza wiele zmian, a niektóre z nich to:  nowe wersje libraw i dcraw 9.05, wtyczki pogrupowane w wygodnych zakładkach, nowe wtyczki: zone system, relight, graduated neutral density, watermark, przejście na zapis ustawień w standardzie xdg, 13 nowych języków, w tym polski, łatwiejsze przycinanie zdjęcia bez potrzeby resetowania wtyczki, wsparcie dla wielu nowych aparatów, oraz wiele mniejszych poprawek i zmian.  Autorzy na swojej stronie informują, że niedługo wyjdzie kolejna wersja – 0.8, w której zobaczymy nowe funkcjonalności. Sam już nie mogę się doczekać i z wielką przyjemnością patrzę na rozwój tego programu. Oby tak dalej! Darktable 0.7 Program dostępny jest również dla Windowsa i Maca, wszystkie potrzebne informacje na temat instalacji znajdziecie na stronie: http://darktable.sourceforge.net/install.shtml 