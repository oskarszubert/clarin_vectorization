Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 7 września 2010, 10:19   3   AMD zmienia swoją politykę “nalepkową” Nalepki na obudowę, monitor czy notebooka – chyba każdy z nas ma choć jedną wlepkę którejś z firm dostarczających sprzęt komputerowy do naszych domów. Fakt jest taki, że nasze maszyny po oblepieniu ich  sporą ilością naklejek, zaczynają wyglądać, jak samochody rajdowe z logami sponsorów.  AMD ma zamiar popracować nad nową serią wlepek dołączanych do swojego sprzętu. Niektóre z nich są już naklejone np. na netbooki. O ile nie przeszkadzają mi “Vista Ready” czy “Intel Core”, o tyle “Skype Ready” jest moim zdaniem lekką przesadą. Najgorsze jest to, że dołączane nalepki nie chcą łatwo schodzić z obudowy. Często po ich zdrapaniu pozostają rysy lub ślady kleju. Powodem umieszczania wlepek jest to, że koncerny płacą dodatkowo za zajmowanie powierzchni reklamą ich produktu. AMD doskonale rozumie, że nalepki z logo firm wychodzą z użytku i są uciążliwe. Firma postanowiła więc, że wlepki będą dodawane opcjonalnie. Jeśli klient nie chce dodatkowych papierków w postaci samoprzylepnego logo AMD czy też produktu firmy, nie będzie zmuszony do przyjmowania takiego gratisu. W 2011 roku AMD wypuści serię nalepek, które będą odklejać się o wiele łatwiej. Ponadto nie będą zostawiać żadnego śladu. [ź] Tom`s Hardware 