Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 listopada 2011, 11:53   5   Strimo.pl – darmowy, internetowy odtwarzacz muzyki Internetowych odtwarzaczy muzycznych jest mnóstwo, jest ich cała masa, ale brakuje im dobrych funkcji i przyjemnej dla oka oprawy wizualnej. Strimo nie ma z tym problemu – jest schludny i rozbudowany. Zachęcam do przyjrzenia mu się z bliska.  Strimo pobiera muzykę z YouTube dzięki YouTube API, a następnie filtruje ją przez autorskie algorytmy. Użytkownik ma możliwość tworzenia i zarządzania playlistami złożonymi z utworów dostępnych na YT (można je synchronizować) i “strimowania” utworów, a więc tworzenia własnego radia, do którego link można podesłać następnie znajomym. Radio posiada wbudowany czat, a więc DJ może usłyszeć opinie innych osób – niezły pomysł, brakuje tylko wbudowanego mini decka lub miksera. Strimo wygląda bardzo ładnie   Strimo potrafi także dobierać muzykę do naszych gustów na podstawie poprzednich odtworzeń. Jeśli więc nie mamy na komputerze czy w sieci własnej playlisty, narzędzie samo nam ją ułoży. Wygodne rozwiązanie, a nuż algorytm wybierze nam nieznaną perełkę.    Playlista na Strimo.pl Całość wygląda nienagannie, usługa jest funkcjonalna. Szkoda, że nikt nie “strimuje” bo chętnie posłuchałbym radia innych użytkowników. Mam nadzieję, że Strimo rozwinie się w ciekawym kierunku i stanie się dla niektórych podstawowym odtwarzaczem. Mnie bardzo się podoba – w dużej mierze ze względu na możliwość tworzenia radia. 