Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 21 grudnia 2011, 8:39   3   I gdy już myślisz, że widziałeś naprawdę idiotyczne reklamy w e-mailach… Zastanawiam się, czy w agencjach przygotowujących reklamę siedzą ludzie, którzy nie myślą, tylko robią cokolwiek, aby było kolorowo? A może wydaje im się, że mailingu nikt nie przeczyta? Dzisiaj dostałem taki oto mail – teoretycznie cios poniżej pasa dla serwisów oferujących zakupy grupowe.   Wchodzę więc na stronę LepszaCena.pl i co widzę? Serwis, który działa bardzo podobnie do Groupona czy Grupera. Czy mechanik reklamuje się w następujący sposób? “Wszyscy mechanicy oferujący Ci zniżki rozwalą Ci auto! Przyjdź do mnie, oferuję rabaty!”. Wydaje mi się, że nie… a jednak niektórzy potrafią w taki sposób spreparować przekaz. Nie wiem, czy śmiać się, czy płakać? Boimy się zakupów z kuponami, ale serwisów takich jak MyDeal czy Citeam się nie obawiamy. Co nas powstrzymuje? Przeczucie, że ze zniżką zostaniemy potraktowani gorzej. Nie fakt, że jesteśmy klientem z Groupona czy innego KlubuZniżek, ale sama okoliczność – “jesteśmy tym ze zniżką”. Wszystkie zniżki są złe, nasze też... ale chwila... nie... tak w sumie to nie są... Proszę Państwa, a co oferuje LepszaCena.pl, jak nie zniżki, które sprzedają wszystkie inne serwisy tego typu? Zniżki pod inną nazwą – marketerzy usunęli słowo “zakupy grupowe”. Czy jak na k**ę zacznę mówić pachnidło, to rzeczywiście zacznie pachnieć? 