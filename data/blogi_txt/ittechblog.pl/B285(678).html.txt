Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 14 stycznia 2010, 3:12   2   9 fingers bo programiści liczą od zera… Ruszył już nowy (jeszcze w wersji beta), społecznościowy portal dla programistów – 9fingers.pl! Tutaj na razie posilę się materiałami przesłanymi do mnie przez biuro prasowe, bo z serwisu dopiero zacznę korzystać. Serwis ten należący do największego polskiego wydawcy literatury informatycznej – Wydawnictwa Helion, to zdobywające coraz więcej użytkowników miejsce dla pasjonatów informatyki i zawodowców, gdzie biorąc aktywny udział w społeczności, w prosty sposób dzielimy się swoją wiedzą i korzystamy z fachowej wiedzy innych programistów.  Założeniem przyświecającym twórcom serwisu było to, aby był on tworzony i zarządzany przez swoich najbardziej doświadczonych użytkowników. Zatem dzięki przejrzystemu systemowi reputacji, zgodnie z którym punktowana jest nasza aktywność, jakość zadanych pytań i udzielonych odpowiedzi, uzyskujemy coraz większe uprawnienia do ingerencji w treści znajdujące się w serwisie – dostajemy możliwość tworzenia własnego zespołu, dodawania komentarzy, głosowania, otwierania, zamykania, a nawet usuwania pytań. Szybki dostęp do potrzebnej wiedzy:: system tagów i kanały rss Aby ułatwić wyszukiwanie potrzebnych nam informacji, wszystkie zawarte w serwisie pytania są tagowane, a dostępny na stronie kanał RSS, pozwala wygodnie śledzić najnowsze pojawiające się zapytania. Dzięki temu szybko i na bieżąco uzyskujemy pomoc na napotkane w trakcie pracy problemy i mamy możliwość udzielenia takiej pomocy innym programistom. Budowanie reputacji profesjonalisty A zatem na 9fingers.pl zadajemy pytania, odpowiadamy, komentujemy… a nasza aktywność w serwisie nagradzana jest odznakami i buduje naszą reputację. A reputacja taka za pomocą zdobywanych w serwisie praktycznych widgetów może być świetnym uzupełnieniem prywatnej strony czy bloga danego użytkownika…. i punktem w CV każdego ambitnego programisty. Serwis umożliwia również zakładanie zespołów programistycznych, rywalizujących między sobą, a tym samym budujących swoją markę jako grupy profesjonalistów. W przyszłości planowane jest również nagradzanie użytkowników o największej ilości punktów książkami wydawnictwa Helion. Konkretnie i na temat – system samooczyszczania się serwisu Zasadniczą różnicą między korzystaniem z serwisu 9fingers.pl, a dyskusjami na tematycznych forach jest jednak to,  że portalu tego nie zaśmiecają często trywialne lub nie związane z informatyką  pytania  – a to dzięki specjalnym uprawieniom aktywnych użytkowników do degradowania takich wpisów.  Pomimo, iż jest to portal pierwotnie dedykowany aktywnie kodującym programistom, i to oni stanowią większość użytkowników,  swoją wiedzą dzielą się na nim także pasjonaci takich dziedzin informatyki jak sieci komputerowe czy grafika komputerowa.  Na razie nie doszukałem się tego jak tworzy się “Zespoły”, jest kilka braków stylistycznych ale być może serwis znajdzie swoją niszę :) 