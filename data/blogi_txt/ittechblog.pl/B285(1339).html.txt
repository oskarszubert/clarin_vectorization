Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 września 2010, 7:51   1   AOL nabywa TechCrunch Inc. wraz z siecią witryn TechCrunch to marka, której nikomu nie trzeba chyba przedstawiać. Strony należące do firmy TechCrunch Incorporation opisują  zarówno zagadnienia związane ze startupami, jak i same startupy, ciekawe projekty i nowinki technologiczne. Dzisiaj ogłoszono, że amerykańska firma AOL nabędzie sieć stron internetowych TechCruncha.  Firma AOL ogłosiła dzisiaj, że nabędzie firmę TechCrunch Inc., która zarządza TechCrunch, witryną piszącą o nowinkach technologicznych, startupach i projektach. TechCrunch i wszystkie witryny powiązane z tą firmą przechodzą pod skrzydła AOL Technology Network przy zachowaniu niezależności redakcyjnej. Firma AOL chce rozwijać swoją markę, choć jak dobrze wiemy AOL tak na prawdę umiera. TechCrunch wraz z założycielem Michaelem Arringtonem to przede wszystkim wysokiej jakości sieć stron internetowych dostarczających masy doskonałych jakościowo informacji. W skład sieci stron TechCruncha wchodzą m.in. MobileCrunch, CrunchGear, TechCrunchIT, GreenTech, TechCrunchTV i CrunchBase. Tim Armstrong, Prezes AOL: Michael i jego koledzy stworzyli sieć TechCrunch, która jest wręcz “synonimem” nadchodzących nowinek technologicznych oraz spojrzeniem na innowacyjny świat startupów, a ich reputacja dziennikarska odpowiada doskonale treściom, jakie AOL chce przekazywać słuchaczom zainteresowanym tymi tematami.   Należy pamiętać, iż TechCrunch to także organizator konferencji i spotkań, takich jak seria “TechCrunch Disrupt” czy “Crunchies Awards” oraz meetingów na całym świecie. Spotkania te zrzeszają inżynierów i pomysłodawców nowych biznesów ze wszystkich kontynentów, pozwalając na nawiązanie nowych znajomości, przedyskutowanie najnowszych lub nadchodzących dopiero trendów. [ź] techcrunch.com 