Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 września 2011, 10:31   1   Klauzuleniedozwolone.pl – wyszukiwarka niedozwolonych zapisków w regulaminach usług Serwis Klauzuleniedozwolone.pl jest moim zdaniem jedną z przydatniejszych usług zaprezentowaną w ostatnich tygodniach. Był to mój drugi z faworytów podczas StartUp Sita, postanowiłem więc przybliżyć Wam nieco ideę tego pomysłu. Klauzuleniedozwolone to usługa pozwalająca na badanie regulaminów stron internetowych pod kątem zawartych w nich zabronionych przez UOKiK klauzul.  Teraz nie musicie wynajmować prawnika, aby zbadał regulamin Waszej usługi i sprawdził, czy przypadkiem nie grozi Wam kara ze strony UOKiK-u (do 10% przychodu za zeszły rok podatkowy). Jak doskonale wiecie, wielu przedsiębiorców stosuje niedozwolone zapisy w regulaminach, aby ograniczyć swobodę konsumenta lub zyskać większą kontrolę nad nim. Dzięki Klauzulom Niedozwolonym – wyszukiwarce niezgodnych z prawem zapisów – będziecie mogli nie tylko egzaminować własne regulaminy, ale w wypadku sądowej walki z inną firmą zaoszczędzić na prawniku.  No dobrze, ale jak to działa? Spójrz na regulamin firmy Capri-Travel.pl. Znajduje się w nim niezgodny z prawem zapisek – oto raport z badania. Wynik badania innej z firm wygląda następująco. Badanie wstępne jest w pełni darmowe. System powiadamia nas o tym, czy w badanym regulaminie znajdują się zapiski niezgodne z prawem. Jeśli wyszukiwarka znajdzie takie zapiski, możemy zamówić płatne badanie pełne, które pokaże nam gdzie i jakie klauzule niedozwolone występują (a jest ich ponad 2.500 w bazie UOKiK-u i co roku dochodzi ich około 300). Pełne badanie kosztuje 49zł. Możliwe jest także zamówienie badania wykonywanego przez prawnika, jednak podlega to indywidualnej wycenie.    Badanie wstępne – wszystko w porządku Klauzuleniedozwolone.pl to świetna wyszukiwarka, która wspomoże przedsiębiorców w szukaniu nawet omyłkowo zastosowanych, niedozwolonych zapisów prawnych. Dzięki temu nie tylko uda zaoszczędzić się na prawniku, ale i uniknie się kary nakładanej automatycznie przez UOKiK. 