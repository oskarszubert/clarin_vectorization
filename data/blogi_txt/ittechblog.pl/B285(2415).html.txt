Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 17 stycznia 2012, 4:13   0 Artivia.pl – social reporting i nie tylko Artivia.pl to nowy projekt internetowy wyspecjalizowany w social reportingu (reportażu społecznościowym) i udostępnianiu materiałów dziennikarskich. Serwis został uruchomiony na początku tego roku i stanowi alternatywę dla typowych agencji prasowych. Różni się od nich tym, że publikować tu może każdy kto robi coś interesującego, a model biznesowy jest podobny do modelu istniejącego w serwisach stockowych. Celem serwisu Artivia jest dostarczanie treści (fotografie, teksty, video i audio) tworzonych przez współpracujących dziennikarzy i reporterów, zarówno profesjonalnych, jak i tych dla których działalność twórcza jest zajęciem dodatkowym.   Zdjęcia robione telefonem komórkowym, artykuły pisane przy użyciu smartfona, mikroblogi – to siła oddziaływania pojedynczego internauty, którą my zauważamy – mówią twórcy serwisu. Ludzie mają możliwość dzielenia się tym co robią praktycznie wszędzie i o każdej porze. Wiemy też jak ważne są dla naszych klientów treści unikalne i dzięki naszym twórcom możemy zaproponować klientom niepowtarzalne i aktualne reportaże.   Artivia.pl umożliwia użytkownikom wyszukiwanie i pobieranie pojedynczych utworów ze zgromadzonych zasobów, jak również w modelu B2B, gdzie dedykowane treści tworzone są na indywidualne zamówienie klienta. Plany rozwojowe zakładają rozbudowę bazy współpracujących dziennikarzy i fotografów oraz poszerzanie kompetencji w zakresie tworzenia treści dla serwisów regionalnych (informacje społeczne i kulturalne), lifestyle oraz branżowych (gospodarka, finanse, technologie). Cieszę się, że powstają takie serwisy. Z prawami autorskimi nie ma żartów, z czego często nie zdają sobie sprawy niedoświadczeni blogerzy, czy początkujący dziennikarze. Utarło się, że do własnej pracy wystarczy wrzucić jakieś zdjęcie, czy wideo z sieci i to załatwia sprawę. Nic bardziej mylnego! Jeżeli poważnie myślimy o tym co robimy, powinniśmy zadbać o materiały wysokiej jakości. Między innymi w takim celu powstał serwis Artivia. Więcej informacji znajdziecie na stronie serwisu: http://artivia.pl - Serwis Artivia.pl powstał w ramach projektu dofinansowanego ze środków Europejskiego Funduszu Rozwoju Regionalnego w ramach programu operacyjnego Innowacyjna Gospodarka 8.1, pod hasłem ”Inwestujemy w waszą przyszłość”. [ź] artivia.pl 