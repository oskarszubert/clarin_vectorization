Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 23 czerwca 2012, 6:01   1   Wireless Desktop 3000 – Microsoft wie, co to wygoda! Tytułowy Wireless Desktop 3000 to bezprzewodowy zestaw Microsoftu, w skład którego wchodzi klawiatura i mysz Wireless Mouse 5000 wraz z radiowym nadajnikiem w kształcie pendrive’a. Dlaczego ten zestaw uważam za wygodny? Cóż, powodów jest kilka. Po pierwsze: mysz Wspominana już przeze mnie mysz – Wireless Mouse 5000 z technologią BlueTrack – jest wykonana symetrycznie, dzięki czemu mogą z niej wygodnie korzystać zarówno osoby prawo-, jak i leworęczne. Oprócz podstawowych dwóch przycisków i scrolla (pełniącego zarazem funkcję środkowego przycisku oraz pozwalającego także na przesuwanie w poziomie), po obu stronach myszy zamieszczono dwa wąskie przyciski, pozwalające choćby na nawigowanie w przeglądarce internetowej na zasadzie “wstecz- dalej”. Boczna powierzchnia myszy wykończona jest gumowymi elementami pozwalającymi wygodnie trzymać urządzenie w dłoni, natomiast pod spodem – tuż nad sensorem BlueTrack – przygotowano miejsce na schowanie radiowego nadajnika, by nie zgubił się np. podczas podróży. Pośrodku myszy, między głównymi przyciskami, znajduje się także wskaźnik, informujący nas o zużyciu baterii – dwóch “paluszków” AA, którymi zasilana jest mysz.  Po drugie: klawiatura Pełnowymiarowa klawiatura od Microsoftu, oprócz tradycyjnych klawiszy, zawiera także szereg dodatkowych udogodnień dla użytkownika: przyciski odpowiedzialne za zoom przeglądanych przez nas zdjęć, regulację głośności, przyciski sterowania multimediami (start/pauza, stop, oraz przewijanie w obie strony), czy też szereg innych funkcji typu kalkulator, poczta, sprawdzanie pisowni, drukowanie etc. Ponadto na brzegach klawiszy zostały wyjaśnione podstawowe skróty klawiaturowe wykorzystujące przycisk Ctrl: Open, Print, Bold, Desktop itp. Nad klawiszami funkcyjnymi F1-F12 (które równolegle pełnią dodatkowe zadania), zamieszczono także grupę przycisków, których działanie użytkownik może sam zdefiniować. Tym samym, z podstawowej klawiatury możemy wytworzyć sobie w pełni funkcjonalny kombajn, w zależności od naszych preferencji. Także to urządzenie wyposażone jest w diodę sygnalizującą zużycie baterii (także dwie AA), umieszczoną nad klawiaturą numeryczną. Całość funkcjonuje w łączności z nadajnikiem radiowym w technologii bezprzewodowej z częstotliwością 2,4 GHz, co pozwala na łączność w promieniu 9 metrów. Jestem bardzo zadowolony z obu urządzeń: mysz na stałe wyparła w moim przypadku notebookowy touchpad, natomiast klawiatura sprawdza się głównie przy grach, filmach, muzyce oraz wtedy, gdy nie chce mi się już trzymać laptopa na kolanach ;) Ten tekst został napisany podczas korzystania z wyżej wymienionego zestawu. ;) 