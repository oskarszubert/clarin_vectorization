Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 29 lutego 2012, 8:16   4   Empik chce wprowadzić nowy… czytnik? Niedawno pisałem na temat cen e-booków w Polsce, polemizując z Wyborczą, a tymczasem Empik przygotował małą “niespodziankę” dla czytelników cyfrowych publikacji. Na początku marca w ofercie sieci Empik oraz sklepu internetowego Empik.com pojawi się czytnik niemieckiej firmy TrekStor, która ten produkt sprzedała już w ponad pół miliona egzemplarzach w całej Europie. Czytnik ma być sprzedawany po 229,99 zł.  Pytanie tylko, czy rzeczywiście powinniśmy mówić o czytniku, czy raczej o… tablecie. Urządzenie bowiem posiada wbudowany kolorowy 7” wyświetlacz LCD o wymiarach 800 x 480 pikseli. Wbudowana bateria pozwala na 8 godzin czytania dokumentów w formacie PDF, ePUB, FB2 czy TXT, albo na 30 godzin słuchania muzyki (w formacie MP3, WAV, WMA lub OGG) – co brzmi kuriozalnie przy sygnowaniu przez Empik tego urządzenia jako czytnik. Zwłaszcza, że ten powinien raczej być oparty na technologii e-Ink, co pozwalałoby czytać e-booki równie wygodnie, co ich papierowe odpowiedniki. Cóż, jestem ogromnie ciekaw, jak wielkie zainteresowanie tym “czytnikiem” wzbudzi wśród kupujących Empik. Tym bardziej, że rynek e-booków, a co za tym idzie: także czytników, zaczyna rosnąć. A to oznacza, że w tym roku może nas czekać jeszcze wysyp podobnych urządzeń, niekoniecznie męczących oczy… [ź] wyborcza.biz 