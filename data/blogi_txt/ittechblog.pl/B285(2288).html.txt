Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 listopada 2011, 4:35   0   Jak rozwiązać problem łączności radiowej z zestawami Microsoftu Osoby, które posiadają klawiatury Microsoftu z serii “Wireless [Laser] Desktop” – na przykład Microsoft WLD 6000 – mogą borykać się z problemem łączności na linii adapter – Klawiatura/Mysz. Postanowiłem poszukać remedium na tę dolegliwość. Okazało się, że rozwiązanie jest dość proste, ale nie do końca oczywiste. No bo powiedzcie szczerze, kto w czasach automatycznej instalacji sterowników instaluje drivery z płyty? Przyzwyczailiśmy się, że Windows instaluje wszystko za nas.  Sposób pierwszy: ponowne parowanie z adapterem Ten zabieg nie gwarantuje Wam, że urządzenia nagle zacznie działać idealnie. Microsoft zaleca jednak przeprowadzenie ponownego parowania urządzeń. Problemy z łącznością są rzadkie i niewielu klientów narzeka na forach na “przerywającą klawiaturę” bądź “skaczący kursor myszy”, jednak warto takie parowanie przeprowadzić nawet, gdy zestaw działa niezawodnie. Wkładamy adapter do portu USB (przełóżcie go do innego portu – może wina leży właśnie w niesprawnym USB) i wciśnijcie mały guziczek. Dioda stanu zacznie migać. Znajdźcie pod myszką podobny przycisk i wciśnijcie go. Dioda powinna zacząć świecić stałym światłem. Operację powtórzcie dla klawiatury. Sprawdźcie, czy podziałało. Możecie także spróbować wyjąć adapter na 15 sekund, a następnie po włożeniu przytrzymać diodę przez 5 sekund. W niektórych zestawach włączy się kreator łączności. Sposób drugi: instalacja sterowników IntelliPoint/IntelliType IntelliPoint to sterowniki dla urządzeń wskazujących od Microsoftu, zaś IntelliType to sterowniki dla klawiatur Giganta z Redmond. Instalacja sterowników (nie wiem, czy Microsoft dołącza do wszystkich zestawów płytkę) nie jest równoznaczna z rozwiązaniem problemu – dopiero ich aktualizacja do najnowszej wersji często pomaga. Sterowniki do zestawów można pobrać ze strony Microsoftu. Uwaga! Pobierzcie zarówno IntelliPoint jak i IntelliType! Po instalacji należy zrestartować komputer, można także przeprowadzić ponowne parowanie urządzeń. Jeśli i to nie pomoże, to klawiaturę polecam wymienić. Może się bowiem okazać, że w Wasze ręce trafił wadliwy egzemplarz. 