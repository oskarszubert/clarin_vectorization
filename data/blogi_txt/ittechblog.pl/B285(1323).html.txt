Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 25 września 2010, 9:03   0 LanguageTool dla OpenOffice – instalacja pod Ubuntu 10.4 Na moim Ubuntu 10.4 często korzystam z Writera (edytor tekstu), który wchodzi w skład pakietu biurowego OpenOffice. Jedną z podstawowych czynności jakie wykonuję po pierwszym uruchomieniu tego programu, jest instalacja dodatku LanguageTool. Instalacja tego narzędzia do sprawdzania pisowni jest bardzo prosta, wystarczy odpowiedni plik (w formacie .oxt) pobrać ze strony http://www.languagetool.org/, następnie przejść do Writera, z menu narzędzia wybrać Menedżer rozszerzeń, tam kliknąć przycisk dodaj, z dysku wybrać nasz plik .oxt i potwierdzić. Dodatek zostanie zainstalowany, przynajmniej powinien – u mnie pojawiły się błędy. Na początku sądziłem, że to kłopot z instalacją Javy, której wymaga, ale nie, ta była zainstalowana poprawnie, poczytałem w internecie i okazało się, że problem się powtarza. Rozwiązanie jest banalne proste, domyślna instalacja OpenOffica jest niepełna, dlatego musimy doinstalować brakujące pakiety. Ja w tym celu skorzystałem z Synaptica, znalazłem pakiet openoffice.org, zainstalowałem, odpaliłem Writera ponownie i tym razem instalacja LanguageToola przeszła gładko. Z tego co wyczytałem wynika, że doinstalowanie brakujących pakietów rozwiązuje kilka innych problemów, np. z eksportem do formatu XHTML. Rozwiązanie problemu wręcz śmiesznie proste, a jednak jego poszukiwanie zajęło mi dłuższa chwile. Mam nadzieję, że komuś się przyda. 