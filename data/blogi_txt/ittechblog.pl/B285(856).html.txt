Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 3 maja 2010, 2:37   3   Google wykazało zainteresowanie pulpitami 3D Parę dni temu korporacja Google kupiła BumpTop, czyli narzędzie do komponowania pulpitów 3D. Serwis Wellington Financial szacuje, że kwota jaką na zakup przeznaczyło Google to $35-40 milionów. BumpTop to aplikacja, która przekształca systemowy pulpit w środowisko 3D. Nie mamy wtedy płaskiego pulpitu, tylko pomieszczenie, tak jak widać na screenie powyżej. Dokumenty można wieszać na ścianach, stawiać na stołach, krzesłach czy półkach, a także układać w stosy na podłodze. Osobiście nie widzę w tym niczego ciekawego ani funkcjonalnego, ale o gustach się nie dyskutuje.   Na oficjalnej stronie BumpTop możemy przeczytać, że możliwość darmowego pobrania aplikacji skończy się w przeciągu tygodnia, a żadne rozszerzenia z ich strony nie są już przewidziane, więc wszystko w rękach Google. Mówi się, że firma z Mountain View będzie chciała wykorzystać BumpTop w urządzeniach przenośnych, ponieważ już od jakiegoś czasu konkuruje z Apple w dziedzinie najlepszego interfejsu w mobilnych urządzeniach. Wykluczyć również nie można, że Google wykorzysta aplikację w swoim systemie operacyjnym – ChromeOS. Całe ogłoszenie na oficjalnej stronie Bumptop brzmi następująco:  Drodzy fani BumpTop, Ponad 3 lata temu zmieniliśmy podejście ludzi do korzystania z pulpitów. Jesteśmy bardzo wdzięczni za wsparcie w tym czasie – nie tylko te finansowe, ale także za słowa poparcia od ludzi, którzy uważali BumpTop za ciekawy, przydatny i dający dużo frajdy program. Dzisiaj mamy do przekazania ważne ogłoszenie: z radością informujemy, że aplikacja została kupiona przez Google. To oznacza, że BumpTop nie będzie od teraz dostępny (dla Windows i Mac) w sprzedaży. Dodatkowo nie planujemy żadnych aktualizacji naszego oprogramowania. Jeszcze przez cały przyszły tydzień program BumpTop będzie można ściągnąć z naszej strony bumptop.com/download. To ostatnia szansa dla osób, które nigdy nie korzystały z programu. Użytkownicy, którzy korzystają z wersji PRO, powinni odwiedzić bumptop.com/pro, aby uzyskać więcej informacji. Jeszcze raz dziękujemy wszystkim za wsparcie przez te wszystkie lata. Pomimo tych zmian, dalej pozostaniemy pasjonatami, którzy chcą zaistnieć w świecie komputerów. Z poważaniem, The Bumps  [ź] readwriteweb.com 