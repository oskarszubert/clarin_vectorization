Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 27 lutego 2013, 7:29 LG WCP-300: najmniejsza bezprzewodowa ładowarka świata Podczas targów Mobile World Congress 2013 w Barcelonie, LG zaprezentowało swój najnowszy produkt, który zyskał miano najmniejszego: WCP-300, bezprzewodową ładowarkę, działającą w technologii Qi, za pomocą indukcji – dokładnie tak samo, jak wspominane niedawno stoły w McDonald’s. Pokazana światu ładowarka ma kształt krążka o średnicy 6,9 centymetra oraz powierzchnię ładującą aż o 70% większą niż w poprzednich modelach LG.  Producent zapowiada, że jeszcze w tym tygodniu bezprzewodowa ładowarka trafi do sklepów w Korei Południowej. Jej cena ma wynosić 65 tysięcy wonów, czyli około 190 złotych. LG zapowiada zarazem ekspansję na inne rynki. Rozkwit gałęzi technologicznej związanej z ładowaniem bezprzewodowym może potrwać jeszcze długo i mam wrażenie, że dopiero nabiera on tempa. LG już na amerykańskim rynku sprzedaje dwa modele smartfonów – Spectrum 2 i Nexus 4 – które można ładować bezprzewodowo bez dodatkowych nakładek na telefon. Kwestia tego, czy powstaną kolejne smartfony dostosowane do technologii Qi też jest już przesądzona. Pytanie brzmi – kiedy – oraz który producent będzie wiódł prym w tej dziedzinie… Źródło: komputerswiat.pl 