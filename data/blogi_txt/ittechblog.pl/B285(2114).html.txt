Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 24 sierpnia 2011, 7:39   0   Antena w ubraniu pomoże żołnierzom Naukowcy z USA opracowali antenę radiową, która może być naszyta bezpośrednio na ubranie. Zespół z Ohio State University stworzył prototyp z folii wykonanej z tworzywa sztucznego oraz metalowych nici. Za pośrednictwem ostatniego wydania czasopisma “IEEE Antennas and Wireless Propagation Letters” twórcy anteny podali, że zasięg jest czterokrotnie większy niż w przypadku zwykłych anten noszonych na ciele przez żołnierzy. Technologia może być wykorzystana w wielu dziedzinach, ale jest stworzona głównie dla celów wojskowych. “Naszym głównym celem jest zwiększenie niezawodności komunikacji i mobilności żołnierzy”, powiedział Chen Chih-Chi, jeden z badaczy. “Ale ta sama technologia może być również używana przez policjantów, strażaków czy astronautów – każdego, któremu w pracy potrzebne są wolne ręce” – dodał. Naukowcy wbudowali więc antenę w folię, którą można bez problemu naszyć na ubranie – przy pomocy zwykłej maszyny do szycia. Aby upewnić się, że sygnał jest silny i antena może pracować w kilku kierunkach, naukowcy umieścili na ubraniu kilka takich anten – z przodu, z tyłu i na obu ramionach. Poza tym ich system bez problemu radzi sobie z absorpcją (wchłanianie) sygnałów radiowych przez ludzkie ciało poprzez otoczenie go wieloma antenami ze sobą współpracujących. Zintegrowane komputerowe urządzenie sterujące odpowiedzialne jest za aktywację wybranej anteny, która w zależności od wykrytego położenia ciała zapewni najlepszą dla danej chwili wydajność Według obecnych szacowań kosztów dokonanych przez profesora Chen uzbrojenie jednej osoby w taki system anten kosztowałoby 200 dolarów amerykańskich, jednak w przypadku jego masowej produkcji koszt ten zostałby znacznie obniżony. [ź]: bbc.co.uk 