Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 sierpnia 2008, 9:38   6   EeePC oficjalnie w Polsce ASUS wprowadzi do sprzedaży w Polsce swoje netbooki – polscy użytkownicy będą mogli zakupić modele drugiej generacji, z ekranem o przekątnej 8,9 cala. Do sprzedaży trafiają dwa modele: EeePC 900 oraz EeePC 901. Pierwszy z nich, wyposażony w procesor Dothan i pracujący pod kontrolą Linuksa, dostępny jest w cenie 999 zł. Drugi, oferujący procesor Atom 1,6 GHz i Windows XP, został wyceniony na 1309 zł. Oba systemy operacyjne dostępne są w polskiej wersji językowej. Komputerki oferowane są w kolorze czarnym, białym oraz purpurowym. EeePC w Polsce objęty jest 24-miesięczną gwarancją producenta door-to-door oraz bezpłatną pomocą techniczną. Oba modele wyposażone są w ekran 8,9 cala pracujący w rozdzielczości 1024 x 600 punktów, kamerkę internetową 1,3 Mpix, 1 GB RAM,  3x USB 2.0, 1x VGA, 1x SD/MMC card reader(SDHC), 1x Audio in, 1x Audio out, 1 x RJ45 (100 Mbit). Detale, którymi różnią się oba modele, to oprócz procesora oraz systemu operacyjnego także moduł łączności bezprzewodowej – 802.11n w wypadku modelu 901 oraz 802.11b/g w modelu 900 – obsługa Bleutooth w wersji EeePC 901, 12 GB SSD dla modelu 901 oraz 16 GB dla wersji 900, a także sześciokomorowa bateria w modelu z Windows i czterokomorowa w wersji z Linuksem (co przekłada się odpowiednio na 4,2 i 2,5 godziny pracy). Źródło: itbiznes.pl 