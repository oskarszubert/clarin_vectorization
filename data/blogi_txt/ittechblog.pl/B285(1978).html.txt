Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 lipca 2011, 10:50   1   Sieć BitTorrent obchodzi swoje dziesiąte urodziny Już w kwietniu 2001 roku programista Bram Cohen pracował nad nowym protokołem sieci P2P – BitTorrent, a 2 lipca napisał na Yahoo Groups wiadomość takiej treści: “My new app, BitTorrent, is now in working order, check it out here -http://bitconjurer.org/BitTorrent/” (Moja nowa aplikacja, BitTorrent, już działa, sprawdźcie ją tutaj -http://bitconjurer.org/BitTorrent/). Dziś sieć BitTorrent kończy swoje dziesiąte urodziny. Szybko zleciało.  Pierwszy klient sieci BitTorrent został napisany w języku programowania Python. Co ciekawe, na grupie dyskusyjnej nie odezwał się nikt, prócz jednej osoby. Treść odpowiedzi brzmiała: “What’s BitTorrent, Bram?(…)” (Czym jest BitTorrent, Bram?) Latem 2002 roku Bram Cohen przygotowywał się do oficjalnych beta testów nowej sieci. W tym celu zebrał nieco darmowej pornografii i zaprosił przyszłych użytkowników do testowania BitTorrenta. Sieć oferowała szybkie transfery i możliwość wymiany dużych plików z filmami czy muzyką. Cohen wspierał piractwo, jednak bez tego jego twór nigdy by nie zaistniał. W 2004 roku BitTorrent stanowił 35% całościowego transferu sieciowego. Ostatnie dane – z lutego 2009 roku – mówią o tym, że Sieć pochłania nadal ogromne ilości transferu, wahają się one pomiędzy 27 a 55 procentami. Najpopularniejszym klientem Sieci BitTorrent jest uTorrent – używa go 20 milionów użytkowników z 220 krajów świata, jest on dostępny w 52 językach i każdego dnia pobierany jest on 400.000 razy. [ź] techspot.com 