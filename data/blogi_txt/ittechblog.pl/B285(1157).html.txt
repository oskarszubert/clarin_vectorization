Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 2 sierpnia 2010, 12:35   9   Samsungowy netbook z energooszczędnym Athlonem Coraz szybciej netbooki zyskują udziały w rynku. Intel na tym skorzystał wprowadzając swoją rodzinę energooszczędnych procesorów Atom. Tymczasem AMD obudziło się niedawno, wprowadziło swoje własne procesory przeznaczone do netbooków, z czego skorzystał Samsung wprowadzając do sprzedaży X125. 12-calowy (no prawie, bo 11,6) komputerek z Athlonem II Neo i Radeonem HD 4225 powinien wystarczyć wydajnościowo najbardziej wymagającym (oczywiście patrząc na wymiary) użytkownikom, nie graczom. Trzy gigabajty RAMu wystarczą do odpalenia sporej ilości aplikacji w tle, a 320-gigowy dysk twardy powinien być dostatecznie pojemny nawet dla osób o dużych wymaganiach. Osobiście nie wierzę w platformy AMD dla netbooków, ale wszystko wskazuje na to, że Samsung odwalił kawał świetnej roboty przy X125. Wygląda bardzo ładnie, a jeszcze nie spotkałem się ze źle wykonanym laptopem tej firmy. Nie mając jeszcze okazji przetestować go, jestem w stanie zaryzykować stwierdzenie, iż jest to bardzo udany model. Jeżeli cena w naszym kraju nie będzie zbyt wygórowana (około 1500 zł?), to myślę, że będzie można się zastanowić nad tym modelem przy kupowaniu netbooka. 