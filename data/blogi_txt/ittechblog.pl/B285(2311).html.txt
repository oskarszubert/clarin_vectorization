Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 listopada 2011, 1:46   4   EchoEcho.me – twoje kontakty to najlepsza sieć społecznościowa Już jakiś czas temu wpadłem na pomysł stworzenia aplikacji na Androida, która wysyłałaby danej osobie z listy kontaktów nasze położenie. Do tego celu możnaby użyć modułu GPS (lub A-GPS), połączenia z internetem (domyślnie 3G) oraz SMSów. Nie chcę zagłębiać się szczególnie mocno w swój pomysł, jednak działanie aplikacji miałoby polegać na bezpośrednim wysyłaniu koordynatów do Google Maps przez aplikację, bądź (o ile da się) SMSa sprzężonego z jakimś protokołem. Nie znam się na programowaniu na Androida i chociaż sukcesywnie wertuję kolejne strony książki Hello Android to wątpię, abym taką aplikację w przyszłości napisał. Panowie z EchoEcho.me “wyręczyli mnie” i stworzyli coś, o czym od dawna marzyłem. Są tak dobrzy w tym co robią, że pozyskali 850.000$ od Google Ventures i PROfounders capital.  EchoEcho.me to program pozwalający na szybkie lokalizowanie znajomych z listy kontaktów w telefonie. Dzięki niemu nie musimy do nich dzwonić i pytać o lokalizację. Aplikacja przydatna jest przede wszystkim wtedy, gdy mamy spotkać się z kimś w nieznanym nam mieście. Szybkie zapytanie wysłane z programu i lokalizacja znajomego widnieje na Google Maps. Proste i użyteczne! W aplikacji fajne jest przede wszystkim to, że jest dość bezpieczna. Znajomy musi potwierdzić, że chce wysłać nam informacje na temat swojego położenia. Każdorazowa aktualizacja wymaga także dodatkowego potwierdzenia. Jeśli osoba z listy kontaktów nie posiada na telefonie EchoEcho, wysłane przez nas zapytanie powoduje, że otrzymuje powiadomienie o możliwości pobrania aplikacji.  EchoEcho nie jest rozbudowane, pozwala jedynie na dzielenie się koordynatami, wgląd w mapę z zaznaczonym położeniem osób, które podzieliły się z nami informacjami na temat swojej lokalizacji, czy pisanie SMSów z poziomu programu. Warto zastanowić się nad używaniem tej formy lokalizowania znajomych, zamiast dzwonienia do nich. EchoEcho to appka przydatna przede wszystkim w obcym nam mieście. 