Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 listopada 2010, 7:35   3   Pierwsze spojrzenie na Qwiki Qwiki to zwycięzca tegorocznego konkursu startupów podczas TechCrunch Disrupt. Jest to swego rodzaju agregator informacji pochodzących z różnych źródeł, który przedstawia je nam w bardzo przyjaznej formie. A jak to wygląda w praktyce? Przyjrzałem się wersji Qwiki Alpha.  Twórcy projektu chcą, aby Qwiki rozwiązywało problem nadmiaru informacji rozproszonych w internecie. Qwiki miałoby je w pewien sposób zbierać i prezentować szukającemu w przyjaznej formie. Zebrane dane są układane w logiczny ciąg slajdów, do którego lektor opowiada historię lub omawia zagadnienie.    Prezentacja na temat Polski    Na głównej stronie umieszczono wyszukiwarkę, pod nią zaś widnieją przykładowe zagadnienia, o których możemy posłuchać. Jeśli tylko interesuje nas dana kwestia, możemy spróbować poszukać informacji na jej temat. Przykładowo może to być więzienie Alcatraz, ser szwajcarski czy cokolwiek innego. Slajdy układają się w dość logiczną całość. Pod nimi wyświetla się tekst, poprzeplatany odnośnikami do zagadnień omawianych podczas jego wyświetlania i czytania. Głos lektora jest bardzo przyjemny, czyta o wiele zgrabniej niż polski projekt Ivona. Wykłada się jednak na polskich słowach, w dodatku dość mocno (na przykład Mezkewytz zamiast Mickiewicz).    Qwiki o J-Pop    Qwiki wiele zarzucić nie można. Jedynym niedociągnięciem jest nielogiczne połączenie slajdów z tekstem pod nimi. Lektor potrafi mówić o populacji w danym kraju, podczas gdy slajd prezentuje myśliwiec, stojący w hangarze. Ta kwestia jest zdecydowanie do poprawy. Jest jeszcze jeden szkopuł. Zdarza się, że wyszukiwarka pokazuje, że Qwiki posiada informacje dotyczące danego zagadnienia. Po kliknięciu w link okazuje się jednak, że wcale ich nie ma lub pokaz slajdów się nie włącza. Jest to wersja alpha, więc twórcy liczą na feedback ze strony testerów. Qwiki to zdecydowanie rozwiązanie innowacyjne. Jestem ciekaw, w jakim kierunku projekt się rozwinie. Póki co, to tylko zabawka, ale kto wie, może zmieni ona oblicze wyszukiwania i agregowania treści w internecie. Zdecydowanie Qwiki ma potencjał, ogromny potencjał. 