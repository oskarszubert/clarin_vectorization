Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 26 czerwca 2010, 6:39   2 iOS 4.01 a problem z łącznością Internet aż huczy o wieści na temat nowego telefonu Apple – iPhone 4. Jedną z informacji jaka niedawno obiegła świat, jest problem z łącznością w nowym urządzeniu, ale nie to jest najciekawsze. Zacznijmy od początku. Nowa obudowa iPhone, a właściwie metalowa ramka – pełni również funkcję anteny (właściwie to dwóch anten , bo podzielona jest na dwie części). Część użytkowników, która nabyła nowy telefon zgłaszała problemy z łączności podczas korzystania z telefonu. Okazuję się, że łączność zakłóca dłoń dotykająca tej ramki (zależne od sposobu trzymania) i to jest właśnie najciekawsze. Oficjalna odpowiedź Apple i Jobsa mówi wyraźnie, że problemu nie ma, że po prostu te osoby źle użytkują telefon (źle go trzymają) i tym osobą zalecają kupno specjalnego pokrowca. Przyznam szczerze, że to najśmieszniejsze wytłumaczenie z jakim się spotkałem, a naprawdę nie jestem młody i widziałem/słyszałem już wiele. Serwis i4u.com donosi, że część winy za powstały problem może ponosić wadliwe oprogramowanie i są na to dowody. Okazuje się bowiem, że podobny problem pojawił się również w poprzedniej wersji telefonu (iPhone 3GS) po aktualizacji oprogramowania do iOS 4. Nie są tak uciążliwe, jak w przypadku „czwórki”, ale to zrozumiałe ze względu na różnice w konstrukcji. W każdym razie pogłoski mówią, że uaktualnienie iOS 4.01 (wyjdzie w przyszłym tygodniu) ma rozwiązać ten problem. Czy tak będzie? – Na odpowiedź przyjdzie nam poczekać te kilka dni. 