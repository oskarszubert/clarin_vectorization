Dawid Szaboranin    Początkujący redaktor bloga "IT-tech", wierny fan nowych technologii.  W wolnych chwilach lubię się odprężyć przy ulubionej muzyce, jakiejś dobrej grze komputerowej, przeglądając Internet lub spędzając czas przed TV.   Email   Dawid Szaboranin, 16 września 2011, 1:41   0 Lornetka cyfrowa: “Sony DEV-3″ i “Sony DEV-5″. Już w listopadzie b.r. firma Sony zaprezentuje doskonały sprzęt dla amatorów dzikiej przyrody. Dwa modele cyfrowych lornetek: DEV-3 i DEV-5, które umożliwiają rejestrowanie podglądanych obiektów wraz z dźwiękiem stereo i obrazem o jakości Full HD – i zapis zarejestrowanego materiału na karcie pamięci od 4 do 32 GB. Ponadto opisywany produkt umożliwia rejestrację obrazów trójwymiarowych. Wbudowany port HDMI umożliwia podpięcie cyfrowej lornetki do telewizora HD lub 3D, by oglądać uchwycone momenty na dużym ekranie. W przeciwieństwie do tradycyjnych lornetek produkt Sony posiada elektroniczny autofokus, który zapewnia ostrość obserwowanych obiektów na bardzo wysokim poziomie – nawet tych obiektów, które są w ciągłym ruchu (np. ptaki, samoloty itp.) Urządzenie posiada także regulator do ręcznego ustawiania ostrości. Podczas rejestrowania w trybie 2D obiekt można oglądać w zbliżeniu na odległość zaledwie 1 cm, natomiast dla trybu 3D odległość minimalna wynosi 80 cm. Wbudowany w cyfrową lornetkę akumulator wytrzymuje do ok. 3 godzin ciągłego nagrywania obrazu w trybie 2D. Czas pozostały do wyczerpania akumulatora można sprawdzić w wizjerze elektronicznym. Bardziej funkcjonalny wariant produktu (DEV-5) oferuje większe zbliżenia obserwowanych obiektów (do 20 x, w DEV-3 maksimum 10 x.), funkcję geotagowania przy pomocy odbiornika GPS, dzięki czemu wiadomo, gdzie zostało zrobione dane ujęcie. Jest też wyposażona w większą liczbę dodatkowych akcesoriów. Cena modelu DEV-3 w przeliczeniu na złotówki wynosić będzie ok. 4000 zł., natomiast model DEV-5 kosztować będzie ok. 5800 zł.  [ź] PC – Format, benchmark.pl 