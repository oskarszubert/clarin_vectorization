Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 6 sierpnia 2011, 10:30   8   Zuckerberg odchodzi z Facebooka Siostra założyciela Facebooka – Marka Zuckerberga odchodzi ze stanowiska dyrektora marketingu, aby założyć własną firmę. Randi Zuckerberg była dyrektorem ds. marketingu w portalu społecznościowym i pracowała tam przez ostatnie 6 lat. Informacja ta została potwierdzona przez rzecznika Facebooka: Potwierdzamy, że Randi zdecydowała się odejść, by założyć własną firmę. Jesteśmy jej bardzo wdzięczni za dotychczasowy wkład w rozwój firmy oraz jej ważną “służbę”. Największym dziełem Randi jest kanał telewizji na żywo – Facebook Live. Otrzymał on nawet nominację do nagrody Emmy. Randi odchodząc, powiedziała, że opuszcza Facebooka, aby rozpocząć “nowe medialne przedsiębiorstwo, które będzie pomagać firmom stać się bardziej społeczne”. 29-latka w swoim liście pisze, że spędziła w Facebooku ostatnie 6 lat “wprowadzając nowe innowacje oraz pchając Facebooka do przodu w branży medialnej”. “Zrobiliśmy niewiarygodny postęp, ale wciąż jest wiele do zrobienia”, mówiła dalej w swoim liście. “Teraz jest właściwy czas dla mnie, aby opuścić Facebooka i zbudować firmę koncentrującą się na ekscytujących trendach, które zachodzą w branży medialnej”. Dodała, że ​​”Facebook będzie wyraźnie centralnym elementem wszystkich moich projektów” i, że będzie “nadal silną, najbardziej niesamowitą platformą, jaka kiedykolwiek powstała”. Facebook został założony w 2004 roku przez Marka Zuckerberga, który był wówczas studentem Harvardu. Obecnie portal liczy ponad 750 milionów użytkowników. [ź] bbc.co.uk 