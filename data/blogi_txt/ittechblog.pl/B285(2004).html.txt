Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 14 lipca 2011, 7:57   1   Kindle 3G z reklamami – coraz taniej Amerykanie już od jakiegoś czasu mają dostęp do tańszych wersji Kindle 3, moim zdaniem jednego z najlepszych czytników książek elektronicznych na rynku. W zamian za niższą cenę urządzenia, użytkownik dostaje reklamy nazwane ofertami specjalnymi, w miejsce wygaszacza ekranu oraz w przeglądarce książek. Takie rozwiązanie pozwoliło Amerykanom na obniżenie kosztu zakupu czytnika w wersji WiFi ze 139 na 114 dolarów. Niedawno Amazon zdecydował się także na sprzedaż Kindle 3 z wbudowanym zarówno WiFi, jak i darmowym 3G, w wersji z reklamami w cenie 164 zamiast 189 dolarów w przypadku wersji bez reklam.  Jednak to nie wszystko. Amazon poszedł krok dalej w obniżce cen modelu z 3G.  139 dolarów – tyle kosztuje teraz ta wersja Kindle’a z reklamami. Dokładnie tyle samo, co wersja z samym WiFi. Myślę, że 50 dolarów zniżki to już jest coś. Dodam jeszcze, że w tychże reklamach często proponowane są specjalne zniżki np. na książki w sklepie Amazon. Oczywiście produkty kupowane w ramach ofert specjalnych w przypadku wersji 3G są przesyłane bez żadnych dodatkowych kosztów. To kolejny krok w świecie ebooków. Amazon chce zająć rynek swoimi tanimi czytnikami, które będą jako jedyne miały dostęp do ich księgarni (950 tys. pozycji). Jak widać starają się obniżyć cenę Kindle’a na wszelkie możliwe sposoby. 