bezpieczeństwodbidzień bezpiecznego internetuInternet   Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.    Email   Marcin Antosz, 8 lutego 2011, 1:03   1   Dzień bezpiecznego internetu Dziś obchodzimy Dzień Bezpiecznego Internetu.  Obchodzi go ponad 70 państw z całego świata. W Polsce DBI od 2005 roku organizowany jest przez Naukową i Akademicką  Sieć Komputerową oraz Fundację Dzieci Niczyje tworzące Polskie Centrum  Programu Safer Internet. Hasło przewodnie tegorocznych obchodów DBI – „Internet to więcej niż zabawa. To Twoje życie” – ma za zadanie pokazać młodym ludziom, że  decyzje podejmowane w świecie wirtualnym mogą mieć wpływ na ich realne  życie. Ma także pomóc w znalezieniu odpowiedzi na pytania czy właściwie  kreują swój wizerunek w sieci, czy swoją aktywnością nie naruszają  prywatności własnej i innych, czy dziś publikowane treści nie zaszkodzą  im w przyszłości. Ponadto powinno skłonić do refleksji nad problemem  uzależnienia od życia w sieci. Głównym punktem obchodów Dnia Bezpiecznego Internetu 2011 w Polsce jest Konferencja Prasowa, która rozpocznie się 8  lutego o godz. 10.00 w Bibliotece Uniwersyteckiej w Warszawie przy  ulicy Dobrej 56/66. Konferencji  towarzyszą Targi, w których uczestniczą instytucje i firmy zaangażowane w  działania na rzecz bezpieczeństwa najmłodszych. Obchody uatrakcyjni  przedstawienie grupy Zygzaki pod tytułem „Przygody Plika i Foldera w  sieci”, nt. bezpieczeństwa online, które obejrzy ponad 100 uczniów ze szkoły podstawowej. Patrząc na to, co się dzieje w internecie – mam nadzieję że akcja osiągnie jakiś sukces. Jeżeli podniesie świadomość choć kilku osobom, to już będzie dobrze. Bo to już nie te czasy, kiedy w internecie można było się czuć jak w drugim domu. [ź] dbi.saferinternet.pl 