Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 25 kwietnia 2012, 2:54   3   Manager Finansów w Banku Millennium – to DZIAŁA Kilka miesięcy temu zaczęliśmy dumać, gdzie nam wpadają pieniądze. Byliśmy pewni, że chyba za szafę albo w czarną dziurę, bo, w niewyjaśniony sposób, mieliśmy zawsze mniej niż zakładaliśmy. Zacząłem szukać rozwiązań do kontroli wydatków. Jednak było to bardzo męczące. Oczywiście, trzeba zbierać paragony, ale potem co dalej, znalazłem kilka aplikacji mobilnych, które skanują paragony i zamieniają je na wartości tekstowe, które nadają się do dalszej obróbki, ale w końcu po prostu zaczęliśmy wklejać paragony w zeszyt i tyle. Tymczasem Bank Millenium, po cichu, bo nie przypominam sobie, aby mnie o tym gdzieś informowali, wprowadził Managera Finansów, który zajmie się tym za nas. Mamy wgląd w raporty (widoczne wstecz, czyli, mimo, że usługa jest wprowadzona od dziś, analizować możemy i rok w tył) oraz, co ważne, segregację i analizę segmentów wydatków i przychodów. Już na starcie bank postarał się za nas o przyporządkowanie wszystkich wydatków. Muszę przyznać, że w 99,999% przypadkach nie musiałem nawet nic zmieniać, dla mnie bomba.  Od dzisiaj mam i konto bankowe i w zasadzie aplikacje webową do kontroli i zarządzania swoimi wydatkami. Natychmiastowa informacja o aktualnej relacji dochodów do wydatków  Po wejściu do Managera Finansów, na „Panelu Głównym” zobaczysz aktualną relację dochodów do wydatków w bieżącym miesiącu. Dane na „Panelu Głównym” prezentują stan budżetu domowego po uwzględnieniu transakcji na kontach i kartach, które chcesz uwzględnić w analizie.  Analizy graficzne W zakładce „Raporty” system prezentuje wyniki analiz w postaci wykresów. Dostępne są różnorodne wykresy prezentujące sumę dochodów i wydatków. Możesz przeglądać wykresy także dla poszczególnych kategorii. W zakładce „Przepływy pieniężne” dostępne są raporty prezentujące oszczędność, jaką udało się wygenerować w poszczególnych miesiącach.  Automatyczne przypisanie transakcji do konkretnych kategorii wydatków i dochodów Transakcje dokonane na rachunkach i kartach są automatycznie kategoryzowane. Transakcje kartowe przypisane są na podstawie kodów punktów usługowych, natomiast transakcje na rachunkach na podstawie specyficznych danych zapisanych w opisie transakcji, nazwy odbiorcy lub numeru rachunku odbiorcy. Możliwość zmiany kategorii przypisanej do transakcji Przy wypłacie pieniędzy z bankomatu i przeznaczeniu ich na zakup książek w antykwariacie,  możesz zmienić kategorię transakcji z „Inne Wydatki” na „Rozrywka”. Masz także możliwość zmiany podkategorii, do której przypisana jest transakcja.  Nie wiem, jak to wygląda w innych bankach, ale do tej pory nie słyszałem o takim rozwiązaniu. Mnie najbardziej cieszy w Millenium, że to nie tylko gadżet i nie muszę teraz spędzić pół życia na dobrym przyporządkowywaniu poszczególnych wydatków do kategorii tylko wchodzę i po prostu działa. :) I dla tych, którzy mają oczywiste pytanie, tak, ta usługa jest za darmo dla klientów banku. :) P.S. Pozdrowienia dla Sebastiana z Koszalińskiego oddziału. :D 