Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 czerwca 2011, 11:10   0   FaceNiff pozwala na włamywanie się na Facebooka z telefonu z Androidem Po przeczytaniu tytułu pierwszą Waszą myślą będzie zapewne: “Kto by chciał włamywać się na moje konto na Facebooku?” Nie potrafię odpowiedzieć na postawione pytanie, jednak zapewniam, że Polacy lubią robić innym pod górkę, często samemu nie odnosząc korzyści. Jeśli korzystacie z sieci Wi-Fi w publicznych miejscach, to wiedzcie, że coś się dzieje (albo dziać może). FaceNiff to program dostępny dla systemu Android, który pozwala na wykradanie Facebookowych (i nie tylko; także Twitterowych itp.) sesji przez bezprzewodowe sieci. Firesheep – rozszerzenie do Firefoxa, które posłużyć może w tych samych celach to przy FaceNiffie pikuś, bowiem ten drugi potrafi przedostawać się także przez zabezpieczenia WPA.   Wpis ten nie ma nakłaniać Was do pobierania tego narzędzia. Chcemy zwrócić uwagę na fakt, że takie programy istnieją i należy zachować pewne środki ostrożności przy podłączaniu się do publicznych sieci Wi-Fi. Szyfrowanie SSL zabezpiecza nas przed wykradaniem sesji przez FaceNiffa, jednak nie każdy serwis zapewnia “HTTPS-y”. Warto dodać, że FaceNiff potrafi wykradać sesje także z serwisów YouTube, Amazon i NK. [ź] mashable.com 