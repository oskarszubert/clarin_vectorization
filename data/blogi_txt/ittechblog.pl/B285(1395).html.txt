Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 9 października 2010, 4:45   0   Sprawdź gdzie są Twoi znajomi za pomocą Współrzędnych Google Na specjalnej stronie Google udostępniono usługę lokalizowania naszych znajomych. Oznacza to, że każdy, kto wyrazi na to zgodę, może być śledzony. Dzięki temu w każdym momencie sprawdzić możemy, gdzie znajdują się nasi znajomi.  Dotychczas usługa dostępna była za pośrednictwem iGoogle. Zdecydowano się na jej szerokie udostępnienie, co jest szczególnie przydatne dla użytkowników komputerów osobistych. Z poziomu dedykowanej strony otrzymujemy dostęp do aplikacji – wystarczy zalogować się używając konta Google. Korzystanie z usługi jest darmowe. Wystarczy wybrać, czy chce się korzystać z niej z poziomu komputera, czy też używając urządzenia mobilnego np. smarftonu. W zakładce “Znajomi” możemy sprawdzić aktualne miejsce pobytu przyjaciół na Mapie Google. Ponadto mamy możliwość – prócz oczywiście dodawania nowych znajomych – dostosowywania poziomu prywatności. Po ustawieniu wszystkich zmiennych i dodaniu znajomych oraz przejrzeniu historii możemy zainstalować dodatkowe aplikacje:  Google Location History (Beta) – spersonalizowana historia aktywności, Google Location Alerts – wpisy znajomych, znajdujących się w pobliżu nas, Google Talk Location Status – nasza aktualna lokalizacja w statusie na czacie, Google Public Location Badge – publikowanie lokalizacji na blogu lub stronie internetowej.  Usługa w wersji dla telefonów działa już ponad rok. Dodanie możliwości obsługi komputera to duży krok. Do przesyłania danych nie jest potrzebny moduł GPS, wystarczy nadajnik sieci bezprzewodowej. Współrzędne Google nie znajdzie na pewno zastosowania w komputerach typu PC, jednak usługa jest idealna dla osób często podróżujących i mających wielu przyjaciół rozsianych po całym kraju czy kontynencie. [ź] googleguru.pl 