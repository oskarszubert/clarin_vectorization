Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 4 sierpnia 2012, 4:11   2 Miesięcznie odtwarzanych jest 4 miliardy filmików na YouTube! Czy wiesz, że społeczność YouTube miesięcznie ogląda 4 miliardy(!) filmów, które łącznie trwają 456 tysięcy lat? Wall Street Journal opublikował dane, z których wynika też, że co minutę na serwery wgrywane są 72 godziny wideo. Dla porównania w 2008 roku uploadowano ponad siedmiokrotnie mniej, bo 10 godzin nagrań. YouTube zostało założone w 2005 roku. Od tego czasu mniej lub bardziej zyskiwało na popularności. Teraz Google pompuje w serwis miliony dolarów w rozwój, by przyciągnąć jeszcze więcej widzów. Przykładowo, jakoś na początku tego roku gigant z Mountain View zainwestował ponad 150 milionów dolarów w kanały takich gwiazd, jak Amy Poehler i Wayne Brady. Cóż, utrzymanie takiego serwisu i czerpanie korzyści to spore wyzwanie finansowe czy też logistyczne. Tak duże ilości filmików przechowywane są na farmach serwerów, które trzeba opłacić. Dzięki potędze Google’a i zapleczu jest to możliwe. Udaje się też zarabiać na reklamach. Prywatni użytkownicy też w jakimś stopniu mają możliwość zmonetyzowania swojej twórczości na YouTube. 