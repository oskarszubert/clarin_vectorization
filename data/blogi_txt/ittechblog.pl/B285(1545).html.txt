Marcin Jaworski    Początkujący redaktor. Informatyk z krwi i kości. Zapalony linuksiarz i programista webowy. Miłośnik anime i mocnego rock'a. Obecnie pracuje jako programista w jednym z większych polskich portali społecznościowych.     Email Marcin Jaworski, 20 listopada 2010, 4:46   2   Telefon z Androidem jako bezprzewodowa mysz i klawiatura Oglądasz często filmy na komputerze? Denerwuje Cię czasem to, że aby ściszyć dźwięk musisz podejść do komputera lub głośników? A może chciałbyś wyświetlić prezentację lub pokaz slajdów i nie masz pilota lub innego kontrolera bezprzewodowego? Jeżeli dodatkowo jesteś szczęśliwym posiadaczem telefonu z systemem Android, to ten tekst jest właśnie dla Ciebie. O programie RemoteDroid - bo tak nazywa się opisywana aplikacja – to zestaw 2 programów: serwera (uruchamianego na komputerze) oraz klienta (instalowanego w telefonie). Do uruchomienia i poprawnego działania części serwerowej wymagane są:  komputer z zainstalowanym środowiskiem Java 1.6, karta WiFi lub komputer podłączony do routera WiFi.  Aplikacja jest multiplatformowa, co oznacza, że uruchomisz ją zarówno na komputerze z systemem Windows jak i MacOS oraz Linux. Instalowanie oraz uruchomienie serwera RemoteDroid  Włącz kartę WiFi oraz upewnij się, że jest włączona dynamiczna konfiguracja IP lub sparuj kartę z routerem WiFi (w przypadku, gdy posiadasz takie urządzenie w sieci domowej); Pobierz i rozpakuj archiwum z serwerem RemoteDroid (link na końcu artykułu); Uruchom serwer za pomocą wirtualnej maszyny Java (np za pomocą polecenia “javaw -jar RemoteDroidServer.jar” w konsoli cmd lub w terminalu); Po uruchomieniu powinno się wyświetlić okienko z instrukcjami jak używać klienta RemoteDroid oraz z adresem IP, który należy wpisać do aplikacji w telefonie (linijka wyświetlająca adres wygląda następująco: “Your IP address is : xx.xx.xx.xx”); Instalowanie i uruchomienie aplikacji klienckiej na telefonie Zainstaluj aplikację RemoteDroid (dostępna w Android Market); Uruchom aplikację i wpisz adres IP, który wyświetlił się po uruchomieniu serwera na komputerze;    W tym momencie program jest gotowy do użycia.     Obszar oznaczony czerwoną obwódką to nasz touchpad. Pola oznaczone zieloną obwódką to odpowiednio lewy i prawy przycisk myszy. Symbol klawiatury włącza klawiaturę ekranową. Uwaga! Program współpracuje tylko z domyślnymi klawiaturami ekranowymi. Klawiatury Swype lub 8pen nie są wspierane.  Link do serwera RemoteDroid POBIERZ [ź] remotedroid.net 