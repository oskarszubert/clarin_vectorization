Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 7 grudnia 2008, 12:03   6   Była rewolucja Gmail, czas na … Unblab Jeszcze parę lat temu nie wyobrażaliśmy sobie innego interfejsu obsługi poczty niż ten klasyczny. Potem przyszedł Gmail, który zrewolucjonizował sposób grupowania wiadomości w wątki tematyczne. Czy to jednak koniec możliwości usprawnienia zarządzania naszymi mailami? Okazuje się, że nie. Firma Unblab przygotowuje całkowicie nowy system webmaila. Zdali sobie sprawę, że wraz z rosnącą liczbą maili, które otrzymujemy każdego dnia, potrzebny jest całkowicie nowy algorytm do wyławiania tych ważnych i najpilniejszych, które musimy załatwić. Maile więc, będą się pojawiać w ramkach. Całkowicie nowy układ, który będzie wymagał przyzwyczajenia się. Jednak same ramki niewiele by dały. Cały trick ma opierać się na bardzo zaawansowanym heurytycznym algorytmie, który szybko ma się nauczyć tego jakie maile są dla nas ważne i odpowiednio je eksponować. Jeszcze parę lat temu nie dawałbym takiemu podejściu zbyt wiele szans, ale od czasów Gmaila niewiele jest mnie już w stanie zdziwić ;) Być może okaże się lepszym niż Gmail albo i nie. Póki co trwają zapisy do startu bety systemu, więc każdy może się dołączyć. Na początku 2009 roku mają już oddać do użytku pierwszą wersję. Informacje o projekcie znajdziecie też na vbeta.pl. 