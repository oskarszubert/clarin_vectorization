Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 lipca 2011, 12:29   0   Instacolor – Dziecko Instagramu i Colora Instagram to aplikacja do szybkiego dzielenia się z przyjaciółmi zdjęciami zrobionymi z iPhone’a. Color zaś to appka pozwalająca na dzielenie się zdjęciami z ludźmi w okolicy, niekoniecznie znajomymi. Z połączenia Instagramu i Colora narodził się Instacolor.  Instacolor jest aplikacją, która pomoże użytkownikom Instagramu odnaleźć ciekawe osoby z sąsiedztwa, przeglądać ich zdjęcia i niejako zagłębiać się poprzez to w ich prywatne życie. Głowić się można, dlaczego obie firmy postanowiły stworzyć wspólną aplikację. Przecież Color pozwala już na dzielenie się zdjęciami z ludźmi w okolicy. Color na początku działalności otrzymał 41 milionów dolarów od inwestorów. Niestety pieniądze te zostały źle zagospodarowane, bowiem aplikacja po prostu “jest” i nikt za bardzo nie kwapi się, aby zacząć z niej korzystać. Oczywiście są osoby, które jej używają, jednak nie na taką skalę jak Instagramu, który ma ponad 5 milionów użytkowników. Ponad 100 milionów zdjęć zostało udostępnionych za pomocą tej aplikacji. Instagram zadebiutował także z własnym API (w lutym bieżącego roku) pozwalającym deweloperom budować aplikacje oparte na appce. Aplikację Instacolor można pobrać za 99 centów z AppStore. [ź] techcrunch.com 