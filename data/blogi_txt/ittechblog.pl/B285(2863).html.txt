Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 16 września 2012, 10:16   8 Nowa oferta Play Online – „Wspólny Internet” Najprawdopodobniej już 18 września sieć Play wprowadzi nową ofertę Internetu mobilnego. Jakich zmian powinniśmy się spodziewać? Na pewno niższego abonamentu. Najniższy pakiet będzie dostępny już za 9,90zł i otrzymamy w nim 2GB transferu danych z prędkością do 1Mbit/s. W sumie do wyboru będzie 5 pakietów, a za najdroższy zapłacimy mniej niż 80zł. Druga rzecz to możliwość zakupienia ochrony Internetu. Za 9zł miesięcznie otrzymamy Antywirusa, Antyspyware oraz Firewall od firmy F-Secure. Trzecią i do tego najciekawszą nowością jest usługa “Wspólny Internet”. Już nie trzeba inwestować w drogie routery, które obsłużą modem USB. Za dodatkowe 5 zł (tylko karta SIM) lub 15zł (karta SIM + modem) miesięcznie można będzie rozdzielić pakiet danych na inne urządzenia (czyli mamy jeden pakiet i 3 karty sim). Prawdopodobnie dostaniemy również możliwość zarządzania limitami każdej karty SIM oddzielnie. Jak dla mnie – 3 opcja jest rewelacyjna i bardzo mi jej brakowało. Modemy z funkcją routera WiFi mają bardzo ograniczony zasięg działania, natomiast ich stacjonarne odpowiedniki są drogie. No i nie będę musiał martwić się, że wyjeżdżając z Internetem na wakacje pozbawię dostępu do niego pozostałych domowników. Gdyby tylko zasięg Play Online był większy… 