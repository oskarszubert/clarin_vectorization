Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 lipca 2011, 6:53   0   Niebezpieczna luka w Skype 5.5 po integracji z Facebookiem Najnowsza wersja Skype’a 5.5 pozwala na jeszcze lepszą integrację z Facebookiem. Od teraz możliwe stało się przeglądanie naszego konta w serwisie, pisanie na ścianie i czatowanie z przyjaciółmi. Niestety w wersji 5.5 (i prawdopodobnie także 5.3) pojawiła się ogromna luka, pozwalająca na przejęcie konta Skype ofiary.  Przejęcie konta możliwe jest dlatego, że Skype umieszcza statusy na tablicy używając w tym celu niezabezpieczonego kodu JavaScript. Wystarczy przejąć pliki cookie użytkownika i powiązać je z sesją użytkownika aby dotrzeć do jego konta Skype. Osoba, która stara się takie konto przechwycić nie musi być znajomym ofiary na Facebooku, wystarczy, że znajdzie gdziekolwiek jej wpis – może być to fanpage. Skype potwierdził, że pracuje obecnie nad zażegnaniem problemu. Nie wiadomo jednak kiedy wyjdzie nowa, pozbawiona błędu wersja programu. [ź] Heise Online 