Michał Jagielski    Student drugiego roku informatyki na Uniwersytecie Wrocławskim. Szczególnie zainteresowany sieciami komputerowymi oraz obliczeniami równoległymi. Miłośnik Linuksa, fotograf i kolarz z zamiłowania. Uwielbia ciekawe wynalazki i nowe technologie.     Email   Michał Jagielski, 30 listopada 2013, 1:19 Jak postawić gifa na biurku? Wydaje mi się, że właśnie takie pytanie zadało sobie dwoje Włochów, którzy postanowili stworzyć odtwarzacz gifów offline. Chociaż offline to za mało – owy odtwarzacz miał być zupełnie analogowy. Stworzony gifoskop prezentuje się rzeczywiście interesująco, mimo wyjątkowej prostoty.  Metalowa ramka z obrazkiem, korbka, podstawka – i nic więcej, pomysł jest bardzo prosty. Z resztą, gifoskop jest inspirowany mutoskopem, czyli wynalazkiem z 1894 roku, kiedy ruchome obrazki robiły furorę. Nie jest więc to bynajmniej technologicznie zaawansowany gadżet, ale jednak w jakiś sposób jest interesujący. Gifoskop Edwearda Muybridge Widać, że nie jest to chińska tandeta tylko – jak z lubością podkreślają autorzy – ręcznie wykonane dzieło sztuki. Jest wykonywany na zamówienie i oczywiście odtwarza jedną animację. Niestety w parze z jakością wykonania idzie cena, która jest kosmiczna, jeśli miałby służyć tylko jako bezużyteczny gadżet – 299€. Tłumaczy ją trochę grupa docelowa – nie jest to szerokie grono publiczności tylko artyści, galerie, muzea czy kolekcjonerzy. I tu rzeczywiście widzę jakieś zastosowanie, na przykład jako bardzo kreatywną i oryginalną reklamę. W każdym razie – jednak na niepotrzebujący prądu odtwarzacz śmiesznych gifów z kwejka będziemy musieli poczekać. Źródło: [1] 