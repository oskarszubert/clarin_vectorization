Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 1 maja 2011, 7:04   2   Futurystyczne tablety Sony S1 i S2 Sony pokazało film z prezentacją najnowszych tabletów S1 i S2. Specyfikację poznaliśmy już parę dni temu. „Tablet Sony” jest oparty na najnowszym systemie Android 3.0, przeznaczonym do urządzeń z większymi ekranami, a w szczególności do tabletów. Oba tablety mogą wykorzystywać łączność Wi-Fi i WAN (3G/4G), pozwalając nie tylko na przeglądanie internetu i sprawdzanie poczty, lecz także na efektywne korzystanie z całego wachlarza treści cyfrowych — filmów, gier i książek — dostępnych za pośrednictwem płatnych serwisów internetowych Sony i innych serwisów, niezależnie od miejsca i pory. Tablet S1 jest wyposażony w duży, 9,4-calowy wyświetlacz, przeznaczony do wyświetlania stron www i interaktywnych multimediów. Przesunięcie środka ciężkości względem fizycznego środka obudowy umożliwia łatwe, pewne trzymanie urządzenia. Daje również poczucie stabilności i lekkości, przez co zwiększa wygodę nawet przy wielogodzinnym użytkowaniu. Model S2 zawiera dwa wyświetlacze po 5,5 cala, które można złożyć, by ułatwić sobie przenoszenie urządzenia. W odróżnieniu od dotychczasowych tabletów, oparte na dwóch wyświetlaczach rozwiązanie Sony umożliwia połączenie ekranów w jeden duży wyświetlacz bądź ich wykorzystanie do różnych celów, na przykład wyświetlania filmu na jednym ekranie, a przycisków sterujących na drugim. Model S2 nie będzie dostępny w Polsce. Tablet Sony S1 będzie dostępny jesienią 2011.   Hmm… Powiedzieć, że obydwa modele są futurystyczne to zbyt mało. Posiadają kontrowersyjną – jak na obecne na rynku konkurencyjne modele – konstrukcję. Wg mnie mocno niepraktyczną i utrudniającą wygodne korzystanie. O ile cena nie będzie bardzo konkurencyjna, na sukces sprzedaży nie ma co liczyć. Sony nie ma ostatnio szczęścia do nowych produktów i to może być kolejny niewypał. Dodatkowo kwestia premiery – zaplanowana na późną jesień jest mocno spóźniona. Wtedy to na rynku większość konkurentów będzie dostępna od dobrych paru miesięcy, a Sony nie przedstawiło nic, czego by inni nie mieli… oprócz dziwnego kształtu. 