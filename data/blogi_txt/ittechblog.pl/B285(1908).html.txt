Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 maja 2011, 12:09   1   Netbooki z Atomem będą tańsze od września Podręczne, małe wersje pełnowymiarowych notebooków to doskonały produkt dla osób, które szukają funkcjonalności laptopa i mobilności tabletu. Netbooki są lekkie i poręczne, a swoją niewielką wydajność nadrabiają ceną. Maszyny wyposażone w procesory z serii Intel Atom nie są bardzo drogie (ceny zaczynają się od nieco ponad 800 zł), a we wrześniu – za sprawą wchodzącej na rynek platformy Cedar Trail – netbooki z Atomem mają potanieć.  Intel ogłosił niedawno, że ma zamiar wprowadzić we wrześniu na rynek procesory bazujące na platformie Cedar Trail (proces technologiczny 32 nm i zmniejszony pobór mocy). Ceny najnowszych Atomów (seria N4xx/N5xx) kształtują się na poziomie od 60$ do 90$. Nowe jednostki od Intela będą tańsze o 30-50% (ceny w granicach 47$). Platforma Cedar Trail wspierać będzie systemy MeeGo, Windows 7 i Windows 8. Pierwsze Atomy (N2600 i N2800) będą dwurdzeniowymi jednostkami o taktowaniu 1,6GHz (później także 1,87GHz) na rdzeń. [ź] digitimes.com, reghardware.com 