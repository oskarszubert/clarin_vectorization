Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 lutego 2011, 3:58   0   Plan wydawniczy Windows 8 wyciekł do sieci Co jakiś czas w sieci pojawiają się kolejne plotki na temat systemu Windows 8. Wiemy już, że kilkanaście firm ma zamiar wydać tablety z najnowszą wersją systemu Microsoftu na pokładzie. Wreszcie jednak doczekaliśmy się czegoś konkretniejszego, niż spekulacje redaktorów zachodnich portali. Do sieci wyciekł bowiem plan wydawniczy Windows 8.   Jeśli wierzyć zdjęciu, to wersja Windows 8 Milestone 2 powinna zostać ukończona 23 lutego bieżącego roku. Prace nad Milestone 3 powinny zacząć się 28 lutego i zakończyć pod koniec lipca. Jak napisał Windows7.pl – wersja beta mogłaby zostać zaprezentowana podczas Professional Developers Conference w 2011 roku. Microsoft nie komentuje przecieków dotyczących mapy. Nie wiemy więc czy terminy podane na zdjęciu odpowiadają tym rzeczywistym. Spekulanci twierdzą, że premiera systemu Windows 8 nastąpi po dwóch wydaniach beta – Beta 1 i Beta 2. Jeśli tak się stanie, to możemy być niemal pewni, że Windows 8 trafi na półki sklepowe w połowie 2012 roku. Co ciekawe rosyjski serwis Wzor.net podaje koniec 2012 roku jako ostateczny termin wydania najnowszych “okienek”. Jeszcze inną datę premiery podaje Chris Green (pracownik Microsoftu), którego prywatne zapiski trafiły  do sieci na początku 2010 roku. Według Chrisa Windows 8 miałby być ukończony 1 lipca bieżącego roku. I komu tu wierzyć? Jak widać niczego nie możemy być pewni. “Roadmap”, który trafił do sieci to ciekawe znalezisko, jednak na ile wiarygodne? [ź] windows7.pl, windows8.pl, zdj:porady.org 