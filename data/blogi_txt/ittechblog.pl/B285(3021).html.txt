Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 6 marca 2013, 11:39 Zmień świat razem z Google! Wydawać by się mogło, że określenie “Google zmienia świat” to wyświechtany slogan. Rzuca się nim na prawo i na lewo, mając przede wszystkim na myśli fakt, że wiele osób zamiast myśleć, woli googlać; zamiast uczyć się języków, bezmyślnie przekleja kulawe frazy z Google Translate, a tym samym świat się zmienia – w domyśle na gorszy. Gigant z Mountain View jednak także pozytywnie oddziałuje na otaczającą nas rzeczywistość, a świetnym przykładem tego są właśnie naukowe targi Googla. Google Science Fair 2013 to – jak informuje oficjalna strona projektu: naukowy konkurs online, w którym mogą wziąć udział uczniowie z całego świata w wieku od 13 do 18 lat. Szukamy pomysłów, które zmienią świat.  Do 30 kwietnia każdy spełniający powyższe kryterium wiekowe może – za pomocą swojego konta Google – zgłosić swój udział. Następnie przeprowadza badanie lub eksperyment na wybrany przez siebie temat oraz publikuje jego wyniki i wszystkie informacje z nim związane. Później nastąpi wstępna ocena projektów – 90 najlepszych finalistów z każdego regionu przejdzie do następnego etapu, w którym jury wnikliwie przyjrzy się projektom. 15 najlepszych młodych naukowców zostanie zaproszonych do Mountain View w Kalifornii, gdzie – w siedzibie Google – odbędzie się gala finałowa, podczas której finaliści swoje prace przedstawią jury złożonemu z laureatów nagrody Nobla, naukowców i wynalazców. Tam też zostanie wyłoniona trójka laureatów. Nagrodą główną jest 10-dniowa wyprawa na Galapagos z National Geographic, stypendium w wysokości 50 000 dolarów… i nie tylko ;) Więcej informacji o nagrodach w konkursie można znaleźć tutaj. Partnerami projektu jest m.in. Europejska Organizacja Badań Jądrowych CERN, Grupa LEGO, Towarzystwo National Geographic oraz Scientific American. Źródło: googlesciencefair.com 