Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 stycznia 2011, 6:57   5   Clickpad 3.0 zaprezentowany podczas CES 2011 Targi CES 2011 już dawno za nami, jednak w sieci dyskusję na temat zaprezentowanych podczas ich trwania gadżetów nie ustają. Firma Synaptics – zajmująca się produkcją touchpadów dla netbooków i laptopów – zaprezentowała gładzik o nazwie Clickpad 3.0.  Clickpad 3.0 to touchpad bezklawiszowy – nie posiada on klawiszy, które imitowałyby te znane z myszek. Zamiast tego rogi gładzika są – nazwijmy to – “klikalne”. Oznacza to, że aby wykonać akcję kliknięcia lewym klawiszem myszy wystarczy naciśnięcie gładzika, który nieznacznie się ugnie (słychać charakterystyczne “pyknięcie”). Clickpady podobne do tego firmy Synaptics montowane są w MacBookach Pro. Najnowsza wersja gładzika firmy Synaptics jest bardzo czuła i obsługuje multitouch.  Przydatnym dodatkiem jest aplikacja Scrybe współpracująca z Clickpadem w wersji 3.0. Umożliwia ona tworzenie skrótów do zainstalowanych na komputerze programów. Najnowszy touchpad firmy Synaptics już niedługo zacznie być montowany w najnowszych laptopach. Początkowo znajdzie zastosowanie w droższych modelach. [ź] mobimaniak.pl 