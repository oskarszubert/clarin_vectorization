Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 13 września 2010, 10:49   0   YouTube rozpoczyna testy telewizji internetowej YouTube po serii eksperymentów rozpoczyna testy telewizji internetowej. Wraz z czterema partnerami – Howcast, Rocketboom, Next New Networks i Young Hollywood – rozpoczną próbny video streaming. Testy odbędą się dzisiaj i jutro.  Już w 2008 roku właściciel serwisu twierdził, że w ciągu 10 miesięcy YouTube ruszy z usługą telewizji internetowej. Jedynym przedsięwzięciem była transmisja koncertu rockowego dla 700 tys. osób. W kolejnych latach można było na żywo obejrzeć koncert zespołu U2, przemówienie prezydenta Obamy i mecz indyjskiej ligi krykieta (tylko dla 50 tys. osób). Joshua Siegel, YouTube product manager: Naszym zdaniem live streaming będzie kolejnym rozdziałem w historii filmów online.   Na konferencji Google, która odbyła się w zeszłym tygodniu, gigant z Mountain View potwierdził, że zaoferuje usługę live streamingu wszystkim, którzy zechcą z niej skorzystać. Niestety zwykli internauci nie będą mieli możliwości uruchomienia własnego kanału. Prawdopodobnie nie wytrzymałaby tego infrastruktura serwisu, ponadto Google nie chce ponosić odpowiedzialności za treści dostarczane przez użytkowników. Brak kontroli nad tym, co publikowałby użytkownik, mógłby stwarzać problemy prawne. Nowo otwarte kanały czterech firm, dostarczających póki co treści “live”, będą na razie działać jednocześnie. Wideo nie będzie w żaden sposób archiwizowane. W przyszłości planowane jest uruchomienie usługi komentarzy w czasie rzeczywistym. Dzięki temu twórcy materiałów będą mogli wejść w interakcję z użytkownikami. webhosting.pl: YouTube na rynek internetowej telewizji wchodzi dość późno, ma tam już konkurentów takich jak Ustream, Justin.tv czy Livestream – ale udziały w rynku wideo tych serwisów są znikome. Efekt skali działa tu na korzyść należącego do Google giganta. Internauci, którzy masowo odwiedzają YouTube dla publikowanych tam filmików, zauważą wkrótce, że ich ulubiony serwis stał się platformą telewizyjną. Czy to początek końca tradycyjnych stacji TV? Nawet w USA, w której oglądanie telewizji jest sportem narodowym, czas spędzany przez ludzi przed telewizorami systematycznie maleje, na rzecz czasu spędzanego w Sieci.  [ź] webhosting.pl; TechCrunch; news.cnet.com 