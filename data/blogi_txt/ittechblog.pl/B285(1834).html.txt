Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 13 kwietnia 2011, 10:28   13 Filmaster – serwis społecznościowy dla kinomaniaków Jeżeli kochasz kino, lubisz recenzować filmy, ale Twojego bloga czyta zbyt mało osób, czas pomyśleć nad przejściem do serwisu Filmaster. Jest on serwisem społecznościowym, skupiającym miłośników filmów. Posiadając tam konto, możesz prowadzić filmowego bloga, dyskutować z innymi użytkownikami oraz oceniać filmy. Czego chcieć więcej? Może żeby serwis podpowiedział, na jaki film się wybrać? Ależ proszę bardzo! Po zarejestrowaniu się w serwisie otrzymasz kilka pytań o ocenę m.in. reżyserii, scenariusza, efektów specjalnych jednego z filmów. W odpowiedzi otrzymasz informacje o produkcjach, które powinieneś niebawem obejrzeć. Aby zbytnio nie przedłużać procesu rejestracji, można się logować kontem z Facebooka lub Twittera. Mi osobiście bardzo podoba się taka opcja. Jest to wygodne i nie muszę się przekopywać przez stertę formularzy. Wszystko, co udostępnisz za pomocą Filmastera publikowane jest na otwartej licencji Creative Commons. 