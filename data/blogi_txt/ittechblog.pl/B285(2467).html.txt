Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 21 lutego 2012, 7:24   0   Kolejna premiera LG przed MWC Koreański producent przedstawił dzisiaj nową serię telefonów z Androidem – L-Style, czyli model L3, L5 oraz L7. Każde z urządzeń posiada ekran wykonany w technologii LG Floating Mass, ma to dawać wrażenie dotykania nie szkła nad ekranem, ale samego ekranu. Jedyne co wiemy o telefonach z oficjalnej informacji prasowej, to wielkości ekranów, odpowiednio 3,2″, 4″ oraz 4,3″. L3 jako pierwszy zawita do Europy, już w marcu. Pozostałe mają zostać wydane przed końcem czerwca, wszystkie telefony mają działać pod kontrolą systemu Ice Cream Sandwich. Poza wyglądem i datą premiery, o nowych urządzeniach nic nie wiemy. Podobnie więc jak w przypadku Optimusa Vu, najważniejszy element zostanie tajemnicą. Docelowo ma to przyciągnąć uwagę na konferencję LG podczas tegorocznego MWC – coś tam wiemy, ale jednak to jest za mało, żeby ocenić produkt. Mimo to, już dzisiaj jestem w stanie powiedzieć, że seria L-Style nie zapowiada się na tyle ciekawie, abym specjalnie śledził prezentację. Wydaje mi się, że LG mogło już poczekać do Mobile World Congress, ponieważ jak dla mnie dzisiejsza premiera ma skutek przeciwny do zamierzonego, a szkoda. [ź] The Verge 