Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 grudnia 2010, 1:47   7   Gmero – małe zlecenia za małe pieniądze Gmero.pl to serwis, który niedawno wystartował. Jest to swego rodzaju platforma, za pośrednictwem której anonimowi użytkownicy mogą zlecać wykonywanie nietrudnych czynności związanych z marketingiem czy reklamą w sieci (choć oczywiście zdarzają się zadania typu: “zrób mi wypracowanie na temat…”). Zadania są bardzo proste i często ograniczają się do napisania posta na danym forum czy zareklamowania serwisu na Facebooku. Za ich wykonanie otrzymujemy odpowiednie wynagrodzenie.  Podstawowa wiedza z zakresu obsługi komputera i internetu, własny rachunek bankowy i kilkanaście minut czasu wolnego wystarczą, aby dorobić parę groszy. Zlecenia, które pojawiają się w serwisie nie są trudne do wykonania – opłaty za ich wykonanie do wysokich także nie należą (pokusiłbym się o stwierdzenie, że są śmiesznie niskie, ale adekwatne do wykonywanych przez zleceniobiorcę czynności). Zlecenie posiada datę ważności i można je wykonać określoną ilość razy. Zleceniodawca określa także czy jedna osoba może wykonać dane zlecenie jednorazowo, czy kilkukrotnie. Przykładowe zadanie wygląda tak: Zapisz się do programu partnerskiego XYZ z linka: http://xxx.pl Po zalogowaniu do serwisu kliknij w zakładkę NARZĘDZIA i wygeneruj swój link partnerski oraz reklamę wizualną. Reklamę wizualną (okładka produktu, banner czy widżet) umieść na SWOJEJ stronie www.   Za wykonanie powyższego zadania otrzymasz 30 groszy. Jak widzisz jest to mało, ale chyba przyznasz mi rację, gdy napiszę, że lepsze to niż klikanie w setki maili i linków w serwisach typu GPTR? Bardzo dobrą recenzję Gmero.pl przygotował portal wystartowali.pl – zachęcam do zapoznania się z opinią autora. Moim zdaniem projekt ma szanse stać się ciekawą alternatywą dla zarobku z programów partnerskich czy GPTR. [ź] wystartowali.pl; zdjęcie w nagłówku: gover.pl 