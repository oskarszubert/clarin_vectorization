Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 czerwca 2012, 3:18   2   Google Nexus Tablet zostanie zaprezentowany za dwa dni. Plotki krążą… Rynek tabletów, moim zdaniem, jest  nudny, a wręcz wtórny. Tysiące urządzeń o podobnych specyfikacjach, opartych na tym samym systemie (mówimy o Androidzie) – wieje nudą, brakuje czegoś świeżego. Co prawda Microsoft zaprezentował ostatnio całkiem ciekawe urządzenie (tu i tu) o nazwie Surface, mam jednak wrażenie, że nic z tego nie będzie. O Chromebookach także było głośno, a jak to wyszło, doskonale wiemy – pisałem o tym w listopadzie. Podobnie rzecz ma się ze smartfonami z Windowsem phone 7/7.5 (a już niedługo Windows Phone 8) – było głośno, był zachwyt, a tymczasem urządzenia te mają szczątkowy udział w rynku. Czy tak samo będzie z Google Nexus Tabletem, który od co najmniej kilkunastu dni robi plotkową furorę w internecie?  Na konferencji Google I/O, która odbędzie się w dniach 27-29 czerwca, firma zaprezentuje prawdopodobnie swój tablet. Jeżeli wierzyć plotkom, to specyfikacja urządzenia wyglądać będzie tak:  Ekran 7 cali, IPS, rozdzielczość 1280×800, układ NVIDIA Tegra 3 quad-core 1,3GHz, 1 GB RAM, pamięć wewnętrzna: 8GB lub 16GB, kamerka do wideorozmów, 1,2MPx; brak kamerki z tyłu, bateria wytrzymać powinna 8 godzin.  Tablet zostanie zaprezentowany wraz z systemem Android 4.1 Jelly Bean, o którym nie wiadomo nic, prócz tego, że będzie miał nową tapetę i odświeżony widget wyszukiwania. Reszta informacji na temat nowego OS-a to niepotwierdzone plotki. Nieoficjalnie mówi się o nowej wyszukiwarce czy menedżerze plików (z łącznością WiFi). Jeśli wierzyć plotkom, to urządzenie nie będzie wspierać łączności GSM.    Google Nexus Tablet może wyglądać właśnie tak   Google Nexus Tablet kosztować ma ~199$ (wariant 8GB) lub ~$249 (wariant 16GB). Będzie to także jedyny tablet oficjalnie wspierany przez Google. Inne urządzenia wspierane są bowiem przez producentów, zaś tylko w tym wypadku Google zadba o aktualizacje dla Nexusa. [ź] Gizmodo Australia 