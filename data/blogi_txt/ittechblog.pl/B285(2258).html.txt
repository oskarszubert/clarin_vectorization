Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 października 2011, 11:14   10   Odświeżony Gmail jeszcze bardziej przyjazny użytkownikowi Wideo, które macie możliwość obejrzeć poniżej wyciekło Googlowi – choć jak wiemy słowo “wyciekło” powinno zostać wzięte w cudzysłów. Na oficjalnym kanale Google na YouTube ukazał się materiał, który nie miał być tam jeszcze zamieszczany. Jego status szybko został zmieniony na “prywatny”, ale jednemu z użytkowników udało się wrzucić filmik na nowo.  Odświeżony GMail to przede wszystkim wygoda i komfort użytkowania. Rozumiem doskonale, że dla niektórych osób gadka Jasona Cornwella może być po prostu niezrozumiała, tak więc wypiszę najważniejsze zmiany, jakie zajdą w poczcie Google. Nowy, “czystszy” wygląd, odświeżony GMail dopasowuje się do okna przeglądarki, a więc zmiana wielkości okna wpływa na rozmieszczenie elementów poczty, możliwa zmiana “zagęszczenia” elementów interfejsu: komfortowe, przytulne (przyjemne) oraz zbite, możliwa zmiana ilości zajmowanego miejsca przez elementy w lewym menu, nowe motywy w wysokiej rozdzielczości, zdjęcia profilowe z Google+ wyświetlają się jako awatary dla osób w konwersacji, dokładniejsze wyszukiwanie (pola: od, do; zawiera słowa, nie zawiera słów), filtry dla wyszukiwania (np. nieprzeczytane wiadomości).   [ź] mashable.com 