Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 9 czerwca 2011, 11:45   13   Backblaze – najlepszy backup online Ten artykuł ma już parę miesięcy. Zapoznaj się koniecznie z nowym o alternatywie dla Dropboxa, aplikacji Sugarsync :) Wiecie ile może kosztować święty spokój? Okazuje się, że w przypadku bezpieczeństwa naszych danych można go wycenić na około 11 zł na miesiąc. To wszystko dzięki usłudze backupu online od firmy Backblaze. Jakimi cechami wyróżnia się na tle konkurencji:  przywracanie kopii online, brak limitów, backup może mieć zarówno 1GB, jak i 100TB, przywracanie DVD lub USB, kopie zewnętrznych nośników, wydajność FSCAN, automatyczne znajdowanie plików, wersjonowanie plików 30 dni wstecz, zaawansowane raportowanie, szyfrowanie danych wg wymogów armii, 11 języków interfejsu, backup w trybie bezczynności, zarządzanie przepustowością łącza, planowanie kopii, wielkość backupowanego pojedynczego pliku do 4GB, cena, cena i jeszcze raz cena. :) Płatności:  3.96 $ na miesiąc dla płatności dwuletniej; 90 $ jednorazowo. Wychodzi niecałe 11 zł na miesiąc; 4.17 $ na miesiąc dla płatności rocznej; 50 $ jednorazowo; 5 $ na miesiąc bez kontraktu długoterminowego; do tego mamy 15-dniowy bezpłatny okres testowy, aby przekonać się o możliwościach.  Alternatywy? Oczywiście pierwsze skojarzenie to Dropbox. Jak już pisaliśmy można zyskać nawet do 20GB za darmo. Plan z 50GB powierzchni kosztuje już 9,99 $ miesięcznie lub też 99 $ rocznie. Na podstawowe dokumenty i pliki powinien wystarczyć, jednak gdy online chcemy przechowywać kompletną kopię, jest to już zdecydowanie za mało. Oczywiście pojawiają się główne pytania: Czas backupu np. 200GB danych w polskich warunkach jest dyskusyjny i będzie to trwało potwornie długo.  Owszem, owszem, ale tylko za pierwszym razem. Pierwszy backup może zająć nawet dwa tygodnie w zależności, ile czasu będzie komputer pracował online oraz od tego, ile tych danych musi zostać zuploadowanych. Potem są już kopie przyrostowe, a te przecież charakteryzują się już dużo mniejszym wolumenem.  Nie lepiej jest kupić zewnętrzny dysk twardy?  Trudno powiedzieć, ma to zarówno swoje wady jak i zalety. Mi osobiście jeden taki dysk 500GB już się zapełnił i teraz musiałbym kupić drugi. Z tych danych często nie korzystam, więc nie muszę mieć ich zawsze pod ręką, ważne by nie zginęły. Kwestia bezpieczeństwa?  Tutaj, w przeciwieństwie do dyskusyjnego Dropboxa, mamy pełne szyfrowanie. Producent chwali się, że podobne zabezpieczenia stosuje armia usa, więc źle nie jest.  A dostępność?  Backup online wymaga… dostępu online :)  – to jest chyba jasne. Ale tutaj Backblaze idzie na rękę użytkownikom i w razie nagłego przypadku, np. kradzieży laptopa, gdy trzeba odzyskać całą kopię, istnieje możliwość wysyłki takiej kopii na nośnikach DVD do klienta. Oczywiście cały czas mamy dostęp do swoich danych przez stronę www. DVD będzie nas kosztować 99 $ z 4,2GB a za 189 $ przyślą nam zewnętrzny dysk twardy na USB z max 400GB. Odzyskiwanie kopii bezpieczeństwa online jest w pełni darmowe. Wspominam jednak o takich alternatywach, gdyż dla firm jest to bardzo ważny aspekt.  Czy z jednego konta mogę backupować kilka komputerów?  Tak, można. Ale nie jest to darmowe, każdy komputer to kolejna stawka. Wygoda zarządzania z jednego konta użytkownika zostaje. Warto? Ten, kto chociaż raz utracił ważne dane wie, że warto. ;) W ciągu paru ostatnich burzowych dni dwa razy już widziałem wpisy znajomych, którzy utracili swoje dyski twarde, więc ten wpis po części dedykuję właśnie takim pechowcom. :) 