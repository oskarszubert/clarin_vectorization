Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 listopada 2010, 6:42   3   Tablet Creative ZiiO Creative to firma, która kojarzy się przede wszystkim z kartami muzycznymi czy głośnikami. Kto by pomyślał, że może ona wypuścić na rynek swój własny tablet? Przyznajmy szczerze, już chyba wszystkie większe firmy zapowiedziały wydanie własnych tabletów. Pytanie tylko czy ta nisza nie została już wypełniona? iPad zgarnia przecież 95% udziałów. Pozostałymi pięcioma zaspokoić się musi reszta tabletowego światka.  Creative ZiiO działa w oparciu o system Android 2.1. Posiada wbudowany głośnik, mikrofon, aparat (z przodu urządzenia). Maksymalna obsługiwana rozdzielczość ekranu (rezystancyjnego) w wersji 10-calowej wynosi 1024x600px a w wersji 7-calowej 480x800px.  ZiiO bazuje na mało znanym układzie Zii Labs ZMS-08 (Procesor ARM Cortex-A8 1GHz, 256K L2 Cache, 32K I/D Cache, akcelerator 3D, technologia Creative X-Fi). Tablet posiada wbudowany modem WiFi 802.11 b/g, moduł Bluetooth 2.1, slot na kartę SD oraz wejście HDMI. Tablet wyposażono w technologie:  Pure Android Audio – zapewnia doskonałej jakości dźwięk, przesyłany cyfrowo, X-Fi Crystalizer – przywraca utracone detale i poprawia jakość dźwięku cyfrowego, X-Fi Expand – oferuje głębię dźwięków, dzięki czemu możliwe jest precyzyjne określanie lokalizacji np. przeciwników w grach.  Oba modele wejdą na rynek w grudniu. Creative Ziio 7″ kosztuje 229 € (8GB) lub 259 € (16GB), natomiast Ziio 10″ będzie oferowany w cenie 289 € (8GB) lub 319 € (16GB). Tablet Creative ZiiO raczej nie spotka się z gorącym przyjęciem. A to z powodu zastosowania w nim ekranu rezystancyjnego wymagającego użycia rysika i wykluczającego użycie palców do obsługi urządzenia. [ź] androidal.pl, slashgear.com, i4u.com 