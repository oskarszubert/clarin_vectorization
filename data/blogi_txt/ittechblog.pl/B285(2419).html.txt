Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 17 stycznia 2012, 8:31   6 Wybrane wpisy IT Tech Blog publikowane w nowym serwisie technologicznym grupy Money.pl Jest nam niezmiernie miło poinformować, że od niedawna wybrane wpisy z  naszego bloga publikowane są również w nowo powstałym (o tym niżej) serwisie technologicznym grupy Money.pl. Money.pl chyba nie trzeba nikomu przedstawiać, jest to bowiem najpopularniejsze medium biznesowe w Polsce, które odwiedza około 5 mln użytkowników miesięcznie (MegapanelGemius/PBI). Wszystkie nasze wpisy, które tam się pojawią, będą w odpowiedni sposób oznaczone (logo) oraz będą zawierały link kierujący do głównej strony bloga. Bardzo cieszymy się ze współpracy z nowym partnerem, mamy nadzieję, że zainteresujemy i dotrzemy do nowych czytelników. Przykładowy wpis: Rewolucja w płatnościach mobilnych – Paypal Wallet.  Słów kilka o nowym serwisie technologicznym tech.money.pl Z początkiem roku Money.pl zaprezentował swoim czytelnikom nowy serwis o tematyce technologicznej. Serwis ten jest internetowym magazynem z nowinkami ze świata wiedzy i nauki. W nowym serwisie, dostępnym pod adresem tech.money.pl czytelnicy znajdą wiadomości mi.in. z dziedzin takich jak IT, telekomunikacja, medycyna, przemysł.   Żyjemy w czasach, w których technologia jest nieodłączną częścią naszego życia, driverem rozwoju biznesu, a innowacyjność jest często decydującym czynnikiem dającym przewagę konkurencyjną we współczesnej gospodarce – mówi Aleksander Kusz, prezes Money.pl. Wraz z rozwojem całej Grupy Money.pl, naturalnym kierunkiem było poszerzenie portfolio Money.pl o tematykę związaną z dziedzinami naukowo-technicznymi, odkryciami naukowymi, decydującymi o globalnym rozwoju gospodarki – wyjaśnia Kusz.  Serwis jest dedykowany nie tylko pasjonatom wiedzy, ale też przedsiębiorcom poszukujących nowoczesnych rozwiązań dla swoich firm, a także managerom chcącym poszerzyć swoje horyzonty.  Wyróżnikiem Technologii w Money.pl będą redaktorskie treści oraz specjalistyczne blogi, podobnie, jak w dziale bazującym na nowościach naukowo- technicznych serwisu The Economist. Istotną częścią serwisu będzie dział zgłębiający zagadnienia związane z ekologią i energią odnawialną, czyli tematyką tak ważną we współczesnym świecie – mówi Tomasz Bonek, redaktor naczelny Money.pl. Nowy serwis będzie stanowił źródło wiedzy dla internautów zainteresowanych najnowszymi rozwiązaniami technicznymi oraz zastosowaniem tych elementów w praktyce – dodaje Bonek. Czytelnicy Money.pl prowadzący małe i średnie przedsiębiorstwa znajdą w serwisie treści związane z oprogramowaniem dla firm czy najciekawszymi rozwiązaniami CRM, a także wiadomości dotyczące nowości i innowacji z rynków. Według twórców, serwis technologiczny ma być jednym z najprężniej rozwijających się serwisów portalu Money.pl w roku 2012. Zobaczymy jak to będzie wyglądało za jakiś czas. 