Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 listopada 2008, 4:18   10   Ciekawy netbook Samsung NC10 Samsung podjął decyzję o wprowadzeniu na polski rynek najnowszego modelu netbooka. Mały, lekki a przy tym niebywale funkcjonalny NC10 stanowi stylową, niezwykle atrakcyjną alternatywę dla konkurencji.  Samsung NC10 to urządzanie stworzone z myślą o mobilnych profesjonalistach, którzy przywiązują wagę do wyglądu wykorzystywanych przez siebie urządzeń. Dopracowane wzornictwo eleganckiej obudowy podkreśla harmonię konstrukcji tego ultrakompaktowego netbooka. Jego charakter został dodatkowo zaakcentowany możliwością wyboru koloru obudowy: klasyczna fortepianowa czerń, nowoczesna biel oraz unikatowy metaliczny odcień błękitu.  Samsung NC10 to jeden z najlżejszych netbooków o przekątnej 10,2″ i baterii składającej się z 6 ogniw – waży tylko 1,33 kg. Mimo niewielkich rozmiarów może pochwalić się doskonałym wyświetlaczem WSVGA (1024×600) SuperBright Non-Gloss LED o przekątnej 10,2″ oraz ergonomiczną klawiaturą tradycyjnych rozmiarów, które sprawiają, że praca z tym komputerem jest znacznie łatwiejsza w porównaniu z podobnymi produktami tej kategorii. Najmniejszy procesor marki Intel o najniższym zużyciu energii (Intel Atom) sprawia, że biorąc pod uwagę rozmiary, wagę i koszt modelu NC10 mamy do czynienia z wydajną i ekonomiczną maszyną. Oferując system Microsoft Windows XP Home w połączeniu z twardym dyskiem o pojemności 80-160 GB, najnowszy maluch firmy Samsung wyznacza nowe standardy relacji ceny do jakości. Wyjątkowo mocna i solidna obudowa Protect-o-Edge wytrzyma nieuchronne wypadki zdarzające się przy intensywnym, dynamicznym użytkowaniu. Dłuższy czas pracy akumulatora, gwarantuje pełną wolność. 6-ogniwowa bateria zapewnia czas pracy nawet do 8 godzin. Pełen mocy, niewielki Samsung NC10 sprawia, że prawdziwie mobilna praca staje się rzeczywistością i przyjemnością. NC10 to także nowy sposób na stały dostęp do  Internetu. Niezależnie od miejsca przebywania, w domu, w pracy czy w podróży, może pochwalić się różnorodnymi rozwiązaniami komunikacyjnymi, takimi jak m.in. sieć bezprzewodowa LAN Atheros 802.11b.g zapewniająca szybki dostęp do Internetu, możliwość podłączenia do sieci 10/100 Ethernet LAN oraz opcjonalne złącze Bluetooth 2.0+EDR. Dodatkowo posiada wbudowaną kamerkę wideo, dzięki której łatwo pozostać w kontakcie z innymi poprzez wideokonferencję lub opcję przesyłania obrazu „na żywo”. Spośród innych rozwiązań na uwagę zasługują: czytnik kart 3 w 1, złącze VGA, wyjście na mikrofon, słuchawki oraz 3 porty USB. Radosław Repelewicz, Product Manager działu notebooków z Samsung Electronics Polska, powiedział: “Od dłuższego czasu przyglądaliśmy się rynkowi, aby poznać realne potrzeby klientów. Wyniki naszych obserwacji wykazały, że użytkownicy czują się wyjątkowo sfrustrowani niedogodnościami podobnych produktów, takimi jak m.in. zbyt mała klawiatura i krótki czas pracy baterii. Doszliśmy do bardzo cennych wniosków, dzięki którym powstał produkt, który – w naszym odczuciu – wychodzi naprzeciw zapotrzebowaniu konsumentów. Mały i lekki, a zarazem wytrzymały, wydajny i pełen wyjątkowo funkcjonalnych rozwiązań, które usprawniają mobilną pracę i surfowanie po Internecie. Mobilny świat multimediów stoi otworem przed naszymi klientami”. Samsung NC10 będzie dostępny w Polsce od listopada b.r.. Spokój zapewni międzynarodowa gwarancja, którą objęte są wszystkie notebooki firmy Samsung. Urządzenia objęte są szybkim serwisem, naprawą i zwrotem komputera, tak aby zredukować do minimum wszelkie niedogodności i umożliwić jak najszybszy powrót do pracy. Specyfikacja techniczna:  procesor: Intel Atom N270 processor (1,6 GHz, 533 MHz), system operacyjny: Microsoft Windows XP Home SP3, pamięć: DDR2 533 MHz 512 MB ~ 1 GB, wyświetlacz: 10,2”  WSVGA (1024 x 600) matowa SuperBright z podświetlaniem LED, twardy dysk: 80 GB / 120 GB / 160 GB (5400 obr/min SATA), napęd optyczny: brak, karta grafiki: Intel GMA 950, komunikacja: WLAN Atheros 802.11b/g, Bluetooth 2.0 + EDR, LAN 10/100, złącza: Czytnik kart 3-w-1 (SD, SDHC, MMC) – 3 x USB 2.0- 1 x wyjście na słuchawki- 1 x wyjście na mikrofon- 1 x wbudowany mikrofon- 1 x port VGA – 1 x RJ45 (LAN) czytnik kart: 3 w 1 (SD, SDHC, MMC), multimedia: kamerka internetowa 1,3 megapiksela akumulator: 3 ogniwa – do 3,5 godziny pracy, 6 ogniw – do 8 godzin, klawiatura: 83 klawisze, głośniki: 2 głośniki (1,5 W x 2), wymiary: 261 mm x 185,5 mm x 30,3 mm, waga: 1,19 kg (z akumulatorem 3-ogniwowym) 1,33 kg (z akumulatorem 6-ogniwowym) gwarancja: 24 miesięcy gwarancji w systemie door- to-door.  Źródło: notebookcheck.pl 