Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 października 2008, 9:43   6   Rydzyk Mobile czyli telefonia komórkowa Radia Maryja Czy rynek telefonów komórkowych jest już nasycony? Wydawałoby się, że tak. Istnieje jednak ogromna kilkumilionowa nisza. To słuchacze Radia Maryja, którzy w większości nie korzystają jeszcze z telefonów komórkowych. Dostrzegł to inwestor giełdowy Roman Karkosik i razem z o. Tadeuszem Rydzykiem chcę stworzyć sieć telefonii katolickiej. Znany inwestor giełdowy Roman Karkosik postanowił zainwestować w telefonię katolicką. Rynek klientów ma zapewnić o. Tadeusz Rydzyk, za pośrednictwem Radia Maryja – donosi “Parkiet”. Gazeta zapowiada, że Roman Karkosik oraz ojciec Tadeusz Rydzyk, szef Radia Maryja, będą współpracować przy budowaniu pozycji rynkowej nowego operatora telefonii komórkowej w oparciu o aktywa CenterNetu.  CenterNet to firma należąca do NFI Midas, kontrolowanego przez Karkosika. Radio Maryja, a także inne media kierowane przez o. Rydzyka, mają zapewnić dostęp do klientów. Cztery miliony potencjalnych klientów Toruńska rozgłośnia ma – według różnych badań – od miliona do blisko czterech milionów słuchaczy. W dużej części są to osoby starsze, które jeszcze nie korzystają z telefonii komórkowej. Jednocześnie -jak wykazują ostatnie badania – słuchacze Radia Maryja to osoby lepiej wykształcone i więcej zarabiające niż jeszcze kilka lat temu. - Tego typu modele biznesowe sprawdzają się na Zachodzie – powiedział “Parkietowi” Roman Karkosik. Abonament zamiast datku? Eksperci są podzieleni w opiniach o nowym przedsięwzięciu ojca Rydzyka. – Nie sądzę, żeby ten pomysł okazał się opłacalny. Po pierwsze, CenterNet nie ma naziemnej sieci, więc będzie musiał płacić za wszystkie usługi innym operatorom. Po drugie, grupa docelowa wydaje się zbyt wąska. Ludzie starsi zwykle nie kupują komórek, bo nie potrzebują ich, a poza tym często ich na to nie stać. Chyba, że o. Rydzyk przerzuci się z datków od słuchaczy na opłaty za telefony – mówi Maciej Bębenek z działu nowych technologii Onetu. Dla młodych i starszych Centernet wygrał przetarg na częstotliwości telefonii komórkowej w marcu zeszłego roku . Zapowiadała wtedy, że uruchomi dwie marki: skierowaną do ludzi młodych i aktywnych Extreme Mobile oraz markę popularną. – Pozostajemy przy tych planach, „W rodzinie” to nasza kolejna inicjatywa. Chcemy ruszyć w pierwszej połowie 2009 roku – mówi tvn24.pl prezes CenterNet, Tomasz Jarmicki. Polecam artykuły na tvn24.pl tu i tu. Włos się na głowie jeży ;) 