Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 1 października 2010, 12:41   1   Po co 2 wyświetlacze w telefonie? Samsung wie Nikogo chyba nie zaskoczę pisząc, że producentom telefonów komórkowych zaczyna brakować pomysłów. Przecież już wszystko jest! Wygodne, dotykowe interfejsy, ponad 1GHz procesory, przeglądarki niczym wyjęte z normalnych PC’tów. Samsunga to chyba nie dotyczy. W jednym ze swoich telefonów zamontował dodatkowy wyświetlacz. Znajduje się on zaraz pod głównym ekranem – prosty i funkcjonalny. Podobne próby już widziałem w jakimś bodajże HTC, gdzie także były 2 wyświetlacze, oddzielone małym paskiem. Pomysł się nie sprawdził i słuch po tych rozwiązaniach zaginął. Teraz taki bajer będzie (na razie wyciekły jakieś zdjęcia) wykorzystany w Samsungu Continuum produkowanym dla sieci Verizon, który działa na systemie Android. Oczywiście wszystko najwyższej jakości. Żaden 2-kolorowy wyświetlacz, ale tak samo jak główny ekran jest wykonany w technologi OLED. Takie traktowanie klienta to ja rozumiem. ;) Wróćmy jednak do funkcjonalności. Otóż to małe cudo działa jako powiadamiacz (ekran informacyjny). Nowy SMS, prognoza pogody, wpis na RSS – wszystko to będzie się znajdowało na dodatkowym wyświetlaczu, w formie trochę bardziej skomplikowanej niż jakieś byle powiadomienie w systemie. :) Super! Dodatkowy wyświetlacz nie przeszkadzający zupełnie swojemu większemu odpowiednikowi, a tak bardzo umili pracę z telefonem. Szybki dostęp do prognozy pogody, wiadomości SMS, czy RSS – to wszystko, wszędzie. Bez ograniczeń. [ź] Engadget.com 