Bartosz 'bartekmp' Pollok    Fanboj Wolnego Oprogramowania, gracz, początkujący i nieudolny programista. Lubi pisać o sprzęcie i systemach. Uwielbia telefony z Androidem. Wbrew pozorom nie jest nolifem :).     Email   Bartosz 'bartekmp' Pollok, 23 sierpnia 2010, 10:26   2   Firefox 4 beta 4 wnosi możliwość akceleracji sprzętowej w wersji dla Windowsa Kolejna wersja testowa przeglądarki Mozilla Firefox oznaczona numerem 4 beta 4 wnosi kolejne usprawnienia. Pierwszym ficzerem dodanym do najnowszej wersji testowej jest sprzętowa akceleracja wyświetlanych stron. Firefox przekazuje część zadań do karty graficznej zamiast do procesora, dzięki czemu CPU nie jest tak obciążone renderowaniem stron. To zagranie jest od dawna znane i wielu producentów oprogramowania je stosuje, gdyż niesie ze sobą skok wydajności. Aktywować tę opcję można w wersji Firefoxa 4 beta 4 lub wyższej (domyślnie jest wyłączona), a także w “bardzo” testowych wersjach Firefoxa – Minefield. Aby to zrobić należy wykonać następujące czynności:  Wejść do about:config poprzez Awesome Bar (pasek adresu). Zaakceptować ostrzeżenia o możliwości uszkodzenia programu. Wyszukać pozycję mozilla.widget .render-mode i zmienić jej wartość na 6. Wyszukać pozycji gfx.font_rendering.directwrite.enabled i zmienić jej wartość na true.  Oprócz tego kolejnym ciekawym dodatkiem jest grupowanie kart. Pozwala na wygodne przemieszczanie otwartych kart w specjalnie przygotowanym do tego oknie. Wygląda to tak: Kliknij, aby powiększyć. Wprowadzono ponadto synchronizację, znaną już m.in. z Google Chrome (wersja 6 beta) i Opery. Umożliwia ona użytkownikowi zarządzanie profilami synchronizacji, przełączanie między nimi, zmianę ich nazwy i hasła, a także spersonalizowanie elementów, które mają być zsynchronizowane. Na razie (najnowszy na obecną chwilę nightly-build Minefielda) umożliwia synchronizację zakładek, haseł, ustawień i historii. Prawdopodobnie synchronizacja rozszerzeń nie znajdzie się w finalnym wydaniu (o ile w ogóle się znajdzie).  Co do kwestii technicznych – prerelease wersji 4 beta 5 uzyskuje w teście HTML5Test.com 204 punkty + 9 punktów dodatkowych (dla porównania: najnowszy build Chromium z SVN-a uzyskuje w tym teście 222 + 10 punktów): Kliknij, aby powiększyć. Z własnych testów najnowszej wersji Minefielda przekonałem się, że przeglądarka jest już bardzo stabilna.. Jednak wciąż uruchamia się długo – jak stary, dobry/niedobry Firefox. Dodatkowym mankamentem wersji testowej, mimo że jest już w pełni używalna, jest brak podstawowych rozszerzeń, które z pewnością ukażą się dopiero po premierze stabilnej, finalnej wersji. Minefield do pobrania tutaj: [link] Screeny dzięki uprzejmości PriArda :). [ź]: BGR 