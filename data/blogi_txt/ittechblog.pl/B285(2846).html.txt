Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 29 sierpnia 2012, 7:00   4   Cykl: Historia telefonów – Wojtek Moridin Pietrusiewicz       Historie telefonów już od dwóch miesięcy goszczą na blogu. Niestety, cykl wywiadów kończy się w ten mały jubileusz. Ostatnią osobą, które zechciała podzielić się swoimi przeżyciami jest Wojtek Pietrusiewicz, dla większości znany jako @Moridin. Prowadzi bloga makoweabc.pl i, chociaż jego przygoda z Makami trwa krócej niż dekadę, to jest jednym z najbardziej rozpoznawanych ludzi w branży. Poza gadżetami uwielbia też fotografię oraz szybkie samochody.     1. Jaki był Twój pierwszy telefon i jak go wspominasz?     Motorola StarTac model 85 bodajże. Najlepszy telefon z najgorszym oprogramowaniem jaki kiedykolwiek miałem. Najlepszy, ponieważ sam jego wygląd zabija. Gdyby dzisiaj Motorola wyprodukowała taki telefon w nowoczesnej technologii, ale niezmienionym wyglądzie, to kupiłbym go bez wahania. Menu było tragiczne w nawigacji, ale poświęcałem się dla wyglądu. Trzeba było też uważać na wyciąganą antenkę.   2. Którego featurephone’a wspominasz najlepiej? Naturalnie Motorolę powyżej, chociaż miłe doświadczenia miałem również z Nokią 8210 ze względu na jej niewielkie rozmiary.   3. Jaki był Twój pierwszy smartfon i jak go wspominasz?    Poniekąd była nim Nokia E70, o ile można ją w ogóle nazwać smartfonem. Miałem jednak możliwość zalogowania się do poczty i jej automatycznego sprawdzania, a przeglądarka WWW działała na stronach przygotowanych pod mobilne urządzenia. Nie miałem jej przesadnie długo, ponieważ niecały rok po jej zakupie pojawił się jailbreak dla iPhone’a pierwszej generacji.    4. Którego smartfona wspominasz najlepiej?    Każdego iPhone’a, z tym że sukcesywnie stawały się coraz lepsze, więc absolutnie najlepiej “wspominam” (w cudzysłowie, bo obecnie go używam) 4S-kę, która dodatkowo zastąpiła mi Panasonica LX3. Następnie 4-ka, 3GS i pierwszej generacji. Sentyment największy mam natomiast do pierwszego iPhone’a – głównie chodzi o nostalgię oraz wspomnienia z nim związane, ale nie wątpię, że gdybym do niego dzisiaj wrócił, to tylko ze względu na design.   5. Jaki jest Twój aktualny telefon i dlaczego akurat ten?   Obecnie to iPhone 4S. Odpowiedź na drugą część pytania jest akurat banalna: bo to obecnie na rynku najlepszy dla moich potrzeb telefon. Połączenie jakości wykonania i designu z jego możliwościami w zupełności zaspokaja praktycznie wszystkie moje potrzeby.    6. Jaki jest Twój wymarzony telefon i dlaczego?   iPhone 4S z akumulatorem, który wytrzymywałbym tydzień na jednym ładowaniu. No może dwa, skoro jesteśmy przy marzeniach. Nie wątpię jednak, że to wkrótce się zmieni – nowy model już za rogiem.     Gdyby jednak Motorola wskrzesiła model StarTac, w prawie niezmienionej formie, ale lepiej wykonanego, z wbudowanym hotspotem oraz aparatem klasy tego co jest w 4S, to poważnie zastanowiłbym się nad zmianą. Ten telefon był po prostu fantastyczny z wyglądu. 