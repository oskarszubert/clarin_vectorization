Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 16 lutego 2012, 2:14   21   Nowe GG 11 – czyli jak to Gadu Gadu przespało swoją szansę Dzisiaj wielka premiera beta wersji 11 komunikatora GG. Z wypiekami na twarzy pobieram… pobieram… pobieram – tak, wersja na OS X waży blisko 110MB, istny chudzielec. GG 11 to ładny i w końcu prawie minimalistyczny komunikator, czyli taki jaki powinien być jakieś 3 lata temu, gdy to by miało jeszcze znaczenie. Lista zmian wygląda imponująco:  1. Wygodna konfiguracja Możesz włączać i ukrywać dodatkowe elementy listy kontaktów i okna rozmowy. Wystarczy kliknąć przycisk po prawej stronie listy kontaktów. Twoje ustawienia nie zmienią się, jeśli używasz GG na wielu komputerach. Większość z nich zadziała automatycznie także w GG na stronie internetowej, a tam, gdzie to możliwe, również w komórce. 2. Zaproszenia Dodając osobę do listy kontaktów, możesz jej wysłać zaproszenie do znajomości. Jeśli zostanie zaakceptowane, pojawisz się na liście kontaktów zapraszanej osoby. Od tej chwili GG rozpoznaje Was jako znajomych, masz więc pewność, że Twoje wiadomości zostaną dostarczone, niezależnie od ustawień prywatności znajomego. 3. Prywatność W ustawieniach prywatności możesz w prosty sposób określić, kto ma widzieć Twój status czy opis GG. Masz do wyboru opcje „Profil dla znajomych” i „Profil dla wszystkich”. Od Ciebie zależy także, czy zgadzasz się na rozmowy z nieznajomymi. 4. Przedstawianie się Rejestrując nowe konto w GG, użytkownicy przedstawiają się, podając imię i nazwisko lub pseudonim. Chcesz, aby Twoi znajomi mogli Cię odnaleźć? Przedstaw się prawdziwymi danymi. Bez obaw! Dbamy o ich bezpieczeństwo. Podaj adres mailowy lub numer telefonu. Jeśli zapomnisz hasła, zostaną użyte, by je przypomnieć. 5. Zakładka „Ostatnie” W głównym oknie komunikatora znajdziesz zakładkę „Ostatnie”. Trafiają do niej wszystkie nieodebrane przez Ciebie powiadomienia. Znajdziesz tam również listę ostatnio prowadzonych rozmów i oczekujące zaproszenia do znajomości. 6. Status dostępności „Nie przeszkadzać” – nowe zasady działania Nie masz czasu na rozmowę? Ustaw status „nie przeszkadzać”. W nowym GG powoduje on wyłączenie chmurek i dźwięków powiadomień. Wszystkie powiadomienia, które utrzymujesz, mając ustawiony status „nie przeszkadzać” trafiają do zakładki „Ostatnie”. 7. Konferencje Możesz zaprosić więcej niż jedną osobę do rozmowy tekstowej. Możesz dodać uczestników do trwającej rozmowy lub utworzyć nową konferencję, wybierając osoby z listy kontaktów. Konferencję możesz w każdej chwili opuścić, albo na chwilę wyciszyć. Rozmowy grupowe działają na nowym GG w komputerze, w telefonie i w przeglądarce. 8. Gry w oknie rozmowy Nie musisz już odrywać się od rozmowy, aby pograć w jedną z popularnych gier. Gry dostępne są w wysuwanym panelu w oknie rozmowy. Możesz zaprosić do gry osobę z którą rozmawiasz. Rozgrywka może trwać dowolnie długo. Kiedy wykonasz ruch, przeciwnik dostanie powiadomienie. Możecie grać i rozmawiać, na GG w komputerze, w telefonie i w przeglądarce. 9. Przesyłanie plików na WWW GG pozwala na przesyłanie plików pomiędzy komunikatorami na komputerze, a wersją w przeglądarce. Plik można tez wysłać z telefonu komórkowego. Możesz więc odebrać, albo wysłać plik, gdy nie masz dostępu do swojego komputera. 10. Rozmowy głosowe i wideo przez stronę internetową Możesz prowadzić rozmowy głosowe i korzystać z kamerki również w GG na stronie internetowej. To wygodne, kiedy nie masz dostępu do własnego komputera. Nie jest możliwe łączenie się w ten sposób pomiędzy starą a nową wersją komunikatora. Jeśli jednak nie masz najnowszej wersji GG, możesz skorzystać z tej funkcji na stronie http://beta.gg.pl 11. Archiwum on-line W nowym archiwum GG znajdziesz wszystkie swoje rozmowy, niezależnie od tego z jakiego komputera i z jakiej wersji GG zostały przeprowadzone. W każdej chwili masz swobodny dostęp do archiwum poprzez komputer, komórkę i stronę internetową. W szczególnych wypadkach możesz archiwum wyłączyć lub usunąć z niego jakąś rozmowę. 12. Archiwum linków i załączników W swoim archiwum znajdziesz nie tylko historię rozmów, ale też wszystkie wysłane i otrzymane linki i pliki. Możesz je wygodnie przeglądać w oddzielnej zakładce na dowolnym komputerze. Takie archiwum dotyczące osoby, z którą obecnie rozmawiasz znajdziesz również w wysuwanym panelu okna rozmowy. 13. Szybki dostęp do poczty. Założenie konta pocztowego w GG.pl jest bardzo proste. Nie wymaga podawania żadnych dodatkowych danych – wszystko, co musisz zrobić to wybrać nazwę swojej skrzynki. Poczta jest wbudowana w komunikator. Jeśli chcesz, będzie on wyświetlał powiadomienia o nowych e-mailach. 14. Muzyka w GG Jeśli używasz nowego GG, nie musisz uruchamiać dodatkowej aplikacji, aby słuchać muzyki. Wbudowaliśmy radio w komunikator, dzięki czemu od ulubionych brzmień dzieli Cię zaledwie jedno kliknięcie. Nie musisz już ściągać gigabajtów plików z Internetu, by cieszyć się ulubionymi utworami. 15. Stacje radiowe z całego świata Nowe GG umożliwia słuchanie niemal stu tematycznych kanałów internetowego radia Open FM oraz kilkudziesięciu stacji radiowych z Polski i całego świata, takich jak Radio Zet czy Polskie Radio. W bogatej ofercie programowej znajdzie się coś dla każdego – od miłośników muzyki klasycznej po fanów ciężkich brzmień. 16. Automatyczna aktualizacja Nowe GG aktualizuje się automatycznie. Dzięki temu będziesz zawsze używać najnowszej i najbezpieczniejszej wersji. Nowe GG (beta) można pobrać ze strony: http://beta.gg.pl/info/ Przyznajcie, wygląda nieźle.  Dlaczego GG 11 raczej nie odniesie sukcesu? Proste. Nie jest multikomunikatorem. Przez ostatnie lata, wiele osób przeszło na alternatywne komunikatory, a coraz więcej z nas korzysta z alternatywnych protokołów, zostawiając sobie gg jako dodatkowy na wszelki wypadek. Gdyby GG11 wprowadziło możliwość obsługi kilka rodzajów protokołów, jak np. Jabber czy FB chat, łatwiej byłoby przekonać wielu z nas do powrotu. Należy sobie zdawać sprawę z tego, iż oficjalnie GG zabrania korzystania ze swojego protokołu na komunikatorach innych niż oficjalny, jednak większość osób albo tego nie wie albo ignoruje. GG11 próbuje ratować się nowymi funkcjami, jak wideokonferencje i gry, ale to też już mamy. Skype dynamicznie się rozwija i oferuje znacznie więcej, a przejęcie go przez MS, niezależnie czy ktoś lubi Microsoft, czy nie ;), daje jeszcze większe szanse na popularyzację tego protokołu i programu. Popularność FB czy nawet NK zabiera GG zarówno tych młodych, jak i starszych. Samą aplikacją bym się może pobawił dłużej, ale na co dzień korzystam głównie z Jabbera i nie mam zamiaru trzymać osobnej aplikacji w trayu jedynie pod GG, szkoda. 