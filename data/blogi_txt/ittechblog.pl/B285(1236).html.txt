Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 sierpnia 2010, 11:50   2   Wersja Alpha Firefoxa na urządzenia mobilne (Fennec) Wersja Alpha przeglądarki Mozilla Firefox przeznaczonej dla urządzeń mobilnych jest już do pobrania dla użytkowników systemów Android oraz wyposażonych w telefon Nokia N900.  Fennec (nazwa kodowa) jest pierwszą przeglądarką mobilną, oferującą dodatki (wtyczki) oraz opartą na tej samej technologii, co desktopowy Firefox. Najnowszy Fennec umożliwia synchronizację przeglądarek pomiędzy komputerem a telefonem. Możliwe jest synchronizowanie historii przeglądarki, zakładek, haseł, danych z autowypełniania formularzy czy otwartych kart. W tej wersji skupiono się na poprawie wydajności przeglądarki oraz czasie reakcji na wykonywane przez użytkownika akcje. Skorzystano z dwóch nowych technologii – Electrolysis oraz Layers. Technologia Electrolysis  pozwala na uruchomienie oddzielnego procesu dla renderowanej strony. Dzięki temu Fennec zareaguje szybciej na akcje użytkownika, gdy strona jest ładowana lub przeglądarkę obciąża JavaScript. Technologia Layers optymalizuje wyświetlanie grafiki i efektów z nią związanych. Dzięki jej zastosowaniu przewijanie stron, powiększanie, animacje czy filmy video obciążają procesor w mniejszym stopniu. Mozilla stara się przyspieszyć te akcje także poprzez zastosowanie akceleracji sprzętowej. 