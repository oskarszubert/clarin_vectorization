Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 18 marca 2012, 4:35   14   Poradnik kupującego – iPad W zeszły piątek tłumy fanów Apple pobiegło do kas sklepowych Apple Store’ów w największych krajach, aby zakupić nowy model iPada. W przyszłym tygodniu tablet trafi na półki sklepowe w pozostałych państwach – w tym w Polsce. Pozytywne recenzje zachęcają do kupna, pytanie tylko jaką konfigurację wybrać? The new iPad czy iPad 2?  Pierwszy problem to naturalnie generacja. Największą różnicą jest ekran – tegoroczny model posiada Retinę, dzięki czemu pojedyncze piksele nie są widoczne. Poza tym mamy też lepszy aparat, czterordzeniową grafikę, troszkę mocniejszy procesor oraz pojemniejszą baterię. Jest też kilka wad: większa bateria dłużej się ładuje niż w dwójce, zeszłoroczny model jest także smuklejszy i lżejszy no i naturalnie tańszy. Warto też zauważyć, że jeśli chcemy dokonać zakupu w polskim Apple Storze to iPad 2 występuje tylko w pojemności 16 GB. Jaka pojemność? Tablety od Apple występują w trzech wariantach pojemnościowych: 16, 32 oraz 64 GB, nie da się ich rozszerzyć kartami pamięci. W momencie podejmowania tej decyzji wybieramy do czego ma nam służyć tablet. Jeśli chcemy oglądać na nim filmy, magazynować nasze zdjęcia i muzykę polecam model 64-gigowy. “Trzydziestkadwójka” powinna być dobrą opcją dla niezdecydowanych, a także dla osób, które kupują iPada do grania. Podstawowy wariant idealnie sprawdzi się do przeglądania internetu, mailowania, mediów społecznościowych. Zmieści się na nim także kilka gier, jeden film oraz kilka książek i gazet. Według mnie jest to idealny wybór do domu, gdzie filmy, muzykę, czy zdjęcia możemy streamować z naszego komputera. Jeśli jednak chcemy żyć zupełnie w erze post-PC, powinniśmy kupić najwyższy model. Z 4G czy bez?  Nazywam tak model z transmisją danych, ponieważ tak nazywa go sam Apple. Jak wiadomo, LTE w nowym iPadzie nie jest zgodne z LTE w Europie, dlatego mamy do dyspozycji transmisję HSPA+, oferująca prędkość do 42 Mb/s (dla porównania LTE teoretycznie osiąga 100 Mb/s). Generalnie jeśli iPad jest kupowany z zamierzeniem częstego korzystania w podróży naprawdę warto dopłacić 600 zł za modem 4G, komfort jest znacznie większy niż w przypadku MiFi. Jeśli z sieci komórkowej chcemy korzystać okazjonalnie lepiej wybrać model z samym WiFi. Plus takiego rozwiązania jest taki, że jakby co możemy dokupić MiFi i mieć internet w naszym iPadzie dużo niższym kosztem (takie urządzenia kosztują około 300 zł). Kolejną zaletą drugiej bramki jest możliwość korzystania z LTE na terenie Polski – wystarczy kupić odpowiedni modem. Argumentem za wersją z 4G może być obecność GPSa – w przypadku ewentualnej kradzieży bądź zgubienia tabletu możemy go łatwo namierzyć dzięki usłudze Find My iPad. Kolor Biały lub czarny. Ten pierwszy dla estetów, kobiet i fanów Apple. Ten drugi dla pozostałych. Podsumowanie Mimo tych wszystkich rzeczy, które wypisałem najważniejszym kryterium (według mnie) jest budżet jakim dysponujemy oraz kwota, którą chcemy przeznaczyć na tablet. Żeby nie być gołosłownym przyznam się jaki model zarezerwowałem: biały 16 GB z WiFi. W przyszłości możliwe, że dokupię do niego MiFi z LTE. Zdecydowałem się na ten wariant, ponieważ głównie wykorzystuję iPada w domu, poza tym większość rzeczy i tak trzymam w chmurze. Ostatnim argumentem była cena; pierwszy iPad był reklamowany jako rewolucyjne urządzenie z niewiarygodnie niską cenę i chcę, aby tak było. 