Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 15 października 2012, 8:57 Orange wprowadza płatności zbliżeniowe Orange wkracza na rynek płatności zbliżeniowych – dzięki współpracy z mBankiem oraz MasterCard Europe. Usługa nosi nazwę Orange Cash, a jej start zapowiedziany jest na listopad. Tym samym już za nieco ponad dwa tygodnie Orange stanie się pierwszym polskim operatorem oferującym możliwość płacenia za pomocą technologii NFC.  Kto z tego skorzysta? Jak podaje Orange, z oferty będą mogli skorzystać właściciele następujących modeli telefonów:  HTC One X Nokia Lumia 610 Nokia 808 Pure View Sony  Xperia S Sony Xperia P Sony Xperia T Samsung Galaxy SIII BlackBerry Bold 9900 BlackBerry Bold 9790  Ponadto trzeba będzie umieścić w telefonie specjalną kartę SIM: mBank MasterCard Orange Cash, którą może otrzymać każdy obecny lub przyszły klient Orange, podpisując nową lub przedłużając starą umowę . Do karty przypisany będzie rachunek prowadzony w mBanku i to właśnie środkami istniejącymi na tym koncie przyjdzie nam dokonywać płatności zbliżeniowych. Więcej informacji na temat usługi znaleźć będzie można na stronach Orange oraz mBanku. O ile usługa wydaje się być przydatna, nie zapominajmy o mentalności Polaków i ich przyzwyczajeniu do płacenia gotówką. Młode pokolenia i owszem – korzystają z kart, tym niemniej i tak wielu z nas nadal przekonuje się dopiero o wygodzie, jaką jest płacenie zbliżeniowo w punktach PayPass. Należy jednak przyznać, że decydując się na współpracę z mBankiem i MasterCard, Orange zrobiło milowy krok do przodu, wyprzedzając w ten sposób rywali pod względem innowacyjności i oferowanej klientom wygody. Pytanie, jak wielu klientów z tej wygody skorzysta, ale o tym przekonamy się już niedługo… [ź] orange.pl 