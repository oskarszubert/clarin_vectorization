Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 17 listopada 2009, 8:38   8   Mały i wydajny PC za 1k zł – DELL Inspiron Zino HD W przypadku  DELL Inspiron Zino HD porównania z Apple Mac Mini nasuwają się same. Zacznę przewrotnie od końca, mianowicie ceny. Podstawowa konfiguracja DELLa kosztuje jedyne 239$ czyli wg obecnego kursu JEDYNE 670zł, sugerując się spory narzutem naszych kochanych rodzimych dostawców, cena nie powinna przekroczyć 1 000 zł. Nieco lepsza konfiguracja wyniesie nas maksymalnie 1 500 zł. Obecnie najtańszy Mac Mini to koszt minimum 2 500 zł, więc różnica spora. Obydwa komputerki oprócz wyglądu różnią się wymiarami (DELL jest o 4cm dłuższy i szerszy) oraz oczywiście zastosowanym systemem operacyjnym. DELL dodatkowo opiera się na procesorach AMD (MM Intel) oraz kartach graficznych ATI (MM Nvidia). Różnic jest więcej. Co ważne np. Mac Mini używa pamięci DDR3 1066MHz a DELL “tylko” DDR2 800MHz. Przewag MM jest sporo, lepsze procesory, lepsze pamięci, napęd szczelinowy … ale czy są warte ponad 66% większej ceny ??? Jeśli bralibyśmy pod uwagę jedynie czynniki ekonomiczne to oczywiście nie. Ale Mac Mini to nie tylko hardware a głównie (oprócz “lansu” ;)) oprogramowanie a więc system operacyjny Mac OS X Snow Leopard (jeśli chcecie poczytać o nim i o jego zaletach zapraszam na iTomek.pl). Mnie jednak zastanawia co innego. Mac Mini jest po prostu niesłyszalny w codziennym użytkowaniu. Jest idealnie wyciszony i posiada odpowiednio dobrany system chłodzenia. Mam nadzieję, że będzie mi dane na własne ucho przekonać się o tym czy ten DELL Zino HD również spełnia te wysokie wymogi. 