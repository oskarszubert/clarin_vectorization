Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 14 sierpnia 2010, 2:48   2 Photoshop Express od Adobe teraz także dla iPada  Program Photoshop Express, to odświeżona mobilna wersja Photoshopa. Dotąd program ten dostępny był pod inną nazwą dla posiadaczy iPodów Touch oraz iPhone. Adobe postanowił iść z biegiem czasu i wypuścił wersję dla cieszącego się coraz większą popularnością iPada. Z większym ekranem i nową – odświeżoną – wersją rosną także możliwości.  Zanim opowiem coś o aplikacji – może kilka najważniejszych informacji. Przede wszystkim – zarówno dla iPhone i iPod Touch czy iPad – aplikacja jest za darmo. Jej waga nie przekracza nawet 7 mb, porozumiewa się z nami w języku angielskim. W AppStore przyjmuje raczej pozytywne opinie (negatywne zaczęły się od wersji 1.3 – czyli aktualnej). Photoshop Express jest kompatybilna z dotykowymi urządzeniami Apple i wymaga systemu operacyjnego iPhone OS 3 lub nowszego. Photoshop Express udostępnia kilka najważniejszych efektów, które uruchomić można za pomocą jednego dotyku. Aplikacja działa w trybie portretowym (iPad, iPhone oraz iPod Touch ustawiony pionowo – przyciskiem ‘Home’ do dołu) oraz krajobrazowym (tylko iPad – ustawiony poziomo, przyciskiem ‘Home’ w bok). Za pomocą jednego ruchu dłoni możemy przycinać i obracać pliki graficzne, poprawiać ich kolory. Udostępniono również filtry “soft focus” i “sketch”, a na tym nie kończą się możliwości Expressa, które z każdą kolejną wersją będą rozszerzane. Jak napisałem i jak widać – program na razie oferuje tylko podstawowe opcje edycji. Moje nadzieje są takie, że aplikacja nadal pozostanie darmowa, a nawet jeśli zostanie wydana dodatkowa wersja (darmowa pewnie przejdzie w tryb ‘lite’), to aby ona nie skupiła całej uwagi programistów. Użytkownicy darmowej wersji także są użytkownikami i chcą aktualizacji. :) 