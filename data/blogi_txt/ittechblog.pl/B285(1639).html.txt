Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 grudnia 2010, 12:52   2   Projekty AMD na rok 2011 Na rok 2011 firma AMD zaplanowała premierę kilku platform i technologii. Większość projektów tej Kalifornijskiej firmy dotyczy układów mikroprocesorowych, jednak nie zabrakło także planów premiery pierwszego procesora APU (Llano). Poniżej przedstawiamy listę poszczególnych projektów, nad którymi prace zakończyć powinny się w 2011 roku.  Architektury Bobcat Bobcat to zaprezentowana podczas targów HOT CHIPS 22 (22 Sierpnia 2010 roku) nowa architektura procesorów 32-bitowych, mająca znaleźć zastosowanie w netbookach i ultra cienkich notebookach. Bobcata charakteryzuje 512 KB pamięci podręcznej L2. Najsłabsze procesory oparte na tej innowacyjnej architekturze pobierać będą około 1 W energii. Architektura Bobcat zostanie wykorzystana po raz pierwszy w procesorach o nazwie kodowej Ontario (32 nm). Bulldozer Bulldozer to architektura przeznaczona dla bardzo wydajnych (high-endowych) komputerów osobistych oraz komputerów typu serwer. Technologia ta wspiera SSE4.1/SSE4.2, AVX i XOP (rozszerzenia SSE4), zapewnia także zaawansowane właściwości zarządzania energią oraz 256-bitową precyzję zmiennoprzecinkową. Architektura Bulldozer opierać się będzie na tak zwanych modułach. Każdy moduł będzie rozpoznawany jako dwa rdzenie CPU. 32-bitowe rdzenie będą posiadały współdzieloną pamięć cache L2. Bulldozer po raz pierwszy znajdzie zastosowanie w 16-rdzeniowym procesorze  Interlagos (Opteron). Desktopy Zambezi Zambezi (AM3+) to nazwa kodowa 8-rdzeniowego procesora wykorzystującego technologię Bulldozer, którego pierwsze wersje ukazać mają się w marcu 2011 roku, zaś produkcja ruszy dopiero w trzecim kwartale. Wykonany będzie w 32 nanometrowym wymiarze technologicznym. Zambezi posiadać będzie 8 MB pamięci podręcznej L3; wspierać będzie pamięć typu DDR3. Należy oczekiwać także wersji czterordzeniowych. Scorpius Scorpius to nazwa platformy mającej wykorzystywać procesor Zambezi. Wyposażona zostanie w układ graficzny ATI nowej generacji. Serwery Interlagos Interlagos to nazwa kodowa rodziny procesorów wykorzystujących technologię Bulldozer. AMD Interlagos może zawierać 4 kanały DDR3 oraz 8, 12 lub 16 rdzeni. Procesory Interlagos będą mogły być instalowane w serwerach posiadających cztery gniazda na układy CPU. Oznacza to, że maszyna oparta na tych procesorach będzie mieć do dyspozycji 64 rdzenie. Procesory z serii Interlagos dysponować będą czterema lub dwoma kanałami HyperTransport 3 (magistrala zapewniająca przepustowość na poziomie 41,6 Gb/s). Pewne jest także to, że Interlagosy będą mogły obsłużyć magistrale PCI-E 3.0. Valencia Procesory o nazwie kodowej Valencia to mniejsi bracia Interlagosa. Posiadać mają 6 lub 8 rdzeni i dwa kanały DDR3.  Laptopy Sabine Sabine ma być platformą dla laptopów, w której skład wchodzić będzie APU o nazwie Llano. Obsługiwać będzie technologię UVD3 (nowa generacja dekodera video) oraz bibliotekę DirectX 11.   Połączenia układów CPU i GPU (Fusion/APU) AMD Velocity Velocity to reprezentant rodziny układów scalonych łączących w sobie procesor centralny (CPU) i graficzny (GPU), czyli APU (Accelerated Processing Unit). Co roku na rynku pojawiać się będą nowe procesory z tej rodziny. AMD Velocity ma pozwalać na osiąganie wydajności układu graficznego na poziomie kilku teraflopsów. Moc obliczeniowa jednostki graficznej nie odbije się na wydajności procesora. Układy charakteryzować mają się niskim poborem mocy przez rdzeń 32-bitowy. Llano AMD Lllano to pełnoprawna jednostka zaprezentowana po raz pierwszy podczas International Solid State Circuits Conference 2010. Bramki tego procesora wytwarzane będą w nowej technologii o nazwie High-K Metal Gate, natomiast sam układ posiadać będzie cztery rdzenie i wykonany będzie w technologii 32 nm. AMD Llano otrzyma specjalną technologię regulującą częstotliwość pracy zarówno CPU, jak i GPU. Układ obsługiwać będzie DirectX 11 oraz  DDR3 i ma posiadać 4 MB pamięci Cache L2. Taktowanie przekroczyć ma 3 GHz (pobór energii od 2.5 do 25 W na rdzeń). AMD Llano będzie wspierać USB 3.0. [ź] blogs.amd.com, pcworld.pl, crn.com, frazpc.pl, pclab.pl, hotfix.pl, benchmark.pl, purepc.pl, pcblog.pl 