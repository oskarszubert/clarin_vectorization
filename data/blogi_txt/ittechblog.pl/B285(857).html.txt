Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 maja 2010, 2:51   4   infoShare 2010 w Gdańsku  Konferencja infoShare odbędzie się w tym roku na Politechnice Gdańskiej. Spotkania z szefami znanych witryn internetowych i firm zaplanowane zostały na dni 13 i 14 maja (czwartek i piątek). Jest to już czwarta edycja infoShare. W tym roku konferencja poświęcona będzie nowym trendom w internecie, marketingowi i internetowi ogólnie w tym – pracy w internecie. Eksperci i specjaliści z różnych dziedzin związanych z informatyką, podzielą się z nami swoją wiedzą i wieloletnim doświadczeniem. Wielu specjalistów zaprezentuje tak zwane Case study – czyli rozwiązanie dostarczane dla danych przypadków w internecie. Udział w wydarzeniu jest całkowicie bezpłatny, a jedynym wymogiem jest rejestracja na stronie infoshare.pl. infoshare 2010 będzie obfitować w znakomite wystąpienia poświęcone najróżniejszym zagadnieniom z branży komputerowej. Zobaczymy takie prezentacje jak:  Najbardziej demotywująca  prezentacja dnia – jak stworzyć serwis internetowy, który porwie  miliony – Mariusz Składanowski (Joemonster.org, Demotywatory.pl) Jak hartował się Blip? – Marcin Jagodziński (Blip.pl) Myśl jak Hacker – case study  najbardziej spektakularnych ataków informatycznych – Piotr Konieczny (Niebezpiecznik.pl) Science fiction, czy nasza  rzeczywistość? Nowe technologie w reklamie – Natalia Hatalska-Woźniak (hatalska.com)  Jest to jedynie ułamek wszystkich tematów, które zostaną poruszone na tegorocznym infoShare. Tutaj znajduje się pełny program konferencji. Jeśli wszystko pójdzie zgodnie z planem, znajdę się na tej konferencji – jako, że mieszkam w Gdańsku. Postaram się wtedy na żywo opisywać w punktach poruszane zagadnienia, tak jak we wpisie na magiczne.seoisem.pl – chodzi mianowicie o SEM Standard 2010 Live. Czy ktoś z Was także wybiera się na infoShare? 