Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 4 grudnia 2012, 7:49 Studencie, nie kseruj – jest IBUK PLUS! Każdy, kto jest lub przez semestr był studentem wie, że nauka opiera się na podręcznikach. Ściślej – często na kserówkach tychże podręczników, które są często trudno dostępne w wypożyczalniach. Nie bez kozery powstały też kawały o studentach, którzy idą ulicą i nagle jeden z nich podnosi z ziemi kartkę papieru. Drugi pyta: “Stary, co to?”, a w odpowiedzi słyszy: “Nie wiem, ale kserujemy!”. Pojawiło się jednak na rynku remedium na owe nieustanne kserowanie książek – jest to oferta IBUK PLUS, przygotowana przez Wydawnictwo Naukowe PWN. IBUK PLUS oferuje bowiem ponad 3000 podręczników akademickich, dotyczących wszystkich dziedzin wiedzy, pochodzących od kilkudziesięciu wydawców. Co istotne, nie płaci się za każdą książkę z osobna – wystarczy wykupić np. abonament w wysokości 99 zł/semestr, uprawniający do korzystania w tym okresie z aż 25 dowolnie wybranych książek, co daje bagatela 4 złote za egzemplarz! IBUK PLUS to jednak nie tylko tradycyjna wypożyczalnia e-booków. W abonamencie otrzymujemy dodatkowo specjalną aplikację, pozwalającą robić w książkach notatki, zakreślać i tagować wybrane fragmenty tekstu, przeszukiwać je oraz porównywać ze sobą. Tym samym, możemy na naszych e-książkach pracować tak samo (jeśli nie wygodniej), jak na ich papierowych odpowiednikach. Tym bardziej, że bibliotekom raczej nie uśmiecha się odbieranie pokreślonych książek, w aplikacji zaś możemy śmiało “bazgrać” po naszych egzemplarzach. Równocześnie nasuwa się oczywiste udogodnienie – zamiast nosić ze sobą na uczelnię czy gdziekolwiek indziej dodatkowe kilogramy, otrzymujemy wygodny dostęp do naszych materiałów nie tylko na komputerze, ale także na naszym telefonie czy tablecie. Środowisko pracy jakie oddajemy w ręce studentów pozwala łatwo przeszukiwać książki, sprawdzać definicje w słownikach i encyklopediach PWN, czy w sposób zorganizowany przygotować cytaty i bibliografię do prac dyplomowych. IBUK to zupełnie nowe spojrzenie na naukę i sposób korzystania z podręczników. Dzisiejsi studenci to nie jest pokolenie „papieru”. Dziś student czyta e-booki, słucha audiobooków a pod ręką zawsze ma telefon czy tablet. Dlatego też chcemy oferować dostęp do podręczników w chmurze, dzięki czemu będą one dostępne na każdym urządzeniu – mówi Natalia Wojciechowska, Dyrektor ds. e-Commerce i Nowych Technologii. Oprócz wspomnianego abonamentu semestralnego, IBUK PLUS oferuje także pakiet dobowy, tygodniowy oraz miesięczny. Jeśli więc potrzebujemy podręczników na krótki okres czasu, nie musimy ich “wykupywać” na pół roku. Aby przekonać się do usługi, twórcy zachęcają do bezpłatnego testowania IBUKa przez tydzień – może się okazać, że ta forma nauki jest dla nas o wiele wygodniejsza niż tradycyjna. Źródło: mat. pr. 