homeiphoneproblemprzycisk   Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz.   @mikeyziel   Email Michał Zieliński, 24 czerwca 2012, 10:42   6   Co robić gdy zepsuje się nam przycisk Home/Power w iPhonie? Dzisiaj, z okazji niedzieli, chciałem podzielić się z Wami drobnym tipem, który z przymusu odkryłem dziś rano. Mianowicie – w moim iPhonie przestał działać przycisk Power (lub Sleep/Wake, jak kto woli). Służy on głównie do usypiania telefonu, budzenia go oraz robienia zrzutów ekranów, a także odrzucania połączeń. To chyba tyle zastosowań. Oczywiście pomijam wizytę telefonu w serwisie – telefony Apple mają gwarancję tylko przez rok, a jeżeli już wcześniej oddawaliście go do naprawy to macie 3 miesiące (w Polsce, pozostawię to bez komentarza). Jednak – jak żyć z takim problemem? Ano da się. Telefon możemy budzić za pomocą przycisku Home czy nawet tych do regulacji głośności. Jednym ze sposobów na usypianie urządzenia jest włączenie automatycznej blokady w opcjach. Po takim zabiegu będziemy musieli zostawić iPhone’a na minutę bez dotykania ekranu czy naciskania czegokolwiek. Dosyć uciążliwe. Pisałem, że znalazłem rozwiązanie, a oto one: Otwieramy Ustawienia  Ogólne  Dostępność  Assistive Touch (nie wiem jak to jest w polskim tłumaczeniu). Włączamy tę opcję i kuleczkę, która się pojawi na ekranie przesuwamy wedle uznania – najmniej przeszkadza chyba w górnym, lewym rogu. Teraz, aby uśpić telefon klikamy na ową kuleczkę, Urządzenie i wybieramy opcję Zablokuj Ekran. Naciśnięcie przycisku Home możemy symulować poprzez ikonkę na dole w głównym menu Assistive Touch, zaś zrzut ekranu zrobimy przechodząc do Ulubione  Zrzut ekranu. To w sumie tyle. Kolejnym rozwiązanie jest użycie tweaku o nazwie Activator, który znajdziecie w Cydii (wymaga Jailbreak’a). Wtedy będziecie mogli przenieść funkcję przycisku Sleep/Wake na, na przykład, podgłaśnianie, a dźwięk regulować z pasku multitaskingu. Mam nadzieję, że jak najmniej z Was będzie musiało skorzystać z tej wskazówki. 