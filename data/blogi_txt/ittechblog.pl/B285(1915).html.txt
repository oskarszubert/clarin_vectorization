Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 maja 2011, 1:32   10   EasyBits GO (Skype) – jak usunąć? Zagraniczne źródła od rana piszą o tym, że wraz piątą wersją Skype’a na naszym systemie instalowany jest niechciany program – EasyBits GO. Oprogramowanie to (crapware) instalowane jest bez zgody użytkownika, tak więc wielu z Was może po prostu nie wiedzieć o tym, że jakiś “syf” siedzi w Waszym systemie. Programy antywirusowe oraz antymalware nie znajdują plików programu. Oto jak pozbyć się EasyBits GO.  EasyBits to firma z prawdziwego zdarzenia. Stworzyli oni Skype Game Channel i zarządzali nim przez kilka lat. Nie ważne jednak, czy używałeś kiedykolwiek Skype Game Channel – to niedopuszczalne, aby firma (tak duża) instalowała coś na Twoim dysku bez Twojej zgody (zasada działania jak w malware). No dobrze, ale jak pozbyć się niechcianego gościa? Oto lista kroków:  zablokuj dostęp do pliku easybitgo.exe w Skype: Opcje - Zaawansowane - Ustawienia zaawansowane - Zarządzaj dostępem innych programów, usuń EasyBits GO przed systemowy panel “Programy i funkcje” (Panel sterowania), wyłącz Skype i upewnij się, że jego proces (skype.exe) nie jest widoczny w Menedżerze zadań (Ctrl + Alt + Del), zablokuj automatyczny start procesu Skype przy starcie systemu (Start - Uruchom… [wpisz: msconfig] - zakładka Uruchamianie - odznacz Skype), zrestartuj system – po ponownym włączeniu program nadal będzie w użyciu, po restarcie przejdź do: C:\ProgramData (W Windows XP: C:\Documents and settings\All Users\Application data) i usuń folder EasyBits GO, usuń wszystkie pozostałości programu z menu start i pulpitu, Start - Uruchom… [wpisz: regedit.exe], usuń pozostałości EasyBits GO ze ścieżki: HKEY_CURRENT_USER\Software (folder EasyBits GO), przejdź do: C:\Windows\Prefetch i poszukaj plików: EASYBITSGO .EXE-364DAFD6.pf; ezPMUtils.dll – usuń je, w Windowsie 7 usuń dodatkowo folder EasyBits GO z C:\Użytkownicy\[Twoja nazwa użytkownika]\AppData\Roaming\ – może być niezbędne ujawnienie ukrytych folderów: Narzędzia - Opcje Folderów - Widok - Pokaż ukryte pliki(…).  To wszystko. W ten sposób pozbyliśmy się niechcianego gościa. Niestety przy kolejnym update Skype’a może się zdarzyć, że kroki będzie trzeba powtórzyć. Aktualizacja: Deinstalator do EasyBits GO można pobrać teraz ze strony producenta: http://www.easybitsmedia.com/support/RemoveGO.exe [ź] contrapositivediary.com, blogtechnical.com 