Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 9 listopada 2011, 1:09   3   NVIDIA Tegra 3 – 5 rdzeni CPU, 12 rdzeni graficznych Wczoraj zastanawiałem się nad sensem pakowania czterech rdzeni do HTC Edge, a dziś wyczytałem, że w ASUSie Transformer Prime dostępne będzie aż 5 rdzeni (4 i jeden dodatkowy) CPU i 12 rdzeni graficznych. O układzie NVIDIA Tegra 3 dowiedzieliśmy się już jakiś czas temu, jednak dziś w sieci pojawiły się bardzo dokładne jego specyfikacje. I pomyśleć, że dzisiejsze tablety mają wydajność, której nie osiągały komputery osobiste kilka lat temu…  5* rdzeni CPU, 12 rdzeni graficznych NVIDIA Tegra 3 to układ posiadający 5 rdzeni. W praktyce dzięki technologii vSMP układ decyduje się na używanie 4 wysokowydajnych rdzeni (1,3-1,4GHz) do zadań wymagających dużych nakładów mocy obliczeniowej lub użycie jedynie piątego rdzenia. Rdzeń piąty odpowiada bowiem za pracę w niewymagającym środowisku, cechuje go taktowanie 500MHz i niski pobór mocy. Tegra 3 wyposażona została w 12 rdzeni graficznych NVIDIA GeForce – ogromna ilość, która przełoży się na płynność animacji.  NVIDIA Tegra 3 ma być 3 razy szybsza od poprzedniczki, dostarczając mocy obliczeniowej zbliżonej do dzisiejszych komputerów osobistych. Pomimo ogromnego skoku w przód, układ ten jest energooszczędny i pozwala na oglądanie filmów w rozdzielczości FullHD przez 12 godzin bez konieczności ładowania baterii. Znakomity wynik! Wydajność w grach Trudno będzie wykorzystać wszystkie rdzenie podczas przeglądania internetu, Facebooka, Twittera i wykonywania kilku innych czynności jednocześnie. Tegra 3 to układ przygotowany na granie w rozdzielczości FullHD. Tablet z Tegrą będzie można podpiąć do telewizora przez złącze HDMI i cieszyć się grafiką oraz fizyką porównywalną do gier na blaszaki. Niektóre firmy planują już wydać kontrolery dla tabletów wyposażonych w ten układ.   Tegra 3 posiada 8 jednostek cieniowania pikseli i 4 jednostki cieniowania wierzchołków. Układ potrafi także wygenerować stereoskopowe 3D, które przenieść można za pomocą złącza HDMI wprost na ekran telewizora. NVIDIA wypuści także aplikację NVIDIA Zone, przez którą będzie można pobierać gry zoptymalizowane pod kątem układów Tegra – do końca roku pojawi się 40 tytułów w tym 15 przygotowanych z myślą o najnowszej Tegrze. [ź] nauka.dziennik.pl, telepolis.pl 