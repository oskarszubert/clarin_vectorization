Łukasz Wójcik    Web developer, rocznik '86, niespełniony bloger od 2005 r. Fan technologii i internetu, gadżeciarz. Użytkownik Windows Phone, wcześniej Androida i iOS.   @LukaszWojcik   Email   Łukasz Wójcik, 3 lipca 2012, 8:54   0   Tablet Nexus 7 narusza patenty Nokii? Konflikty z patentami w tle towarzyszą nam odkąd Google, Apple, Samsung i inne firmy konkurują o przewagę technologiczną oraz udziały w rynku. Bohaterem kolejnego jest najnowszy tablet Google – Nexus 7, firmą skarżącą jest Nokia, zaś przedmiotem sporu – patenty związane z sieciami bezprzewodowymi. Jak twierdzi rzecznik prasowy fińskiego koncernu, Nokia udzieliła licencji ponad 40 firmom, głównie producentom urządzeń mobilnych. Jakkolwiek, ani Google, ani Asus nie wystąpiły o nie w przypadku ich najnowszego produktu. Naruszenia dotyczą prawdopodobnie standardu WiFi IEEE 802.11. Kolejna wojna patentowa? Wątpliwe. Nokia prawdopodobnie nie przyjmie strategii ofensywnej, tak jak swego czasu Apple w stosunku do Samsunga. Zamiast tego po prostu zażąda, aby Google wystąpił o odpowiednie licencje. Jak na razie rzecznik prasowy Asusa nie odniósł się do roszczeń Nokii. Wątpię, by wywiązał się z tego konflikt w skali, jaką widzieliśmy już wcześniej, chociaż jakby się nad tym zastanowić – to jest o co walczyć. W grę wchodzą opłaty licencyjne, które dla Nokii stanowiłyby jeszcze jeden sposób podreperowania budżetu. W tle stoi też duży “wujek” fińskiego producenta, czyli Microsoft – mający w zanadrzu Surface, a więc produkt konkurujący z tabletem Google i Asusa. Z drugiej strony tu nie chodzi o podobieństwo produktów czy wykorzystanie patentów na innowacyjne rozwiązania – wygląda to, jakby ktoś w Google i Asusie po prostu nie dopilnował formalności. [ź]: The Inquirer 