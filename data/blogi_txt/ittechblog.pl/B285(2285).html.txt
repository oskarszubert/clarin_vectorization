Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 listopada 2011, 12:50   5   Tomasz Lis: “W mediach elektronicznych od lat nie wystartowało nic tak dużego” Podczas Forum IAB Polska w Hali MT w Warszawie, Tomasz Lis opowie o nowym, rewolucyjnym jego zdaniem produkcie dla polskiego internetu. Dziennikarz od miesięcy pracuje nad uruchomieniem nowego, opiniotwórczego serwisu internetowego. Nazywa go “Polskim Huffington Postem“.  Huffington Post został założony w 2005 roku przez Panią Ariannę Huffington. Dała ona narzędzie – serwis opierający się na dziennikarstwie obywatelskim – ludziom, zwykłym bloggerom jak i celebrytom, znanym osobistościom. Nie wynagradzała ich za pisanie na łamach HF, serwis w 2011 roku sprzedała AOL-owi za 315 milionów dolarów. Społeczność dziennikarsko-blogerska oburzona tym procederem (przecież im należy się część sumy) pozwała Panią Ariannę. Przykładów serwisów zainspirowanych Huffington Postem nie trzeba daleko szukać i zapewne wielu z Was ma już na myśli Igora Janke oraz jego salon24.pl Tomasz Lis miał zainwestować miliony złotych w swój projekt, który rozwijany jest przez kilkanaście osób. Przemek Pająk ze Spider’s Weba dowiedział się nieco więcej, aniżeli napisano w nocie prasowej wysłanej do mediów. Znany dziennikarz prawdopodobnie zechce grupować serwisy tematyczne, a następnie dystrybuować treści na nich publikowane do gazet i magazynów branżowych. Przychody ze sprzedaży będą dzielone pomiędzy serwisy działające w ramach nowej platformy. Więcej dowiemy się po prezentacji Tomasza Lisa na Forum IAB Polska, która odbędzie się dnia 8 listopada o godzinie 11:10. Czekamy z niecierpliwością na dokładne i sprawdzone informacje. [ź] zdj: se.pl 