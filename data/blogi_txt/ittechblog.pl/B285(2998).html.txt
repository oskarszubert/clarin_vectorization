Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 10 stycznia 2013, 4:06 Smartfon ZTE Grand X In – Intel pokazuje swoje możliwości ZTE Grand X In to oficjalnie pierwszy na polskim rynku smartfon, który pod maską ma intelowski procesor x86. Smartfon jest rozwojową wersją ZTE Grand X, mało znanego w Polsce chińskiego smartfona z procesorem Nvidia Tegra 2. Pod maską 1,6 GHz Intel Atom Z2460 – jednordzeniowy, ale z HT (obsługuje więc dwa wątki jednocześnie). Smartfon ma 4,3-calowy wyświetlacz 540 x 960 pikseli oraz 8 Mpx aparat (dzięki możliwości procesora Intela robi zdjęcia seryjne z prędkością 10 klatek/s). System operacyjny to Android 4.0 ICS (nie znamy terminów co do 4.1 i dalszych aktualizacji). Jak procesor sprawdza się podczas pracy? Bardzo dobrze, jak już wspominałem, daje fajny boost dla kamery, dzięki czemu można robić fajne zdjęcia w seriach. To, co mnie jednak najbardziej zaskoczyło, to jego energooszczędność w stanie czuwania. Smartfon leży, odbierając pocztę, powiadomienia z facebooka od 4 dni i ma nadal 55% pozostałej baterii, a w ciągu tych paru dni wykonywane rozmowy trwały około 40 minut. Co do płynności samego systemu i funkcji – mam mieszane odczucia. Przyzwyczaiłem się już do 4.1, a innych starszych smartfonów nie mam pod ręką, więc będę trochę stronniczy i powiem, że mogliby to trochę usprawnić. Niewątpliwie wiele dobrego zrobi tutaj właśnie aktualizacja do 4.1, powinna się pojawić chyba szybko, bo w zasadzie mamy tu stockowy Android z małą ilością autorskich przeróbek ZTE. Telefon fajnie leży w ręce, gumowo-plastikowa obudowa idealnie się tu sprawdza, a cała bryła ma odpowiednie wymiary i wagę. Przykładowe fotki wrzuciłem Wam na Dropboxa 1,2,3. Pamiętajmy jednak, że to smartfon za 1zł już w średnich abonamentach w sklepach i internecie; w wolnej sprzedaży można go dostać grubo poniżej 1 000 złotych. W końcu tańsze smartfony nie muszą oznaczać pójścia na bezwzględne kompromisy. 