Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 7 czerwca 2010, 4:17   8   Norton DNS: nowa usługa firmy Symantec Firma Symantec wprowadziła wersję beta nowej usługi o nazwie Norton DNS. Usługa ta, podobnie jak na przykład Open DNS polega na zwiększeniu bezpieczeństwa użytkowników w sieci.  Norton DNS jest na razie w fazie beta, jednak usługę można już testować. Aby samemu przekonać się o skuteczności zmiany adresów sieciowych, wystarczy zmienić adresy DNS na 198.153.192.1 oraz 198.153.194.1 w panelu Połączeń Sieciowych. Norton DNS ma zapewnić blokowanie stron wykorzystujących luki w programach, w tym strony twórców malware`u czy phisherów. Laboratoria Symantec definiują listę niebezpiecznych stron, następnie adres strony przekazywany jest do mechanizmu Norton SafeWeb. Jeśli użytkownik spróbuje odwiedzić groźną witrynę, zostanie przekierowany na stronę z ostrzeżeniem. Usługa ma pozostać bezpłatna. W przyszłości usługa być może zostanie rozszerzona o filtrowanie treści niewłaściwych dla osób niepełnoletnich. Miejmy nadzieję, że testy przebiegną pomyślnie. Zabezpieczeń nigdy dość. Do filtrów działających na podobnym poziomie (korzystających z bazy filtrów + ocen użytkowników) zaliczyć można także dodatek do przeglądaki Mozilla Firefox o nazwie Web Of Trust (WOT). Zachęcam także do przyjrzenia się bliżej temu narzędziu. 