Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 14 września 2011, 10:12   9   Windows 8 hybrydowym hitem? Coś, co w przypadku tabletów z Androidem jest jeszcze chyba odległą przyszłością, przy iPadzie chyba nie ma racji bytu – to samo coś w przypadku tabletów z Windows 8 może być kwestią 2012 roku. Moja wizja zaczyna się spełniać. :) Co mianowicie? Pełna mobilność i hybrydowość urządzeń czyli tablet, który może być dokowany w stacji a’la laptop i który może być dokowany w domu jako PC czyli zewnętrzny monitor 23 cale i bezprzewodowa klawiatura. Tego mi właśnie brakuje w iPadzie, możliwości transformacji w to, co w danej chwili potrzebuję. Jestem skazany jedynie na jedną funkcjonalność. A próbowałem, uwierzcie mi:  do iPada są docki a’la netbook, czyli klawiatura, w którą wpinamy iPada; stojaczek i klawiatura BT jako zestaw pseudo PC; w przypadku podpinania pod zewnętrzny monitor brakuje dobrej obsługi danej rozdzielczości ekranu i trybu pracy aplikacji; iPad dodatkowo przegrywa brakiem możliwości podpięcia myszki (Android obecnie to umożliwia).  Tę możliwość widziała już Motorola, która w tym roku wypuściła model Atrix, który miał docka PC i laptopa. Jednak Android nie sprawdza się póki co w tej roli zupełnie, a szkoda. Czyżby w końcu Microsoft dał nam możliwość zastąpienia kilku urządzeń na raz? Jeśli do tego dodamy usługi MS w chmurze, w końcu zaczyna to spójnie tworzyć ciekawą wizję niedalekiej przyszłości. 