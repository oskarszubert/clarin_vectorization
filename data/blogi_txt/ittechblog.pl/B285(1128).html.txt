Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 24 lipca 2010, 6:46   2   Glognet.pl – współpracuj w grupach Glognet.pl to serwis mający na celu umożliwienie szybkiej i bezproblemowej pracy w zamkniętych grupach – na przykład developerskich. Pozwala na komunikację pomiędzy jej członkami i kooperację.  Glognet to proste i uniwersalne narzędzie, stworzone dla grup, które chcą komunikować się od razu ze swoimi członkami, bezpośrednio, bez pisania do każdego z nich z osobna. Użytkownicy Glognetu mogą tworzyć prywatne społeczności (tzw. Glogi) do zamkniętej komunikacji wewnętrznej. Jest to fantastyczne narzędzie do pracy grupowej, na przykład nad wspólnym projektem. Innym zastosowaniem takich grup może być budowa bazy wiedzy czy informacyjnych baz dla członków grupy. Członkowie mają do dyspozycji:  Tablica do wpisów wraz z możliwością dodawania znaczników Dysk internetowy z funkcją wersjonowania plików (na zasadzie repozytorium) Galerię zdjęć Chat System pytań i odpowiedzi Grupowy kalendarz z planem zadań (terminarz) Grupowy edytor tekstu typu wiki Wspólną bazę linków Glognet posiada mechanizm Facebook Connect, który umożliwia logowanie się do systemu z poziomu Facebooka. Nie potrzeba wtedy konta w systemie Glognet. Wiele aplikacji do współpracy opartej na zasadzie “groupware” lub “teamware” powstało w USA. Są one jednak drogie (płacimy abonament) i przeznaczone do rozwiązań profesjonalnych. Glognet.pl to pierwsza w Polsce i prawdopodobnie w Europie aplikacja tego typu, przeznaczona nie tylko dla profesjonalnej współpracy. Wszystkie funkcjonalności umieszczone są na jednym ekranie, a system działa na zasadzie okienek pop-up. Aplikacja dostosuje się do rozdzielczości i wielkości naszego ekranu. Naszym zdaniem taka aplikacja była na polskim rynku bardzo potrzebna. Bardzo dobrze, że ktoś wpadł na pomysł, by stworzyć takie narzędzie. Pokusiłbym się nawet stwierdzeniem, że nasza redakcja mogłaby skorzystać z takiego ułatwienia. Anglojęzyczna wersja serwisu: Glognet.com 