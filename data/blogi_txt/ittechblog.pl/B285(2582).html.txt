Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 29 marca 2012, 1:10   1   Samsung aktualizuje Galaxy S w Korei. Do 4.0? Nie Od czasu premiery Samsung Galaxy S minęły prawie dwa lata. Przez ten okres, smartfon który na rynek wyszedł z systemem Android 2.1 doczekał się aktualizacji do FroYo (2.2) oraz Gingerbread (2.3). Dzisiaj, gdy na Nexusach śmiga Android 4.0 Galaxy S dostaje update. Nie do Ice Creaem Sandwich, a “Value Pack”. Tak oto Samsung pokazał środkowy palec do ponad 10 milionów klientów, którzy kupili niegdyś flagowy model koreańskiego producenta. “Chcecie ICSa? Kupcie sobie Galaxy S II.” Czym jest więc wspomniany “Value Pack”? Ano pakiet funkcji z nowego Androida dla Gingerbreada. Nowościami będzie FaceUnlock (czyli odblokowywanie telefonu zdjęciem swojej twarzy), robienie zdjęć podczas kręcenia wideo oraz drobne poprawki mające na celu usprawnić działanie smartfonu. Tylko tyle, nic więcej. Aktualizacja póki co dostępna jest dla klientów w Korei. Według Samsunga, Galaxy S nie uciągnie Ice Cream Sandwich. Bardzo ciekawe, skoro jakimś cudem Nexus S, będący w głębi duszy właśnie telefonem Samsunga, daje radę z najnowszym Androidem. Może więc warto wypuścić czysty system, bez obciążającej nakładki? Cała ta sytuacja pokazuje jak zagmatwane są aktualizacje Androida. Mamy ostatnie dni marca, Galaxy Nexus z ICSem pojawił się w listopadzie zeszłego roku. Cztery miesiące po tym wydarzeniu, Ice Cream Sandwich jest dostępny dla niewielu urządzeń. [ź] TheNextWeb 