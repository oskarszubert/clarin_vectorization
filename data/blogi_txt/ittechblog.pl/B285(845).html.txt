Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 kwietnia 2010, 2:00   12   Tanadu, czyli najnowsza polska gra via www  Jeśli jesteś użytkownikiem komunikatora Gadu-Gadu, to od dzisiaj możesz zacząć grać w najnowszą grę online – Tanadu. Według zapowiedzi, ma być to największa polska gra przeglądarkowa.  Aby zacząć grę, wystarczy posiadać zainstalowany komunikator Gadu-Gadu. Rozrywka jest w pełni darmowa. Za projekt odpowiada studio Can`t Stop Games. Świat gry wykorzystuje społecznościowy charakter platformy GG, dzięki czemu rozgrywka jest jeszcze przyjemniejsza. Połączenie gry z komunikatorem jest pierwszym takim zabiegiem w naszym kraju, dotąd rzadko spotykanym na całym świecie. Świat Tanadu jest osadzony w realiach fantastycznych. Gracz ma do wyboru trzy frakcje, które różnią się od siebie pod względem umiejętności specjalnych, misji czy artefaktów. Ponadto, zastosowano zabieg znany choćby z World Of Warcraft, mianowicie bohaterów. Bohaterowie stają na czele armii, zdobywają doświadczenie i stają się coraz silniejsi. Can`t Stop Games podaje także: Ponad 100 jednostek bojowych, których zatrudnienie staje się możliwe wraz z postępami w grze.  Ponad 2 000 unikalnych artefaktów, w tym wyjątkowo rzadkie relikty, potężne zestawy ekwipunku, magiczne receptury i cenne trofea.   Studio szczyci się także wspaniałą grafiką, co dla mnie osobiście jest sprawą sporną. Gra jest po prostu bardzo kolorowa i dobrze zrobiona, ale o grafice w rozrywkach tego typu nie ma co dyskutować. Przyznać jednak należy, że wyróżnia się spośród tłumów innych gier MMO. Więcej informacji znaleźć można na stronie GG. [ź] gadu-gadu.pl 