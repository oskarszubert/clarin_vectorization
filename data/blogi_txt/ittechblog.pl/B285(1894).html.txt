Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 maja 2011, 1:34   5   Szydercamp.pl: “To się na pewno nie uda” Szydercamp.pl to projekt, który narodził się podczas trwania pierwszego Warsaw Startup Weekend. Platforma “do wyśmiewania” pomysłu Macieja Budzicha, Pawła Lipca, Barbary Stawarz i Tomasza Wesołowskiego jest tworem bardzo… nietypowym. A zresztą – to i tak się nie uda! (o czym świadczy hasło główne Szydercampu: “To się na pewno nie uda”).  Jakie jest przeznaczenie platformy? Przede wszystkim dać użytkownikom możliwość wyśmiania pewnych pomysłów (w tym startupów). Szydzenie odbywać się będzie na dwa sposoby:  klikanie w “hate-buttony” np. “wyszydź to”, “lipa” czy “klon ze Stanów”, płatne, anonimowe komentarze; można będzie również komentować inne komentarze (także anonimowo i po uiszczeniu jeszcze wyższej opłaty).   Pomysłodawcy Szydercampu (tu: fanpage) pomyśleli także nad modelem biznesowym. Wirtualna waluta – Szyderki - nabywana przez użytkowników, ma umożliwiać im szydzenie ze specjalnych tematów umieszczonych w niewidocznych dla innych kategoriach (np. “Tragedia smoleńska”, “Wybory 2011″ czy “Euro 2012″).    Prezentacja pomysłu podczas Warsaw Startup Weekend   Dla kogo jest ten serwis? Przede wszystkim dla prawdziwych Polaków, którzy uwielbiają narzekać i robić innym pod górkę (w myśl powiedzenia o “psie ogrodnika”). Znudził Ci się pozytywny wizerunek Facebookowego “lajka”? Szydercamp to idealne miejsce dla Ciebie. 