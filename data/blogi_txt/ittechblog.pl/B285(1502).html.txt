Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 4 listopada 2010, 1:24   0   To potwierdzone – Facebook NIE stworzy własnego telefonu Mark Zuckerberg na wydarzeniu poświęconym Facebookowi ostatecznie obalił wszelkie plotki dotyczące rzekomego telefonu, który sam Facebook miał wyprodukować. Podał ku temu nawet sensowne argumenty potwierdzające, że mówi prawdę. Po pierwsze – Facebook nie jest firmą produkującą hardware. To jest chyba oczywiste. Ja osobiście nigdy nie wierzyłem w tę historię Facebookowego telefonu. Bo niby czemu tak ni z gruchy, ni z pietruchy mieliby zacząć projektować sprzęt? Odrzucam brandowanie (zmyślony przykład: Nokia umieszcza swoje logo na telefonie Samsunga – według jakiejś umowy), to już nie miałoby najmniejszego sensu i mogłoby zaszkodzić wizerunkowi firmy. Po drugie celem Facebooka nie jest “sprzedanie czegoś fizycznego”, a “zrobienie wszystkiego uspołecznionym“. Przepraszam za koślawe tłumaczenie – chodzi tu o dotarcie do każdego, wszędzie. Widać coraz większy nacisk na użytkownika mobilnego – Places, dostępność na niemalże każdym telefonie komórkowym. Gdzie tylko spojrzymy – tam jest Facebook. Wszystko wydaje się logiczne. Nie mam pojęcia czemu tak wiele osób uwierzyło w tę plotkę. Przecież dostęp do naszego konta Facebookowego mamy już na każdym nowym, nawet najtańszym telefonie komórkowym. Takie urządzenie nie ma praktycznie żadnych szans, gdyż rynek jest bardzo dobrze rozwinięty i Facebook musiałby się naprawdę nieźle natrudzić, żeby wprowadzić na rynek coś innowacyjnego. Bo zintegrowanie z najpopularniejszym portalem społecznościowym na świecie, to za mało. A może tablet? To ostatnio bardzo modne. ;) [ź] Mashable.com 