Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 3 sierpnia 2012, 4:00   3 Android 4.0 pomału rośnie w siłę – raport Google opublikowało dane pokazujące ilość aktywnych urządzeń z Androidem, co ważniejsze, jakim. Okazało się, że w tej chwili aktywnych jest dwukrotnie więcej smartfonów z Ice Cream Sandwich niż dwa miesiące temu. Nadal niekwestionowanym liderem jest jednak Gingerbread.   Mogłoby się wydawać, że tak leciwa wersja Androida, jak Froyo, odchodzi powoli do lamusa. Jednak Android 2.2 ma na razie 15,5% udziału, natomiast ICS zaledwie 0,4% więcej – 15,9%. Dopiero teraz udało się przegonić Lodowej Kanapce znacznie starszego (patrząc na mnogość wersji) brata. Android 4.0 miesiąc wcześniej miał 10,9%, a dwa miesiące temu 7,1% udziału w rynku. Jest to około dwukrotna przebitka w ciągu 60 dni. Niezaprzeczalnym liderem jest Android 2.3.x, ta wersja działa na ponad 60% wszystkich aktywnych smartfonów z zielonym robotem. Aczkolwiek jego przewaga nad resztą – wprawdzie mozolnie, choć jednak – topnieje. Z 64% w poprzednim miesiącu do 60,9% w tym miesiącu. Android 4.1 jest na blisko procencie urządzeń z mobilnym systemem Google’a – dokładnie na 0,8% urządzeń. Słabiutko… Tak wyglądają statystyki, jeśli chodzi o 1 sierpnia 2012. Wygląda na to, że trochę polepszyła się sprzedaż Androida 4.0, gorzej z Jelly Bean. Następny miesiąc powinien przynieść słabszy wynik Gingerbreada i rosnący Lodowej Kanapki. Widać, jak przytłaczająca jest przewaga Androida 2.3.3. Sporo czasu zajmie Lodowej Kanapce zmniejszenie dystansu, jaki dzieli te dwie wersje systemu. Szkoda, ze producenci zwlekają z aktualizacjami dla Andka 4.0. Przecież to ceniony, tak duży update. [ź] developer.android.com 