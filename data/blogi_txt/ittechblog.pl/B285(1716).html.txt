Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 3 lutego 2011, 10:38   0 Wirtualne muzeum z Google  Google poszerzyło swoje usługi o wirtualne muzeum. Google Art Project – bo tak nazywa się nowa usługa – prezentuje dzieła największych artystów z całego świata. Na liście znajdziemy 17 muzeów i galerii sztuki z całego świata (m.in. National Gallery w Londynie, Muzeum w Pałacu Wersalskim, Museum of Modern Art w Nowym Jorku). Google pozwala nam na wirtualny spacer po muzeum (za pomocą technologii Google Street View) oraz oglądanie obrazów z bardzo bliska. Zdjęcia wykonane są w bardzo wysokiej rozdzielczości, dzięki czemu można podziwiać wiele szczegółów, które umknęłyby nam przy normalnym zwiedzaniu. Przy okazji znalazłem ciekawą opcję, przy jednym z obrazów (No Woman, No Cry). Na dole ekranu mamy opcję “zgaś światło”. W ciemności obraz niesie nam nowe przesłanie, niewidoczne przy świetle dziennym. To znaczy tylko tyle, że Google jak zawsze zadbało o szczegóły. Oprócz obrazów znajdziemy też informacje o nich, ich autorach, a także filmiki z muzeum. Według mnie – świetna inicjatywa. Nie każdego stać/nie każdy ma czas  na zwiedzanie wszystkich muzeów w realu. Dzięki tej usłudze możemy być choć troszkę bliżej sztuki. Na pewno będzie to też świetna pomoc naukowa dla wielu osób. Nic to – czas ruszyć na zwiedzanie Ermitażu w Petersburgu. 