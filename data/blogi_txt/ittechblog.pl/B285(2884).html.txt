Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 9 października 2012, 5:42   0   HTC ma problemy finansowe Wydawać by się mogło, że w czasach, gdy smartfony przestają być towarem luksusowym, a stają się chlebem powszednim, ich producenci powinni święcić triumfy i rozmyślać, w jaki sposób inwestować kolejne zastrzyki gotówki. Tymczasem okazuje się, że mimo wprowadzania nowych modeli i posiadania raczej ugruntowanej pozycji na rynku, finanse mogą być nie lada problemem… Przekonała się o tym tajwańska spółka HTC Corporation – pomimo wydania świetnego smartfona HTC One X oraz niedawnej premiery jego następcy: HTC One X+, z raportu finansowego spółki za trzeci kwartał bieżącego roku wynika, że w ostatnim okresie jej zyski zmalały aż o 79% w porównaniu z rokiem ubiegłym: w zeszłym roku HTC zarobiło w tym czasie 636,5 miliona dolarów netto, w tym – tylko 133,2 miliona. Odpowiedzi na pytanie “dlaczego”, jest wiele, i każda równie prawdopodobna: analitycy wskazują na fakt, że smartfony HTC raczej nie konkurowały silnie z produktami Apple czy Samsunga. Inni twierdzą natomiast, że to wszystko wina wejścia Tajwańczyków w szerszą współpracę z Microsoftem, a co za tym idzie – wprowadzenia na swoich smartfonach systemu Windows Phone 7. [ź] pclab.pl 