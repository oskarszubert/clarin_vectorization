Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 9 czerwca 2010, 5:26   0 Gmail: poprawki w oknie czatu (GTalk) Google wprowadziło modyfikację okna czatu w swojej usłudze pocztowej – Gmail. Zmiany są drobne, ale na pewno przyczynią się do poprawy wygody w korzystaniu z tej formy komunikacji. To, co się zmieniło, najlepiej zobrazuje zdjęcie: Po lewej stara, po prawej nowa wersja Jak widać, zniknęło menu z opcjami, a u góry pojawił się pasek narzędziowy, z którego mamy łatwy dostęp do wybranych funkcji czatu, a w tym: przycisk rozmowy wideo, rozmowy głosowej, przycisk dodawania osób do rozmowy grupowej i menu z dodatkowymi opcjami (czyszczenie historii rozmowy, blokowanie użytkownika). Do wykonywania rozmów wideo potrzebny jest specjalny plugin, jeżeli nie jest zainstalowany, to po naciśnięciu ikony z kamerką, pokaże się okno z informacją i krótka instrukcja, jak dokonać instalacji (nic prostszego). Podobne zmiany ułatwiające dostęp do funkcji – w tym przypadku wideokonferencji – Google wprowadziło jakiś czas temu w iGoogle i w Okrut, po tym zabiegu diametralnie wzrosło użycie tej funkcji, co zresztą doskonale obrazuje wykres:  Cóż, widać wyraźnie, że dbałość o szczegóły i nawet te drobne poprawki, mogą mieć i często mają duży wpływ na wzrost popularności. [ź] gmailblog.blogspot.com 