Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 28 maja 2010, 8:02   7   Test serwera SuperServer 5015A-PHF: Cz.1 – Panel administracyjny Niedawno obiecywaliśmy test serwera SuperServer 5015A-PHF, dziś z wielką przyjemnością prezentujemy wyniki tego testu. Opis naszych zmagań z tą maszyną postanowiliśmy podzielić na dwie części. Część pierwsza, która właśnie czytacie, prezentuje system zarządzania maszyną (panel administracyjny). Część druga to próba odpowiedzi na pytanie: Co będzie lepiej dopasowane do moich potrzeb, własny, fizyczny serwer dedykowany czy VPS? Druga część to także test możliwości samej maszyny. Publikacje powstały dzięki uprzejmości firmy dhosting.pl (nasz partner technologiczny), która zapewniła nam dostęp do odpowiedniej maszyny (rozwiązania nie ma jeszcze w ofercie, zostanie wprowadzona na dniach). Zapraszamy do lektury. Redakcja IT Tech Blog  Część pierwsza: Zarządzanie maszyną Na potrzeby tego testu dostaliśmy pełny dostęp do panelu administracyjnego, który obejmował także bardzo ciekawy panel IPMI.  Co umożliwia wspomniany panel? IPMI umożliwia dosłownie wszystko. Zaczynając od sprawdzenia temperatur maszyny, poprzez montowanie obrazów ISO jako napędy CD-ROM, aż na bezpośrednim dostępie do ekranu serwera kończąc. Zacznijmy od podgląd na ekran serwera – nie jest to zwyczajnie podgląd, jest to dostęp taki jakbyśmy fizycznie się znajdowali obok monitora. Podgląd ten nazywa się iKVM Viewer oraz wymaga Javy oferując w zamian za to pełną kontrolę nad serwerem – za pomocą klawiatury i myszki. Kontroli tej podlega cały etap uruchamiania / zamykania systemu – widzimy to na ekranie. Reset serwera wykonywany jest już z panelu, jednak jego postęp możemy obserwować na iKVM. Mamy również dostęp do ustawień BIOSu i Virtual Storage – narzędzia, które pozwala nam zarządzać np. wirtualnym CD-ROMem. Najistotniejszą cechą takiego dostępu do serwera jest chyba fakt, że tutaj system operacyjny instalujemy sami. Nie ma do tego żadnego przycisku Reinstall – sami musimy zadbać o system. Obraz płyty instalacyjnej możemy wrzucić na FTP i „podmontować” jako wirtualny CD-ROM. To doskonałe rozwiązanie, zapewnia nam możliwość instalacji dowolnego, wybranego przez nas systemu operacyjnego, np. wybranej dystrybucji Linuxa. Cały proces instalacji kontrolujemy zdalnie.   Pozostałe opcje to np. dodawanie użytkowników do panelu, zarządzanie alarmami, kluczami SSL, aktualizacja firmware itd. Ponadto dostępne są również różne opcje restartu – normalne zamknięcie, zamknięcie “siłą” (power down), restart, reset itd. Na koniec pokaz slajdów pokazujący wszystkie możliwości: 