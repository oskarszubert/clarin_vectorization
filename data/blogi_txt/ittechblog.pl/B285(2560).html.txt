Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 22 marca 2012, 12:22   4   Google Street View dostępne w Polsce! Google Street View jest to dodatek do Google Maps, który pozwala (jak sama nazwa wskazuje) oglądać ulice tak, jakbyśmy byli na wycieczce. Mapy tworzone są dzięki specjalnym pojazdom, które jeżdżą po danym obszarze i fotografują wszystko co zobaczą – przez to usługa jest bardzo kontrowersyjna. Nie zmienia to jednak faktu, że jest ciekawa i … dostępna w Polsce!  Tak jest, Google Street View działa w Polsce. Wszystko zaczęło się niecały rok temu, kiedy to polski oddział Google i Ministerstwo Sportu i Turystyki ogłosili plebiscyt “Patrzcie, Polska!” Internauci zgłaszali tam obiekty, którymi warto wypromować nasz kraj w opisywanej usłudze. Od miesiąca możliwy jest wirtualny spacer po Łodzi, a dokładnie ulicy Piotrkowskiej. Od kilku dni (ta data nie jest znana) możliwe jest oglądanie także innych miejsc naszej ojczyzny: Warszawa, Wrocław, Gdańsk, Kraków, a także wiele mniejszych miejscowości.  Jak już wspominałem – nie każdy zgadza się na bycie częścią map, dlatego twarze osób, tablice rejestracyjne są zamazane. Jeśli mimo to bohater ujęcia uzna, że nie chce na nim być, może się zgłosić do giganta z Mountain View, a on usunie zdjęcie. Stało się – po prawie 5 latach dostaliśmy biało-czerwone Google Street View. Konferencja prasowa Google zapowiedziana jest na jutro, bowiem firma miała ogłosić ważną wiadomość związaną z Google Maps: prawdopodobnie chodzi o polskie Street View. To tyle z mojej strony – Was zapraszam teraz na spacer ulicami polskich miast: może spotkacie siebie samych na nim?   Aby wziąć udział w takim spacerze, należy wejść na Google Maps, złapać ludzika, który stoi nad suwakiem przybliżania/oddalania, a następnie upuścić go na niebieskie pole. Tych ostatnich będzie przybywać, można to śledzić na bieżąco na tej stronie. 