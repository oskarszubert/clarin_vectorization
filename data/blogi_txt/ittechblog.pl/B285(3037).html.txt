Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 10 czerwca 2013, 8:20 Konferencja prasowa Microsoftu podczas E3 2013 – co nowego wiemy? Dzisiejsza konferencja prasowa Microsoftu podczas odbywających się obecnie targów rozrywki elektronicznej Electronics Entertainment Expo 2013, zgodnie z zapowiedziami przybliżyła nam więcej informacji na temat konsoli Xbox One, którą oficjalnie zaprezentowano niecały miesiąc temu, 21 maja. Cóż więc nowego przedstawił nam Microsoft?  Konferencja rozpoczęła się od prezentacji gry “Metal Gear Solid V: The Phantom Pain“. I tak, ukazano nam:  otwarty świat w MGS pogodę zmieniająca się w czasie rzeczywistym różne środki transportu ulepszony tryb skradania się dynamiczne CQC głównych bohaterów najnowszej odsłony gry  Następnie Yusuf Mehfi przedstawił nam nową konsolę Xbox 360, dostępną w sprzedaży od dzisiaj. Poinformował także, że profile Złotych Członków (Golden Members) zostaną zachowane, a każdy z nich będzie miał możliwość pobierania 2 darmowych gier w miesiącu. Co więcej, niebawem mają się pojawić setki nowych gier na konsolę Xbox 360 – wśród nich wymieniono m.in. World of Tanks, Dark Souls II czy też… długo wyczekiwane przez graczy Grand Theft Auto V. Później przyszła pora na wyczekiwane informacje dotyczące Xbox One. Poznaliśmy więc przygotowaną na konsolę grę “Ryse. Son of Rome“, ukazującą nam starożytny Rzym w czasach cesarstwa i legionistów. W grze sterujemy Mariusem Titusem, jednym z dowódców żołnierzy. W zaprezentowanym gameplayu przyszło nam zniszczyć wieżę, po drodze między innymi zdobywając katapultę i niszcząc napotkanych po drodze barbarzyńskich przeciwników. Jest to gra ekskluzywnie wydawana na Xbox One.  Po “Ryse. Son of Rome“, Ted Price zaprezentował gameplay gry ze stajni Microsoft Studios: “Sunset Overdrive” – shootera o otwartym świecie, w którym oprócz strzelanki mamy elementy jazdy na desce, parkouru czy też walki na miecze z hordą potworów. Tuż po niej przyszła pora na “Forza Motorsport 5“, wraz z zaparkowanym na scenie samochodem McLaren, który można znaleźć idealnie odwzorowany w grze, o czym mogliśmy się przekonać podczas gameplaya.  Zapowiedziany został także “Minecraft” w wersji na Xbox One, po jego sukcesie na konsoli z numerkiem 360. Następnie na scenę wkroczył Sam Lake, zapowiadając grę “Quantum Break“. Dave McCarthy z kolei uraczył nas informacjami o grze “Project Spark“, w której mamy do wyboru trzy krajobrazy: leśny, pustynny oraz arktyczny oraz tryb rozgrywki w ciągu dnia lub nocy. Następnie tworzymy swój wyimaginowany świat, w którym przychodzi nam stawić czoła rozmaitym przeciwnikom, a naszą bronią jest przede wszystkim nasza wyobraźnia i dalsze tworzenie świata.  Kolejnym mówcą był Mark Whitten, który wprowadził nas w temat Xbox Live, który tym razem ma zawierać o wiele lepszy Smartlass, dający także możliwość dzielenia się wrażeniami z gry w trakcie czatu czy też transmitowania swojej rozgrywki. Xbox SmartGlass został szerzej ukazany na grze pt. “Killer Instinct“, w której została na żywo rozegrana na “szkle” bijatyka rodem z serii Mortal Kombat, podczas której przedstawiono także takie udogodnienia jak możliwość zgrania replaya z gry, czy też Twitch, pozwalający na czatowanie z innymi graczami podczas rozgrywki (co w przypadku “Killer Instinct” raczej nie było dobrym pomysłem, bo przegraliśmy pojedynek ;)).    Kolejna gra wprowadziła nas w krainę smoków – “Crimson Dragon“, także od Microsoft Studios, po czym Josh Bridge i Mike Jones przedstawili “Deadrising 3“, gra z otwartym światem i zombie w tle. Główny bohater staje samotnie przeciwko całej zgrai żądnych krwi truposzy, których rozwala za pomocą narzędzi, broni, wręcz i 150 innych sposobów. Jak to w nawalankach (?), krew się leje, młotki fruwają, trup ściele się gęsto (nawet, jeśli jeszcze nie oberwał :D), a nasz bohater wsiada w samochód i rozpoczyna rozjeżdżanie zombiaków, które na myśl przychodzi beztroskie podróże po mieście w GTA.  Kolejny prelegent, John Mamais, przedstawił “Wiedźmina 3” wytwórni CD Projekt RED. Gameplay zapowiedział wieloregionowy, otwarty świat gry, z masą achievementów znanych z gier RPG, dynamicznymi i taktycznymi walkami i oczywiście Geraltem z Rivii, znanego bliżej jako Wiedźmin.   Patrick Soderlund z kolei zaprezentował “Battlefield 4: Second Assault” z niezłą grafiką w 60fps od Electronic Arts. Tu z kolei nie obyło się bez problemów technicznych – gra nie chciała się uruchomić i pozostało czekać na cud ;) Zdarzył się chwilę później i m.in. jako grupa żołnierzy zaczęliśmy torować sobie drogę przez statek, na którym znajdujemy się na morzu. Gra pojawi się w pierwszej kolejności właśnie na konsolę Xbox One. Następną grą okazało się “Below“, przy którym podano również link do strony WWW: whatliesbelow.com. Gra została wydana przez studio o komicznie dla Polaków brzmiącej nazwie: Black Tusk. Po “Below” przyszła kolej na “Halo”, którego trailer informował “2014. Twoja podróż rozpocznie się na Xbox One”, więc przyjdzie nam jeszcze trochę poczekać.  I przyszła pora na dane dot. Xbox One: start sprzedaży w listopadzie, ceny: 499 dolarów w USA, 429 funtów w Wielkiej Brytanii, 499 euro w Europie oraz możliwość zarezerwowania już dziś swojej “Day One Edition”. Następnie Vince Zampella przedstawił grę “Titanfall”, która swoją premierę będzie miała wiosną przyszłego roku i była ostatnim elementem dzisiejszej konferencji prasowej Microsoftu. Uff ;) 