Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 1 lutego 2011, 8:24   12 Allegro coraz droższe! Od 9 lutego Allegro podnosi ceny za korzystanie z dwóch bardzo przydatnych i chętnie używanych opcji wystawienia przedmiotu! Chodzi dokładnie o 14 dniowy czas trwania aukcji oraz ustawienie ceny minimalnej, poniżej której nie trzeba sprzedawać przedmiotu. Pierwsza opcja do tej pory kosztowała 0,20zł. Od 9 lutego zapłacimy za nią 0,50zł w przypadku aukcji niepromowanych lub nawet do 1zł  przy aukcjach promowanych przez podświetlenie bądź promocję na stronie kategorii albo stronie głównej Allegro. Z kolei opłata za skorzystanie z opcji „cena  minimalna” rośnie z 1 proc. (ale nie mniej niż 2 PLN) do 1,5 proc. (ale nie  mniej niż 5 PLN). Na starych zasadach pozostaje natomiast maksymalny  poziom tej opłaty, czyli 50 PLN oraz fakt, że opłata ta będzie pobierana tylko w przypadku niesprzedania przedmiotu. Dodatkowo podwojona zostanie opłata za pogrubienie  tytułu aukcji na liście ofert kategorii motoryzacja: narzędzia i sprzęt  warsztatowy, przyczepy, naczepy, wózki widłowe – z 2 do 4 PLN. Małym plusem będzie natomiast obniżenie  ceny za wyświetlanie na liście ofert miniaturek w niektórych  kategoriach. Chodzi o filmy, gry, kolekcje, muzykę i instrumenty oraz  telefony i akcesoria. Aktualnie cena miniaturek wynosi 15 gr, natomiast  po zmianach wyniesie ona 5 gr. W kategoriach motoryzacja:  narzędzia i sprzęt warsztatowy, przyczepy, naczepy, wózki widłowe opłata  za miniaturkę zostanie zniesiona. Warte uwagi jest też zniesienie opłat za opcję „kup teraz”. Opłata za podświetlenie zostanie zmniejszona o połowę, z poziomu 6 do 3 PLN, a za promocję na stronie głównej z 99 do 49 PLN. Zmianom ulegną tez koszty promocji przedmiotów na stronach kategorii. Szczegóły nowego cennika znajdują się na stronach Allegro. Szczerze mówiąc – coraz mniej opłaca się wystawiać przedmioty na Allegro. Przy pojedynczym przedmiocie raczej nie zauważymy różnicy, jednak gdy ktoś sprzedaje dużo rzeczy musi się liczyć z większymi kosztami. A te już teraz nie są małe i potrafią uczynić sprzedaż nieopłacalną. W zamian mogliby znieść prowizję od sprzedaży, ale po co to robić, skoro ma się monopol. Ludzie i tak zapłacą. [ź] di.com.pl; allegro.pl 