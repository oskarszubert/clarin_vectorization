Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 2 marca 2012, 11:10   7   Readability – czytanie w sieci stanie się (jeszcze większą) przyjemnością Nie ukrywam, że czytam dużo tekstów w sieci w przeróżnych serwisach. Na komputerze zazwyczaj używam do tego celu przeglądarek Chrome albo Safari z wykorzystaniem wtyczek – odpowiednio – iReader oraz wbudowany Reader. Na iPadzie głównie przeglądam RSSy przez aplikację Reeder, w której to natomiast włączam Readability – tekst jest wyciągany ze strony, pozbawiany grafik i prezentowany, na jednolitym tle. Czytając na telefonie używałem Safari także z opcją Reader. Wszystkie te rozwiązania łączy jedno – artykuły są wyświetlane w formie samego tekstu, pisanego dużą i przyjemną dla oka czcionką, prezentowanych na jasnym tle. Żadnych zbędnych grafik, reklam, linków – pusto. Taki tekst po prostu łatwiej się przyswaja. Dlatego też chciałem Wam dzisiaj przedstawić serwis (wspomniany już we wstępie) Readability. A oto moje argumenty, które według mnie przemawiają za korzystaniem z tego właśnie serwisu. Artykuły są synchronizowane zarówno ze smartfonem jak i komputerem. Po pierwsze – oczywiście – poprawia jakość czytania. Łatwiej jest się nam skupić nad tekstem, a dzięki możliwości doboru czcionki (fontu) “połykanie” kolejnych słów staje się czystą przyjemnością. Kolejnym argumentem jest funkcja “Read Later”. Ile razy zdarzyło Ci się, że wynalazłeś ciekawy artykuł, jednak nie miałeś czasu go przeczytać? W Readability wystarczą dwa kliknięcia, aby post został zapisany na Twoim koncie i był dostępny offline. Po trzecie, serwis jest zupełnie za darmo! Czwartą zaletą jest możliwość wysyłania tekstu do czytników Amazon Kindle.  Wszystkie zapisane wpisy są oczywiście automatycznie synchronizowane pomiędzy naszymi urządzeniami, na których zostało zainstalowane Readability. Aplikacja dla iOS jest już dostępna w AppStore, ta dla Androida jest w drodze. Co do tej pierwszej, sprzedam Wam użyteczną wskazówkę – jeśli chcecie łatwo zapisać artykuł na koncie wystarczy skopiować link do schowka, włączyć aplikacje i kliknąć OK. Jeśli nie czujecie się przekonani, polecam sprawdzić Readability na własnej skórze – szczególnie jeśli jesteście użytkownikami urządzeń z iOS. Jest to serwis must-have dla fana czytania w internecie. 