Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 24 stycznia 2012, 8:01   6   Anonymous wzywają do zaprzestania ataków na strony rządowe Dzięki zaprzyjaźnionej redakcji OSmedia dotarliśmy do najnowszego oświadczenia, prawdopodobnie prawdziwego na temat ostatnich ataków i perspektywy co dalej:  Mówiliśmy to już wcześniej i powiemy jeszcze raz. Ataki na strony zarówno Polskiego rządu jak i Unii Europejskiej nie pomagają w walce z ACTA. Jesteśmy w stałym kontakcie z polskimi organizacjami pozarządowymi, które poinformowały nas o tym, że ataki niszczą ponad trzy lata ich trudnej współpracy z rządem w tworzeniu prawodawstwa odpowiednio odnoszącego się do internetu i chroniącego podstawowe wolności internautów oraz możliwości negocjacji wstrzymania podpisu Polski pod ACTA. Jeśli potrzebujecie kolejnych dowodów przeczytajcie słowa wygłoszone przez Polskiego premiera Donalda Tuska: - Nie ustąpimy w żadnym wypadku wobec szantażu – oświadczył premier, odnosząc się do ataków na niektóre strony internetowe administracji państwowej. Szef rządu zapewnił, że jak na razie nie możemy mówić o zagrożeniach dla funkcjonowania państwa. – Nie wyobrażam sobie, aby polski rząd, polski parlament, polski premier ustępował przed kimś, kto mówi: “nie podpisuj, bo inaczej opublikujemy kompromitujące dane o twoich urzędnikach”. Tego typu metody uważam za niedopuszczalne – powiedział Tusk. Poinformował, że sprawdzane są zabezpieczenia stron, które zostały lub mogą zostać zaatakowane. Dodał, że jak na razie nie możemy powiedzieć o zagrożeniu dla funkcjonowania państwa ze względu na ataki na strony internetowe. Według niego są one raczej dokuczliwe i skuteczne propagandowo. – Nie ma żadnego powodu, żeby wzniecać alarm – uspokajał premier. wiadomosci.gazeta.pl Ataki DDOS zwróciły uwagę świata na toczącą się sprawę podpisania ACTA przez Polskę. Teraz tysiące Polaków wyszły na ulicę po to by manifestować swój przeciw. Nadszedł czas by pozwolić działać procesom politycznym i społecznym skierowanym przeciwko ACTA. Wszelkie ataki na strony polskiego rządu jak i Unii Europejskiej powinny zostać wstrzymane. Strony te służą przecież komunikacji krajowych i unijnych władz ze społeczeństwem. Jeśli lubisz DDOSować dla samego DDOSowania prosimy wybierz zamiast tego stronę swojej szkoły/uczelni. Sprawę drąży już m.in. CNN. Wydaje się, że przegraliśmy tę bitwę, ale to nie koniec wojny – nie popieramy metod siłowych, ale Anonimowi osiągnęli cel, społeczeństwo się dowiedziało i podniosło alarm. ACTA musi przejść jeszcze przez ratyfikację w parlamencie europejskim, a coś mi się wydaje, iż Polscy internauci nie pozwolą europosłom naszego kraju zapomnieć o sprawie. Niech nikt nie liczy na to, że ACTA przejdzie po cichu jak na to liczyły koncerny lobbujące ścieżkę legislacyjną do tej pory. Donald Tusk mówił dzisiaj na konferencji o prowadzonych konsultacjach “społecznych”:  “Chcę sprostować kilka fałszywych wyobrażeń, mitów i kłamstw dot. ACTA – takimi słowami konferencję prasową rozpoczął Donald Tusk. Zapewnił następnie, że prace nad umową były prowadzone w sposób jawny. We wrześniu skierowano projekt do konsultacji międzyresortowych. Wcześniej były otwarte konsultacje, w których uczestniczyło kilkadziesiąt organizacji zajmujących się prawami autorskimi – mówił.”  Oto lista organizacji, dzięki dobremu researchowi Tomka Tomaszewskiego, z którymi prowadzono “konsultacje społeczne” (ja bym je nazwał korporacyjne/z grupami, które najwięcej zyskają ;)):  Business Software Alliance, Sołtysiński, Kawecki   Szlęzak. Federacja Stowarzyszeń Naukowo Technicznych NOT. Fundacja Ochrony Twórczości Audiowizualnej. Krajowa Izba Producentów Audiowizualnych. Polska Izba Informatyki i Telekomunikacji. Polska Izba Komunikacji Elektronicznej. Polskie Stowarzyszenie Wytwórców Produktów Markowych ProMarka. Stowarzyszenie Aktorów Filmowych i Telewizyjnych SAFT. Stowarzyszenie Architektów Polskich. Stowarzyszenie Artystów Wykonawców Utworów Muzycznych i Słowno-Muzycznych SAWP. Stowarzyszenie Autorów i Wydawców “Polska Książka”. Stowarzyszenie Autorów ZAiKS. Stowarzyszenie Dystrybutorów Programów Telewizyjnych “SYGNAŁ” 14.Stowarzyszenie Filmowców Polskich. Stowarzyszenie Ochrony Własności Przemysłowej. Stowarzyszenie Polski Rynek Oprogramowania PRO. Stowarzyszenie Twórców Ludowych. Stowarzyszenie Wydawców REPROPOL. Stowarzyszenie Zbiorowego Zarządzania Prawami Autorskimi Twórców Dzieł Naukowych i Technicznych KOPIPOL. Telewizja POLSAT S.A. Telewizja Polska S.A. TVN S.A. Związek Artystów Scen Polskich ZASP. Związek Artystów Wykonawców STOART. Związek Polskich Artystów Fotografików. Związek Polskich Artystów Plastyków. Związek Producentów Audio Video ZPAV.  Widzicie pewną prawidłowość? 