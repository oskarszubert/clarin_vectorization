Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 2 listopada 2008, 2:12   4   Firewall i Antywirus wg Chin Jesteśmy przyzwyczajeni do korzystania z produktów firm europejskich czy amerykańskich. Stosunkowo niedawno do bram komputerów polskich internautów zapukał darmowy antywirus chińskiej firmy Rising. Rising jest trzecią pod względem wielkości na świecie i największą w Chinach firmą zajmującą się bezpieczeństwem IT. Warto wspomnieć, że do dyspozycji jest także bezpłatny firewall tego producenta. Rising Personal Firewall Free Edition to obok Rising Antivirus drugi darmowy program zabezpieczający ze stajni Beijing Rising. Poza wielką zaletą, czyli darmowością, aplikacja ma także inne plusy. W testach wypada raczej średnio, ale porównywalnie z takimi uznanymi już produktami firm jak Trend Micro, Panda Software, Avira, F-Secure, Eset, GData, McAfee, więc nie jest źle :) Program operuje heurystyką, dzięki której wykrywa trojany, analizuje też ładowane do procesów biblioteki DLL. Pozwala na określenie, które z aplikacji mają łączyć się z internetem i skutecznie blokuje te, które łączyć się nie powinny. Rising Firewall posiada także rzadką funkcję skanowania systemu w poszukiwaniu luk, przedstawiając ich stan w raporcie. Korzystanie z Rising Firewall zalecane jest szczególnie dla tych, którzy zdecydowali się chronić komputer antywirusem tego producenta. Firewall jest kompatybilny ze wszystkimi wersjami Windows od wersji 98 w górę. Darmowa wersja aplikacji jest dostępna tutaj (UWAGA!: po kliknięciu w link rozpocznie się pobieranie). Beijing Rising International Software Co.,Ltd. – firma założona w kwietniu 1998 w Chinach. Przedsiębiorstwo specjalizuje się w dostarczaniu oprogramowania zabezpieczającego przed zagrożeniami internetowymi. Główna siedziba firmy mieści się w Pekinie, posiada ona także swoje przedstawicielstwa w Australii, Kanadzie, Japonii, Niemczech i Rosji. Rising jest trzecią pod względem wielkości na świecie i największą w Chinach firmą zajmującą się bezpieczeństwem IT. Według danych zawartych na oficjalnej stronie przedsiębiorstwa, dostarcza rozwiązania zabezpieczające dla ok. 60 milionów użytkowników prywatnych i ok. 70 tysięcy klientów takich jak firmy, korporacje i instytucje państwowe. Produkty firmy Rising są obecne na rynkach Azji, Europy i Ameryki Północnej. RISING zabezpiecza m.in. takie firmy i instytucje, jak Bosch, Mitsubishi, Yamaha czy Ministerstwo Finansów ChRL. Źródło: antyvir.blogspot.com   pl.wikipedia.org/wiki/Rising_(firma) 