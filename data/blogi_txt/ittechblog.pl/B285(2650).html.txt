Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 23 kwietnia 2012, 9:33   3   CardEasy, czyli płacimy bezpiecznie w internecie + KONKURS Smartfony aplikacjami stoją, czy się to nam podoba czy nie. Odkąd w 2008 roku Steve Jobs zaprezentował AppStore, sklepy z programami stały się bardzo popularne. Wypełnione tysiącami płatnych i darmowych aplikacji często przyciągają klientów oraz ich portfele. O ile te drugie wyglądają atrakcyjnie cenowo, to niestety rzadko można oprzeć się pokusie kupowania “pełnych” wersji, bądź po prostu płatnych, a co za tym idzie bardziej dopracowanych programów. Jak zabezpieczyć się przed niepotrzebnymi zakupami, a także zadbać o bezpieczeństwo? Na początku odrzućmy ideę podawania numeru naszej karty kredytowej, bądź płatniczej. Jest to bardzo wygodne, niestety łatwo w taki sposób przekroczyć budżet na dany miesiąc lub nawet wydać wszystkie środki zgromadzone na koncie! Poza tym nie każdy wierzy Apple czy Google na tyle, aby podawać im swoje dane osobowe. Rozwiązaniem specjalnie stworzonym z myślą o sklepach z aplikacjami jest CardEasy. Jest to nic innego jak karta internetowa, dzięki której możemy płacić w internecie. Aby stać się posiadaczem takiej karty nie musimy podawać naszych danych osobowych, informacji o zarobkach czy podpisywać jakąkolwiek umowę – po prostu płacimy 29 złotych i odbieramy ją. Co w zamian dostajemy? W pudełku znajduje się regulamin, kod PIN oraz krótki przewodnik po polskich aplikacjach w AppStore. Głównie jednak chodzi tu o prostokątny kawałek plastiku o wymiarach 8,5 cm x 5,5 cm, który oferuje nam dokładnie te same możliwości co karta VISA – od płatności w internecie (co jest dosyć oczywiste) przez płatności za zakupy w sklepach, a na wypłacaniu środków z bankomatu kończąc. Aktywacja karty odbywa się poprzez przelanie na nią środków – jest to bowiem pre-paid. Co to znaczy? Ano, że nie wydamy większej kwoty niż ta, jaką zasilimy naszą CardEasy. Aktualny stan konta sprawdzimy na przygotowanej stronie WWW. Moim zdaniem CardEasy jest bardzo fajną propozycją zarówno dla dorosłego, jak i dla dziecka, któremu rodzice mogą miesięcznie przekazywać odpowiednią kwotę na płatne aplikacje. Jedyna wada, która przychodzi na myśl to konieczność doładowywania karty. Mimo to, uważam że bezpieczeństwo, możliwość pełnej kontroli nad naszymi kosztami wynagradzają ten problem. CardEasy jest dostępna w sieci MobileClub w cenie 29 złotych. KONKURS Chcecie stać się posiadaczami karty CardEasy bez wydawania na nią ani grosza? Nic prostszego – wystarczy, że odpowiecie na pytanie, które pojawi się jutro wieczorem (tj. 24 kwietnia) na naszym facebookowym fanpage’u. Pierwsza osoba, która poprawnie odpowie (zgodnie z poleceniem) na pytanie stanie się posiadaczem CardEasy. 