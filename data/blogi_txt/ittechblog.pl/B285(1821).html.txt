Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 kwietnia 2011, 1:37   2   Wikipedia może zbankrutować? [Prima aprilis] Może się to wydawać szokiem (i może się okazać jedynie plotką). Doskonale wiemy, jak wiele osób korzysta z tej wspaniałej encyklopedii internetowej. Niestety wszelkie znaki na niebie i ziemi wskazują na to, że Wikipedia może niedługo mieć poważne problemy finansowe. Czy oznacza to początek końca amerykańskiego projektu?  Pamiętacie niedawną listopadową pieniędzy dla fundacji Wikimedia? Okazuje się, że zebrane fundusze są niewystarczające zaś firma nie ma prawdopodobnie żadnych innych źródeł zarobku (pamiętajmy, że zatrudnia pracowników, utrzymuje budynek z biurami i tak dalej). Jimmy Wales – szef Wikipedii – w telefonicznej rozmowie z jednym z redaktorów pewnego brytyjskiego serwisu technologicznego miał stwierdzić: “Możemy mieć problemy. Ostatnio mamy bardzo dużo wydatków, a pieniądze ze zbiórki mogą się okazać niewystarczające.” Co prawda Wales nie przyznał otwarcie, że Wikipedia może przestać istnieć, jednak biorąc pod uwagę wydatki i – o czym pisałem wyżej – praktycznie brak źródeł dochodów, firma mogłaby ponieść duże straty. Co ciekawe rozmowa z redaktorem nie powinna zostać ujawniona – uznał on widocznie, że sprawa wymaga nagłośnienia. Nie zdziwiłbym się, gdyby fundacja Wikimedia miała niedługo ogłosić kolejną zbiórkę lub zacząć zwalniać pracowników. Cóż… może się także okazać, że to tylko nic nieznacząca plotka. 