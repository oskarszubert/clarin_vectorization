Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 28 marca 2012, 9:31   8 Formuła 4.0 – rewolucja na rynku telekomunikacyjnym od Play? Czwarty operator – P4 Spółka z o.o., odkąd tylko wszedł na rynek, zrobił spore zamieszanie. Zaczęło się od stawki 49gr za minutę, później oferta na kartę, w której środki są ważne przez rok po każdym doładowaniu. Na dzisiejszej konferencji została przedstawiona kolejna oferta, która zrobi niemałe zamieszanie w najbliższym czasie. Od 30 marca klienci, którzy wybiorą najnowszą ofertę – Formuła 4.0 – nie będą musieli się zastanawiać, czy mogą jeszcze dzwonić w ramach abonamentu, czy może już każda rozmowa zostanie naliczona dodatkowo. Za 79zł miesięcznie otrzymają bowiem ofertę bez telefonu, która pozwoli im rozmawiać i wysyłać sms-y bez ograniczeń do Play, Orange, Plus, T-Mobile. Natomiast jeżeli zależy nam na telefonie – nie ma problemu. Tę samą opcję dostaniemy za 99zł, a do tego 2GB internetu do wykorzystania w telefonie. Cóż – oferta jest bardzo ciekawa marketingowo, ale tak naprawdę podejrzewam, że niewielu wykorzysta jej moc do końca. Play i tak dawał mnóstwo minut i najprawdopodobniej 79zł jest kwotą, której wiele osób nie jest w stanie wydzwonić. A biorąc pod uwagę fakt, że coraz więcej osób wybiera Play, taka oferta jest dla sieci bardzo opłacalna. Zapewne przyciągnie również sporo nowych klientów (prezes sieci liczy na 5mln, którzy wybiorą nową ofertę), więc za rok czwarty operator będzie mógł pochwalić się kolejnym sporym wzrostem sprzedaży. Ciekaw jestem jakie kroki podejmą inni operatorzy. Jeżeli w miarę szybko się nie pozbierają, mogą na najbliższy rok stracić sporo klientów. 