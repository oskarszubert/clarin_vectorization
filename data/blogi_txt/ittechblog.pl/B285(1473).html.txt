Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 października 2010, 7:24   1   PlayStation Phone – telefono- konsola? Od jakiegoś czasu w sieci spekuluje się o najnowszym projekcie Sony. PlayStation Phone ma być urządzeniem, łączącym w sobie smartfon z konsolą do gier. W sieci pojawiły się już pewne informacje na temat produktu oraz zdjęcia, prezentujące prototyp.   Według serwisu Engadget, urządzenie sprzedawane będzie pod marką Sony Playstation. Ma być to smartfon z ekranem o przekątnej od 3,7 do 4,1 cala. PlayStation Phone posiadać ma wbudowany panel, na którym znajdzie się kontroler znany z pada do PlayStation. Klawiatury QWERTY niestety w tym wynalazku nie uświadczymy.  Według doniesień, urządzenie będzie działać pod kontrolą systemu Android 3.0. Zakup gier i aplikacji odbywać się będzie poprzez Sony Marketplace.  Telefono-konsola od Sony posiadać ma procesor Qualcomm MSM8655 1 GHz, 512MB pamięci RAM i 1GB pamięci ROM. Urządzenie wyposażono w kartę microSD. Z tyłu urządzenia znajdzie się  aparat cyfrowy o rozdzielczości 5 Mpx. Na zdjęciach widzicie wersję nieprodukcyjną. Jest niemal pewne, że telefon zostanie dopracowany wizualnie. Kilka godzin po wycieku informacji do sieci, Sony Europe oficjalnie zaprzeczyło, jakoby firma pracowała nad PlayStation Phone. Przedstawiciel Sony Europe stwierdził ponadto, że zdjęcia są fałszywe. Co ciekawe, przedstawiciele Sony Ericsson nie skomentowali sprawy, nie zaprzeczając tym samym, że wiedzą o pracy nad najnowszym produktem Sony. [ź] engadget.com, idg.pl, webhosting.pl, niezgrani.pl 