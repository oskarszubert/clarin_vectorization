Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 22 grudnia 2012, 5:11 Udowodnij, że jesteś częścią “Rewolucji Social Media”! – Konkurs Niedawno przedstawialiśmy Wam zwięzłą recenzję książki Michała Sadowskiego – “Rewolucja Social Media”, dziś natomiast i Wy możecie stać się jej posiadaczami. Wystarczy, że nam udowodnicie, że jesteście częścią wspominanej rewolucji. Jak to zrobić? Ano, są tacy, którzy nie muszą nic udowadniać, bo po prostu rewolucję mają we krwi. Są też tacy, których łatwiej spotkać online niż offline. Istnieją ponoć jednostki, dla których “social media” to stan umysłu, Matrix w którym żyją i jak dotąd żaden Morfeusz nie proponował im pigułek. A Ty? Jesteś częścią rewolucji social media? Wiesz o nich wszystko, lub wydaje Ci się, że wiesz? Udowodnij nam to tworząc… haiku :) Bywa, że tak wygląda haiku, ale my chcielibyśmy coś zrozumieć z Waszych wypowiedzi. ;)   Zasady konkursu 1. W komentarzach pod tym wpisem zamieśćcie (w formie tekstowej oczywiście :P) napisane przez Was haiku, tematycznie związane z social mediami. 2. Na publikację swojej twórczości macie czas do końca roku, tj. do 31. grudnia 2012, 23:59:59 ;) 3. Spośród Waszych haiku redakcja do dnia 6.01. wybierze dwa najciekawsze/najbardziej oryginalne, a ich autorzy zostaną nagrodzeni egzemplarzami książki “Rewolucja Social Media”. Powodzenia! 