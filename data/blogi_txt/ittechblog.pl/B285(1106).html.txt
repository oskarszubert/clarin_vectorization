Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 17 lipca 2010, 10:09   4   Macbook Air z 11,6″? Do sieci trafiła nowa plotka (nie jestem w stanie potwierdzić jej autentyczności). Podobno Apple ma odświeżyć serię Air – super-cienkich, ultra przenośnych laptopów.   Jedną z kluczowych zmian jest pomniejszenie całego komputera o prawie 2 cale! Skoro konkurencji idzie bardzo dobrze w produkowaniu coraz to nowszych subnoteboków, to dlaczego Apple nie miałoby tak zrobić? Szczególnie, że 11,6″ jest znacznie wygodniejszą wielkością ekranu do pracy, niż klasyczne 10″. Wiem to z autopsji (recenzja Asusa 1201HA). Moim zdaniem sprzęt Apple’a będzie się wyróżniał na tle konkurencji i to znacznie. Nie tylko ceną, ale wykonaniem. Producent ma według źródła zamontować procesory z serii Core i ULV (mniejsze zużycie prądu…). W kategorii 12″ laptopów Air byłby najlepszy. Nie ma na rynku aktualnie nic mocniejszego, a na wykonanie pewnie nie będzie trzeba narzekać. :) Zapowiada się bardzo ciekawie. Może moim następnym celem będzie właśnie Air? :) Kto wie. Na razie nic nie jest pewne, więc nie warto się napalać. [ź] DigiTimes 