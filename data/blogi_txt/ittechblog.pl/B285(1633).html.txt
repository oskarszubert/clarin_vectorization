Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 23 grudnia 2010, 6:53   2   Mozilla Firefox 4 beta 8 Mozilla Firefox to najchętniej używana w Polsce przeglądarka internetowa (47,92% rynku według Gemius Ranking). Kolejna, ósma już beta czwartej wersji Firefoxa została oficjalnie wydana. Co ciekawe, oficjalnie Firefox 4 miał zostać wydany w listopadzie. Tak się jednak nie stało a w planach jest już beta 9 “liska”. Przyjrzymy się zmianom w najnowszej becie.  Rozszerzone wsparcie dla WebGL Osoby posiadające komputery wyposażone w nowoczesne karty graficzne będą zachwycone. WebGL to otwarty standard, który pozwala developerom na renderowanie grafiki 3D w przeglądarce. Jeśli jesteście ciekawi jakie efekty daje ta technologia, zainstalujcie najnowszą przeglądarkę i wejdźcie tutaj. Niestety efektu nie ujrzymy korzystając z najnowszego Firefoxa pod Linuxem, choć Linux wykorzystuje OpenGL.  WebGL i wsparcie dla animacji w przeglądarce Połączenie WebGL z HTML5 (który dopiero raczkuje) to ogromne pole do popisu dla web developerów. Będą oni mogli tworzyć bardzo ładnie wyglądające strony internetowe wzbogacone o animacje czy dźwięk. Uproszczona konfiguracja Firefox Sync Firefox Sync to funkcja, która umożliwia przenoszenie zakładek, haseł czy historii przeglądarki pomiędzy różnymi komputerami. Proces synchronizacji danych przypomina teraz logowanie się do serwisu internetowego. Spójrzcie na filmik umieszczony na blogu Mozilli. Synchronizacja na poziomie desktop-desktop to nie wszystko, bowiem możliwa jest także synchronizacja pomiędzy komputerem osobistym a urządzeniem przenośnym. Nowy manager dodatków i ich automatyczna aktualizacja Firefox 4 beta 8 wyposażono w manager dodatków, który jest teraz bardziej przejrzysty i przyjazny użytkownikowi. Zamiast jak dotychczas otwierać się w małym okienku, wyświetlany jest w nowej karcie co umożliwia dalsze poruszanie się po sieci gdy manager jest włączony. Dotychczas było to niemożliwe. Menadżer dodatków jest bardzo przejrzysty Dodatki aktualizują się automatycznie za każdym razem, gdy pojawi się ich nowa wersja. Ponadto w przypadku instalacji czy usuwania niektórych wtyczek nie ma konieczności restartowania przeglądarki. Firefox 4 beta 8 to także kilkaset łatek i poprawek do błędów znalezionych we wcześniejszych wersjach. Nowa wersja “liska” uruchamia się o około 30% szybciej, choć nadal sporo jej brakuje do szybkości startu Opery czy Google Chrome. Firefox 4 beta 3 dla systemu Android i Maemo Mozilla wypuściła także najnowszą wersję beta mobilnej wersji Firefoxa. Najważniejszą zmianą jest fakt, że od teraz Firefox dostępny będzie w Android Markecie, co spowoduje, że kolejne aktualizacje będą szybsze i przyjemniejsze. Przed instalacją kolejnej bety dla urządzeń mobilnych należy odinstalować poprzednią wersję beta Firefoxa 4. Lista zmian w stosunku do poprzedniej wersji:  Poprawiono wsparcie dla klawiatur dotykowych. Lepsza integracja z innymi aplikacjami podczas otwierania stron. Możliwość zapisywania strony jako dokumentu PDF. Poprawiono mechanizm Firefox Sync i dodano opcję “dodaj urządzenie”. Możliwość oglądania filmów w trybie pełnoekranowym i lepsze wsparcie dla dźwięku. Kopiuj- wklej w pasku adresu.      Zrzut ekranu pochodzi ze strony downloadsquad.com    Firefox 4 beta 3 dla Androida włącza się szybciej w stosunku do poprzedniej bety; strony ładują się także nieco szybciej, choć zdecydowanie wolniej od niektórych spośród innych przeglądarek dla systemu Android (np. Dolphin Mini). Nowa wersja liska zajmuje 21 MB. W przyszłych wydaniach przeglądarki Mozilla skupi się na dodatkach, obsłudze JavaScriptu i poprawieniu stabilności aplikacji. Firefox 4 beta 9 W tym momencie w Firefoxie beta 8 na załatanie czeka 49 dużych luk oraz około 450 mniejszych. Według zagranicznych źródeł dziewiąta beta Firefoxa nie zostanie wydana szybciej niż w styczniu 2011 roku – przypomnę raz jeszcze, że Mozilla uraczyć nas miała stabilną wersją Firefoxa 4 już w listopadzie. Jeśli nadal przyjdzie nam czekać na finalny produkt, to może się okazać, że szybciej w nasze ręce wpadnie stabilna wersja Internet Explorera 9. Trudno wtedy będzie przekonać niektórych konsumentów do pozostania przy Firefoxie 3.6.  Coraz nowsze wersje zaś wygląd praktycznie niezmieniony “Kolejne spotkanie, na którym zostaną omówione sprawy związane z rozwojem przeglądarki, odbędzie się 5 stycznia 2011 roku. Na tymże spotkaniu chcemy ustalić datę wydania dziewiątej bety Firefoxa 4″ – mówi Mike Beltzner odpowiedzialny za rozwój produktu Firefox w firmie Mozilla. Wiedząc, że kolejne bety Firefoxa wypuszczane były co około miesiąc można przypuszczać, że Firefox 4.0b9 ukaże się pod koniec stycznia. Co ważne Mozilla planuje wydać także dziesiątą betę swojej przeglądarki. No cóż, przyjdzie nam jeszcze poczekać na stabilną wersję Firefoxa 4. Do tego czasu musimy pomęczyć się nieco z Firefoxem 3.6, który jest wolniejszy od dostępnych na rynku  przeglądarek konkurentów. [ź] di.com.pl, webhosting.pl, downloadsquad.com, news.softpedia.com, dobreprogramy.pl 