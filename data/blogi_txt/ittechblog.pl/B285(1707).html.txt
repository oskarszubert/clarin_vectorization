Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 29 stycznia 2011, 1:14   0   Android 3.0 Honeycomb zostanie zaprezentowany 2 lutego Długo wyczekiwana premiera systemu Android w wersji 3.0 (Honeycomb) będzie mieć miejsce 2 lutego bieżącego roku. Firma Google zdecydowała się zaprezentować najnowszą odsłonę tego mobilnego systemu podczas specjalnie zapowiedzianej na tej dzień konferencji prasowej, z której to przekaz na żywo oglądać będzie można w tym miejscu.  W sieci od pewnego czasu spekulanci snują domysły na temat tego, co posiadać będzie (a czego nie) Android 3.0. Masa pseudowycieków, plotek i domysłów spowodowała, że nikt z nas do końca nie wie, jak ukształtowany został najnowszy system giganta z Mountain View. Jakiś czas temu Andy Rubin zaprezentował wczesną wersję tego systemu. Możemy być jednak pewni, że na tym nie stanęło i Android Honeycomb został jeszcze bardziej dopracowany.  Wszystko wskazuje na to, że podczas nadchodzących targów Mobile World Congress 2011 w Barcelonie (tam także zaprezentowany zostać może Facebook Phone) zostaną przedstawione nam urządzenia już z Honeycombem na pokładzie. Pierwszy tablet wyposażony w Androida 3.0 to Motorola Xoom.  Pierwszym czytnikiem e-booków wyposażonym w najnowszego Andka będzie prawdopodobnie NOOKColor firmy Barnes and Noble. To 7-calowe urządzenie zostało zaopatrzone w 8GB pamięci wewnętrznej, WiFi w standardzie 802.11b/g/n, wejście na karty pamięci oraz pojemną baterię “trzymającą” 8 godzin. Czytnik ten pozwala nie tylko na przeglądanie e-publikacji, ale także na surfowanie w internecie. Ostatnie doniesienia potwierdzają także, że NOOKColor został już zaopatrzony w Honeycomba (oczywiście nie fabrycznie).    E-reader NOOKColor z Androidem 3.0 Honeycomb na pokładzie   Czekamy więc na oficjalną premierę nowego systemu Google’a. Mam nadzieję, że najnowszy Android okaże się – tak jak zapowiadano – idealnym systemem dla tabletów. [ź] chip.pl, searchengineland.com, news.softpedia.com, androidcommunity.com 