Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 stycznia 2011, 12:54   1   Facebook Phone to nadal tylko plotka, Galaxy Tab 2 już nie We wrześniu ubiegłego roku pojawiły się plotki jakoby Facebook miał po cichu pracować nad swoim własnym telefonem komórkowym. Plotki te szybko zostały zdementowane, a sprawa ucichła. Internetowa wersja gazety City A.M. podała wczoraj kolejne informacje na temat Facebook Phone’a – czyżby plotki miały wkrótce znaleźć potwierdzenie? Wszystko wskazuje na to, że coś jest na rzeczy (tylko nikt nie wie co).  Facebook Phone na Mobile World Congress 2011 Według przewidywań, tajwańska firma HTC miałaby zaprezentować dwa telefony firmowane logiem i kolorystyką Facebooka na targach Mobile World Congress 2011. Targi te mają odbyć się w przyszłym miesiącu w Barcelonie i są uznawane za najważniejszą imprezę związaną z rynkiem mobilnym na świecie. Nie umilkły jeszcze echa styczniowych targów CES 2011, a już szykowany jest event podobnego kalibru. Wróćmy jednak do tematu Facebook Phone’a. Według analityków telefony od Facebooka działać mają pod kontrolą zmodyfikowanego systemu Android OS. Na ekranie głównym pojawiać będą się wiadomości z facebookowego walla. Wartą uwagi funkcją ma być dzwonienie lub pisanie wiadomości e-mail wprost z profilu osoby, która takie informacje nam udostępnia. Będzie to niezwykle wygodne – oczywiście będzie można wykonywać także standardowe połączenia wybierając numer z książki adresowej. Telefony przygotowują prawdopodobnie Joe Hewitt, który opracował aplikację Facebook dla iPhone’a oraz Matthew Papakipos, dyrektor ds. technicznych w Facebooku. Samsung Galaxy Tab 2 przed Mobile World Congress 2011 Firma Samsung nie próżnuje i oficjalnie potwierdziła plotkę, jakoby Samsung Galaxy Tab 2 miał podobnie jak Facebook Phone zostać zaprezentowany podczas lutowych targów MWC 2011. Spekulacje i domysły, z których wynikało, że nowy model Galaxy Taba pojawi się już na CES 2011 nie sprawdziły się. Najnowsza wersja tabletu firmy Samsung zostanie zaprezentowana 13 lutego czyli dzień przed inauguracją imprezy. Przybliżona godzina prezentacji także jest znana – ma się to stać między 20:30 a 21:04 czasu polskiego. Niestety nie wiemy jak wyglądać ma Samsung Galaxy Tab 2. Gdyby wszystkie przecieki i plotki zebrać do kupy, to powstałoby urządzenie idealne. Na temat jednego z mało wiarygodnych przecieków pisała Katarzyna Pura. Redakcja Electric Pig twierdzi, że nowa wersja tabletu ma być wyposażona w 10-calowy ekran (być może Super AMOLED), jednak jest to sprzeczne z poprzednimi informacjami jakoby ekran urządzenia miał mieć przekątną 7 cali. Prawdopodobnie na temat samego urządzenia nie dowiemy się nic nowego do czasu zaprezentowania go podczas MWC 2011. Aktualizacja Facebook postanowił zabrać głos w sprawie plotki. Okazuje się, że telefony firmy HTC nie będą brandowane logo Facebooka. [ź] networld.pl, internet-news.com.pl,technologie.gazeta.pl, zdj: androidcommunity.com 