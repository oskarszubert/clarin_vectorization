Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 17 stycznia 2012, 7:15   9   Facebook Actions – pracuję, gotuję, imprezuję… Wszyscy śledzący ubiegłoroczną, wrześniową konferencję dla deweloperów – Facebook F8 – pamiętają zapewne, że ekipa z Palo Alto zapowiedziała trzy elementy swojego Open Graphu – Timeline, Ticker i Actions. Pierwsze dwa zostały już wdrożone, niekoniecznie zyskując aprobatę użytkowników serwisu. Na trzecią usługę jak dotąd kazano nam czekać.  Facebook zapowiedział na godzinę 17:00 czasu lokalnego konferencję, podczas której prawdopodobnie przedstawi nową usługę. Jest ona oparta na tzw. “frictionless sharing”, tj. na samoczynnym publikowaniu na naszym Timeline informacji na temat czynności obecnie przez nas wykonywanych. Słuchasz muzyki na Spotify? Twoi znajomi dowiedzą się o tym natychmiast. Mechanizm opisał mój redakcyjny kolega, Łukasz Matusik.  Ponadto Facebook udostępnia wszystkim developerom możliwość stworzenia własnych aplikacji publikujących automatycznie statusy. Nasi znajomi mogą się dowiedzieć, co obecnie czytamy w gazecie Washington Post, co oglądamy poprzez Hulu lub Netflix, gdzie biegniemy wraz z Nike+, co gotujemy na obiad, co kupujemy, co, gdzie, jak, kiedy… Oczywiście, idea polega na tym, by znajomi mogli w ten sposób dzielić się ze sobą wartościowymi treściami, ciekawymi miejscami lub też po prostu dołączali do siebie, by na przykład razem uprawiać jogging. Cóż, kilka kwestii pozostaje nieznanych. Jedną z nich jest pytanie: na ile polscy deweloperzy będą zainteresowani kodowaniem aplikacji dla rodzimych serwisów, np. poświęconych gotowaniu oraz jak bardzo jesteśmy w stanie “chwalić się” w sieci wszystkim co robimy? Gdzie obecnie znajduje się granica prywatności? Dowiemy się tego zapewne w ciągu najbliższych miesięcy… [ź] venturebeat.com, zdnet.com 