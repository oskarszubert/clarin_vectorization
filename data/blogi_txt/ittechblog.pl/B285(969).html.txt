Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 7 czerwca 2010, 3:01   0   Nawigacja BLOW + AutoMapa 6.5 = 0 korków na trasie BLOW, producent zaawansowanych samochodowych urządzeń multimedialnych, poinformował o otrzymaniu certyfikatu zgodności z oprogramowaniem nawigacyjnym AutoMapa 6.5 dla nawigacji BLOW GPS50Ybt. Nawigacja ta jest jednym z pierwszych certyfikowanych urządzeń PND, które w pełni wykorzystuje możliwości AutoMapa Traffic – inteligentnego systemu informowania o bieżącej sytuacji drogowej i wyznaczania, na jego podstawie, optymalnych tras przejazdu. BLOW GPS50Ybt komunikuje się z serwerami monitoringu ruchu AutoMapy poprzez podłączony za pośrednictwem Bluetooth telefon z dostępem do Internetu. Otrzymanie certyfikatu zgodności z oprogramowaniem gwarantuje, że wszystkie kolejne wersje AutoMapy® z systemem Traffic będą działać na tych urządzeniach poprawnie. AutoMapa Traffic System AutoMapa Traffic to inteligentny system wyznaczający optymalną trasę przejazdu na podstawie zebranych statystycznych informacji o ruchu drogowym, jak i danych pobieranych w trybie on-line od innych użytkowników ruchu. Blisko 70 tysięcy niezależnych źródeł informacji o sytuacji drogowej pozwala unikać miejsc, gdzie nastąpiły awarie sygnalizacji świetlnej, wypadki, czasowe zamknięcia skrzyżowań, zatory, korki czy remonty na drodze. Baza danych programu zawiera szczegółowy obraz sytuacji drogowej całej Polski, dzięki czemu program wie, jak zmienia się ruch uliczny w zależności od dnia i godziny naszej podróży. Dzięki niej, użytkownicy nawigacji korzystający z AutoMapy Traffic dotrą do celu szybciej od innych, nawet w godzinach szczytu i w obcym mieście. BLOW GPS50Ybt BLOW GPS50Ybt to jedna z najbardziej zaawansowanych nawigacji na polskim rynku. Ogromny, 5-calowy ekran dotykowy umożliwia zarówno doskonałą widoczność trasy i okolicy podczas jazdy jak i  komfortową obsługę urządzenia. Świetnie nadaje się do korzystania z Internetu i podglądu z kamery cofania. 42-kanałowy odbiornik GPS firmy SiRF Star, w połączeniu z procesorem MTK MT3351 o częstotliwości 468 MHz, zapewniają wyjątkową dokładność ustalania położenia nawet w trudnych warunkach terenowych i słabej widzialności satelitów. Urządzenie pozwala też szybko, po włączeniu, ustalić pozycję pojazdu nawet w czasie ruchu. Nawigacja wyposażona jest złącze Bluetooth do przesyłania danych i głosu z telefonu, system głośnomówiący, przeglądarkę internetową, wejście wideo i transmiter FM, umożliwiający przesyłanie dźwięku do radia samochodowego. Dane drogowe, system optymalizacji trasy i najświeższe informacje o sytuacji drogowej zapewnia najnowsza Automapa 6.5. Nawigacja może współpracować z opcjonalnymi bezprzewodowymi lub przewodowymi kamerami cofania, ułatwiając parkowanie i jazdę do tyłu w zatłoczonej przestrzeni miejskiej. Szeroki kąt widzenia kolorowej kamery i duży ekran sprawiają, że nawet początkujący kierowcy polubią trudne manewry cofania. Po podłączeniu zasilania kamery do świateł cofania, nawigacja będzie automatycznie pokazywała widok do tyłu po włączeniu biegu wstecznego. BLOW GPS50Ybt – najważniejsze cechy:   Wyświetlacz dotykowy LCD 5 cali, 480 x 272 piksele  System operacyjny Windows CE 5.0 NET  Procesor MTK MT3351 ARM1176JZ-S  468 MHz Wbudowany odbiornik GPS SiRFStar 3i+ (42 kanały )  Gniazdo pamięci microSD  Złącze mini USB 2.0 Full Speed z możliwością ładowania baterii przez USB  Wejście Video-IN  Wbudowany transmiter FM umożliwiający przesyłanie dźwięku do radia samochodowego  Bluetooth  System głośnomówiący z możliwością wyświetlania książki telefonicznej i historii połączeń z telefonu  Dodatkowe narzędzia: przeglądarka internetowa, czytnik e-booków, kalkulator, gry  Możliwość definiowana ścieżki GPS Obsługiwane formaty wideo: WMV9, MPEG4, DivX 5.0, 4.0, 3.11, XVid, MPEG2, AVI, MOV, ASF  Obsługiwane formaty zdjęć: JPEG, GIF, PNG, BMP  Obsługiwane pliki audio: MP3, WAV i WMA  Wymiary 135 x 86 x 13 mm  Podstawowe modele nawigacji BLOW GPS50Ybt dostępne są na rynku polskim odpowiednio cenie: - BLOW GPS50Ybt bez mapy wynosi 498 zł brutto, - BLOW GPS50Ybt z Automapą Polska XL – 598 zł brutto, - BLOW GPS50Ybt z Automapą Europe – 758zł brutto. Zestaw nawigacji samochodowej BLOW GPS50Ybt z kamerą cofania dostępny jest na rynku polskim w sugerowanej cenie: - BLOW GPS50Ybt z kamerą cofania +  Automapa Polska XL – 738 zł brutto, - BLOW GPS50Ybt z kamerą cofania +  z Automapa Europe – 898 zł brutto. 