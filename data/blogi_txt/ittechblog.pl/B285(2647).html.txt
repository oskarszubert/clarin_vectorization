Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 22 kwietnia 2012, 9:21   6 Recenzja Microsoft Wireless Mobile Mouse 3500 Wygodne korzystanie z komputera jako narzędzia do pracy ma dla mnie ogromne znaczenie. Touchpad niestety nie należy do najwygodniejszych rozwiązań, dlatego stanąłem przed trudnym wyborem zakupu myszki. Na szczęście na drugi dzień otrzymałem do testów myszkę od Microsoftu. A oto jej krótka specyfikacja: Rodzaj: Mysz optyczna, bezprzewodowa. Pasmo pracy: 2,4 GHz. Ilość przycisków: 2 + rolka. Zasilanie: 1xAA (w zestawie). Myszka bardzo dobrze leży w dłoni (choć dla mnie mogłaby być odrobinę większa) i co ważne – można wygodnie pracować nią zarówno prawą jak i lewą ręką. Materiał z którego została wykonana nie ślizga się, nie powoduje obrzydzenia po kilkugodzinnym trzymaniu urządzenia w dłoni. Można powiedzieć – solidnie wykonany gryzoń.  Microsoft Wireless Mobile Mouse 3500 jest stworzona dla użytkowników urządzeń przenośnych, dlatego właśnie mobilność jest jej największym atutem. Osoby, które szukają dodatkowych przycisków funkcyjnych, zaawansowanych makr itp. nie powinni interesować się tym sprzętem. Poza dwoma klawiszami + trzeci ukryty pod scrollem – nie znajdziecie żadnych dodatkowych funkcji. Bardzo przyjazną rzeczą jest znajdujący się w spodzie myszki schowek na nadajnik – gdy zabieramy sprzęt w podróż, a nadajnik wyciągamy z USB, wystarczy go wcisnąć w myszkę i nie ma możliwości, żeby się zgubił. A że jest bardzo mały, to jest to dodatkowy plus – gdybym musiał szukać takiej drobinki w plecaku chyba szybciej doszedłbym do sklepu i kupił nowy. Cieszy również zastosowanie technologii BlueTrack, dzięki której urządzenie działa na prawie każdej powierzchni – włochaty dywan, drewniana podłoga, płytki, stół, zeszyt, parapet – wskaźnik jest zawsze tak samo dokładny. Niestety technologia ta nie działa jeszcze na szkle, ale to raczej nie powinno być przeszkodą.  Według informacji producenta bateria AA dołączona do zestawu ma zapewnić 8 miesięcy pracy. Na ile to prawda będę mógł się wypowiedzieć mam nadzieję za 8 miesięcy. Z czystym sumieniem mogę Microsoft Wireless Mobile Mouse 3500 polecić każdemu, komu zależy na wygodnej pracy i dużej mobilności. Do mojej pracy nad tekstami i przeglądaniem internetu – jest idealna. 