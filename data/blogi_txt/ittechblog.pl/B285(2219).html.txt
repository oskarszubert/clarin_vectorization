Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 28 września 2011, 12:25   8   Sony Ericsson Xperia ray – mini Recenzja i Test Parę dni temu wpadł mi w ręce do testów najnowszy model Sony Ericsson Xperia – ray. Nie wiem jak Wam, ale mi od jakiegoś czasu brakowało mniejszego smartfonu, który nie byłby modelem budżetowym z kiepskim ekranem i procesorem. Producenci poszli w 4 cale i tyle było ich widać. Bardzo się ucieszyłem, że w końcu SE postanowił się wyłamać z mniejszym modelem. To jest po prostu telefon dla mnie. Idealne wypośrodkowanie dla wydajności i wymiarów. Szkoda tylko, że bateria nie jest super wydajna, ale z drugiej strony rozsądna cena powoduje, że mam większą tolerancję dla takich minusów. ;) 2000 to byłoby już za dużo, ale te 1200-1300 z perspektywą na 1100 za miesiąc jest bardzo optymistyczne.  Nie oszukujmy się, są w tym przedziale lepsze modele… ale ŻADEN nie ma takiego designu. To jest po prostu czysta finezja minimalizmu w perfekcyjnej formie. Specyfikacja  wymiary: 111.0 × 53.0 × 9.4 mm; waga: 100 gramów; układ graficzny Adreno 205; GSM/GPRS/EDGE (850/900/1800/1900 MHz), HSPA/WCDMA (900/2100 MHz); procesor Qualcomm Snapdragon MSM8255 o taktowaniu 1GHz; 512 MB pamięci RAM; 3,3-calowy ekran Reality Display o rozdzielczości WVGA (854 x 480); Android 2.3.3 (Gingerbread) wraz z nakładką UXP; aparat 8,1 Mpix z autofokusem, matrycą Exmor R oraz diodową lampą błyskową; nagrywanie materiału wideo w jakości 720p (30kl/s); Wi-Fi 802.11 n/b/g; odbiornik GSP z A-GPS; Bluetooth 2.1; port microUSB; wyjście słuchawkowe 3,5 mm mini-jack; technologia HD Voice; żyroskop; akcelerometr; czujnik zbliżeniowy; czujnik światła; cyfrowy kompas; bateria o pojemności 1500 mAh.   Czarny ekran W KOŃCU pierwszy producent (Nokia N9 również go posiada) zastosował ekran, którego nie widać (zdjęcie powyżej tego nie oddaje – jest zrobione pod kątem w pełnym świetle), tzn. nie widać gdy jest wyłączony, nie ma tego charakterystycznej dla większości smartfonów widocznej ramki. Wygląda to rewelacyjnie. Interfejs  (interfejs 2.3.3 – przed aktualizacją) Bardzo przypadł mi do gustu. Proste i funkcjonalne GUI jest po prostu czytelne i komponuje się idealnie z całością designu. Efekt wyłączania/wygaszania ekranu musicie sami zobaczyć. :D Jak mieliście kiedyś starsze tv to doskonale go poznacie. :). “Niestety” aktualizacja oprogramowania zmieniła ten efekt na wygaszanie koliste do środka, buu oddajcie mi poprzednią animację :D Pulsujący łuk Kolejny designerski patent SE, w kilku kolorach informuje nas o bieżących aktywnościach i akcjach w systemie. Tego mi czasem brakuje w niektórych modelach. Przychodzisz, telefon leży na półce i bez włączenie nie stwierdzisz czy nie masz jakiejś wiadomości. Dotyk W kilku serwisach przeczytałem już, że ekran SE Ray jest nieczuły. Guzik prawda. Ekran ma bardzo wysoką rozdzielczość w porównaniu do wielkości ekranu, przez co wymusił zastosowanie mniejszego marginesu błędu dla dotyku i trzeba umiejętnie celować, jednak to nie wada ekranu tylko wymuszenie przez SE abyśmy nie mylili się zbyt często, wybierając nie te funkcje. Uwierzcie mi, doskonale wiem, jak wyglądają nieczułe na dotyk ekrany i SE ray do nich NIE należy. Ekran Oprócz niespotykanej w tej klasie jasności i czerni w trybie off, charakteryzuje się wysoką rozdzielczością. Przez to nie jest dla każdego, osoby ze słabym wzrokiem niestety nie odnajdą się w tym telefonie, inni  tacy jak ja zakochają się w tym, że smartfon w końcu mieści się w kieszeni i da się go obsługiwać jedną ręką. Swype Masz problemy z pisaniem po małej klawiaturze? Zainstalowanie Swype rozwiąże ten problem. Dzięki temu telefon zyskuje +1 do funkcjonalności. Dźwięk Słuchawki z zestawu należy od razu odstawić w kąt. Jeśli podłączymy porządne dokanałowe, nooo to wracamy do gry. Ja akurat podłączyłem swoje Sennheiser CX 400 i powiem Wam super. Czystszy dźwięk niż w moich iPodach. Szkoda tylko, że korektor nie ma charakterystycznych dla Walkmanów SE konfiguracji jak podbicia basów itp. Jest korektor, ale po prostu zwykły. Soft Co ciekawe, SE dostarcza preistalowane aplikacje, które się przydają. Mamy więc TrackID które ma funkcjonalność Shazam Encore czy NeoReader do skanowanie kodów QR. Mamy też licznik danych z alarmem czy aplikację od zarządzania oszczędnością baterii. Aparat Foto  Matryca o podwyższonej czułości sporo dała. Fotki są ładne i niezaszumione. Przy czym sam aparat robi zdjęcia niesamowicie szybko, jestem pod wrażeniem. Aparat sam rozpoznaje scenerię i dobiera ustawienia, ba, nawet uśmiech/twarz wykryje. Przy czym doskonale sobie radzi z trybem makro i ustawianiem głębokości. Na rynku są jedynie 3 firmy, które dają do smartfonów dobre aparaty. Zdecydowanie prowadzi Apple z iPhone, a na drugim miejscu jest Nokia z modelami od N8 i właśnie SE. W końcu mamy wrażenie, że robimy zdjęcia aparatem a nie kuchenką. ;) Szkoda tylko, że w SE ray nie ma dedykowanego dla aparatu przycisku, to by dopełniło szczęścia. Wady? Przednia kamera  Ok jest, ale dlaczego dali taki duży otwór, który psuje trochę design frontu. Mam kilka smartfonów pod ręką i nawet w LG z 4-calowym ekranem ten otwór jest 2x mniejszy. Coś za coś może, nie piszą nic w specyfikacji o technologii jaką zastosowali w przedniej kamerze, może też jest jakaś z wyższej półki. Testowałem wideokonferencje na G+ i rozmówcy, pomimo późnej pory i kiepskiego oświetlenia, widzieli mnie bardzo wyraźnie. Czas pracy Jest mały ekran, 1500mAh, dobre zarządzanie energią, a niestety nie udało mi się wyciągnąć więcej niż 24h pracy. Nie mówię tu o leżeniu telefonu na półce, ale o 30 minutach rozmów, 2h słuchania muzyki oraz około 4h poczty/Fb/Twittera. Liczyłem na dwie doby, szkoda.  Ale i tutaj SE zyskał okazję aby zaplusować. Kompletnie nie rozumiem obecnej tendencji w smartfonach aby zasłaniać porty ładowania gumowymi zaślepkami. To miało sens ładnych parę lat temu, gdy telefon ładowało się raz na 4-5 dni, a nie, jak w przypadku smartfonów, przeważnie codziennie. Jest oczywiste co z taką zaślepką będzie się działo po roku takiego on/off. A tutaj SE dał otwarty, ale dyskretny port. Klawisze dotykowe Te dwa na froncie nie są, nie wiedzieć czemu, podświetlane. Nie jest to duża wada, bo po paru dniach idzie się nauczyć, który jest który, jednak SE mogło się tu bardziej postarać. Aktualizacja – nowe oprogramowanie 2.3.4 Szkoda, że do aktualizacji systemu potrzebna jest zewnętrzna aplikacja. Proces aktualizacji odbywa się wyłącznie przez PC z Sony Ericsson PC Companion 2.0. Android już mnie zdążył przyzwyczaić do samoczynnych aktualizacji bez konieczności odpalania komputera do tego celu. Piszę o tym, gdyż właśnie pojawiłą się aktualizacja systemu o czym przypomniał mi sam telefon. Co nowego?  Najnowsza platforma Android dla smartfonów. Obsługa chatu wideo w usłudze GoogleTalk. Nowe funkcje integracji z serwisem Facebook umożliwiające ustawianie oznaczenia “Lubię to!” oraz udostępnianie i odkrywanie aplikacji i gier. Ulepszenia aparatu zapewniające wykonywanie zdjęć panoramicznych 2D oraz zdjęć 3D, oraz powiększanie wideo 16x. Usługi Sony Entertainment Network (tylko na wybranych rynkach). Niestety u mnie, aktualizacja pokazuje się na telefonie, ale po podłączeniu w aplikacji nie znajduje nic nowszego (chyba ogólnie serwery SE są obecnie przeciążone). Trzeba chyba jeszcze trochę poczekać. Ciekawe do której wersji Androida jest aktualizacja, jak do 2.3.5 to SE działa bardzo szybko :). I już mam, aktualizacja 4.0.1.A.0.283 zajęła niecałe 5 minut. Oprócz ww zmian mamy nowy widok folderów z aplikacjami, które teraz pokazują co jest w danym folderze. System chodzi jeszcze płynniej. Jest to 2.3.4, na 2.3.5 przyjdzie nam jednak trochę poczekać. Panorama 3D wymaga do odtworzenia kompatybilnego urządzenia, niestety takowego nie mam to nie przetestuję. Aparat wydaje się ogólnie chodzić jeszcze szybciej niż przedtem. Łatwiej jest teraz również podzielić się informacją o ciekawych aplikacjach ze znajomymi na Fb. Wystarczy przeciągnąć ikonę na pasek u góry i od razu postujemy na wallu z linkiem do aplikacja na Android Markecie. Odtwarzacz muzyki również sporo zyskał. Szuka okładek i dodaje do utworów. Mamy możliwość publikacji na Fb z informacjami o danym utworze oraz:  Google- wyszukiwanie słów piosenek. Wikipedia. YouTube – wideo do karaoke. YouTube – wideoklip.   Pojawiła się też możliwość robienia zrzutów ekranu :) Wystarczy teraz dłużej przycisnąć przycisk power i wybrać opcję. Podsumowanie Gdybym miał kupować smartfona teraz, a sugerowałbym się i wymiarami, i designem kupiłbym SE ray bez wahania. To na prawdę bardzo przemyślana i udana konstrukcja, która przy okazji aż tak bardzo nie przeraża nas ceną. Mam nadzieję, że pomogłem kliku osobom w podjęciu decyzji. Po więcej bieżących informacji o testowanym modelu zapraszam na moje profile w social mediach. :) 