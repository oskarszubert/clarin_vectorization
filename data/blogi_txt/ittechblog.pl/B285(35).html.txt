Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 21 listopada 2007, 12:05   0   Na ile Service Pack przyspieszy Vistę? Dwa podstawowe problemy Visty, sprawiające że głównym jej konkurentem w dalszym ciągu pozostaje Windows XP, to duża liczba mniej lub bardziej drobnych usterek oraz wydajność, która mimo szumnych zapowiedzi nawet na nowych komputerach nie zapewnia w niektórych przypadkach takiego komfortu pracy, jak jej poprzednik na sporo gorszym sprzęcie. Wszystko to powoduje, że z aktualizacją lub instalacją nowego systemu wiele zarówno firm, jak i użytkowników indywidualnych, wstrzymuje się w oczekiwaniu na pierwszego Service Packa. Między innymi dlatego, że w jego skład wejdzie kilka aktualizacji – w tym część adresujących jądro Visty – poprawiających zarówno uciążliwości, jaki i wydajność wielu komponentów.  O faktycznym podniesieniu niezawodności ciężko wypowiadać się w sytuacji, kiedy Service Pack póki co dostępny jest jedynie w wersji beta – niemniej jego związek z wydajnością systemu można już próbować mierzyć. Tak właśnie zrobił zespół exo.performance.network przyglądając się zmianom w wydajności systemu po instalacji Service Packa 1 w wersji RC0 (build .658) na notebooku z wielordzeniowym procesorem i 1 GB pamięci RAM. Przetestowano najpierw system tuż po instalacji (kompilację RTM bez aktualizacji), po czym zainstalowano Service Packa i testy powtórzono. Badanie przeprowadzono za pomocą dostępnego na stronie zespołu zestawu skryptów i narzędzi DMS Clarity Studio, który mierzy wydajność działania systemu między innymi w typowych zastosowaniach biurowych i w scenariuszach wykorzystujących mechanizmy wielozadaniowości. Jaki efekt? Wzrost wydajności jest praktycznie niezauważalny, mniejszy niż 2%. We wnioskach, którymi zespół exo.performance.network podzielił się na łamach swojego bloga przeczytać można, że w kwestii wydajności mimo zapewnień o dokonaniu przez Microsoft sporych prac w tym zakresie, Service Pack 1 dla Visty praktycznie niczego nie zmieni. Jeśli więc ktoś wiązał z nim jakieś nadzieje, czas chyba pogodzić się z rzeczywistością. http://dobreprogramy.pl/index.php?dz=15 n=7838 