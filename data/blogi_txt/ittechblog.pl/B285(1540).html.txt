Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 18 listopada 2010, 10:16   3   Nokia Ovi Store w liczbach Nokia, nie chcąc odstawać od konkurencji, posiada własny sklep z aplikacjami dla Symbiana. Choć liczba zgromadzonych w nim programów nie powala, to jednak Ovi Store radzi sobie całkiem nieźle. Czas na trochę danych liczbowych! Najważniejsza liczba – 3 miliony. Tyle aplikacji jest pobieranych codziennie ze sklepu, każdego dnia na 3 różne wersje Symbiana. Każdego dnia do grona użytkowników usług Ovi dołącza 250 tys. nowych klientów. Do tego sukcesu przyczyniła się z pewnością premiera nowego, udanego flagowego modelu – Nokii N8. To chyba jeden z niewielu telefonów, którego Nokia nie spartoliła ostatnimi czasy. Na forum Nokii w ciągu ostatniego roku zarejestrowało się więcej niż 400 tys. deweloperów mobilnych aplikacji. Jednakże tylko 92 z nich osiągnęło próg miliona pobrań swoich wszystkich programów. Zanotowano także około 1,5 miliona pobrań narzędzi deweloperskich Qt. Najczęściej pobieraną darmową aplikacją od czasu pojawienia się modelu N8 na rynku jest Q Torch. W płatnej części sklepu króluje Angry Birds znany z iPhone’ów. Niezły sukces odnotował także Need For Speed Shift HD, jest trzecim najczęściej pobieranym programem w Ovi Store. W czasach, gdy posiadałem Nokię E52, Ovi Store w ogóle mnie nie zachwycał. Większość programów to robione w czasie przerwy na kawę produkcje, za które przychodzi zapłacić często nawet więcej niż 20 zł. Czy to kwestia tego, że korzystałem z polskiej wersji, pomimo możliwości kupowania płatnych aplikacji w naszym kraju? Nie mam pojęcia, ale mam nadzieję że sprawa wygląda inaczej w odmianach Symbiana na ekrany dotykowe. [ź] news.cnet.com 