Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 listopada 2010, 7:21   0   Web 2.0 Summit – Android Gingerbread, tajemniczy smartfon i Chrome OS nie dla tabletów Podczas konferencji Web 2.0 Summit, która odbywa się w dniach 15-17.11 w Los Angeles, Eric Schmidt, który jest aktualnym CEO Google, zaprezentował smartfon wyposażony w najnowszą wersję Androida wyczekiwaną od dłuższego czasu. Premierę samego systemu niestety przesunięto – obecna data nie jest znana.  Prezentacja Erica nie była jednak oficjalna. Nieznana jest nazwa urządzenia przez niego zaprezentowanego, ani jego producent, gdyż logo firmy zasłonięto naklejką. Nowa wersja systemu mobilnego firmy Google także nie została jawnie zaprezentowana. Użytkowników zapewniono, że “Pierniczek” będzie gotowy za kilka tygodni, zaś samo urządzenie nieco później.  Jeśli wierzyć pogłoskom to za nowym telefonem stoi firma Samsung. Co jakiś czas w mediach pojawiają się nowe informacje na temat “Nexus S (Two)”, możliwe jest, że powtórzy się historia z dystrybuowaniem przez Google telefonu innej firmy, tak jak było to w przypadku “Nexus One”. Kilka szczegółów technicznych nowego Nexusa jest już znanych. Będzie on wyposażony w chip NFC umożliwiający realizację bezgotówkowych płatności oraz w ekran typu AMOLED. Według plotek urządzenie zostanie wyposażone w dwurdzeniowy procesor 1.2GHz i będzie obsługiwać HSPA+. Jakiś czas temu w internecie rozgorzał spór na temat tego, czy Android Gingerbread oznaczony zostanie numerkiem 2.3 czy 3.0. Obecnie jest już prawie pewne, że nowa wersja systemu będzie miała numer 2.3. Google nie potwierdza tego jednak oficjalnie. Eric Schmidt podczas konferencji podzielił się także informacją o tym, jakoby system operacyjny Chrome OS miał być dostosowany do urządzeń z klawiaturą, a nie tabletów czy smartfonów wyposażonych w ekran dotykowy. Oznacza to, że na rynku mogą nie pojawić się tablety wyposażone w system Chrome OS, chyba, że producenci na własną rękę będą go modyfikować. Chrome OS ma zadebiutować w ciągu kilku miesięcy. [ź] nt.interia.pl, chip.pl, shoutpedia.com 