Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 22 listopada 2007, 7:08   14   Statystyki na stronę? Mamy ogólnie  2 grupy statystyk:  wewnętrzne (wbudowane w serwer / konto w firmie hostingowej)   zewnętrzne (includujemy kod .js na stronę aby dane mogły być pobierane i przetwarzane przez skrypt na zewnętrznym serwerze).   Jakie są zalety statystyk wewnętrznych? Są najdokładniejsze, nie da się ich zablokować (w zewnętrznych przy blokadzie skryptów .js dane nie są w ogóle pobierane). Wadę mają w sumie jedną, są “uboższe” wizualnie (szczególnie Webalizer o którym mowa będzie za chwilę). Kolejną wadą w cudzysłowie jest przywiązanie wyników do firmy hostingowej, przy zmianie serwera tracimy historię (możemy wyeksportować dane, ale nie będzie kontynuacji w samym skrypcie na nowym serwerze). Najpopularniejsze zintegrowane skrypty do analizy statystyk to: Webalizer – Jest to najprostszy i najbardziej ubogi graficznie. AWStats – Mniej popularny, ale najbardziej rozbudowany pod względem możliwości system. Co jednak, jeśli chcemy mieć zewnętrzne statystyki? Zarówno tych płatnych jak i bezpłatnych jest bardzo dużo do wyboru. Zaletą są wprost niesamowite możliwości generowania raportów i analizy wyników. O wadach już wspomniałem. Złotym środkiem jest posiadanie zarówno tych zewnętrznych jak i tych wewnętrznych. Jakie mamy możliwości? Przez te lata przejrzałem dużo skryptów i wytypowałem 3 najlepszych moim zdaniem :   Google Analytics – Najbardziej rozbudowany i potężny skrypt, dostępny za darmo i bez żadnych ograniczeń. Minus taki, iż raporty nie są generowanie na bieżąco (teoretycznie bo GA ma swoje lepsze i gorsze dni ;)) i trochę skomplikowana obsługa dla początkujących. Opcji jest tysiące i zapoznanie się z funkcjonalnością zajmuje niestety trochę czasu, jednak od kiedy interfejs jest po polsku stało się to o wiele łatwiejsze. Dużą zaletą jest też eksport raportów (z dowolnie wybranych opcji i zakresów) do postaci .pdf co bardzo ładnie się prezentuje, jeśli mamy komuś takie wyniki pokazać.  stat24 – Bardzo ciekawy i polski skrypt. Jednak w swojej darmowej wersji posiadający kilka ograniczeń. Idealny na małe serwisy i blogi. Dlaczego? W wersji free jest zbyt okrojony jak na potrzebną funkcjonalność przy większych stronach. Minusem może być też interfejs, efektowny ale wykonany w całości w technologii flash przez co do najlżejszych nie należy i może sprawiać kłopoty na starszych komputerach.  Histats – Czarny koń rankingu :) Gdyby tylko miał polską wersję, zwyciężyłby w tym rankingu. Pomijając drobną wadę wynikającą z braku translacji jest to bardzo rozbudowany i wygodny w użytkowaniu skrypt. Polecam na każdej wielkości serwis. Posiada możliwość śledzenia ostatniego 1000 wizyt (opis odwiedzanych stron, czasy itd.). Jest też bardzo efektownie wykonany pod kątem graficznym, jednak nie na tyle jak w stat24 aby działać powoli czy też być “przeładowanym” migającymi wszędzie statystykami. 