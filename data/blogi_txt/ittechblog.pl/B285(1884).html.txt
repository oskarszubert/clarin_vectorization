Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 maja 2011, 3:08   6   Kolejny pomysł Komisji Europejskiej – czego tym razem chcą zabronić? Komisja Europejska nie przestaje zaskakiwać nas swoimi pomysłami. Członkowie wchodzący w skład tejże Komisji wpadli na genialny pomysł, aby zabronić używania telefonów komórkowych i korzystania z sieci bezprzewodowych Wi- Fi w szkołach. Ich pomysł jest bardzo kontrowersyjny.  Komisarze powołując się na pewien raport (niestety źródło raportu nie jest znane) stwierdzili, że promieniowanie wytwarzane przez telefony komórkowe oraz sieci Wi-Fi jest szkodliwe dla zdrowia i może wpływać niekorzystnie na rozwój mózgu. Co ciekawe Panowie z Komisji Europejskiej nie dostrzegli potencjalnie szkodliwego wpływu łączności bezprzewodowej stosowanej w urządzeniach takich jak bezprzewodowe myszy, klawiatury czy drukarki – o ile jakakolwiek szkoła takie posiada. :) Raport, na którym Komisja Europejska bazowała podaje także, że szkodliwe dla nas są telefony stacjonarne i elektroniczne nianie. Urzędnicy chcą także, aby każde urządzenie generujące fale elektromagnetyczne posiadało stosowną informację o potencjalnej szkodliwości tychże fal dla ludzkiego organizmu. Według raportu fale elektromagnetyczne mogą powodować raka. Światowa Organizacja Zdrowia (WHO) zajęła stanowisko w tej sprawie i twierdzi, że nie dowiedziono szkodliwego wpływu fal elektromagnetycznych na ludzki mózg. Każdego dnia nasze ciało przeszywają dość duże dawki takowego promieniowania i rzec można, że coraz bardziej się uodporniamy (stwierdzono jakiś czas temu, że gdyby człowiek z początku XX wieku urodził się teraz to natychmiast by zmarł). Czy dyrektywa UE pomysłu komisarzy z Komisji Europejskiej ma sens? Z jednej strony chodzi o bezpieczeństwo człowieka – z drugiej zaś posiadanie telefonu komórkowego w szkole to także dodatkowe bezpieczeństwo dla dziecka dzięki stałemu kontaktowi z rodzicami i znajomymi. Sieci Wi-Fi w szkołach są moim zdaniem zbędne (choć zapewne przydają się podczas ściągania na klasówkach), ale likwidowanie nadajników z powodów podanych przez Radę Europejską dziwi. 