Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 października 2011, 1:16   8   Nie chcę już czytać bez Readability… Doszło to do mnie dzisiaj podczas próby przeczytania jednego z wpisów na pewnym blogu bez używania tego dodatku. Pamiętam dobrze dzień, w którym odkryłem na nowo czytanie blogów i artykułów na przeróżnych serwisach – brzmi to dziwnie, ale tak wtedy się czułem. Odwiecznym problemem, który mnie trapił było to, że niedostatecznie skupiam się na tekście jeśli litery są za małe, jest nieodpowiednie tło bądź rozpraszają mnie ruchome reklamy. Powiększanie tekstu nie rozwiązywało problemu – problem rozwiązany został przez Readability. Proste i skuteczne narzędzie pozwoliło mi na nowo cieszyć się czytaniem wpisów na blogach bez konieczności dostatecznego skupiania się.  Nie mam dużych problemów ze wzrokiem, choć od jakiegoś czasu zauważam nieznaczne pogorszenie się tego zmysłu (mam zresztą astygmatyzm). Readability pomogło mi skupić się na tekście proponując duże ułatwienie – powiększenie liter, zmianę czcionki na bardziej czytelną (czy tam fontu…), usunięcie reklam, bocznych pasków i wszystkiego tego, co odwracało moją uwagę. Ponadto dodatek dostosował tło, zamieniłem biały podkład na tło ciemnoszare z białą czcionką. Git majonez!    Techradar.com bez Readability – okropnie… Readability ułatwia czytanie, oczy się tak nie męczą i po pewnym czasie uświadomiłem sobie, że bez tego dodatku czytać po prostu już nie potrafię. Zdarza się jednak, że niektóre strony są źle konwertowane i jestem zmuszony do “klasycznego przeglądania” – męczę się wtedy okropnie i klnę pod nosem. Przyzwyczaiłem się… Ten sam artykuł z Techradar.com po konwersji za pomocą Readability   Dla wszystkich tych, którzy męczą się podczas czytania tych małych literek i nie mogą dostatecznie się skupić, Readability będzie wspaniałym odkryciem. Artykuły będzie się Wam wertować o wiele lepiej – także wpisy pojawiające się u nas. Często łapię się na tym, że wpisy niekonwertowane jedynie skanuję wzrokiem – te konwertowane czytam od deski do deski. Więcej danych zostaje mi w głowie i czytam jakby świadomiej – spróbujcie, to fantastyczny dodatek i pozwoli Wam cieszyć się lekturą jeszcze bardziej niż dotychczas. 