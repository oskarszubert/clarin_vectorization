Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 25 września 2012, 3:52   38   AeroFS – darmowy Dropbox P2P Dzięki Remkowi wpadłem na ciekawą usługę AeroFS. Najłatwiej będzie nam porównać ją do Dropboxa, bo jego kojarzy już chyba większość z Was. Zasada funkcjonowania jest w zasadzie ta sama. Instalujemy aplikację, wybieramy foldery do synchronizacji, możemy też współdzielić je ze znajomymi. Różnica polega na tym, iż dane nie są synchronizowane z chmurą (ale też taką możliwość firma planuje wprowadzić później dodatkowo), ale z naszymi pozostałymi komputerami. Zalety?  Powierzchnia w AeroFS jest “darmowa”, czyli to, czy będziemy synchronizować 5GB czy 500GB, zależy tylko od pojemności naszych dysków pomiędzy synchronizowanymi komputerami. Dane w Dropboxie nie są prywatne; na życzenie władz USA Dropbox musi je udostępnić. W AeroFS tylko my mamy dostęp do naszych danych, a dodatkowo synchronizacja jest szyfrowana kluczem 2048-bit RSA. Jesteśmy w pełni niezależni od awarii sieci aplikacji. Gdy padną serwery Dropboxa, zostajemy bez danych. W AeroFS nie ma serwerów, a komunikacja odbywa się pomiędzy naszymi komputerami w sieci p2p. Możemy wybierać foldery do synchronizacji. Pliki mają wersjonowanie jak w Dropboxie.  Aplikacja jest dostępna zarówno Windows, Mac, i Linux … póki co nie mamy jeszcze wersji mobilnej, ale pamietajmy, że usługa jest nadal w fazie zamkniętej bety. Zasady dostepu Ponieważ to beta i w dodatku zamknięta, dostęp można uzyskać jedynie na zaproszenia. Każda osoba po rejestracji może zaprosić dwie kolejne osoby. Potem proponuję zrobić nietypową “społeczną akcję”. :) Każdy, kto dostanie zaproszenie, będzie rozsyłał je kolejnym osobom z listy. Lista jest publiczna i dostępna dla każdego. Wszyscy chętni mogą się zapisywać, a ci, którzy już mają zaproszenia, będą wysyłać kolejnym i w ten sposób możemy sobie pomóc nawzajem. Liczę przy tym, że obędzie się bez żartów, możemy się zorganizować. Liczę na Waszą odpowiedzialność. :) Oto Lista. 