Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 10 listopada 2010, 6:00   1   Koniec wyszukiwarki Ask.com Znana, aczkolwiek nieużywana już raczej wyszukiwarka internetowa, której lata świetności bezpowrotnie minęły – Ask.com – kończy swoją działalność. Firma chce w przyszłości zajmować się serwisem Q A, w którym jedni użytkownicy zadają pytania, a inni na nie odpowiadają. Eksperymenty związane z tą funkcją trwają już od lipca.  Ask.com ruszyło w 1996 roku pod nazwą AskJeeves - była to wtedy jedna z najbardziej znanych wyszukiwarek na świecie (Google jeszcze nie istniało). W roku 2005 firma IAC wykupiła Ask za ogromną sumę 1,85 miliarda dolarów. Nowy nabytek był dopieszczany, inwestowano w niego niebagatelne kwoty i usprawniano mechanizmy szukające. Dodano kilka funkcji, na przykład podgląd wyników wyszukiwania taki, jak zaprezentowany ostatnio przez Google. Wszystko to na nic – z wyszukiwarki Ask.com korzystało w USA od 2 do 4% internautów zaś w Polsce jej udziały nie sięgały nawet jednego procenta. Ask nie był w stanie konkurować z Google, stąd decyzja o zakończeniu działalności. [ź] heise-online.pl 