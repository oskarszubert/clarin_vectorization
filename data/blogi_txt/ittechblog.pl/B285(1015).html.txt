Maciek 'mkasprzyk' Kasprzyk    Head prokrastynator. Samozwańczy programista, lubiący projektować rzeczy, które nigdy nie ujrzą światła dziennego. Czerpie inspirację ze wszystkiego co go otacza. Fan muzyki bassowej.     Email   Maciek 'mkasprzyk' Kasprzyk, 18 czerwca 2010, 10:09   0   Nowy Flock oparty na Chromium!   W nowej odsłonie Flocka, deweloperzy zrezygnowali z dalszej pracy nad rozwijaniem wersji opartej o produkt Mozilli na rzecz przeglądarki o otwartym kodzie  spod skrzydeł “wielkiego brata” Google o nazwie Chromium. ;-)   Na oficjalnym blogu wersji Beta przeglądarki Flock, jeden z twórców projektów bardzo pochlebnie wypowiada się na temat Firefoxa, nad którym pracował od początku jego powstania, a fakt przejścia na Chromium tłumaczy jako “Naturalna ewolucja”. Czyżby uważał, że wszystko co mógł zrobić dla Mozilli, zostało już zrobione ? Jako, że jeden obraz potrafi zastąpić miliony słów, zachęcam do obejrzenia krótkiej, a zarazem bardzo treściwej prezentacji możliwości Flocka Beta.  W chwili obecnej, możliwość przetestowania aplikacji mają jedynie posiadacze systemów Windows XP, Vista oraz Se7en. Makowcy oraz Pingwinarium będą musieli pewnie jeszcze trochę poczekać. Pierwsze, co rzuciło mi się w oczy na stronie, to duży nagłówek “Better than Internet Explorer“. Fajne posunięcie ze strony twórców projektu. :-) Ciekawe co na to Microsoft? Z niecierpliwością czekam na makową wersję, a Was proszę o zdanie relacji z testów! 