Sylwia Kogut    Debiutująca blogerka. Uzależniona od mediów społecznościowych kolekcjonerka wszelkich infografik na Pintereście i stała bywalczyni Twittera. Świeżo upieczona fangirl Apple i miłośniczka e-readerów.   @alfaminus  Email   Sylwia Kogut, 26 kwietnia 2012, 9:11   16   Jesteś człowiekiem? Udowodnij to! Musiałeś kiedykolwiek przepisywać z obrazka dziwne znaki lub nieczytelne napisy, aby udowodnić, że jesteś człowiekiem? Miałeś wtedy do czynienia z CAPTCHA – systemem zabezpieczającym znanym każdemu, kto kiedykolwiek próbował logować się na witrynach internetowych, czy udostępniać w nich swoje treści. Przybiera on od jakiegoś czasu coraz dziwniejsze i jeszcze bardziej irytujące formy. Jeżeli chcesz uchronić swoją stronę przed botami bez drażnienia użytkowników – startup Are You a Human ma dla Ciebie rozwiązanie! Zamiast denerwującej formułki zaproponuj logującym się krótką grę logiczną. Ta alternatywna forma Captcha wykorzystuje przy okazji powszechną obsesję grywalizacji, obecną już w każdej dziedzinie naszego życia. Proste gry weryfikacyjne – PlayThru – w szybki sposób przeprowadzą nas przez etapy logowania. Możemy wybrać jedną z kilku propozycji. Przykładowo wybranie z przedstawionych obiektów tych, które mogą być składnikami pizzy lub umieszczenie na ziemi niefruwających obiektów. Szybkie gry możemy już przetestować na stronie startupu. PlayThru zostały stworzone wykorzystując technologie Flash, JavaScript i HTML5, tak więc bez problemu możemy je odczytać poprzez komputer, smartfona, czy tablet. I to bez względu na system operacyjny.  Are You a Human proponują nam rozwiązanie nowszej generacji, które jest szybsze, bardziej intuicyjne i mniej nużące od powszechnie znanych form. Tradycyjne CAPTCHA rozwiązujemy średnio przez 16 sekund, każda z przedstawionych gier zajmie nam 10-12 sekund, wywołując w tak krótkim czasie większe zaangażowanie wśród użytkowników. Jak dla mnie projekt ten to wspaniałe rozwiązanie! W ostatnim czasie CAPTCHA są tak bardzo nieznośne, że potrafią bardzo przedłużyć nam czas rejestrowania konta lub dodanie komentarza. Zniechęcające, nieczytelne litery, cyfry i znaki interpunkcyjne wywołują tylko frustrację. Projekt PlayThru dostępny jest dla każdego, kto posiada własną witrynę internetową. Wystarczy ściągnąć GO bezpośrednio ze strony startupu, po wcześniejszej rejestracji. Może warto rozważyć wykorzystanie tej alternatywnej weryfikacji, zanim społeczność całkowicie nie zniechęci się do nieczytelnych CAPTCHA. W innym razie mogą zacząć dochodzić do nietypowych wniosków…  [ź] digitaltrends.com 