Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 września 2009, 6:42   12   Samsung N140 pierwsze podejście Dzisiaj jak pisałem trafił w moje ręce testowy netbook Samsung N140. Przez najbliższy miesiąc będę go intensywnie testował ale już dziiaj, jako wprawiony gracz, mogę Wam dużo opisać.  Zestaw jak widzicie przedstawia się skromnie ale nie brak pozytywnych akcentów. Mamy przede wszystkim etui na netbooka a w zestawie zasilacz o małych wymiarach. Tutaj tytułem wstępu napiszę, że ww netbooka będę porównywał do posiadanego MSI Wind U100. Zanim dostałem w ręce Samsunga myślałem, że każdy netbook mniej więcej reprezentuje te same parametry, i nie mówię tu o danych technicznych ale o wrażeniach z użytkowania. Teraz wiem, że tak nie jest :) W MSI Wind miałem zasilacz wielkości cegły ;) Samsung mile mnie zaskoczył. Przy pierwszym uruchomieniu Samsunga jesteśmy proszeni o wybór systemu, a dokładnie wersji językowej. Oprócz oczywiście polskiej mamy do wyboru angielską i co ciekawe … hiszpańską :) Po wyborze trwa dopiero instalacja na dysku, trwa ona około 5 minut po czym następuje uruchomienie systemu.  To jednak nie koniec przygotowań. Dopiero teraz startuje konfigurator Samsunga, który na podstawie wybranej przez nas wersji systemu dokonuje po restarcie tworzenia kopii systemu i podziału na partycje (suwakiem wybieramy podział) .  I to by było na tyle. Po około 10 minutach Netbook jest już gotowy do pracy. W kolejnych wpisach na IT Tech Blogu przybliżę dołączone oprogramowanie, wydajność baterii oraz  ocenię netbooka pod kątem wygody w użytkowaniu. Napiszę jeszcze jedno, jeśli ktoś z Waszych znajomych ma MSI Wind U100 i wam się spodobał to Samsunga N140 POKOCHACIE :) Niesamowity skok jakościowy. Ale szczegóły już wkrótce :) 