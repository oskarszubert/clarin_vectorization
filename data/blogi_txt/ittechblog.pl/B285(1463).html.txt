Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 października 2010, 6:31   9   Apple kupi Sony? Kilka dni temu pojawiły się plotki, jakoby Apple zamierzało kupić japońskiego giganta – Sony. Firma Apple może pozwolić sobie bez większych problemów na taki zakup, gdyż posiada 50 miliardów dolarów rezerwy pieniężnej i około 282 miliardy dolarów kapitału rynkowego. Wartość rynkowa Sony wynosi mniej niż 34 miliardy dolarów.  Możliwe jest, że Apple planuje zakup Sony, aby sprzedawać pod własną marką konsolę PlayStation. Firma nie wyrobiła sobie jeszcze na rynku pozycji, zdominowanej przez Microsoft, Nintendo, czy właśnie Sony. Może to być dla niej łakomy kąsek. Co prawda App Store pozwala na zakup gier video, jednak bez konsoli z prawdziwego zdarzenia wejście pomiędzy trzech konsolowych gigantów jest wręcz niemożliwe. Apple może chcieć utrzymać sprzedaż urządzeń od Sony, zmniejszając ich cenę. Pojawia się jednak problem – oba przedsiębiorstwa mają niskie marże i działają na bardzo konkurencyjnym rynku. Trudno powiedzieć, na ile informacja o kupnie Sony jest prawdziwa. Jak dotąd Apple nie wydawało pieniędzy na zakup wielkich firm, a jedynie operowało gotówką w celu nabycia firm doskonałych ze strategicznego punktu widzenia. Spekulanci uważają także, że Apple jest zainteresowane firmami Adobe oraz Disney.  [ź] appleinsider.com, tnbyte.com 