Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 listopada 2010, 11:38   0   Tablet Notion Ink Adam w sprzedaży jeszcze przed świętami? Wiele osób wyczekuje premiery tabletu firmy Notion Ink, który ma być mocnym, dobrym a zarazem niedrogim urządzeniem. Firma oficjalnie potwierdziła datę planowanego wprowadzenia produktu Notion Ink Adam na światowy rynek.  Na blogu poświęconym Adamowi pojawiła się informacja, że producent urządzenia dokłada wszelkich starań, aby tablet trafił do sprzedaży jeszcze przed świętami. Jeśli się to nie uda i pojawią się drobne opóźnienia, to możemy być pewni, że urządzenie trafi do sprzedaży najpóźniej w styczniu. Tablet Notion Ink Adam będzie sprzedawany w czterech wersjach. Wszystkie będą wyposażone w układ graficzny Nvidia Tegra 250, który zapewni wystarczającą dawkę mocy, aby móc oglądać filmy w rozdzielczości HD. Dostępne będą dwie wersje Adama  – z tradycyjnym wyświetlaczem LCD oraz ze specjalnym wyświetlaczem firmy Pixel Qi. Wersja ze zwykłym wyświetlaczem i bez modułu 3G kosztować będzie 399 dolarów zaś wersja z modułem 3G to wydatek rzędu 449 dolarów, czyli nieco ponad 1400 złotych.  Za modele z ekranem Pixel Qi trzeba będzie dopłacić 50 dolarów. Czym wyróżnia się ten typ ekranu? Przede wszystkim może działać bez podświetlenia w celu oszczędzania energii, czy przejść w tryb czarno-biały z niższym zużyciem energii – a to dzięki trybowi refleksyjnemu, pracującemu przy świetle otoczenia. Tablet Notion Ink Adam z ekranem LCD ma pracować bez przerwy przez 16 godzin, a wyświetlacz Pixel Q ma zapewnić nawet do 160 godzin pracy w trybie z wyłączonym podświetleniem. Adama wyposażono w czytnik kart microSD, 3MPx kamerę, złącze HDMI, trzy porty USB i nawigację GPS. [ź] chip.pl, crunchgear.com, NotionInk Blog 