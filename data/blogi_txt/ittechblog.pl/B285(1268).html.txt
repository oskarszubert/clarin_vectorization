Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 września 2010, 6:38   7   Największe europejskie zaplecze warezowe zlikwidowane Warez to strony lub fora, gdzie udostępniane są linki, z których pobrać można oprogramowanie, gry, filmy czy muzykę. Takie miejsca niejako pośredniczą w pirackim procederze, jakim jest kradzież licencjonowanych programów i łamanie praw autorskich.  Katowicka Policja zajęła dziś około 90 dysków i serwery należące do Politechniki Śląskiej. Na dyskach znajdowało się nielegalne oprogramowanie, gry, muzyka i filmy o łącznej pojemności 150TB. Studenci Politechniki najprawdopodobniej zajmowali się rozpowszechnianiem plików. Z nieoficjalnych informacji wynika, że sprzęt należał do właścicieli największego w Europie zaplecza warezowego. Akcja policji ma związek z działaniami ogólnoeuropejskimi. Fakt, że infrastruktura informatyczna PŚ została wykorzystana do nielegalnych działań, świadczy o braku kontroli ze strony osób zarządzających zasobami IT na śląskiej uczelni. Akcje policji coraz częściej dowodzą, że anonimowość w sieci to fikcja i coraz częściej udaje się złapać cyberprzestępców. Warto także pamiętać, że orzekane przez sądy wyroki są coraz surowsze. Poniżej prezentujemy kilka ciekawostek, przesłanych nam przez redaktorów Sztabu Antypirackiego: Aż trzy polskie uczelnie: Uniwersytet Mikołaja Kopernika w Toruniu, Uniwersytet Technologiczno-Przyrodniczy im. J. I J. Śniadeckich w Bydgoszczy i Politechnika Śląska znalazły się w pierwszej dziesiątce uczelni ze świata najbardziej zaangażowanych w proceder piractwa, według raportu firmy BayTSP.  Z dniem 1 lipca 2010 roku w Stanach Zjednoczonych weszła w życie ustawa Higher Education Opportunity Act (HEOA), która ma ograniczyć pobieranie nielegalnych plików za pośrednictwem szkolnych sieci. W sytuacji niedostosowania się do przepisów ustawy, szkoły mogą stracić pieniądze z budżetu państwa.  O piractwie na uczelniach mówią pracownicy naukowi polskich uczelni. Tomasz Barbaszewski, jeden z pracowników naukowych, na Niezależnym Forum Akademickim pisze o wynikach ankiet, które na własną rękę przeprowadza wśród swoich studentów.  Ostatnie reprezentacyjne badanie opinii publicznej na temat stosunku Polaków do piractwa zostało przeprowadzone przez Centrum Badania Opinii Publicznej w 2007 roku. Jego wyniki wskazują, że osoby młode, w tym studenci, częściej niż starsi respondenci, akceptują piractwo medialne. Wskazują oni, że w sytuacji wyboru kupiliby wyrób tańszy, nieoryginalny. 