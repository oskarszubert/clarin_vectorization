Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 31 maja 2011, 10:55   3   Intel prezentuje pierwszego Ultrabooka i dwie nowe technologie Podczas tegorocznych targów Computex na Tajwanie (na których zaprezentowano nam już ASUSa Padfone) firma Intel zaprezentowała serię laptopów, które jej zdaniem zabiorą do końca 2012 roku 40% światowego rynku notebooków. Ambitny plan – czy się powiedzie?  Pierwszy z Ultrabooków to ASUS UX21 o grubości około 1,67cm. W jego wnętrzu znajdziemy procesor oparty o platformę Sandy Bridge, wytrzymałą baterię (do 7 godzin pracy) oraz dysk SSD. Linia Ultrabooków obfitować będzie w bardzo cienkie laptopy pierwotnie wyposażane w procesory Sandy Bridge. W 2012 roku Intel zacznie oferować klientom notebooki z procesorami na platformie Ivy Bridge oraz dyskami SSD z interfejsem SATA 6Gb/s. Dokładne dane na temat taktowania procesorów i pojemności dysków twardych nie są jeszcze znane.  W 2012 roku pojawią się – jak już wspomniałem – Ultrabooki oparte o architekturę Ivy Bridge, która to architektura oparta została o Sandy Bridge (dodano do niej architekturę “3D Tri-Gate”). Zasadę działania i założenia 3d Tri-Gate wyjaśnia poniższy filmik (z polskimi napisami).  Procesory na platformie Ivy Bridge zapewnią około 37% wzrost wydajności przy niższym poborze mocy (co przekłada się na dłuższy czas pracy baterii). Ultrabooki od 2012 roku zaczną także oferować obsługę USB 3.0 oraz gniazd Thunderbolt znanych z najnowszych MacBooków. W 2013 roku ujrzymy Ultrabooki na architekturze Haswell, które zużywać mają o 50% mniej energii niż procesory Ivy Bridge. Niestety na temat architektury Haswell niewiele jeszcze wiadomo.  Podczas targów zaprezentowano także dwie nowe Intelowskie technologie. Pierwszą z nich jest “Smart Connect”, która to technologia “odświeża” automatycznie (czy też wymusza sprawdzenie) w odstępach czasu aplikacje, takie jak klient poczty, Facebook czy Twitter, podczas gdy laptop działa w trybie uśpienia.  Drugą z technologii jest “Rapid Start”. Pozwala ona na szybkie “podniesienie laptopa” z trybu hibernacji; trwać ma to zaledwie 5-6 sekund zaś sam tryb hibernacji nie będzie pobierać prądu. W praktyce może być jednak nieco inaczej i – jak podają zagraniczne portale – takie uśpienie potrwać będzie mogło do około 30 dni. [ź] slashgear.com, engadget.com 