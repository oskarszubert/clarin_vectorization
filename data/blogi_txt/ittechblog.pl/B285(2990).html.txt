Paweł Iwaniuk    Rocznik 1986. Autor takich projektów jak DailyTECH.pl oraz TECHNOZgredy. Niegdyś redaktor Antyweb.pl. Paweł neguje istnienie tzw. „ery post-pc”, gdyż jego zdaniem, prawdziwie osobiste komputery są dopiero przed nami. W kręgu jego zainteresowań znajdują się również media, szczególnie te internetowe. Z wielkim zainteresowaniem obserwuje rozwój radia i telewizji w sieci oraz związane z tym procesy.   @frostb   Email   Paweł Iwaniuk, 4 stycznia 2013, 1:58 Wiadomości głosowe na Facebooku. Szkoda że Gmail tego nie ma Wczoraj wieczorem Facebook udostępnił bardzo ciekawą aktualizację dla swojego komunikatora mobilnego, w wersjach dla iOS i Androida. Co w niej takiego ciekawego? Otóż serwis wprowadził do aplikacji funkcję umożliwiającą wysyłanie wiadomości głosowych. Niby nic wielkiego, a jednak funkcja ma potencjał. Facebook nie bez powodu udostępnił wiadomości głosowe (przynajmniej na razie) tylko w aplikacji mobilnej. Funkcja ta ma za zadanie ułatwić wysyłanie wiadomości z urządzeń mobilnych, osobom które wciąż nie radzą sobie z wystukiwaniem tekstu na ekranach dotykowych. Możliwość nagrania wypowiedzi i wysłania jej naszemu rozmówcy ma być alternatywą dla tekstowych wiadomości. Ktoś może zapytać: ale po co nagrywać wiadomości skoro mamy w ręku telefon i możemy zadzwonić? Otóż nie zawsze chcemy lub możemy zadzwonić. Wtedy wiadomości głosowe mogą być naprawdę przydatne. Moduł nagrywania działa bardzo przyzwoicie. Jest szybki i błyskawicznie wysyła nagrania. Zauważyłem tylko jedną wadę w opisywanym rozwiązaniu. Jakość nagrań jest bardzo niska. Na tyle niska, że fragmenty wiadomości mogą być niezrozumiałe. Podejrzewam jednak, że Facebook celowo obniżył jakość, aby nagrania były szybciej wysyłane, szczególnie w przypadku transmisji przez 3G. Wiadomości głosowe nie są jakąś rewolucją, ale pokazują, że Facebook pracuje nad swoją platformą mobilną. Nawet jeśli większość z nas nie będzie korzystała z tego narzędzia, to różnorodność dostępnych rozwiązań, sama w sobie jest zjawiskiem pozytywnym. Czyni bowiem aplikację użyteczną dla szerszej grupy ludzi. Przyznaję jednak, że wiadomości głosowe bardziej przydałyby mi się w Gmailu niż Facebooku:) 