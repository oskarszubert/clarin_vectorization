Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 23 sierpnia 2010, 3:59   11   AV-Test.org przeprowadziło test antywirusów AV-Test.org to firma z 15-letnim doświadczeniem z zakresu testowania zabezpieczeń IT oraz konsultacji w ramach tychże zabezpieczeń. Firma ma za sobą ponad 2,500 testów oprogramowania antywirusowego, antyszpiegowskiego czy programów typu firewall. Kilka dni temu zakończyły się testy antywirusów. Poniżej prezentujemy wyniki.  AV-Test.org przetestowało 19 aplikacji. Pod uwagę wzięto skuteczność ochrony, naprawę zainfekowanych plików oraz użyteczność (na podstawie liczby fałszywych alertów generowanych przez antywirusy). Każdy program oceniany był w skali od 0 do 6 dla poszczególnych kategorii. Łącznie każdy z produktów mógł zdobyć 18 punktów. Aby zdobyć certyfikat należało zdobyć przynajmniej 12 punktów. Pod względem ochrony spośród darmowych aplikacji wygrały produkty od AVG (sam posiadam AVG Internet Security 9.0 więc tym bardziej się cieszę), Symantec, G-Data i Panda. Niestety tylko Panda i Norton tak samo dobrze naprawiały zainfekowane pliki – AVG i G-Data skutecznie je wyłapały, ale z naprawą jest już o wiele gorzej. Jeśli chodzi właśnie o naprawę zainfekowanych plików, to najlepiej wypada pod tym względem pakiet firmy Avira oraz Kaspersky. Według testu nie warto kupować Trend Micro: Internet Security Pro 2010 oraz produktów firm Norman, McAfee (którą to firmę kupił Intel) oraz BullGuard – firmę bądź co bądź nową na rynku, jednak z produktem jakościowo najsłabszym. Z mniej znanych programów certyfikację otrzymały Webroot: Internet Security Essentials 6.1, F-Secure: Internet Security 2010 oraz ceniony przeze mnie pakiet PC Tools: Spyware Doctor with AntiVirus 7.0. Dokładne wyniki testu dostępne są na stronie firmy Av-test.org. Ponadto można przejrzeć dokładny raport dla każdego z produktów. Warto dodać, że z darmowych rozwiązań najlepszym według testu jest pakiet Microsoft Security Essentials. 