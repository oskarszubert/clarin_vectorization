Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 lipca 2011, 1:07   3   Fanpoint – łatwiejsze zarządzanie fanpagem Fanpage na Facebooku to doskonały kanał do wymiany informacji z potencjalnymi klientami czy fanami marki. Potencjał takiej formy komunikacji został już dawno odkryty, jednak problemem dla wielu firm, instytucji i osób prywatnych (np. polityków) jest prowadzenie profilu, który wymaga ciągłego doglądania, aktywności, zmian i dopieszczania. Z pomocą przychodzi usługa o nazwie Fanpoint.  Fanpoint to projekt uruchomiony pod koniec czerwca bieżącego roku. Pozwala on na zarządzanie stroną dla fanów z poziomu aplikacji dostarczającej nam odpowiednich narzędzi. Dzięki temu wprowadzanie zmian na fanpage’u i jego usprawnianie jest wygodniejsze. Wersja darmowa pozwala na wykorzystanie 6-ciu narzędzi – wersja płatna nawet 16-tu. Korzystanie z usług Fanpoint tanie nie jest, jednak dla dużych firm kilka stówek miesięcznie nie będzie dużym wydatkiem. Dostępne narzędzia   Wśród narzędzi znajdziemy między innymi: tworzenie galerii: zdjęć, filmów i plików, narzędzie do integracji i wyświetlania video z kanału na YouTube, aplikacja pozwalająca na drukowanie kuponów rabatowych i tworzenie konkursów, narzędzie do umieszczania mapy z lokalizacją firmy, prezentowania stron partnerów lub oferty handlowej w formie ciekawej wizualnie, panel administracyjny, dostęp do statystyk. Fanpoint to dobre rozwiązanie dla firm, które mają problem z umiejętnym zarządzaniem fanpagem na Facebooku. Dla nich narzędzie takie staje się nieocenioną pomocą. Pewnie wielu z Was uśmiecha się pod nosem z politowaniem i myśli: “co to za problem prowadzić fanpage?” Dla osób starszych może być to przeszkoda w budowaniu wizerunku swojej firmy i myślę, że to właśnie oni są grupą docelową tego produktu. 