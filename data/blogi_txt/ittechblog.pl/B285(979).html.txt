Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 9 czerwca 2010, 8:05   4 Google wprowadza nowy indeks wyszukiwania – Caffeine Google wprowadza w swojej wyszukiwarce, nowy silnik indeksujący o nazwie: Caffeine. Co to dla nas – przeciętnych zjadaczy treści internetowej – oznacza? Na pewno po wejściu na stronę główną wyszukiwarki nie zobaczymy nic nowego, żadnych zmian, to co się zmieniło, jest „wewnątrz”, a zmiany są istotne, dzięki Caffeine: wyszukiwarka będzie dostarczać o 50% świeższe wyniki wyszukiwania (wszystko to dzięki przeszukiwaniu sieci mniejszymi porcjami, co pozwoli na szybszą aktualizacje indeksu); wyniki będą dokładniejsze (podczas skanowania sieci silnik zbiera dodatkowe informacje, co nie tylko ułatwi ich odnalezienie, ale również poprawi skuteczność i poprawność wyszukiwania); wyszukiwanie będzie się odbywać dwukrotnie szybciej, w stosunku do poprzedniego silnika indeksowania;  W każdej minucie do sieci wprowadzane są ogromne ilości danych: aktualności, obrazki, pliki wideo, czy szczególne ostatnio popularne „tweety”. Stąd zaistniała potrzeba odświeżenia mechanizmów zbierających informacje o tych danych. Chodzi tu zwłaszcza o szybkość i częstość aktualizowania indeksu dla wyników wyszukiwania. Dzięki mechanizmowi Caffeine, Google jest w stanie przeszukiwać setki tysięcy stron w ciągu sekundy. Indeks to baza składająca się ze stu milionów gigabajtów danych, do której można dodawać nowe informacje z prędkością setek tysięcy gigabajtów na dzień. Te dane robią wrażenie, prawda? – a Carrie Grimes, Inżynier pracujący w firmie Google pisze, że możliwości nowego mechanizmu są znacznie większe (baza, indeks może być znacznie większy). Na koniec filmik przygotowany przez Google, w ciekawy, prosty sposób prezentujący działanie wyszukiwarki (jej mechanizmów), zobaczcie:  [ź] googleblog.blogspot.com 