Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 12 marca 2012, 10:17   0 Ipla kupiona przez Cyfrowy Polsat. Po co? Bithell Holdings sprzedał Iplę. Kupił ją Cyfrowy Polsat, przejmując 100 procent udziałów. Co ciekawsze, zarówno Bithell Holdings, jak i Cyfrowy Polsat jest kontrolowany przez tego samego człowieka – Zygmunta Solża-Żaka. Transakcja opiewa na kwotę 150 milionów złotych. To chyba istny dzień targowy. Dziś pisałem, że podjęto decyzję i Onet zostanie sprzedany. Okazało się, że Cyfrowy Polsat kupił Iplę. Jakie plany ma co do tej platformy?  Nabycie serwisu ipla jest dopełnieniem naszej strategii, której kluczowym elementem był zakup Telewizji Polsat, mającej na celu jak najszerszą dystrybucję treści programowych przy wykorzystaniu najnowocześniejszych urządzeń oraz technologii. Ipla będąca liderem rynku online video wzmacnia pozycję rynkową Cyfrowego Polsatu jako agregatora i dystrybutora kontentu. Transakcja zapewnia nam także istotną przewagę konkurencyjną w ważnym segmencie rynku oraz będzie źródłem synergii w krótkim i średnim terminie – Dominik Libicki, prezes zarządu Cyfrowego Polsatu S.A.  Powyższe słowa pokazują mniej więcej, jak satelitarną telewizję chce wykorzystać CP. Ipla jest obecnie najpopularniejszą platformą dedykowaną Internautom. W jej bazie jest 1,4 miliona użytkowników. Jest potencjał? Jest! Ipla pozwala na oglądanie dziesiątek tysięcy seriali i programów najpopularniejszych stacji. Co ważne dociera do widzów w praktycznie każdy sposób. Po pierwsze, Internet. Po drugie, dzięki specjalnym aplikacjom na samrtfony, tablety, urządzenia multimedialne (iPod Touch). I to w każdym możliwym systemie – Android, iOS, Windows Phone, Symbian, MeeGo. W kwestii komputerów też jest full opcja – Windows, Mac OS, Linux. Ipla nie omija telewizorów z dostępem do internetu. Jednym słowem potrafi dotrzeć praktycznie do każdego na ziemi. Jakie z tego płyną korzyści? Ipla pozwala oglądać obraz również w rozdzielczości HD. Obecnie więcej osób ma komputer, który może taki obraz wyświetlić niż taką możliwość na telewizorze. Satelitarna? Internetowa? Można by przecież to połączyć i stać się gigantem polskiego rynku. Aplikacja Ipla zagościła też na dekoderach Cyfrowego Polsatu. Początkowo użytkownicy modelu HD5000 mogą jako pierwsi oglądać darmowe materiały. Kolejne urządzenia, które mają również oferować Iplę, to MINI HD 2000. Nowość: T-HD 1000 służący do odbioru naziemnej telewizji cyfrowej, będzie wyposażony w Iplę. [ź] interaktywnie 