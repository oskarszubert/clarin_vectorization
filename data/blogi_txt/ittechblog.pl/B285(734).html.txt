Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 22 marca 2010, 12:40   4   Odtwarzacze mp4 iBOX: Infinity i Eclipse Ostatnio do redakcji trafiły do testów dwa odtwarzacze mp4 firmy iBOX czyli Infinity oraz  Eclipse. Czy warto? Poniżej możecie zapoznać się z opisem urządzeń a w linkach macie szczegółowe specyfikacje. Kluczowym czynnikiem jest tu cena, która na takim poziomie czyni te urządzenia zdecydowanie konkurencyjne. Infinity  Sercem iBOX Infinity jest najnowszy chip Rockchip  2706 charakteryzuący się świetną jakością dźwięku wspieranego przez  system wzbogacania brzmienia stworzony wspólnie przez Microsoft oraz  firmę Rockchip. Za sprawą dużego – 2,6- dotykowego ekranu o  rozdzielczości 400×240 pikseli jest on super czuły na dotyk. Jak  przystało na odtwarzacz MP5, iBOX Infinity bezpośrednio odtwarza pliki w formacie AVI, RM, RMVB, a także FLV (pliki filmowe używane do dystrybucji plików wideo przez Internet z serwisów takich jak: Gogle  Video, YouTube, itp.) Oznacza to, że każdy plik z wyżej wymienionych  formatów, po przeniesieniu do pamięci urzędzenia może być odtwarzany  bez potrzeby konwertowania. Oprócz tego – jak wiele innych urządzeń –  odtwarza muzykę i filmy, ma radio, nagrywa, czyta album ze zdjęciami i  e-booki, a wszystko to robi w najwyższej jakości. Infinity odtwarza najbardziej popularne formaty plików  muzycznych, takie jak MP3, WMA, WAV, a także formaty przeznaczone dla  najbardziej wymagających smakoszy dźwięków – jak: FLAC(format  bezstratnej kompresji dźwięku), APE(Monkey’s Audio – bezstratny kodek  dźwięku) czy AAC. Ma przy tym funkcję kontynuacji odtwarzania.  Odtwarzacz został wyposażony w przeglądarkę zdjęć, w której można  wybrać opcję ręcznego przeglądania jak i również pokazu slajdów.  Obsługuje formaty – JPG, BMP i GIF. Bez trudu można czytać eBooki, zmieniać czcionkę, a nawet jej kolor, a przy tym – dzięki wielozadaniowości – jednocześnie słuchać muzyki czy radia. iBOX Infinity  ma wbudowane radio i potrafi zapamiętać 30 stacji. Oprócz tego nagrywa w  bardzo dobrej jakości – także z radia. Co wielu z Wam przypadnie do gustu to obudowa i wygląd menu / odtwarzacza skonstruowany na wzór iPod’a Touch od Apple. Do pełni szczęścia brakuje jedynie slotu na karty pamięci. Zdecydowaną zaletą i cechą wyróżniającą odtwarzacz na tle konkurencji jest mnogość odtwarzanych formatów filmów, nie spotkałem się do tej pory z odtwarzaczem nie mającym problemu z RMVB czy nawet i FLV. Eclipse  Odtwarzacz iBOX Eclipse cechuje się wysoką jakością wykonania oraz dbaniem o najmniejsze szczegóły. Dzięki super pojemnemu akumulatorowi Li-poly odtwarzacz działa nawet do 13 godzin ciągłego użytkowania, a jak wiadomo odtwarzacz posiada duży 2,4″ dotykowy ekran, który na pewno potrzebuje nie lada mocy! Dzięki dołączonemu rysikowi sterowanie urządzeniem nie będzie w żadnym wypadku sprawiało trudności. Odtwarzacz wyposażony został w wysokiej jakości słuchawki stereo, które w połączeniu z możliwościami dźwiękowymi tego odtwarzacza – wydobywają czysty i idealny dźwięk, a do tego wszystkiego wspieranie efektów 3D surround! Posiada także wbudowane radio FM z opcją nagrywania oraz także wysokiej jakości cyfrowy dyktafon. Odtwarzacz wspiera system zabezpieczeń DRM10. Dodatkowo odtwarzacz posiada slot kart pamięci Micro SD/T-Flash, wbudowany głośnik, oraz funkcja e-booka. Zaletą modelu jest wytrzymała obudowa, w sam raz na wypady w terenie oraz slot na karty pamięci, dzięki któremu miejsca na nasze utwory szybko nie zabraknie. Czy warto? Jeśli szukacie taniego odtwarzacza mp4 to jak najbardziej tak. Jakość wykonania jest całkiem przyzwoita a mnogość funkcji rekompensuje ewentualne braki. W sam raz prezent na zbliżające się Komunie ;) 