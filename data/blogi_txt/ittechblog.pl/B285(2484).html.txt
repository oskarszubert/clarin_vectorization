Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 26 lutego 2012, 8:18   0   Sony na MWC – polityka skalowania Co prawda Mobile World Congress zaczyna się dopiero jutro, jednak Sony zdecydowało się na prezentację już dzisiaj. Oczywiście, jak łatwo się domyślić wszystko kręciło się wokół telefonów z serii Xperia. Na początku jednak zostało oficjalne przejęcie Sony Ericssona i rebranding. Następnie przypomniano jakie urządzenia zaprezentowano dotychczas w 2012 roku – mowa o Xperii S, Xperii Ion oraz modelach przeznaczonych na rynek japoński – Xperia acro HD oraz NX. Ion w lecie trafi na półki sklepowe na całym świecie, póki co dostępna będzie tylko dla klientów AT T w USA. Pierwszym telefonem, który opisano na prezentacji była znana już Xperia S. Przypomniano, że posiada 4,3-calowy ekran Bravia Mobile Engine o rozdzielczości HD 720p, dwurdzeniowy procesor taktowany zegarem 1,5 GHz oraz aparat 12 MPix z funkcją super szybkiego robienia zdjęć. CMO Sony, Steve Walker powiedział także, że Xperia S ma współpracować z PlayStation Suite, dzięki czemu możliwe będzie granie w gry znane z PSX na smartfonie. Nowością natomiast była Xperia P. Najważniejszą nowością w tym smarfonie jest ekran: 4″ z technologią White Magic, która sprawia, że możemy widzieć co się dzieje na wyświetlaczu niemal w każdych warunkach oświetleniowych. Reszta specyfikacji standardowo – dwurdzeniowy procesor, aparat o rozdzielczości 8 MPix nagrywający w 1080p oraz wsparcie dla Xperia SmartDock jak i NFC. W sprzedaży w połowie drugiego kwartału 2012 roku, dostępna będzie w trzech kolorach.   Xperia U to ostatnia z nowości. Jest to smartfon, który ma dostarczyć maksimum doznań z korzystania z Sony Entertainment Network oferując przy tym kompaktowe wymiary. W aluminiowej obudowie zmieszczono 3,5″ ekran z funkcją Reality Display, dwurdzeniowy procesor o taktowaniu 1 GHz oraz aparat o rozdzielczości 5 MPix. Ciekawostką w tym modelu jest przeźroczysty akcent w obudowie, znany z Xperii S czy P. W przeciwieństwie do tych stosowanych u większych sióstr, w U jest on podświetlany dopasowując się kolorystycznie do zdjęcia lub motywu, pełni również funkcję diody powiadomień. Xperia U będzie dostępna w sklepach od połowy drugiego kwartału 2012 roku.  Na Twitterze pojawiło się wiele komentarzy, jakoby Sony pokazało trzy identyczne telefony i ciężko się z nimi nie zgodzić. Czy taka polityka przyniesie Japończykom duże zyski? Cóż, Samsung sobie jakoś radzi, więc może producent Play Station też na tym dużo zyska. [ź] The Verge 