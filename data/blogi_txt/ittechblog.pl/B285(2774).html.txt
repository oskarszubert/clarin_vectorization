Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 lipca 2012, 11:38   3   Reach na Facebooku dla urządzeń mobilnych. Zmiana naliczania współczynnika zasięgu Zasięg (ang. reach) to liczba osób, do których dotarł post zamieszczony na fanpage. Naliczany jest on przez 28 dni od momentu umieszczenia wpisu i jak dotychczas wskaźnik ten był mało precyzyjny. Programiści Facebooka postanowili wprowadzić dwie zmiany, które mają spowodować, że zasięg wpisów będzie naliczany o wiele dokładniej. Zasięg z urządzeń mobilnych Dotychczas zasięg nie był naliczany z urządzeń mobilnych, a jedynie desktopów. Z dniem dzisiejszym wskaźnik będzie brał pod uwagę także smartfony czy tablety. Niestety prawdopodobnie nie otrzymamy rozróżnienia na “zwykły reach” i “reach mobilny”. A szkoda! Dokładniejsze naliczanie Aż do dzisiaj, do zasięgu doliczane były także posty, które owszem, załadowały się danemu użytkownikowi, jednak postów tych niekoniecznie musiał on ujrzeć. Wystarczyło, że dany wpis znajdował się gdzieś w feedzie, na przykład poniżej linii ekranu. Od teraz wyświetlenia naliczać będą się dopiero wtedy, gdy użytkownik faktycznie ujrzy dany post. Zapytałem Jakuba Prószyńskiego, Community managera w faceADDCTED, autora bloga Pijaru Koksu Blog, co sądzi o wprowadzanych przez Facebooka zmianach:  Zmiany w statystykach mogą być całkiem pomocne. Nie znamy jednak ich ostatecznego kształtu. Czy będą wydzielone określone urządzenia z których korzystali użytkownicy? Czy wrócą procentowe wartości dotarcia? Facebook usprawnia swoje narzędzia i statystyki, robi to jednak w taki sposób, że “nieoświeconego” użytkownika te wartości mogą przestraszyć – bez płacenia ani rusz. Wstępnie mogę stwierdzić, że będzie to zmiana na dobre, bo będziemy mogli precyzyjniej określić zasięg naszych profili. [ź] insidefacebook.com 