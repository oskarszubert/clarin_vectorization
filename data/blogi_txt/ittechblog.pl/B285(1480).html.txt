Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 października 2010, 1:44   0   Tianhe-1A – Najszybszy superkomputer na świecie Dzisiaj, podczas konferencji HPC China 2010 w Pekinie podano informacje dotyczące nowego, najszybszego superkomputera na świecie – Tianhe-1A. Jego wydajność mierzono za pomocą benchmarka LINPACK. Wynik: 2.507 petaflopsów.  Tianhe- 1A został stworzony przez chiński National University of Defense Technology (NUDT). Urządzenie znajduje się w Narodowym Centrum Superkomputerów w Tianjin i jest w pełni sprawne. Rząd chiński może z niego już w pełni korzystać. Tianhe-1A składa się z 7,168 procesorów graficznych Nvidia Tesla M2050 i 14,336 procesorów Intel Xeon. Koszt inwestycji wyniósł 88 milionów dolarów. 103 szafy, z których ta bestia się składa, ważą razem 155 ton. Cały system zarządzający superkomputerem zużywa 4,04 megawata energii elektrycznej.  Tianhe-1A pobił rekord ustanowiony przez amerykański superkomputer Cray XT5 Jaguar. Jaguar składa się z 224,162 procesorów AMD Opteron. W testach wydajności osiągnął wynik 1.75 petaflopsów. Według Nvidii, komputer będzie eksploatowany jako “system z otwartym dostępem” i używany na dużą skalę do obliczeń naukowych. [ź] mashable.com, technologie.gazeta.pl 