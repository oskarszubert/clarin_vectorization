Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 30 sierpnia 2012, 11:00   3   Czy to koniec bezpiecznego Linuxa? Spytajcie któregokolwiek z użytkowników Linuxa, dlaczego wybrał akurat ten system. Część z nich z pewnością zaznaczy jedną, istotną zaletę: jak dotąd nikt nie stworzył wirusów i innego szkodliwego oprogramowania na ten system, więc można czuć się  w pełni bezpiecznie np. surfując po sieci. No właśnie – jak dotąd… W sieci niedawno pojawił się trojan o nazwie BackDoor.Wirenet.1 – szkodnik, który ma za zadanie wykradać dane użytkowników. Skupia się m.in. na wszelakich hasłach wpisywanych w przeglądarce internetowej, działa także jako keylogger, zapisując wszystko, co wprowadzamy do komputera za pomocą klawiatury. Co ciekawe, program działa także na systemie Mac OS X, a sposób, w jaki się rozprzestrzenia i instaluje na komputerze, jest jak dotąd nieznany. Wiadomo tylko, że wszystkie zebrane dane trojan wysyła na swój zewnętrzny serwer.      DrWeb twierdzi, że ich antywirus skutecznie usuwa trojana z systemu, jednak pojawienie się pierwszego trojana na Linuxie udowadnia, że kolejny bastion bezpieczeństwa powoli zostaje burzony. Dlatego warto nie tylko zainstalować w swoim komputerze oprogramowanie antywirusowe (wbrew pozorom wciąż można znaleźć takich “odważnych”, którzy nawet bezpłatnych wersji antywirusów nie zainstalowali), ale także zwrócić uwagę na to, skąd pobieramy oprogramowanie, np. różnorakie instalki. [ź] drweb.com 