Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 20 listopada 2009, 8:43   12   W końcu warto kupić netbooka  Zaczyna się spełniać to o czym pisałem jakiś czas temu odnośnie nowego, 2010 roku. Zawsze uważałem że obecne netbooki oparte na dość słabiutkich Atomach 270 i marnych akumulatorach to jeszcze nie powód aby wydać na taki sprzęt 1,5k, pomimo że służyć ma nam jedynie do pisania i surfowania. Warto jednak mieć zapas mocy czy solidną baterię. Pojawił się pierwszy netbook oparty zarówno na ION jak i dwurdzeniowym Atomie 330 przy bardzo dobrej baterii do 8h działania. Jest to Asus Eee PC 1201N. I to wszystko w cenie, która u nas powinna wynosić na przełomie roku około 1500zł. Oczywiście to pierwsza jaskółka w tej gałęzi technologicznej. Spodziewajmy się w najbliższym czasie wysypu kolejnych netbooków opartych na nowych platformach. Pamiętajmy też, że już niedługo pojawi się kolejna generacja Atomów, ION 2 oraz pierwsze odpowiedniki Atomów produkcji by AMD. Oczywiście za raz ktoś nam napisze, że tak czekać można w nieskończonośc bo ciągle następuje postęp technologiczny. Jednak pamiętajmy, że netbooki dopiero niedawno zaczęły powstawać i technologia produkcji, niskonapięciowych podzespołów nie jest jeszcze doskonała przez co mamy niską wydajność przy dużym zużyciu energii. A przecież o to chodzi aby nam wszystko chodziło szybko i sprawnie, i nie mówię tu o obróbce grafiki 3D plików 1GB ale po prostu o samym systemie i multimediach HD. 