Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 stycznia 2011, 7:23   10   Nowa rodzina procesorów Intel Core CEO firmy Intel –  Paul Otellini – podczas odbywających się właśnie w Las Vegas targów CES 2011 zaprezentował drugą generację mikroprocesorów Intel Core (nazwa kodowa Sandy Bridge). Przyjrzyjmy się, jakie nowe technologie znalazły zastosowanie w nowej rodzinie procesorów Intela.  Procesory z rodziny Sandy Bridge są połączeniem CPU oraz GPU, czyli procesora jednostki centralnej oraz procesora karty graficznej. Pisząc niedawno o planach AMD na rok 2011 wspominaliśmy o AMD Velocity, który także będzie taką pełnoprawną jednostką łączącą w sobie dwa układy – graficzny i jednostki centralnej. Układ taki AMD nazwało APU (Ac­ce­le­ra­ted Pro­ces­sing Unit). Nowe funkcje układów mikroprocesorowych Intel Core Intel Insider Usługa Intel Insider pozwala na dostarczanie wprost na ekrany monitorów czy telewizorów filmów w momencie ich premiery na Blu- ray czy DVD. W chwili premiery usługa dostarczy nam wideo wprost “pod nos”. Za pośrednictwem technologii WiDi 2.0 materiały w pełnej rozdzielczości będzie można przekazywać bezprzewodowo do telewizora. Intel Insider to odpowiedź na obawy wytwórni filmowych. Dotychczas nie były one skłonne dostarczać filmów wideo przez VoD (wideo na żądanie) równolegle z premierą tychże filmów na DVD czy Blu-ray. Technologia firmy Intel ma zabezpieczać materiały filmowe przed kopiowaniem. Intel Insider zapewni ponadto rozdzielczość HD (1080p) na komputerze . Intel Quick Sync Video Technologia Intel Quick Sync Video to zintegrowana akceleracja sprzętowa, która pozwala przyspieszyć proces udostępniania nagrań wideo. Dzięki niej klienci mogą edytować czy udostępniać nagrania znajomym jeszcze szybciej. Intel Quick Sync Video zapewnia bardzo wysoką wydajność, co skraca znacząco czas oczekiwania na przykład na konwersję pliku wideo, a następnie udostępnienie go osobie, która oczekuje na ten plik. Firma Intel uważa, że dzięki Intel Quick Sync użytkownicy komputerów PC będą mogli w ciągu 16 sekund skonwertować 4-minutowy film HD. Robi wrażenie. Intel Wireless Display (WiDi 2.0) Tak naprawdę technologia WiDi jest już dostępna od około roku, jednak podczas CES 2011 przedstawiono jej nową wersję. WiDi 2.0 pozwala na przesyłanie pomiędzy komputerem a telewizorem filmów wideo w rozdzielczości HD, których zawartość dodatkowo jest chroniona (nie można ich więc kopiować). Jak już wspominaliśmy przy okazji omawiania technologii Intel Insider – od teraz wydawcy filmów powinni przychylniej spojrzeć na udostępnianie premier filmowych przez VoD. Intel Turbo Boost Technologia ta zwiększa moc procesora podczas zadań obciążających znacznie CPU. W procesorach Intel Core drugiej generacji technologia ta została zoptymalizowana pod kątem nowej mikroarchitektury i wykorzystuje usprawnioną jednostkę sterowania zasilaniem (PCU) oraz ulepszone współdzielenie zasilania między procesorem a grafiką. Nowa rodzinka Intela Wspomnieliśmy już o tym, że nowe procesory Intela łączą w sobie CPU oraz GPU. Warto także dodać, że każdy z nich wykonany został w 32-nanometrowym wymiarze technologicznym. Układ graficzny, który został zastosowany w Sandy Bridge to opracowana na nowo grafika zintegrowana Intel HD Graphics, która teraz pozwala na oglądanie filmów w jakości HD czy granie w popularnej gry. Intel HD Graphics to także lepsze zarządzanie energią i dłuższy czas pracy na baterii. Intel zakłada, że do końca tego roku na rynku pojawi się około 500 nowych modeli komputerów wyposażonych w Sandy Bridge.  [ź] macworld.co.uk, media2.pl, heise-online.pl, in4.pl 