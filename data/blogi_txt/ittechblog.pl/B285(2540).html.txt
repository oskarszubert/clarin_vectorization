Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 18 marca 2012, 10:15   10   Czy informacje o Samsungu Galaxy S III rzeczywiście wyciekły? Kiedy Samsung zaprezentował pierwszy model Galaxy S, świat określił go mianem iPhone-killera. Szybki procesor, dużo pamięci RAM, 4-calowy ekran Amoled, porządny aparat oraz design skopiowany od Apple. Kolejny w kolejce był Galaxy S II – jeszcze szybszy, jeszcze lepszy ekran, jeszcze lepszy aparat. Pomimo, że urządzenie na rynku wojuje od maja 2011 roku, to ciągle określane jest mianem jednego z lepszych smartfonów na świecie, co widać chociażby po liczbach: Samsung dostarczył do sklepów ponad 20 milionów “es dwójek”. Tutaj historia się urywa, brakuje bowiem kolejnej części w postaci modelu Galaxy S III. Podczas, gdy konkurencja zaatakowała nowymi modelami targi MWC, Koreańczycy oficjalnie powiedzieli, że oni swojego nowego, flagowego modelu tam nie pokażą. Efekt był taki, że plotek o pogromcy najnowszego iPhone’a przybywa, tak samo, jak różnego rodzaju wycieków. Tak wygląda najnowszy z tych ostatnich.  Na zdjęciu widzimy front i prawy bok smartfonu nazwanego Samsung Galaxy S III. Logika podpowiada, że premiera ma nastąpić 22 maja 2012 w Londynie przy temeparturze 21 stopni Celsjusza. Z tą pogodą nie byłbym taki pewien, bowiem Accuweather mówi o wartościach niższych o ok. 5 stopni, ale to nic. Realności temu zdjęciu dodaje logo agencji prasowej Weber Shandwick w prawym dolnym rogu. Niestety, plakat (bo najprawdopodobniej to wyciekło) mało mówi o specyfikacji – widzimy spory ekran o dosyć małych czcionkach, według mnie to 4,5″ z rozdzielczością HD. Warto zwrócić uwagę na przyciski. Na lewym boku, w połowie długości, znajduje się rocker służący do regulacji głośności. W ciemno mogę powiedzieć, że takie ustawienie będzie niewygodne, bowiem każda próba ściszenia kończona będzie łapaniem telefonu lecącego na ziemię. Dalej mamy prawy bok i Sleep/Wake oraz… spust migawki aparatu! Samsung Galaxy S III narysowany na podstawie dotychczasowych plotek Dla przypomnienia podam plotki, które dotychczas krążyły w sieci. Nowy Samsung ma mieć ceramiczną obudową. Z jednej strony taka zmiana cieszy, bowiem sformułowania “plastik” i “topowy smartfon” nie powinny stać obok siebie, z drugiej strony nie wiem jak taki telefon zachowa się w spotkaniu z podłogą. Mamy też kilka słów o ekranie – podobno 4,8″ i szalona rozdzielczość Full HD. W to kompletnie nie wierzę, bowiem Android nie jest przystosowany do obsługi ekranów z tak wielkim stężeniem pikseli. Pozostaje nam czekać na wspomnianą datę 22 maja. Pasuje ona idealnie na premierę nowego SGS-a, bowiem jest w drugim kwartale tego roku. Jeśli macie jakieś przemyślenia (albo marzenia) na temat Galaxy S III, komentarze są do Waszej dyspozycji. [ź] Reddit 