Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 12 czerwca 2012, 12:31   3   Podsumowanie WWDC 2012 Po kilku godzinach emocji i oczekiwania na kolejne funkcje możemy zrobić podsumowanie nowości Apple’a, które zostały zaprezentowane dzisiaj na WWDC. Początek konferencji był dosyć zaskakujący, gdyż prowadziła go Siri. Był to mały pokaz funkcji wirtualnego asystenta, a nawet nie zabrakło żartów na temat konkurencji. Po tym wstępie można było już przejść do standardowej, mniej ciekawej części, czyli liczb. Prezentują się one następująco: 400 000 000 zarejestrowanych kont AppStore z dołączonymi kartami kredytowymi, 650 000 aplikacji w AppStore, 225 000 aplikacji specjalnie dla iPada, 30 000 000 000 pobrań z AppStore, 5 000 000 000$ wypłaconych producentom programów, 32 nowe kraje, łącznie 152 obsługiwane.  Komputery Kolejnym etapem była prezentacja odświeżonej linii MacBooków. Nie doczekaliśmy się jeszcze zmian w komputerach stacjonarnych, ale przecież przyjemności trzeba sobie dawkować. MacBook Air Przede wszystkim zmieniono rodzinę procesorów na Intel Ivy Bridge, dodano RAMu oraz zwiększono rozmiary pamięci SSD i wprowadzono karty graficzne Intel HD 4000. Ponadto, macuserzy doczekali się w końcu portów USB 3.0. Niestety, niezmieniona została rozdzielczość ekranu i dalej wynosi ona 1366×768 oraz 1440×900 dla odpowiednio wersji 11 i 13 calowych.  Najtańszy dostępny na rynku notebook Apple kosztuje zaledwie 999$. Teraz 11 – calowy model wyposażony jest w lepszy procesor (1.7GHz i5), 4GB RAMu, 64GB dysk SSD i grafikę Intel HD 4000.    Polskie ceny prezentują się następująco:  11 cali/1,7GHz i5/4GB/64GB – 4699zł, 11 cali/1,7GHz i5/4GB/128GB – 5099zł, 13 cali/1,8 GHz i5/4GB/128GB – 5599zł, 13 cali/1,8GHz i5/4GB/256GB – 6999zł. MacBook Pro Podobne zmiany zostały wprowadzone w rodzinie MacBooków Pro, zrezygnowano jednak z dalszej produkcji modelu 17-calowego.  Wersja 13-calowa ma w konfiguracji podstawowej dwurdzeniowy 2,5GHz procesor i5, 4GB RAMu, 500GB HDD oraz Intel HD Graphics 4000. Natomiast większy (15-calowy) odpowiednik posiada czterordzeniowy procesor 2,3 GHz i7, 4GB RAMu, 500GB HDD i grafikę GeForce GT 650M 512MB. Ceny startują w USA odpowiednio od 1199$ oraz 1799$. Ceny w Polsce:  13 cali/2,5GHz i5/4GB/500GB/ Intel HD 4000 – 5599 zł, 13 cali/2,9GHz i7/8GB/750GB/Intel HD 4000 – 6999 zł, 15 cali/2,3 GHz i7/4GB/500GB/GeForce GT 650M 512MB – 8499 zł, 15 cali/2,6GHz i7/8GB/750GB/GeForce GT 650M 1GB – 10 199 zł.  Nowy MacBook Pro Ponadto, dodano nowy model, na który wszyscy czekali, czyli pierwszy komputer Apple z ekranem Retina.  Jest to niesamowicie szybki notebook o 15,4 calowym ekranie i rozdzielczości 2880×1800 pikseli, co daje ppi równe 220.  Ponadto, jest cienki jak MacBook Air i zdecydowanie lżejszy od poprzednich generacji. Zadziwia również hardware. Komputer w podstawowej wersji ma czterordzeniowego Ivy Bridge’a i7 o taktowaniu 2,3 GHz, 8GB RAMu (możliwość rozszerzenia do 16GB), dysk SSD 256GB (dostępne również 512GB oraz 768GB), kartę GeForce GT 650M 1GB oraz czas pracy na baterii wynoszący 7 godzin. Niestety, takie przyjemności dużo kosztują i ceny MacBooka Pro z Retiną wahają się od 10 199zł do ponad 17 tysięcy złotych.  OS X 10.8 Mountain Lion Duża część konferencji była poświęcona nowemu systemowi nazwanemu Górski Lew. Ta wersja OS X przenosi wiele nowości rodem z iOS 5, a więcej o dodanych funkcjach mogliście przeczytać w tekście Michała Zielińskiego. Już niedługo będzie on dostępny za jedyne 19,99$ dla posiadaczy Liona  iOS 6 Ostatnie omówione zagadnienie to, oczywiście, oczekiwany przez wszystkich iOS 6. Nie spełniły się niektóre przewidywania dotyczące zmiany interfejsu czy dodania jakichś rewolucyjnych funkcji.  Znowu zaczęto od liczb i co ciekawe:  10 000 000 000 tweetów zostało już wysłanych z iOSa, 47% – tyle stanowią wśród wszystkich zdjęć na Twitterze zdjęcia z iOSa, 140 000 000 użytkowników iMessage, 1 000 000 000 wysyłanych wiadomości każdego dnia.  Ujrzeliśmy natomiast:  rozszerzone Siri, dostępne również dla iPada 3 generacji oraz w nowych językach,    nowe Mapy z wbudowaną nawigacją i widokiem 3D,     dodano integrację z Facebookiem, widget nowego postu lub tweeta w Notification Center,    zmiany w Phone.app, dodane opcje wysyłania smsów oraz przypomnień o nieodebranych połączeniach,    Do not disturb, czyli funkcja pozwalająca ograniczyć powiadomienia i przychodzące połączenia od określonych numerów w wyznaczonych godzinach,    FaceTime przez 3G, dzielenie się zdjęciami przez PhotoStream, nowa wersja aplikacji Mail z wieloma dodatkami na wzór Sparrow.app.   Beta najnowszego oprogramowania dostępna jest już dla developerów, a oficjalnej wersji możemy spodziewać się jesienią. [źrodło zdjęć] TheVerge.com 