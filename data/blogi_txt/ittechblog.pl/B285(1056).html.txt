Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 30 czerwca 2010, 8:15   1   Imagine Cup wielki finał w Warszawie Pewnie mało kto z Was słyszał o czymś takim jak Imagine Cup. Wcale się wam nie dziwię jeszcze do niedawna sam o nim nie słyszałem. Dopóki nie namówiono mnie do startu w jednej z wielu konkurencji, ale o tym później. Teraz postaram się krótko wyjaśnić co to za konkurs i na czym polega oraz przybliżyć krótką historię. Imagine Cup jest największy na świecie konkursem technologicznym dla studentów. Celem tego konkursu jest inspirowanie młodych ludzi do wykorzystania nowych technologii do rozwiązywania kluczowych problemów współczesnego świata. W tym roku hasło Imagine Cup brzmi „Wyobraź sobie świat, w którym technologia pomaga rozwiązać najtrudniejsze problemy ludzkości”. W tym roku w konkursie bierze udział ponad 300 000 studentów z ponad 100 krajów. Rywalizują oni w 5 konkurencjach: Projektowanie gier Media cyfrowe Projektowanie oprogramowania Technologie informatyczne Projektowanie systemów wbudowanych  Do tej pory odbyło się 7 edycji , gospodarzami finałów światowych byli:  2003: Barcelona, Hiszpania – Temat: Internet łącznikiem między ludźmi, informacją, systemami i rozwiązaniami (Link between people, information, systems, and devices, using Web services and .NET as the springboard). 2004: São Paulo, Brazylia – Temat: Technologie, które ułatwiają życie (Imagine a world where smart technology makes everyday life easier). 2005: Yokohama, Japonia – Temat: Technologie, które ułatwiają pokonywanie barier (Imagine a world where technology dissolves the boundaries between us). 2006: Delhi, Indie – Temat: Technologie, które umożliwiają zdrowsze życie (Imagine a world where technology enables us to live healthier lives). 2007: Seul, Korea Południowa – Temat: Wyobraź sobie świat, w którym technologia ułatwia edukację każdemu z nas (Imagine a world where technology enables a better education for all). 2008: Paryż, Francja- Temat: Wyobraź sobie świat, w którym technologia pomaga chronić środowisko (Imagine a world where technology enables a sustainable environment). 2009: Kair, Egipt – Temat: Wyobraź sobie świat, w którym technologia pomaga rozwiązać najtrudniejsze problemy ludzkości (Imagine a world where technology helps solve the world’s toughest problems). 2010: Warszawa, Polska- Temat: Wyobraź sobie świat, w którym technologia pomaga rozwiązać najtrudniejsze problemy ludzkości (Imagine a world where technology helps solve the world’s toughest problems).  Polscy studenci uczestniczą w konkursie już od 2004 roku. Już rok później zaczęły pojawiać się pierwsze sukcesy, które regularnie co roku się powtarzają. Zaczynając od roku 2005 przedstawię polskich laureatów konkursu. 2005  I miejsce – Tworzenie Gier – Wojtek Jaśkowski, Kuba Gogolewski (Politechnika Poznańska) III miejsce – Tworzenie Gier – Rafał Gliszczyński, Przemysław Makosiej (Politechnika Łódzka)  2006  I miejsce – Algorytmy – Piotr Marek Mikulski (Uniwersytet Warszawski) II miejsce – Algorytmy – Przemysław Dębiak (Uniwersytet Warszawski), Tomasz Błajek (Politechnika Poznańska) II miejsce – Film Krótkometrażowy – Julia Górniewicz (Uniwersytet Warmińsko-Mazurski), Jacek Barcikowski (Politechnika Poznańska)  2007  I miejsce – Algorytmy – Przemysław Dębiak (Uniwersytet Warszawski) I miejsce – Fotografia – Iwona Bielecka (Wojskowa Akademia Techniczna), Małgorzata Łopaciuk (Uniwersytet Kardynała Stefana Wyszyńskiego) I miejsce – Film Krótkometrażowy – Julia Górniewicz (Uniwersytet Warmińsko-Mazurski), Jacek Barcikowski (Politechnika Poznańska) 2008  III miejsce – Projektowanie Systemów Wbudowanych – zespół Aero@PUT (Politechnika Poznańska) III miejsce – Projektowanie Oprogramowania (nagroda za interoperacyjność) – zespół Together (Politechnika Poznańska)  2009  II miejsce – Mash Up – Monastery of Innovations (Politechnika Poznańska) Nagroda pierwszej damy Egiptu H.E. Suzanna Mubarak – kAMUflage (Politechnika Poznańska, Uniwersytet im. Adama Mickiewicza) II miejsce – nagroda za interoperacyjność – FteamS  Teraz może trochę liczb i podsumowań dotyczących obecności Polskich studentów w IC 2010.  Zacznijmy od Projektowania Oprogramowania. Do pierwszej rundy zgłosiło się aż 96 drużyn. Z czego do finałów krajowych (runda 2) jury zakwalifikowało 10 drużyn. Podczas tej rundy został wyłoniony tylko jeden zespół który będzie reprezentował Polskę na początku lipca w finałach światowych. Jest nim drużyna Fteams (na zdjęciu)  Teraz technologie informatyczne, aż 10% wszystkich uczestników drugiej rundy to Polacy (wśród nich też Ja :)).  No i co zdarzyło się w tej konkurencji po raz pierwszy do finałowej szóstki z całego świata zakwalifikował się Polak Dominik Trojnar z Politechniki Rzeszowskiej. Jest również Microsoft Student Partnerem i prowadzi Rzeszowską Grupę IT do której również należę. Następna konkurencja to projektowanie gier 12 drużyn z Polski w rundzie drugiej co daje 8% w skali światowej. Teraz media cyfrowe w porównaniu do poprzednich konkurencji tutaj tylko 6 polskich drużyn w drugiej rundzie oraz ostatnia konkurencja projektowanie systemów wbudowanych również mniej liczna reprezentacja Polski bo 4 drużyny w drugiej rundzie. Na koniec dodam, że osoby zainteresowane przebiegiem światowych finałów szczególnie prezentacji drużyn która odbędzie się 7 lipca oraz gali wręczenia nagród 8 lipca. Zapraszam do obserwowania mnie na blipie ^metorio bądź tagu #imaginecup. Będę tam starał się na bieżąco zdawać relacje z przebiegu imprezy. 