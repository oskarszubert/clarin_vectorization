Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 10 października 2012, 3:23 7   Codea – twórz gry i aplikacje na swoim iPadzie [rozdajemy kody!] Słyszeliście kiedyś o LUA? Jest to jeden z popularniejszych skryptowych języków programowania. Dotychczas go nie doceniałem – ot, kolejny język, który do niczego się nie przyda. Jednak gdy wczoraj odkryłem aplikację Codea oniemiałem. Jego możliwości są ogromne. Pod warunkiem, że dobrze się go wykorzysta. Codea jest aplikacją dla iPada pozwalającą na tworzenie multiplatformowych gier i aplikacji w języku LUA. Ma bardzo ładny i intuicyjny interfejs oraz dostarcza bardzo ciekawe API dla tworzonych aplikacji. Mogę one korzystać nawet z wbudowanych sensorów urządzenia, np. akcelerometru. Tworzone przez nas aplikacje możemy od razu przetestować dzięki wbudowanemu parserowi. Oczywiście podczas tworzenia kodu Codea pokazuje nam parametry funkcji, uzupełnia ich nazwy oraz koloruje kod. LUA składnią przypomina Pascala. Wszyscy, którzy go znają nie będą mieli problemu z nauczeniem się LUY. Tak wygląda przykładowa aplikacja napisana w Codei:  Do aplikacji twórcy dołączyli kilkanaście prostych przykładów wykorzystania tego IDE. Jest jednak jeden niesamowity projekt, który — gdyby został odpowiednio wypromowany — mógłby dorównać popularnością Angry Birdsom. Jest to… gra. Gra, która cała została stworzona na iPadzie (oprócz prawdopodobnie grafiki). Polega ona na układaniu sekwencji ruchów przenośnika tak, by kolorowe skrzynie ułożyć w porządku przedstawionym na górze ekranu. Strasznie wciąga :). Poszukajcie jej w App Store. — nazywa się Cargo-Bot. Niesamowite w tej grze jest to, że nie została napisana w Objective-C, a w zwykłym języku skryptowym, który musi przy każdym uruchomieniu zostać przetworzony na instrukcje zrozumiałe dla procesora. Mimo tego produkcja działa niesamowicie szybko i tak samo szybko się włącza. Czy to jest przyszłość programowania? Tworzenie w niekompilowanych językach, dzięki czemu aplikacja zadziała na wszystkich platformach? Nie wiem, ale bardzo bym tego chciał. Stworzone aplikacje możemy wysłać na swojego Dropboksa. Niestety nie wiem, czy na chwilę obecną istnieje możliwość uruchomienia naszych aplikacji na czymś innym poza samą Codeą, ale nawet jeśli nie, to wydaje mi się, że to tylko kwestia czasu. Aplikacja dostępna jest dla iPada w App Store, w cenie €7.99/$9.99. Możesz ją jednak mieć za darmo! Wystarczy, że w komentarzu do artykułu napiszesz przynajmniej jedną (oczywiście działającą ;-)) linijkę kodu LUA. Pierwsze dwie osoby wygrywają. Powodzenia! 