Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 sierpnia 2010, 3:26   3   PlayStation 3 w końcu złamane. Na jak długo? Konsola od Sony, która jako jedyna na rynku nie dawała się hakerom, w końcu poległa. Urządzenie o nazwie PS JailBreak umożliwi bezproblemowe uruchamianie gier na tejże konsoli.  PS Jailbreak nie różni się z zewnątrz niczym od popularnego pendrive`a. Lutowanie i wszelkie sztuczki (na przykład grzebanie w elektronice) są zbędne – wszystko załatwia jedno małe urządzenie. Wystarczy podłączyć je do portu USB konsoli przed uruchomieniem i viola! osnews.pl: PS JailBreak kopiuje dane z płyty Blu-ray na dowolny nośnik danych podłączony pod port USB (np. pendrive) oraz umożliwia uruchamianie gry z tak utworzonej kopii.  Dodatkowo wymagane jest zainstalowanie programu PS JailBreak Backup Manager. Urządzenie pozwala na uruchamianie na konsoli oprogramowania homebrew. Nośnik współpracuje ze starymi FAT-ami i nowymi SLIM-ami. Obsługuje wszystkie rejony. Cena urządzenia to 170$ (czyli około 500zł). Nie tylko cena jest odstraszająca. Kolejna aktualizacja firmware może zablokować działanie urządzenia. Lepiej więc kupić kilka oryginalnych gier niż niepewny gadżet, który będzie działać przez jakiś czas. Prędzej czy później PS Jailbreak przejdzie do historii i trzeba będzie poszukać nowych rozwiązań. [ź] osnews.pl 