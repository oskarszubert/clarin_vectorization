Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 4 maja 2013, 10:05 Morephone – prototyp smartfonu zmieniającego kształt Do różnego rodzaju konceptów związanych z branżą technologiczną jesteśmy już od dawna przyzwyczajeni. Część z nich trafia ostatecznie jako finalne produkty do sprzedaży detalicznej na rynku, zdecydowana większość jednak kończy swój żywot na różnorakich szkicach i pomysłach. Pokazywaliśmy Wam już kilka prototypów, jak m.in. stworzony przez Intela PaperTab: tablet o grubości kartki papieru. Tym razem przedstawiamy Morephone – telefon, który potrafi zmieniać kształt (przynajmniej w swojej prototypowej wersji). Urządzenie to zostało zaprojektowane i wykonane przez naukowców z Quenn’s University w Kanadzie i oparte jest na niesamowicie miękkim i cienkim wyświetlaczu, także przypominającym do złudzenia kartkę papieru. Idea przyświecająca twórcom była prosta – w dzisiejszych czasach nie zawsze jesteśmy w stanie usłyszeć dźwięk nadchodzącego połączenia lub wiadomości/powiadomienia, a jeśli telefon leży w naszym pobliżu na stole, to istnieje szansa, że wibracje także nie zwrócą naszej uwagi. Przykuje ją jednak zmiana kształtu urządzenia. W stanie spoczynku Morephone leży płasko na powierzchni biurka, natomiast podczas połączenia telefonicznego korpus urządzenia odgina się, tworząc coś na kształt łuku. W przypadku nadchodzącego powiadomienia w urzadzeniu odgina się jeden z rogów.  Źródło: pclab.pl 