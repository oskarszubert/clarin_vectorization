Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 7 lipca 2011, 12:40   1   ShowMeWhatsWrong.com – nakręć video i poproś o pomoc Zdarza się dość często, że znajomi proszą bardziej zaznajomionych z komputerem przyjaciół o pomoc z pewnym problemem nękającym ich system operacyjny. Tłumaczenia poprzez komunikator czy Skype lub nagrywanie filmiku HyperCamem 2 (w wersji demo) jest niekoniecznie pomocne. Niektórych problemów nie można prosto wytłumaczyć (tym bardziej, gdy osoba z problemem się borykająca niespecjalnie wie, na czym problem polega, co wielu z Was pewnie zna z autopsji). ShowMeWhatsWrong.com to przydatne narzędzie dla wszystkich tych, którzy chcą przekazać drugiej stronie informacje na temat problemu.  ShowMeWhatsWrong.com (zwane dalej ShowMe) to aplikacja webowa, pozwalająca na szybkie podzielenie się problemem z systemem operacyjnym ze znajomym, który ten problem chce pomóc nam rozwiązać. W skrócie – aplikacja nagrywa materiał audio-wideo (do 5 minut), przetwarza go, uploaduje, a następnie wysyła tak spreparowany film na wskazany przez nas adres e-mail. A wszystko to dzieje się praktycznie bez naszego udziału.  Ja widzę tutaj tylko jeden, niewielki problem. Znam bowiem osoby, które nie umieją obsłużyć Imageshacka (nie, nie są to seniorzy; tak, wstyd mi za nich!) i dla nich ShowMe może okazać się barierą nie do pokonania. Myślę jednak, że grupa docelowa jest inna (zaraz odezwą się głosy, że na siłę się czepiam) i wszyscy poradzą sobie z obsługą tego narzędzia bez większych problemów. Moim zdaniem świetny pomysł i bardzo dobre wykonanie. Nic tylko używać! 