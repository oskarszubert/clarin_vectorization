Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 kwietnia 2010, 9:53   13   Korzystasz z Firefoxa? Musisz mieć Weave :) Deweloperzy z Mozilla Labs przygotowali nową wersję Weave Sync –  dodatku do synchronizacji danych użytkownika pomiędzy różnymi  stanowiskami komputerowymi wyposażonymi w Firefoksa oraz urządzeniami  mobilnymi z Firefoksem Mobile. Wydana wczoraj wersja Weave oznaczona numerem 1.2 przynosi szereg  poprawek. Jeśli do tej porty wahaliście się z zainstalowaniem tego dodatku, teraz już po prostu musicie go mieć :) Sprawdza się idealnie na kilku komputerach a od tej wersji zaczynamy mieć dostęp do gromadzonych danych w chmurze. Ulepszone, częstsze i krótsze aktualizacje pomiędzy różnymi klientami. Wygodniejsze przeglądanie kart otwartych na innych, synchronizowanych stanowiskach, dzięki uruchomieniu strony about :weave-tabs – czyżby powrót do idei cloud computing przez interfejs webowy, jak w wersji 0.6? Pobieranie wszystkich danych w całości  – zapobiega wrażeniu  niekompletnych lub nieprawidłowo przeprowadzonych synchronizacji Zwiększono limit oraz poprawiono synchronizowanie kart. Rozdzielono ekran Start Over na dwa służące do  resetowania stanu serwera i zmiany konta (wymaga potwierdzenia). Zablokowano zastępowanie nowych danych na serwerze danymi z  klientów niesynchronizowanych od dłuższego czasu. Nowe przechowalnie na serwerze zezwalają na synchronizację  klientów w różnych wersjach. Dane różnego typu (zakładki, hasła, otwarte karty, preferencje,  lista minimotywów) przechowywane są teraz w osobnych bazach – zmniejsza  ryzyko związane z wyczyszczeniem wszystkich danych podczas aktualizacji  serwerów. Poprawki dotyczące weryfikacji haseł dostępu. Zablokowano synchronizowanie podczas startu i przywracania kart  z poprzedniej sesji Firefoksa. Poprawiono czytelność komunikatu zachęcającego do  skonfigurowania konta. Dodano możliwość synchronizacji wyszukiwanych fraz i opisów folderów zakładek.  Zainteresowani mogą pobrać i zainstalować rozszerzenie z oficjalnej strony lub bazy dodatków. Dotychczasowi użytkownicy powinni w miarę możliwości zaktualizować  używaną wersję. [ź] Grzglo tech Blog:  Mozilla udostępniła Weave Sync 1.2 