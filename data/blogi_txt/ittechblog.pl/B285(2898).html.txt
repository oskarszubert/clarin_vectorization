Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 18 października 2012, 7:58 Konferencja Google w dniu premiery Windows Phone Trudno powiedzieć, na ile chłopaki z Mountain View chcą po prostu odebrać rywalowi trochę widzów (i czasu “antenowego”), a na ile zamierzają pokazać światu coś, co naprawdę przyćmi premierę Windows Phone. Pewne jest jedno – Androidowa konferencja Google została zapowiedziana na 29 października. Zaproszenie z właśnie taką datą otrzymali redaktorzy zachodnich serwisów technologicznych. Na zaproszeniu widnieje podtytuł: “The playground is open” (“Plac zabaw jest otwarty”), co niemal jednoznacznie sugeruje, że podczas konferencji zostaną przedstawione rozwiązania ułatwiające tworzenie programów na system Android.  Zaproszenie na konferencję od Google Pojawiają się też plotki, jakoby dodatkowo podczas konferencji Google miało przekazać światu więcej informacji na temat nowego sprzętu, w tym 32 gigabajtowego tabletu Nexus lub urządzenia Nexus od LG, jednak raczej nie należy ich traktować poważnie, biorąc pod uwagę wspominany podtytuł eventu. Konferencja rozpocznie się o godzinie 10 rano (19:00 czasu polskiego) i będzie transmitowana za pośrednictwem YouTube. Warto zauważyć, że to już trzeci raz, kiedy Google i Microsoft organizują konferencje tego samego dnia. Poprzednie dwie odbywały się nawet w tym samym mieście. [ź] thenextweb.com 