Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 11 października 2012, 12:26 5   W Polsce na Google+ regularnie loguje się prawie 5 mln użytkowników  Google+ ma w Polsce blisko 5 milionów aktywnych użytkowników i mimo że nie jest on tak popularny jak Facebook to trzeba przyznać, że liczba osób zaglądających w miarę regularnie na G+ robi wrażenie.  W poniższej tabeli widać Polskę, w której, za pośrednictwem przeróżnych urządzeń, czy to mobilnych, czy stacjonarnych komputerów, z Google+ korzysta 4,8 mln użytkowników. To ćwiartka całej internetowej społeczności w naszym kraju. Co czwarty użytkownik z G+ korzysta też w Rosji i Chinach. Aczkolwiek w Rosji 25% internautów to 13,9 mln. Natomiast w Chinach to 106,9 mln i jest to kraj, w którym najwięcej osób wykorzystuje Google+ albo regularnie tam zagląda. Warto zauważyć, że w Polsce na G+ loguje się 25% użytkowników sieci. Z kolei w Wielkiej Brytanii czy Stanach Zjednoczonych aktywni użytkownicy stanowią odpowiednio 7% i 6% kont ogólnie korzystających z sieci, co daje 2,8 mln i 14 mln logujących się. Wydaje mi się, że ta liczba będzie rosła. Coraz więcej osób przekonuje się do społecznościówki od Google. Gigant z Mountain View nieprzerwanie dopracowuje swoją usługę i aplikację mobilną. Ja sam korzystam z Google+ nie tyle ze względu na treści serwowane przez konta, które obserwuję, a za sprawą usługi autoprzesyłania zrobionych zdjęć, którymi prosto i szybko mogę się dzielić, bo spora grupa moich znajomych ma konto pocztowe na Gmail.  [ź] wirtualnemedia 