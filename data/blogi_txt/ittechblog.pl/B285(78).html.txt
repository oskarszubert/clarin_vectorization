Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 13 grudnia 2007, 7:37   13   Yerba Mate – Energetycznie inaczej? Co to jest Yerba Mate i jak je pić? Dlaczego warto pić Yerba Mate ? -naturalnie pobudza ciało umysł i ciało, -likwiduje objawy zmęczenia, rozluźnia, -podnosi sprawność fizyczną, intelektualną, poprawia koncentrację, -zwiększa zdolność odpornościową organizmu, -zalecana jest do spożywania jako napój zawierający substancje odżywcze i zdrowotne, może sprawić, że chociaż jesteśmy głodni, to czujemy się nasyceni (zalecana przy odchudzaniu) -wykorzystywana jest w medycynie jako stymulator Centralnego Ośrodka Nerwowego, -reguluje przemianę materii, ułatwia trawienie pokarmów, odbudowuje zniszczone tkanki żołądka i jelit, -stymuluje osłabiony, zmęczony system nerwowy, likwiduje podenerwowanie Jaką Yerba Mate najlepiej wybrać na początku? Najlepsze dla osób początkujących są marki “sauve”, czyli łagodne, z dodatkiem owoców lub ziół. Łagodna w smaku jest także Rosamonte naturalna, aczkolwiek w mocna w działaniu. Czym różnią się poszczególne marki Yerba Mate? Różnią się smakiem i sposobem suszenia. Każda marka ma swój unikalny i charakterystyczny smak. Mogą zawierać same listki lub listki z gałązkami skomponowane w różnych proporcjach. Smak uwarunkowany jest także dodatkami ziół i owoców. Na jak długo wystarczy mi opakowanie 1kg? Zależy od tego ile zamierzamy pić yerby dziennie, średnio wystarcza na ok. 30-50 porcji, t.j. około miesiąca. Dla kogo przeznaczona jest Yerba Mate? Yerbę może pić każdy, jednak ze względu na niewielką zawartość kofeiny, tak jak w przypadku kawy, podawanie jej dzieciom jest trochę kontrowersyjne. Czy można pić Yerba Mate podczas ciąży? Yerba Mate zawiera kofeinę, należy zasięgnąć porady lekarza. Czy można używać Yerba Mate w kuracjach odchudzających? Tak, jak najbardziej. Yerba Mate hamuje uczucie głodu i jest napojem energetyzującym, przez co pomaga zrzucić zbędne kilogramy. Czy Yerba Mate koniecznie muszę pić z tykwy? Nie. Na początku można pić ze zwykłego kubeczka, jednak warto pamiętać o tym, że w tykwie Yerba Mate smakuje innaczej. Dodatkowo, ze względu na kształt naczynia, lepiej się zaparza. Do czego mi jest potrzebna bombilla? Bombilla jest to rurka, zakończona z jednej strony sitkiem. Jest niezbędnym elementem do picia yerba mate, ponieważ pozwala swobodnie pić napar bez połykania fusów. Dlaczego bombilla zapycha mi się? Trzeba pamiętać o prawidłowym zaparzaniu Yerba Mate oraz o tym żeby nie mieszać naparu Yerba Mate podczas picia. Dlaczego fusy lecą mi przez rurkę? Na początku, kiedy zaparzymy Yerba Mate zawsze leci większa ilość fusów. Dawny indiański zwyczaj mówi, że pierwszy łyk należy wypluć na ziemię. Warto też pamiętać o prawidłowym zaparzaniu Yerba Mate oraz o tym, aby nie mieszać naparu Yerba Mate podczas picia. Jak sprawdzić czy woda ma 70-80°C? Najlepiej zagotować wodę i odczekać ok. 10 minut. Jeśli natomiast śpieszy się nam bardzo dobrym sposobem jest dolanie zimnej wody do wrzątku. Co to jest Alpaka? Alpaka jest to stop metali o podobnych właściwościach do srebra, stąd czasem nazywana jest nowym srebrem. Czym różnią się poszczególne bombille? Różnią się budową sitka oraz materiałami z jakich są wykonane. Najbardziej trwałe są te wykonane ze srebra, alpaki oraz stali nierdzewnej. Jakie naczynko mam wybrać? Najlepiej tradycyjne naczynko wykonane z tykwy, takie jakich używa większość mieszkańców Ameryki południowej. Dostałem naczynko, a w środku są jakieś paprochy! Co mam z tym zrobić? Należy przeprowadzić proces currado naczynka. Jak przeprowadzić proces currado naczynka? Sypiemy Yerba Mate do naczynka (ok. ¾ pojemośći) po czym zalewamy gorącą wodą i odstawiamy na jeden dzień. Dla lepszego efektu można dodać odrobinę mocnego alkoholu. Następnie wyrzucamy zawartość tykwy i przepłukujemy wodą naczynko. Wyskrobujemy z zielonego osadu scianki tykwy i wykonujemy ten sam proces jeszcze raz, czyli sypiemy yerba mate, zalewamy wodą i odstawiamy na jeden dzień. Czyścimy, płuczemy i tykwa jest już gotowa do użycia. Co to jest palo santo? Palo Santo to pachnące drewno drzewa Burserea graveolens, rosnącego w dżungli amazońskiej. Używane jest przez szamanów i znachorów przy różnych ceremoniach, rytuałach, w sesjach leczniczych i oczyszczających. Zapach jest silny i naprawdę unikalny, bardzo przyjemny. Roślina niezwykle ceniona przez Indian. Nazywają ją “święte drzewo”. Jakie są najpopularniejsze marki Yerba Mate ? Rosamonte, La Merced, Taragui, Union, Cruz de Malta, Pajarito, Colon, Selecta, Campesino, La Rubia, La Tranquera Gdzie kupić Yerba Mate? Największy wybór i przystępne ceny są w sklepie internetowym: Yerba Mate Store – warto zajrzeć sporo promocji i konkursów, gdzie można otrzymać darmową yerba mate. Więcej informacji na forum o yerba mate Ja osobiście wybrałem taki zestaw:  Bombilla nr 21 (w Etui z PCV) Mate art. 745 Yerba mate Cruz de Malta 0,5 kg (Ale to wg gustu radzę dobierać na podstawie próbek, 5zł za 100g)      Zestaw zamówiony i czekam na paczkę :) Będę w kolejnych wpisach zamieszczał porady i ogólne sugestie co do wywarów :) 