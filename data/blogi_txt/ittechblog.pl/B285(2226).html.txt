Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 października 2011, 3:14   3   Firefox 7, 8, 9… zmiany kosmetyczne, ale na lepsze! Cykl wydawniczy popularnego “liska” (choć goni go Chrome) przewidywał, że każda nowa, stabilna wersja Firefoxa wydawana będzie co 6 tygodni. Trzy kanały mające zapewnić szybkie udostępnianie niegotowych jeszcze wersji to także zasługa ludzi z Mozilli. Beta, Aurora i Nightly sprawdzają się doskonale, zaś na horyzoncie widać już kolejne, planowane wersje Firefoxa – ogółem ma być ich 20. Skupmy się jednak na obecnej, wydanej już, stabilnej wersji oraz dwóch planowanych – Firefox 8 Beta i Firefox 9 Aurora.     Cykl wydawniczy Firefoxa Firefox 7 Ukazał się 2 dni temu i już są z nim problemy. Chodzi mianowicie o błąd związany z dodatkami w tej wersji – niektórzy użytkownicy zauważyli, że zniknęły im wszystkie dodatki. Na szczęście Mozilla wypuściła już dodatek, mający na celu odzyskanie utraconych pluginów. Zmiany w tej wersji:  Redukcja zużycia pamięci RAM (nawet o 50%), Brak problemów i opóźnień związanych z opcją Sync, Nowy system sprzętowy akceleracji HTML5, Narzędzie do raportowania danych dotyczących Firefoxa – Telemetry, Załatano 11 poważnych luk bezpieczeństwa (10 krytycznych) – użytkownicy starszych wersji nadal narażeni są na ich wykorzystywanie, a jedynym zabezpieczeniem jest aktualizacja przeglądarki.  Firefox 8 Beta Wersja liska oznaczona cyfrą 8 już niedługo, bo za około miesiąc zostanie oficjalnie wydana. Jedną z ciekawych zmian jest dodanie Twitterowej wyszukiwarki do paska wyszukiwania w prawym, górnym rogu Firefoxa. Dzięki temu przeszukiwanie streamu będzie wygodniejsze.    Przeszukiwanie Twittera   W Firefoxie 8 łatwiej będzie nam zarządzać dodatkami, dzięki dodatkowemu narzędziu do ich walidacji. Inne zmiany: Możliwość wyboru zakładek, otwieranych po zamknięciu Firefoxa (przy włączonej opcji oczywiście). Dotychczas wszystkie otwarte karty otwierały się po wznowieniu sesji programu, Animowane zakładki i karty podczas wykonywania czynności z nimi związanych, Możliwość ładowania Cross-Origin Resource Sharing (CORS) dla WebGL, Aktualizacja protokołu WebSockets, Możliwość dodania elementów tymczasowych do menu kontekstowego za pomocą HTML5.  Firefox 9 Aurora O tej wersji póki co wiadomo najmniej. Poniższa lista zmian zdaje się nie być pełna. Jeśli jednak Mozilla zdecyduje się wydać Firefoxa 9 tak nieznacznie różniącego się od ósemki, to zastanawiam się jaka będzie różnica pomiędzy Firefoxem 9 a Firefoxem 12. Miejmy nadzieję, że i w tej wersji jeszcze lepiej zostaną załatane wycieki pamięci i dzięki temu lisek stanie się szybszy i stabilniejszy. Zmiany:  Jak zwykle zoptymalizowano przetwarzanie kodu JavaScript, Wykrywanie (dla deweloperów), czy użytkownik zezwolił na śledzenie jego poczynań w sieci, Wsparcie dla Mac OS X Lion: nowy toolbar, ikonki, wsparcie dla nawigacji za pomocą gestów, dodatkowe wsparcie dla dwóch monitorów.  [ź] networld.pl 