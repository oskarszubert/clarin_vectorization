Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 17 kwietnia 2012, 4:33   11 Nie będzie Samsunga Galaxy S III? Wiele osób czeka na Samsumga Galaxy S III – wypicowanego, dopracowanego, nietrzeszczącego kontynuatora najlepiej sprzedającej się serii Samsunga – Galaxy S. I o ile nie dziwi mnie to, bo jest to najbardziej wyczekiwany telefon roku, o tyle wydaje mi się, że 3 maja, podczas konferencji Samsung Unpacked wiele osób może się zawieść. Dlaczego? Zaproszenie na konferencję brzmi następująco: “come and meet the next Galaxy” – co w rewelacyjnym, wykonanym przeze mnie tłumaczeniu oznacza: “przyjdź i poznaj następnego Galaxy”. Przyjrzyjmy się więc, jakie Galaxy są już na rynku:  Galaxy S, Galaxy Note, Galaxy Nexus, Galaxy Beam, Galaxy Tab, i kilka innych, mniej ważnych w kontekście tego artykułu. Zaproszenie na konferencję Samsung Unpacked   Rozumiecie już, do czego zmierzam? Nikt nie powiedział, że nowy Galaxy będzie nowym Galaxy S-em – równie dobrze może to być Galaxy Note 10.1, Galaxy Tab 11, czy nawet – co też jest prawdopodobne – kompletnie nowa seria. Galaxy jest tylko i wyłącznie linią urządzeń Samsunga, które pracują pod kontrolą Androida. Nie zrozumcie mnie źle – również ze zniecierpliwieniem czekam na następce Galaxy S II, nawet mimo tego, że swojego Nexusa na niego raczej nie zamienię. Chcę tylko zauważyć, że serwisy na całym świecie ogłosili, że 3 maja ukaże się Galaxy S III, nie mając na to żadnych dowodów. Ba, nie wiadomo nawet czy będzie to telefon, czy tablet! Nie zmienia to jednak faktu, że nowe urządzenie z linii Galaxy może być naprawdę gorącą premierą. 