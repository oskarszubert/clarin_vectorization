Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 8 maja 2011, 12:27   14 Recenzja i test: HP Deskjet Ink Advantage 2060 – podsumowanie Przez ostatni tydzień testowałem urządzenie wielofunkcyjne HP Deskjet Ink Advantage 2060. W tym czasie jako reżyser tego swoistego spektaklu obsadzałem testową drukarkę w różnych ciekawych rolach (pełną listę wraz z odnośnikami znajdziecie na dole). Wymęczyłem to urządzenie na różne sposoby, oto co z tego wyszło: Wnioski Drukarka jest bardzo cicha, szybko się uruchamia, a funkcja oszczędzania energii (stan wstrzymania, gdy nie ma żadnej aktywności) pozwoli zaoszczędzić dodatkowe złotówki. Urządzenie również szybko drukuje (w zależności od ustawień) nawet do 20 stron na minutę przy opcji “Draft”. Przez cały okres testów HP Deskjet Ink Advantage 2060 zachowywał się bardzo dobrze, nie sprawiał żadnych kłopotów, podobnie z samymi wydrukami. Oryginalne wkłady, które dostałem do przetestowania cechuje wysoka jakość wykonania (użyty tusz i materiały – tworzywa itp.). Na wydrukach nie było żadnych nietypowych zniekształceń, tusz szybko zasychał, nie rozlewał się. Kolory były żywe, krawędzie ostre, nie było też problemu z przejściami tonalnymi między barwami – słowem brak zastrzeżeń. Do wad można zaliczyć brak możliwości drukowania bez marginesów (w przypadku fotografii to duże utrudnienie), zbyt skąpe ustawienia kserowania (albo ich brak, ponieważ wybrać możemy tylko kserowanie czarno-białe lub kolorowe – nic więcej), bardzo wolne drukowanie fotografii przy ustawieniu wysokiej jakości wydruku. Nowi użytkownicy mogą mieć problem z instalacją wkładów drukujących (niezbyt wygodne podejście do “karetki” na wkłady, mało miejsca). Uwagi Cena samego urządzenia jest bardzo atrakcyjna (około 250 zł), ale co z ogólnymi kosztami eksploatacji? Tu największe znaczenie mają wkłady drukujące (ich cena i wydajność). Cena zestawu (wkład czarny + trójkolorowy) waha się w granicach 60-70 zł. Nie jest ona wygórowana, jeszcze niedawno więcej kosztowały zamienniki (nieoryginalne, refabrykowane wkłady), a nawet zestawy napełniaczy. Wydajność czarnego wkładu to ok. 480 stron, trójkolorowego ok. 200. Zatem koszt wydruku kształtuje się w granicach 12 groszy za stronę (czarny) i 24 grosze (kolorowy). To naprawdę niewiele, a przypominam, że to oryginalne wkłady… Ustawienia drukarki pozwalają na stosowanie różnych opcji wydruku (od Draft po Hi- Res Photo), warto z nich korzystać dla różnych typów dokumentów/grafik, zaoszczędzimy w ten sposób sporo czasu i pieniędzy. Zaoszczędzić możemy również na papierze (pisałem o tym we wcześniejszych testach), to zależy od naszych potrzeb, np. stosowanie zwykłego papieru komputerowego o wyższej gramaturze (100 g/m2 i wyższej) jest tańsze od matowego papieru fotograficznego, a efekt będzie podobny. Na zwykłym papierze wydrukujemy także znacznie szybciej. Na koniec Urządzenie jest stosunkowo proste w obsłudze (poza drobnostkami), tanie, nie zajmuje dużo miejsca. Koszt kompletu oryginalnych wkładów drukujących nie jest wysoki, drukuje sprawnie, nie zacina się i nie hałasuje zbytnio. Wszystko to sprawia, że do domu czy biura jest to drukarka godna polecenia. Ocena: 8/10 Galeria Pełna lista testów Wprowadzenie: HP Deskjet Ink Advantage 2060 (CQ750A) – wprowadzenie Ulotki: HP Deskjet Ink Advantage 2060 – ulotki Fotografia: HP Deskjet Ink Advantage 2060 – fotografia Wnętrza: HP Deskjet Ink Advantage 2060 – wnętrza Skany: HP Deskjet Ink Advantage 2060 – skany Rozliczenia: HP Deskjet Ink Advantage 2060 – rozliczenia Projekty: Deskjet Ink Advantage 2060 – prezentacje Instalacje: HP Deskjet Ink Advantage 2060 – instalacje Aranżacje: HP Deskjet Ink Advantage 2060 – aranżacje 