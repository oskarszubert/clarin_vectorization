Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 17 października 2012, 5:37 UE vs Google: 1:0? Kiedy w marcu 2012 roku Google wprowadziło tzw. jednolity regulamin świadczenia usług, pozbywając się tym samym kilkudziesięciu odrębnych regulaminów do poszczególnych oferowanych przez siebie udogodnień, większość użytkowników odetchnęła z ulgą, bo wreszcie w jednym miejscu zebrano wszystkie obostrzenia, i gdyby ktokolwiek chciał, mógłby je na spokojnie przeczytać, bez zbędnego przeskakiwania po stronach giganta z Mountain View. Okazuje się jednak, że regulamin nie jest taki przyjazny użytkownikom, jak byśmy się spodziewali. W każdym razie – jak by Unia Europejska się spodziewała. Francuska agencja CNIL (Commission nationale de l’informatique et des libertés – Państwowa Komisja ds. Informatyki i Wolności) tuż po opublikowaniu przez Google najnowszego regulaminu, działając w imieniu zespołu roboczego Article 29 Working Party zaczęła szczegółowo analizować treści zawarte w dokumencie. Jak się okazuje, regulamin narusza dyrektywę 95/46/CE, zwaną także Data Protection Directive, czyli dyrektywą ochrony danych. Główne zastrzeżenia budzą zapisy dotyczące wyświetlania reklam w serwisie Youtube. Okazuje się bowiem, że w celu spersonalizowania prezentowanych treści wykorzystywane są dane zebrane podczas korzystania przez użytkownika także z systemu Android. Łączenie danych zdobywanych podczas korzystania z systemu, przeglądarki oraz serwisu wideo może zatem doprowadzić do podstępowania UE przeciwko Google, o ile ten nie zareaguje i nie wniesie poprawek do regulaminu. Wysłany przez CNIL list otwarty do Google jak na razie zawiera tylko grzeczne informacje o znalezionych nieprawidłowościach, równocześnie informując, że postępowanie kontrolujące regulamin potrwa jeszcze kilka miesięcy. W tym czasie Google powinno dostarczyć agencji własne propozycje, w jaki sposób można poprawić zasady korzystania z usług w taki sposób, by wszystko stało się bardziej przejrzyste dla użytkowników. Jedną z propozycji francuskiej agencji jest m.in. udostępnienie użytkownikom wglądu do danych zbieranych o nich samych przez usługi Google. [ź] komputerswiat.pl 