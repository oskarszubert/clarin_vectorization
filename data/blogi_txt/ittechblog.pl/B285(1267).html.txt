Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 września 2010, 4:44   1   Mozilla Labs: Gaming – najnowsza inicjatywa firmy Firma Mozilla, znana z różnorakich rozwiązań, produktów i inicjatyw wpadła na kolejny ciekawy pomysł, którym jest stworzenie oddziału powiązanego ściśle z grami przeglądarkowymi.  Zadaniem Mozilla Labs: Gaming będzie publikowanie informacji na temat konstrukcji gier, ich dostarczania oraz grania w otwartej sieci i przez przeglądarkę. Twórcy inicjatywy chcą badać technologie związane z tą formą rozrywki. Firma zaprasza społeczności do zabawy z użyciem najnowszych technologii. Celem projektu jest tworzenie otwartej sieci, która będzie platformą do gier na różnych urządzeniach podłączonych do internetu. Do budowy tej sieci posłużą istniejące już technologie, takie jak WebGL, Open Video, wykrywanie orientacji urządzenia, geolokalizacja czy JavaScript. Dzięki nim powstaje rozrywka na najwyższym poziomie, z której korzystać możemy już dziś grając w przeglądarce. Czas na przeniesienie tej formy zabawy na platformę. Pascal Finette, Mozilla Labs: Czy jest lepsza droga niż gry, aby to uczynić? Tradycyjnie gry i deweloperzy są i byli w czołówce technologicznej, często przekraczając granicę niemożliwego.  Aby rozkręcić pomysł Mozilla planuje otworzyć pierwszy międzynarodowy konkurs związany z Mozilla Labs Gaming – Game On 2010. Wziąć udział w zabawie może każdy deweloper, który jest zainteresowany wykorzystywaniem nowych Open Webowych technologii. Wkrótce pojawią się pierwsze konkretne informacje, dotyczące Game On 2010 