Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 czerwca 2010, 1:58   2   Nowy Mac Mini od Apple w dwóch wersjach Firma Apple, zaprezentowała przedwczoraj najnowszy Mac Mini. Nowe cudeńko wyposażone jest w szereg nowości. Ulepszono go pod wieloma względami. Przyjrzymy się im razem.  Nowy Mac Mini, to przede wszystkim 2 razy lepsza karta graficzna, a dokładniej układ graficzny, czyli karta zintegrowana – NVIDIA GeForce 320M. Dodatkowo został on wyposażony w port HDMI, czytnik kart SD i nową obudowę z aluminium. Wymiary tego cacka to 19,7 x 19,7 x 3,6cm. Nowe zasilanie, zintegrowane z zestawem nie wymaga dodatkowego zasilacza zewnętrznego. Dzięki temu nie musimy plątać się w kablach, a całość staje się lżejsza. apple.com: Zdejmowalny panel dolny umożliwia szybki dostęp do gniazd pamięci RAM. Mac mini jest wyjątkowo wszechstronny. Bez problemu podłączymy go do już posiadanych akcesoriów komputerowych, jak myszki, klawiatury czy monitory. Dzięki nowemu portowi HDMI Maca mini podłączymy także do telewizora HD, a czytnik kart SD umożliwi prosty transfer zdjęć i filmów z aparatów cyfrowych. Oto pełna specyfikacja Nowego Mac Mini:  Procesor Intel Core 2 Duo 2,4 GHz z 3 MB współdzielonej pamięci podręcznej L2 2GB pamięci SDRAM 1066 MHz DDR3, z możliwością rozszerzenia do 8 GB szczelinowy napęd optyczny SuperDrive 8x obsługujący dyski dwuwarstwowe (DVD±R DL/DVD±RW/CD-RW) napęd dysku twardego 320 GB Serial ATA, 5400 obr/min zintegrowany procesor graficzny NVIDIA GeForce 320M wbudowany interfejs AirPort Extreme 802.11n, wbudowany interfejs Bluetooth 2.1 + EDR port Gigabit Ethernet 4 porty USB 2.0 jeden port FireWire 800 gniazdo kart SD 1 port HDMI oraz 1 port Mini DisplayPort jeden port audio input / line in (minijack) obsługujący zarówno sygnały cyfrowe, jak i analogowe jeden port audio output / wyjście słuchawkowe (minijack) obsługujący zarówno sygnały cyfrowe, jak i analogowe apple.com: Opcje i dodatkowe akcesoria to między innymi: rozszerzenie pamięci do 8 GB 1066 MHz DDR3 SDRAM, napęd dysku twardego 500 GB (5400 obr/min), pilot Apple, Aperture 3, Final Cut Express 4, Logic Express, preinstalowany pakiet iWork, bezprzewodowa klawiatura Apple, Magic Mouse, Apple LED Cinema Display 24 cale i rozszerzona gwarancja AppleCare. Mac Mini z systemem Mac OS X Snow Leopard Server oferuje nam przede wszystkim nieco lepszy procesor (2,66GhZ), oraz aż 2 dyski SATA (500GB / 7200RPM). Zachęcam do przeczytania pełnej notki prasowej, którą znajdziecie na stronie Apple Polska. 