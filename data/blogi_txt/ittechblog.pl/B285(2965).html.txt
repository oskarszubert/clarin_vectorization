Paweł Iwaniuk    Rocznik 1986. Autor takich projektów jak DailyTECH.pl oraz TECHNOZgredy. Niegdyś redaktor Antyweb.pl. Paweł neguje istnienie tzw. „ery post-pc”, gdyż jego zdaniem, prawdziwie osobiste komputery są dopiero przed nami. W kręgu jego zainteresowań znajdują się również media, szczególnie te internetowe. Z wielkim zainteresowaniem obserwuje rozwój radia i telewizji w sieci oraz związane z tym procesy.   @frostb   Email   Paweł Iwaniuk, 17 grudnia 2012, 3:28 Chiny wchłonęły 2 mln iPhone’ów w pierwszy weekend sprzedaży. Trochę to trwało. W międzyczasie na chiński rynek trafiły setki tysięcy, a może nawet miliony klonów iPhone’a. Apple rozwija jednak swoją obecność w kraju środka. W miniony weekend firma rozpoczęła tam oficjalną sprzedaż iPhone’a 5. Pierwsze informacje wskazują, że smartphone zdobył już 2 mln nabywców. Czy w kraju, którego populacja to ponad miliard ludzi, taki wynik można określić mianem sukcesu? Po pierwsze, biorąc pod uwagę cenę urządzenia – najtańszy model piątki kosztuje w Chinach 850 $ (~2600 zł), nie jest to produkt w zasięgu każdego obywatela Chin. Natomiast kosztujące od 30 do 150 $, androidowe klony, i owszem. Nawet w przypadku high-endowych klonów, nie rzadko będących przyzwoitymi smartphone’ami, nie są to jednak zamienniki w stosunku 1 do 1. Przykład całkiem ciekawego klona zobaczyć możecie na poniższym wideo:    Po drugie, Apple może po prostu nie mieć o wiele więcej egzemplarzy przygotowanych na chiński rynek. W Europie, w dystrybucji operatorów iPhone 5 stał się czymś w rodzaju towaru na kartki. Sam oczekuję na swój egzemplarz. Ostatnio słyszałem (od konsultantki), że w sklepie internetowym jednego z operatorów, na początku grudnia dostępnych było dosłownie 15 egzemplarzy różnych pojemności. Podobno rozeszły się w kilka minut. W amerykańskim podcastcie „This Week In Tech” słyszałem natomiast, że Apple przed każdą premierą nowej generacji iPhone’a, musi wyprodukować przynajmniej 10 milionów egzemplarzy, aby w ogóle móc rozpocząć sprzedaż. Ja tymczasem czekam dalej ze świadomością, że mój iPhone został sprzedany komuś z Chin. Źródło: Engadget 