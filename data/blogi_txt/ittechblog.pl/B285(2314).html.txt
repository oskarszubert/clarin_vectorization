Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 18 listopada 2011, 2:00   1   Piezoelektryczny “haptic feedback” od szwajcarskich naukowców Haptic feedback to technologia pozwalająca na odczuwanie interakcji z ekranem. Jest szeroko stosowana w smartfonach i tabletach, gdzie chociażby dotknięcie litery na klawiaturze dotykowej powoduje specyficzne “brzęknięcie” urządzenia. Dzięki haptic feedbackowi – znanemu także jako “tactile feedback” – użytkownik jeszcze lepiej “czuje” smartfon. Nie jest to technologia niezbędna, ale jak najbardziej pożądana. Naukowcy ze szwajcarskiego EPFL z siedzibą w Lozannie, postanowili ją wykorzystać, by pomóc osobom upośledzonym wzrokowo.  Możemy pisać o Google, Microsofcie, najnowszych smartfonach, tabletach i przełomowych startupach, ale rzadko wspomina się o odkryciach, które pomagają ludziom bardzo ich potrzebującym. Obcowanie z ekranem dotykowym dla osoby niewidomej jest niewykonalne – naukowcy z EPFL postanowili umożliwić interakcję ze smartfonami i tabletami osobom niewidzącym (jak także niedowidzącym).  W powyższym materiale, Cristophe Winter wyjaśnia zasadę działania “haptic feedbacku” z wykorzystaniem czujnika piezoelektrycznego. Generuje on pole magnetyczne o bardzo małym natężeniu, które to natężenie i rozkład pola magnetycznego na powierzchni urządzenia można kontrolować. Dzięki temu możliwe jest nadawanie “faktury” elementom interfejsu, na przykład tworzenie “złudzenia”, że dotykany tekst ma wypustki jak w alfabecie Braille’a. Wyobraźcie sobie gamę zastosowań dla tej technologii, na przykład faktura dla poszczególnych ikon systemu. Niektóre akcje można by dodatkowo wzbogacić o dźwięki. Technologia opracowana przez EPFL pozwoli w przyszłości obsługiwać urządzenia z interfejsem dotykowym osobom niewidomym i niedowidzącym. Zastanawiam się, który z producentów smartfonów pierwszy zainwestuje w “piezoelektryczny tactile feedback”. Zastanawiam się także, czy niewidomi rzeczywiście potrzebują dotykowego iPoda zamiast odtwarzacza MP3, czy niezbędny jest im smartfon, skoro jego siłę stanowią aplikacje (które musiałyby dostać także “haptile feedback”)? Mam nadzieję, że w ciągu kilku lat usłyszymy jeszcze o dokonaniach Szwajcarów. [ź] extremetech.com 