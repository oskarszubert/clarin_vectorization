Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 21 lipca 2010, 4:26   0   Pierwszy w historii dostawca Internetu dla piratów Szwedzka Partia Piratów, wpadła na ciekawy pomysł, aby dostarczać Internet, ale nie byle komu tylko właśnie piratom.Nowy operator ma nosić nazwę Pirate ISP. Działać ma na zasadzie ochrony użytkowników sieci BirTorrent, poprzez umożliwienie im anonimowego dostępu do internetu. Ponadto użytkownicy będą też chronieni przed władzami, jak również przed organizacjami zwalczającymi piractwo. Jak donosi szwedzki serwis Sydsvenskan.se, trwają już beta testy w mieście Lund. Okazuje się, że reszta mieszkańców regionu, będzie mogła skorzystać z usług Pirate ISP za mniej więcej dwa tygodnie. W późniejszym czasie oczywiście “piracki” internet będzie dostępny w całym kraju. Pieniądze uzyskane przez Pirate ISP trafią bezpośrednio do Partii Piratów i tam zostaną rozdysponowane na konkretne cele. Gustav Nipe, dyrektor firmy informuje, że akcja ta ma na celu zachęcić innych operatorów usług internetowych do podobnych działań. To nie pierwsza akcja w ostatnim czasie Partii Piratów, na początku miesiąca zorganizowali akcję hostowania The Pirate Bay w szwedzkim parlamencie. To na pewno nie pierwsza i nie ostatnia akcja Piratów w celu zwrócenia na siebie uwagi. Czy uda im się tym razem? – Zobaczymy. [ź] dobreprobramy.pl 