Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 12 lutego 2011, 1:36   2   Czy Nokia z Microsoftem może odnieść sukces? Oczywiście jest to pytanie względne, gdyż wszystko i zawsze jest możliwe, niemniej możemy dostrzegać większe lub mniejsze prawdopodobieństwo. Obecne telefony z WP7 są niestety …drogie – 1700-2000zł, to nawet za dobre smartfony wciąż zbyt wiele. HTC, LG i ich najnowsze modele z Windows Phone 7 nie odniosły wielkiego sukcesu. Nowa umowa Nokii z MS daje pole do spekulacji jak się ułoży współpraca w tym układzie. Wiemy całkiem sporo, a o powadze umowy świadczy głównie to, że MS dał wolną rękę na modyfikację interfejsu. Oczywiście Nokia prawdopodobnie z tego nie skorzysta, ale daje to wyraźny sygnał, że ta umowa jest dla MS jedną z najważniejszych i możemy się po niej spodziewać czegoś więcej niż po HTC czy LG. Zarówno Nokia jak i Microsoft desperacko chcą osiągnąć sukces na rynku smartfonów i zastopować rozwój Androida czy hegemonię Apple. Sposobów jest wiele, ale najprostszym są subsydia do produktów. Jeśli Nokia zacznie produkować smartfony z WP7 analogiczne dla modeli takich jak Nokia N8, czy Nokia E7 przy znacznie niższej cenie, to może to bardzo pomóc sprzedaży oraz – co bardzo prawdopodobne – zmieni podejście klientów do tego systemu. Nokia E7 z WP7 w cenie 1200zł byłaby łakomym kąskiem i prawdopodobnie skłoniłaby nawet zagorzałych fanów Androida, czy iOS do przyjrzenia się bliżej nowemu systemowi. 