Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 października 2011, 9:43   6   iPhone 4S nieco lepszy od iPhone 4, a poza tym… a poza tym cisza Oczekiwana przez jabłkofanów i redaktorów zagranicznych portali technologicznych konferencja Apple z mottem przewodnim: “Let’s talk iPhone” okazała się nudnym, nic nie wnoszącym niewypałem. Usłyszeliśmy po raz drugi o “przełomowych” funkcjach iOS5, zaprezentowano także iPhone’a 4S, którego streścić można słowami: “Lepsze bebechy”. W zasadzie poniższa tabelka porównawcza zaczerpnięta z portalu Engadget wyjaśnia wszystkie różnice pomiędzy iPhone 4S, a jego starszym braciszkiem – iPhone 4.    e [ź] engadget.com   Plotki związane z dzisiejszym Keynote okazały się w pełni prawdziwe. Nie zaprezentowano iPhone 5 i tym samym wydłużono czas oczekiwania na najnowszego smartfona Apple do ponad 15 miesięcy. Nie wiemy nadal, kiedy iPhone 5 zadebiutuje i czy w ogóle takowy sprzęt ujrzymy. iPhone 4S wygląda jak iPhone 4, ma ekran wykonany w tej samej technologii (Retina Display), udźwignie iOS5, a gry będą chodzić jeszcze płynniej dzięki nowemu procesorowi graficznemu. Tim Cook twierdzi, że procesor ten daje 7 razy lepsze rezultaty. Czy ktoś to sprawdzi? iPhone 4S wyposażony został w kamerę nagrywającą w HD oraz aparat 8MPx robiący zdjęcia w rozdzielczości 3264 x 2448 pikseli. Słowem – nic specjalnego. Fani nie tego oczekiwali. [ź] zdjęcie: gdgt.com 