Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 grudnia 2010, 1:01   1   Groupon nie chce 6 miliardów dolarów od Google Groupon to szybko rozwijający się serwis, który ma swojego klona także w Polsce. Niedawno pisaliśmy o tym, że Google planuje zakupić firmę. Transakcja jednak nie doszła do skutku.  Według AllThingsD Grupon notuje przychody rzędu dwóch miliardów dolarów rocznie. Do niedawna sądzono, że kwota ta zamyka się w okolicy połowy miliarda dolarów. Zarząd Groupona podzielony był w sprawie przejęcia przez giganta z Mountain View. CEO firmy stwierdził, że sprzedał już wystarczającą liczbę udziałów aby utrzymywać się z nich do końca życia. Nie wiadomo jednak dokładnie, dlaczego zakup nie doszedł do skutku. Najprawdopodobniej zarząd firmy stwierdził, że o wiele więcej zarobi rozwijając dalej swoje dziecko, aniżeli odsprzedając się Google. Google nie ma dużego doświadczenia na polu e-commerce i o wiele bardziej sensownym posunięciem byłoby kupienie Groupona przez eBay czy Amazon, które są wręcz weteranami w e-sprzedaży. [ź] vbeta.pl, news.softpedia.com 