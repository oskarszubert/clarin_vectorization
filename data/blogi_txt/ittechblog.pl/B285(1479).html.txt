Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 października 2010, 1:28   3   PingChat! – darmowy, mobilny komunikator PingChat! to aplikacja, która według twórców jest najlepszym na świecie darmowym komunikatorem, pozwalającym na rozmowy tekstowe oraz przesyłanie plików wideo czy obrazów. PingChat! pozwala także na lokalizowanie rozmówców i wysyłanie wiadomości głosowych.  Aby móc korzystać z aplikacji niezbędne jest połączenie z internetem (3G lub WiFi). Aplikacja jest w pełni darmowa – jedyną opłatą są koszty połączeń według stawek operatorów. Użytkownik po rejestracji w systemie otrzymuje unikalny identyfikator i od razu może rozpocząć czatowanie ze znajomymi.  PingChat! działa na urządzeniach wyposażonych w systemy Android, iPhoneOS oraz BlackBerry. Dzięki zastosowaniu serwera, który obsługuje tylko i wyłącznie powiadomienia, informacje o nowej wiadomości otrzymujemy bez opóźnień. PingChat! obsługuje także czaty grupowe. Co ciekawe nie został narzucony limit rozmówców, więc teoretycznie do wspólnej rozmowy możemy zaprosić setki osób. 