Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 10 stycznia 2011, 9:50   13   Facebook zostanie zamknięty 15 marca? Plotka, jakoby Facebook miał zostać zamknięty 15 marca tego roku, została wypuszczona do sieci wczoraj po południu. Niestety nie wiemy czy informacje opublikowane przez Weekly World News są prawdziwe, niemniej jednak powinniśmy przyjrzeć się temu, czy Zuckerberg ma zamiar zwinąć interes. Być może jest to tylko plotka bądź “ustawiona informacja”.  “Tracę kontrolę nad Facebookiem” – powiedział Mark Zuckerberg podczas konferencji prasowej poza jego biurem w Palo Alto – “stres, który spowodowany jest prowadzeniem tak dużej firmy zniszczył mi życie. Czas położyć kres temu szaleństwu”. Zuckerberg twierdzi, że od 15 marca tego roku użytkownicy nie będą już mieli dostępu do zasobów Facebooka (oraz ich własnych kont). Lepiej więc – jak twierdzi WWN – zabrać stamtąd swoje zdjęcia póki jest jeszcze czas. “Myślę, że to nic wielkiego” – twierdzi Mark w prywatnej rozmowie z jednym z dziennikarzy – “Szczerze mówiąc tak będzie lepiej. Ludzie wreszcie oderwą się od Facebooka i zaczną przebywać poza domem nawiązując realne znajomości.” W tym momencie Facebook wyceniany jest przez specjalistów na około 82,9 miliarda dolarów. Mark twierdzi jednak, że nie liczą się dla niego pieniądze (potwierdzałyby to  jego wcześniejsze słowa). Chce jedynie żyć tak jak wcześniej. Zastanówmy się jednak czy powrót do starego życia – będąc światową sławą – jest możliwy? Moim zdaniem nie. Twarz Zuckerberga jest rozpoznawalna. Spójrzmy na to, jak żyją aktorzy, którzy niegdyś byli sławni. Do dziś borykają się z problemami, które dotyczą sław. Czy Facebookomania w USA (i nie tylko) zostanie zakończona? Czy tak dobrze prosperujący serwis może zostać po prostu wyłączony? Co z milionami reklamodawców? Co ze zbudowanymi relacjami pomiędzy firmami a użytkownikami? I najważniejsze – jak zniosą to ludzie uzależnieni od Facebooka? Jeśli zakończenie ery Facebooka 15 marca okaże się prawdą, to tego dnia wszystkie dane – linki, wpisy, zdjęcia, profile – zostaną usunięte na zawsze. Poczekajmy jednak na oficjalne stanowisko Marka w tej sprawie. UPDATE: Na oficjalnym wallu pojawiła się informacja: “Nie zamierzamy zamykać Facebooka. Będziemy pracować nad projektem jak dotychczas. Nigdzie się nie wybieramy; dopiero się rozkręcamy.” 