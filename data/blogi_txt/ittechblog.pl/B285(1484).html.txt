Marcin Jaworski    Początkujący redaktor. Informatyk z krwi i kości. Zapalony linuksiarz i programista webowy. Miłośnik anime i mocnego rock'a. Obecnie pracuje jako programista w jednym z większych polskich portali społecznościowych.     Email Marcin Jaworski, 31 października 2010, 7:37   2   [aktualizacja] Google Nexus Two za 8 dni?    na zdjęciu: Google Nexus One Jak donosi serwis Android and Me, nowym telefonem, który zostanie przedstawiony na konferencji firmy Samsung 8 listopada w Nowym Jorku, będzie prawdopodobnie Google Nexus Two. Informacja pochodzi od osób zaznajomionych z projektem Samsunga. Spekulowano, iż nowy telefon sygnowany przez Google może być zmodyfikowaną wersją Samsung Galaxy S (jest to w tej chwili najbardziej rozbudowany technologicznie telefon z Androidem). 28 października na stronie Federalnej Komisji Łączności (FCC) pojawiły się dokumenty opisujące nowy model telefonu o numerze GT-i9010. Dla porównania numer modelu Samsung Galaxy S to GT-i9000. Wiadomo, że nowy model należy do rodziny Galaxy S. Z ostatnich informacji wynika jednak, że Google Nexus Two nie będzie zmodyfikowanym Samsung Galaxy S. Anonimowy informator twierdzi, ze nowy Nexus jest zbudowany na mocniejszych podzespołach niż Galaxy S oraz zawiera procesor pracujący z taktowaniem 1.2 GHz. Także design nowego telefonu różni się od Galaxy S – jest ponoć bardziej “sexi”. ;) Nexus Two ma pracować pod kontrolą najnowszej wersji systemu Android - Gingerbread 2.3. W przeciwieństwie do innych aparatów z systemem Google’a, Nexus ma zawierać czystego Androida bez producenckich nakładek i modyfikacji. Wyobraźcie sobie telefon stworzony przez Samsunga, w którym za całe oprogramowanie odpowiedzialne jest Google. Tym właśnie będzie Google Nexus Two. Aktualizacja 08.11.2010 12:15 Premiera nowego telefonu została przesunięta o kilka dni. Testerzy wykryli “poważny problem sprzętowy”. Nie wiemy jakiego typu to usterka, jednak prawdopodobnie problem wystąpił w module GPS (Samsung Galaxy S miał podobne problemy). Samsung odwołał także konferencję zaplanowaną na dzień 7 listopada.  [ź] androidandme.com 