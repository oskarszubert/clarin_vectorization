Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 15 maja 2011, 12:12   9   Aparat w iPadzie 2 – niepotrzebny bajer Minęły 2 miesiące od czasu kiedy iPad 2 wszedł do sprzedaży. Tyle czasu wystarczyło Apple na sprzedanie kilku milionów egzemplarzy najbardziej pożądanego tabletu na świecie.  To, co wyraźnie odróżnia drugą generację iPada od pierwszej, to obecność dwóch kamer – z przodu i z tyłu urządzenia. O ile ta, umieszczona na froncie urządzenia jest całkiem przydatna (wideorozmowy), to ta na pleckach iPada zdaje się być kompletnie bezużyteczna, a jej jakość i sposób obsługi pozostawia wiele do życzenia. Flickr opublikował dane statystyczne na temat użytkowników iPada 2, którzy wysyłają zdjęcia na swoje konta w tymże serwisie. Na kilka milionów sprzedanych iPadów, tylko 22 użytkowników tabletu postanowiło wrzucić swoje zdjęcia na Flickra (spośród 40 mln zarejestrowanych internautów). Co dziwniejsze, ta grupka osób udostępniła łącznie 12 570 zdjęć zrobionych najnowszym dzieckiem Apple.   Przykładowe zdjęcie wykonane iPadem 2  Jakość aparatu (o ile tak to można nazwać) w drugim iPadzie jest nie najlepsza, ale pomimo tego, bardzo dziwi taka drobna ilość osób wrzucających zdjęcia z iPada na swoje konta Flickr. Dla porównania: na tym samym serwisie jest według statystyk 4391 użytkowników iPhone 4. [ź] slashgear.com 