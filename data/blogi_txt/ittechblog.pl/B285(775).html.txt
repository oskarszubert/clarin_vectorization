Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 kwietnia 2010, 10:31   0   Windows XP – z Service Packiem 3 do 2014  Jak podaje Microsoft, użytkownicy korzystający nadal z Windowsa XP z dodatkiem SP2, powinni zaktualizować go do wersji 3. Service Pack 2 za niedługo przestanie być wspierany, na rzecz swojego młodszego brata. Ci, którzy zdecydują się na aktualizację pakietu, mogą liczyć na wsparcie techniczne do roku 2014.  Wspieranie Windows XP Service Pack 2 zakończy się 14 lipca tego roku. Co to oznacza w praktyce ? Oznacza to, że od 15 lipca, użytkownicy nie będą mogli otrzymywać najnowszych łatek (biuletynów) do swojego systemu. Będą przez to podatni na ataki, wykorzystujące luki systemowe i nie tylko. Ważne jest więc, aby dokonać aktualizacji pakietu SP. Microsoft podaje także inną możliwość: Alternatywnym rozwiązaniem jest migracja do najnowszej wersji systemu operacyjnego Microsoft, czyli do Windows 7. Rozwiązanie jak najbardziej słuszne, ponieważ Windows 7 jest o wiele bezpieczniejszy, nowszy, a przede wszystkim bez większych problemów działa na starszych komputerach. Niemniej wiąże się to z kosztami i wydaje mi się, że Microsoft skłania się bardziej w stronę migracji użytkowników, niż aktualizacji XP do SP3. Dlaczego tak sądzę ? Oto cytat z witryny polskiego oddziału Microsoftu: Przechodząc do Windows 7 użytkownicy komputerów osobistych będą mogli doświadczyć wyjątkowej przygody w pracy z komputerem. Windows 7 jest łatwy w obsłudze i czyni komputer prostym narzędziem do pracy oraz zabawy. Windows 7 z ósmą wersją przeglądarki internetowej Internet Explorer oferuje najnowocześniejsze zabezpieczenia przed złośliwym oprogramowaniem oraz kradzieżą danych osobistych. Zachęcam gorąco drodzy czytelnicy, do przejścia na Windows 7, o ile stać Was na niego. Jeśli jednak kochacie XP-ka – pobierzcie Service Pack 3. 