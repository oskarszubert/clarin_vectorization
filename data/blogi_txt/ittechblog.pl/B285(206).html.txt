Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 czerwca 2008, 9:11   6   Ubuntu Netbook Remix Firma Canonical zaprezentowała na targach Computex w Tajwanie Ubuntu Netbook Remix, wersją systemu Ubuntu przystosowaną do netbooków, nowego rodzaju ultra-mobilnych, energooszczędnych komputerów z procesorem Intel® Atom™. Ubuntu Netbook Remix to de facto odchudzona wersja Ubuntu, przystosowana do uruchamiania na konkretnym sprzęcie. W przeciwieństwie do wersji na pulpit i serwer, Netbook Remix nie będzie udostępniony do ściągnięcia online. Targetem jest tu bowiem nie użytkownik końcowy (przynajmniej nie bezpośrednio), lecz producenci netbooków, którzy chcieliby preinstalować system od Canonical na swoich komputerach (OEM). System został przystosowany do uruchamiania na laptopach z pamięcią Flash zamiast dysku twardego oraz zoptymalizowany pod komputery z procesorem Atom. Będzie też zawierał specjalny program (”launcher”), który ma pozwolić użytkownikom szybkie połączenie z Internetem i rozpoczęcie pracy. Netbooki zaopatrzone w nowy procesor Intela i Ubuntu Linux mają pojawić się na półkach sklepowych w ciągu najbliższych 6 miesięcy i kosztować mogą między 300 a 500 USD. Źródło: http://osnews.pl 