Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 5 maja 2010, 12:57   9   Co w najnowszym Chrome Beta?  Wczoraj (we wtorek) Google udostępniła najnowszą betę swojej przeglądarki - Chrome. Jak twierdzi koncern – najnowsze Chrome cechuje 35% skok wydajności.  Nowa beta wprowadza m.in. obsługę wtyczek w trybie ukrytym (incognito), wprowadza również wiele nowych funkcji związanych choćby z HTML5. Beta, która została wydana w Listopadzie, umożliwiała synchronizację przeglądarki z poziomu konta użytkownika w Google. Wczorajsza beta umożliwia taką synchronizację także dla ustawień przeglądarki, w tym jej wyglądu, strony głównej czy ustawień startowych. Tryb incognito pozwala na anonimowe poruszanie się po sieci. Tryb anonimowy zapewnia brak zapisu naszych ruchów w internecie. Oznacza to poprawę naszego bezpieczeństwa w sieci – choć jak wiadomo – nie jest to ochrona 100%. Funkcje związane z HTML5 to na przykład API Geolokalizacyjne czy system “przeciągnij i upuść” dla plików. Google Chrome Beta jest wstępnie zsynchronizowana z pluginem Flash Player. Dzięki temu przeglądanie stron wykonanych w technologii Flash jest bezpieczniejsze i stabilniejsze. Według gemiusRanking Chrome w Polsce ma ponad 6% udziału w rynku. Wiele brakuje mu do Firefoxa czy choćby IE 7/8, ale ta różnica stale maleje. Pobierz Google Chrome Beta [ź] appscout.com 