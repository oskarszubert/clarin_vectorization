Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 6 lipca 2012, 7:41   22 IT Tech Blog innowatorem w dziedzinie innowacji Ladies and Gentlemen, Panie, Panowie, Drogie Dzieci i Szanowna Konkurencjo, mam ogromną przyjemność poinformować Was, że w dniu dzisiejszym IT Tech Blog ponownie jako pierwszy blog technologiczny w Polsce wprowadza innowacje, które mają na celu jak największe ułatwienie Czytelnikom korzystania z serwisu.   Tym razem chodzi o Twittera oraz wyniki wyszukiwania w Google. Pewnie część z Was już zauważyła, że w Google, pod tytułem artykułu na naszym blogu widnieje nazwisko oraz zdjęcie autora wpisu. Wygląda to dokładnie tak: Dwa wyniki, z wesołymi mordkami Przemka i Tomka Jest to spore udogodnienie, które pomoże Wam (czytelnikom) odnaleźć pożądane wyniki podczas przeszukiwania najbardziej mrocznych, przerażających i pełnych pajęczyn zakątków Sieci. Dzięki temu rozwiązaniu bez problemu poznacie artykuł swojego ulubionego autora lub autorki. Kolejną nowością, z której dotychczas korzystać mogły tylko największe światowe portale, m.in. The New York Times, jest podgląd wpisu na Twitterze. Pojawia się on automatycznie po wklejeniu na Twitterze odnośnika do jednego z naszych artykułów. Po kliknięciu Pokaż podsumowanie użytkownikowi pojawia sie zdjęcie, tytuł, autor oraz wstęp do artykułu. Prezentuje się to nastepująco: Artykuł LANcastera w rozwiniętym tweecie Tomka Większość z Was powinna widzieć już takie podsumowanie w przeglądarkowym oraz mobilnym Twitterze (jeszcze nie u wszystkich działa). Przy najbliższej aktualizacji pojawi się ono także w mobilnych aplikacjach dla Androida oraz iOS. Click. Boom. Amazing! Jesteśmy wyjątkowo dumni z wprowadzonych zmian, ponieważ po raz kolejny IT Tech wyprzedza działającą (jakoś) w polskiej części Internetu, lecz pozostającą 100 lat za Murzynami konkurencję i wytycza szlaki, jakimi będzie ona wkrótce podążała. Zostańcie z nami, już wkrótce więcej zmian oraz nowości! Nie mogłoby być inaczej. Cała nasza ekipa kieruje się mottem Steve’a Jobsa: Stay hungry, stay foolish. Serdecznie życzymy Konkurencji tego samego! 