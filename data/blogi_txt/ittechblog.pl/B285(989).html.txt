Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 11 czerwca 2010, 1:46   2 Greystripe – sposób Adobe na Flashowe reklamy w iPad’zie i iPhone’ie Adobe znalazł sposób na dostarczenie reklam stworzonych we Flashu do urządzeń Apple – iPad i iPhone. W tym celu współpracuje z firmą Greystripe. Już chyba każdy słyszał o konflikcie na linii Apple – Adobe. Ta pierwsza firma zrezygnowała z obsługi technologii Flash w swoich urządzeniach mobilnych. Właśnie dlatego Adobe poszukuje rozwiązania tej sytuacji chociażby dla tak ważnego segmentu, jak reklamy (a przecież wizualna reklama internetowa to głównie Flash). Z pomocą przychodzi Greystripe – firma, która zajmuje się dostarczaniem reklam Flashowych do urządzeń mobilnych. Jak to działa? To bardzo proste, Adobe dostarcza narzędzia do tworzenia reklam z użyciem technologii Flash, natomiast Greystripe dostarcza dla nich platformę. Tak, ale co z iPadem i iPhonem, przecież tam te reklamy nie będą działać!? To jest właśnie najlepsza część tej współpracy. Greystripe będzie – tam gdzie to konieczne – konwertowało Flasha do HTML5. Czyli platforma wykryje możliwości sprzętowe urządzenia i np. na Androidzie 2.2, będą wyświetlane reklamy we Flashu, z kolei na iPhonie i iPadzie platforma wykryje i automatycznie przekonwertuje Flasha do HTML5 tak by przeglądarka Safari mogła je wyświetlić. Zastanawiacie się pewnie, po co ta cała zabawa, skoro łatwiej by było stworzyć takie reklamy od początku w HTML5.  Adobe dostarcza gotowe narzędzia do łatwego i wygodnego tworzenia treści przy użyciu Flasha. Flash to najpopularniejsza platforma do tworzenia reklam wizualnych. Dzięki współpracy Adobe z Greysripe, twórcy reklam mogą je w łatwy sposób dostarczyć do dowolnego urządenia dostępnego na rynku (nie muszą się rozdrabniać i tworzyć za każdym razem reklamy w różnych wersjach dla różnych urządzeń). Jestem ciekaw, jak zareaguje na to Apple, wiemy, że mają swoje mobilne rozwiązanie dotyczące reklam – iAd. Wiemy, że już nie dopuścili konkurencyjnego rozwiązania – Google AdMob. Co dalej? Całkowity monopol na reklamy we własnych produktach? Sytuacja jest bardzo niepokojąca, czekam, aż się rozwinie. [ź] pcworld.com 