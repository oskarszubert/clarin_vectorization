Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 2 października 2010, 12:43   0   Windows 7 Phone na telefonach od Samsunga – oficjalnie Microsoft ze swoim nowym systemem próbuje dotrzeć do jak największej liczby urządzeń. Będą to na pewno telefony HTC – jeden z działającym systemem można było zobaczyć w reklamach nowego systemu. Do zabawy przyłącza się także Samsung. Dokładnie 30 września Samsung oficjalnie potwierdził podpisanie długoterminowej umowy z Microsoftem na udostępnianie systemu Windows 7 Phone dla telefonów Samsunga. Są już poważniejsze plany wypuszczenia kilku modeli w tym roku – w Azji, USA i Europie. Jest już nawet prototyp telefonu z Windows Phone 7, na którym Engadget testował nowe dzieło Microsoftu. Bazował on na modelu i8910 HD, który można kupić działający z systemem Symbian. Wtedy już można było się domyślić, że Samsung będzie produkował telefony z W7P, ale dopiero teraz wszystko jest wiadome. Prototyp wygląda tak: Samsung jest znany z produkowania telefonów z systemem Windows Mobile, więc ta decyzja zupełnie mnie nie dziwi. Widocznie stawiają na mnogość dostępnych systemów: Android, Bada i WP7. Dla każdego coś miłego i każdy może wybrać model, który podpasuje jego potrzebom. Ja mam osobiście nadzieję na to, że nowy system będzie na tyle wydajny, że nie będzie trzeba wydać fortuny na telefon z odpowiednimi podzespołami do płynnej i bezproblemowej pracy systemu. 