Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 21 stycznia 2011, 1:00   125   Mini recenzja i test Nokia C3 Touch and Type (C3-01) Nokia C3 (C3-01) to już drugi model z serii Touch and Type, który trafił do naszej redakcji. Pierwszym była opisywana Nokia X3-02. Wielu z Was pewnie zastanawia się, który z tych dwóch modeli wybrać, więc to również uwzględnię w dalszym opisie. Zdjęcie poglądowe dla oddania różnic wizualnych:  Nokia C3 Touch and Type (C3-01) — dane techniczne:  system: WCDMA 850/900/1900/2100 GSM 850/900/1800/1900, system operacyjny: Series 40, wymiary: 111 mm x 47.5 mm x 11 mm, waga: 100 g, ekran: 2.4-calowy (240×320 pikseli), ilość kolorów: 256 tysięcy, pamięć: 30 MB pamięci wewnętrznej, do 32GB pamięci zewnętrznej microSD, aparat fotograficzny: 5 megapikseli, led flash, łączność: WLAN 802.11b/d/g/n, Bluetooth 2.1, USB 2.0, HSDPA, VoIP, czas czuwania: do 440 godzin (GSM) do 405 godzin (3G), czas rozmów: do 5.6 godzin (GSM) do 3.4 godziny (3G).  Dlaczego warto wybrać C3-01 a nie X3-02?  W pełni metalowa obudowa. Nawet do 30% wydajniejsza bateria.  Aż czy tylko dwie różnice? W X3-02 również mamy metalowe elementy, ale to C3-01 jest już w pełni metalowa. Ceny obydwu modeli na Allegro kształtują się na podobnym poziomie i obecnie wynoszą około 600PLN. Kluczowym argumentem za C3-01 jest bateria. X3-02 przy intensywnym korzystaniu bez ładowania wytrzymywała …ledwo ponad dobę, co bardziej kojarzy mi się ze smartfonami o ekranach powyżej 3 cali niż z tak małymi telefonami. Nie bez znaczenia jest tu chyba kwestia pracy WiFi, która nie jest zaprojektowana zbyt energooszczędnie. C3-01 to Bateria BL-5CT, litowo-jonowa, 1050 mAh, podczas gdy X3-02 to Bateria BL-4S, litowo-jonowa, 860 mAh. Nokia C3-01, muszę przyznać, pewniej leży w dłoni dzięki wadze 100g, gdzie X3-02 to waga lekka – z jej 78g. Warto? Nokia C3-01 to po prostu dobry telefon. Mamy moduł 3G, łączność HSDPA (do 10,2 Mbps) oraz WiFi w standardach b/g/n z kilkoma aplikacjami od FB/Twittera + Pocztę (lub jeśli wolimy aplikację Gmail), a na dodatek Opera Mini. Jednak nie oszukujmy się, multimedialność czy też pseudowykorzystanie jako smartfona polecam jedynie twardzielom. Po prostu na tak małym ekranie nie jest to zbyt wygodne, a dodatkowe utrudnienie stanowi jego niewielka czułość. Wszystko bowiem zależy od tego, z jakim nastawieniem podejdziemy do tego telefonu. Nokia C3-01 jest świetna dla osób, które po prostu chcą elegancki, nietandetny telefon w metalowej obudowie. Dotykowy ekran w tym modelu ma jedynie wspomóc te podstawowe funkcje i zastąpić przyciski fizyczne przy nawigacji. Nie traktujmy tego modelu jako zastępczego smartfona, a na pewno się nim nie zawiedziemy. Jeśli macie jakieś dodatkowe pytania, zostawcie komentarz. Postaramy się Wam pomóc. :)    Plusy: metalowa obudowa, dobra bateria, cena, przyzwoity aparat, zwarta obudowa z dobrze dobraną wagą, bardzo dobra jakość spasowania. Minusy:   ekran rezystancyjny nie pojemnościowy, niebieskie podświetlanie klawiszy, spore opóźnienie migawki aparatu, słabe zarządzanie wydajnością baterii (WiFi), klawisze wymagają większego nacisku.      Ocena: 8/10 