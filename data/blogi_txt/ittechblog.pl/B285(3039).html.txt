Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 11 czerwca 2013, 12:21 14-calowy notebook dla… graczy Z czym Wam się kojarzy 14 cali? Mi z telewizorem z wypukłym kineskopem, który stoi u mnie na komodzie, niepodpięty, i generalnie jest typowym zbieraczem kurzu w pokoju. Inni mogli pomyśleć o tym, że tablety wchodzą w trzecią fazę: 7-10-14 to co prawda nie 5-10-15, ale dobre i to ;) Tymczasem 14 cali to wymiary notebooka Razer Blade przeznaczonego dla graczy. Ten mikrokombajn wyposażony jest w ekran o rozdzielczości HD+, kartę graficzną Nvidia GTX 765M 2 GB i procesor Intel Core i7 „Haswell” o taktowaniu 2,2/3,2 GHz. Waży niecałe 2 kilogramy (ściślej: 1,87) i ma wbudowane 8 GB RAM, 128-gigabajtowy dysk SSD (choć w opcji można zamówić 256 lub 512 GB). Na obudowie o grubości 16,6 mm znajdziemy także trzy wejścia USB w standardzie 3.0 czy też złącze HDMI. Dźwięk obsługiwany jest przez system Dolby Home Theather v4, całość zaś zasila bateria o pojemności 70 Wh, pozwalająca nawet na 6 godzin pracy. Cenowo Razer Blade stoi dość wysoko – 1799 dolarów (czyli niecałe 6000zł), można także zamówić wersję Pro z 17,3-calowym ekranem Full HD w cenie 2299 dolarów. Oba modele dostępne są na terytorium Stanów Zjednoczonych, jednak jeszcze w tym roku trafią na pozostałe rynki. Źródło: crn.pl 