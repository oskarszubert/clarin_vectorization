Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 12 lutego 2010, 1:48   0   Notebook + Dotyk = TouchBook – Toshiba Satellite U500-1EX  Ostatnio, po premierze iPad’a od Apple, przewidywałem rychłe pojawienie się Macbook Touch, a tu Toshiba postanowiła wyprzedzić konkurencję i już teraz oferuje nowe laptopy z dotykowym ekranem. Co prawda DELL już od jakiegoś czasu oferuje w swoim 17 calowym modelu multitouch ale to jednak była inna kategoria wagowa. Tu mamy do czynienia z modelem Toshiba Satellite U500-1EX. Wizualnie i technicznie nie różni się prawie niczym od dostępnego już na rynku modelu Satellite U500 z układem Arrandale + tutaj mamy dotykowy ekran. Co prawda nie jest to pełnoprawny tablet bo mamy ekran dotykowy ale nie obracany. W sumie nie wiem jak nazwać tę nową kategorię laptopów, chyba Touch Book ale to się zweryfikuje z czasem jak będzie to co raz więcej modeli. We wnętrzu Toshiba Satellite U500-1EX znajdziemy dwurdzeniowy procesor Intel Core i3-330 (3M Cache, 2.13 GHz) wspomagany przez 4GB pamięci operacyjnej DDR3 RAM oraz 320GB dysk twardy HDD. Obraz pochodzący ze zintegrowanego układu graficznego Intel GMA HD wyświetlany będzie na 13,3-calowej matrycy TFT WXGA TruBrite o rozdzielczości 1,280 x 800 pikseli. Do tego kamerka, liczne porty w tym HDMI i waga około 2.1kg. Cena będzie wynosić około 3 500zł. 