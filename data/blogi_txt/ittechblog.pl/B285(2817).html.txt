Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 1 sierpnia 2012, 9:30   4 Nadchodzi nowa galeria w Facebooku, a’la Google+ Newsroom Facebooka oznajmił, że kończą się pracę nad nowym sposobem prezentowania zdjęć w portalu. Podobno nawet w Polsce są już użytkownicy, którzy uświadczyli Facebookowej mozaiki. Minie jednak trochę czasu, aż wszyscy będą mogli się cieszyć nową galerią… bądź też ją przeklinać. Patrząc na przykładowy screen, pierwsze skojarzenie to Google+ – i nie bez powodu. Gigant z Mountain View jako pierwszy zaprezentował galerię, w której wyświetlanie zdjęć przyjęło formę mozaiki. Są jednak różnice: Facebook dodał kilka opcji, których na próżno szukać w G+. Na poniższym zrzucie widać cztery kolumny zdjęć. Dwa z nich zajmują dwie kolumny: to są wyróżnione fotografie. Zasada działania nie jest taka, jak w G+ – tam skrypt sam tworzy mozaikę, na Facebooku zaś użytkownik będzie miał możliwość stworzenia poniekąd własnej. Domyślnie wszystkie zdjęcia będą wyświetlane w czterech kolumnach. Kolejną zmianą są trzy “zakładki”. Pierwsza to zdjęcia ze znacznikami, druga to zdjęcia użytkownika, a trzecia to albumy.  Łatwe będzie wyróżnienie zdjęcia. Zasada działania jest identyczna jak w Osi czasu. Wystarczy najechać na zdjęcie kursorem i kliknąć przycisk gwiazdki, który ukaże się w prawym górnym rogu. Znacznie uproszczone może też być komentowanie i klikanie Lubię to. Nie wiadomo jeszcze jak to do końca działa, widzę jednak dwie wizje. Albo kliknięcie (na przykładzie poniżej) Like bądź Comment spowoduje po prostu znane wszystkim wyświetlenie zdjęcia. Albo te dwa wyrażenie spowodują pojawienie się “chmurki” z możliwością wpisania komentarza czy kliknięcia Lubię to bez potrzeby powiększania zdjęcia, już z poziomu miniaturki. Najbardziej prawdopodobną opcją wydaje się być jednak pierwsza. Warto wspomnieć, że zmiany niosą też udogodnienie dla właściciela galerii. Z poziomu mozaiki będzie mógł łatwo zarządzać zdjęciami.  [ź] Facebook newsroom 