Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 16 lutego 2012, 5:01   2   Mac OS X 10.8 Mountain Lion – co nowego? Lipiec 2011 roku, fani Apple każdego dnia zadają pytania “Gdzie jest Lion?”, wszyscy bowiem czekali na niego. Siedem miesięcy potem, Apple wypuszcza Developer Preview systemu Mac OS X 10.8 – Mountain Lion. Jakie zmiany zostały wprowadzone w najnowszej odsłonie “OS dziesiątki”? Notification Center Nie wiem jak Wy, ale ja odkąd korzystam z iOS 5 na swoim iPhonie, próbuję ściągnąć z belki systemowej pasek powiadomień, ale po prostu się nie da. Mountain Lion naprawia ten problem – wprowadzająć Notification Center do komputera. Aby wywołać panel, należy przesunąć dwoma palcami od prawej do lewej strony trackpada lub kliknąć na ikonkę obok ikony Spotlight. Poza tym Apple wprowadziło nowe powiadomienia, są to chmurki w prawym, górnym rogu ekranu. Użytkownicy Growla będą czuli się jak w domu. AirPlay Mirroring Kolejną funkcją, której nieistnienia po prostu nie rozumiałem, jest AirPlay Mirroring dla komputerów Mac. Osobom nie w temacie tłumaczę o co chodzi: obraz z ekranu Waszego urządzenia (na dzisiaj iPada 2 lub iPhone’a 4S) jest streamowany po Wi-Fi do Apple TV w rozdzielczości HD 720p, a następnie wyświetlany na telewizorze podłączonym do box’a od Apple. Messages Czyżby kolejna z funkcji, na którą czekałem? Oczywiście. iMessage pozwala nam na wysyłanie darmowych smsów do użytkowników systemu iOS 5 oraz – już od lata 2012 – Mac OS X 10.8. Nie jest to może nic odkrywczego, jednak taka nowość cieszy, biorąc pod uwagę, że konkurencja nie oferuje podobnych rozwiązań na komputery. Game Center Funkcja dobrze znana posiadaczom iDevice’ów – Game Center. Jest to miejsce zarządzania naszymi grami dające możliwość rozgrywek online z przyjaciółmi oraz porównywania wyników z ludźmi z całego świata. Nowością wprowadzoną w wersji na komputer jest możliwość prowadzenia rozmowy głosowej w grze. iCloud Mountain Lion jest pierwszym systemem Apple, który został wprowadzony po premierze iCloud i integruje się z systemem jeszcze lepiej niż dzieje się to w obecnym Lionie. Po pierwszym włączeniu 10.8 pojawia nam się obraz ustawień iCloud, po zalogowaniu się automatycznie ustawienia są konta Mac AppStore, FaceTime oraz iTunes, synchronizowane są kontakty, kalendarze, zakładki, dokumenty. Działa to dokładnie tak samo, jak na… iOSie. Aplikacje z iOS Dwie są zupełnie nowe, trzecia została tylko “przebrandowana”. Do tych pierwszych zaliczamy Notatki oraz Przypomnienia, dokładnie kopie swoich iPadowych odpowiedników. Ostatnia to dawny iCal, teraz nazwany po prostu Kalendarz. Nic ciekawego. Udostępnianie treści iOS 5 jest bardzo zintegrowany z Twitterem, Mountain Lion przenosi tą funkcję na ekrany komputerów, pozwalając na dzielenie się praktycznie wszystkim, co możemy zobaczyć w Quick Look. Możemy też synchronizować naszą listę kontaktów ze znajomymi z Twittera. Ciekawostką jest aplikacja QuickTime, która umożliwia wysłanie oglądanego filmu na YouTube lub Facebook. Czy to zapowiedź rozszerzenia opisywanej funkcji? Mam nadzieję, że tak. Gatekeeper Gatekeeper ma zmienić sposób dystrybucji aplikacji na OS X. Apple będzie oferować deweloperom możliwość podpisania aplikacji przed ich dystrybucją. Mountain Lion będzie oferował funkcję, która ma pozwalać na instalację tylko aplikacji z Mac AppStore/tylko z MAS i tylko podpisane/jakiekolwiek. Ma to pomóc w zabezpieczeniu systemu przed wirusami oraz wyciekami danych. Jak to się sprawdzi w praktyce? Zobaczymy za kilka miesięcy. Oby Apple dopracowało tę funkcję i przekonało do niej swoich klientów. Podsumowanie To wszystkie nowości w nowym systemie Mac OS X 10.8. Zakładam, że użytkownicy urządzeń z iOS wynudzili się czytając ten wpis i jest to bardzo słuszna reakcja. Mountain Lion jeszcze bardziej został upodobniony do wyglądu iOSa. Czy to źle? I tak, i nie. Nie dlatego, że łatwo będzie przekonać osoby, korzystające z iPhone’ów do zakupu Maka, a i sam system wygląda ładniej, i zyskał kilka ciekawych funkcji. Jest źle, ponieważ wydaje mi się, że Mac OS X traci trochę na profesjonalizmie. Czytając reakcje ludzi na informacje o 10.8, cały czas przewijało się pytanie “Dlaczego Apple nie połączyło tych dwóch systemów?”. A no dlatego, że (jak powiem Wam każda dziewczyna) liczy się wnętrze, a tutaj oba systemy są zupełnie inne. Aktualizacja Jak słusznie zauważył David Connell na Twitterze, nowy system nie będzie nazywał się Mac OS X 10.8, a po prostu OS X 10.8. Jest to zmiana podobna, do przebrandowania Apple Computer Inc. na Apple Inc? 