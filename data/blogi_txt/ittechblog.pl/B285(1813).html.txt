Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 25 marca 2011, 11:26   2   Doładuj smartfona słońcem Ogniwa słoneczne w smartfonach to nie nowość, jest już kilka modeli które mają z tyłu specjalne panele słoneczne. Jednak takie rozwiązanie nie jest ani estetyczne, ani praktyczne: pogrubia design, oraz wymusza położenie telefonu ekranem do dołu. Technologia Wysips ma to zmienić. Jest to cienka warstwa folii fotowoltaicznej, która jest nakładana bezpośrednio na ekran. Cechuje się ona dużą przeźroczystością więc nie wpływa na jakość obrazu, a jej minimalna grubość powoduje, że nie wpływa negatywnie na reagowanie na dotyk ekranu. Technologia Wysips potrafi czerpać energię z dowolnego światła, zarówno słonecznego, jak i sztucznego – więc możliwe będzie podładowanie telefonu również w biurze. W obecnym stadium rozwoju takowa folia ładuje typową baterię telefonu w 6 godzin. Przewidziana na przyszły rok druga generacja pozwoli na 30 minut rozmów dla każdych 60 minut ładowania. Smartfony będą tego potrzebować, już teraz topowe modele wytrzymują średnio bez ładowania 1,5 dnia do max 2, co w przypadku podróży mocno ogranicza naszą dostępność. Ta technologia umożliwi realne wydłużenie czasu pracy w nieskończoność, zakładając, że ładować “tradycyjnie” będziemy potrzebować jedynie… nocą. :)  [ź] chip.pl 