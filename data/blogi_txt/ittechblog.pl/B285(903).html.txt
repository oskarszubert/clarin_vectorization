Maciek 'mkasprzyk' Kasprzyk    Head prokrastynator. Samozwańczy programista, lubiący projektować rzeczy, które nigdy nie ujrzą światła dziennego. Czerpie inspirację ze wszystkiego co go otacza. Fan muzyki bassowej.     Email   Maciek 'mkasprzyk' Kasprzyk, 15 maja 2010, 8:28   9   Telefony komórkowe w USA częściej używane do transmisji danych niż do rozmów Liza Colburn stale korzysta ze swego telefonu komórkowego. Zapisuje listę zakupów, nagrywa notatki głosowe, słucha muzyki na siłowni, a spalonymi kaloriami chwali się na Twitterze oraz Facebooku. Jedyną funkcją telefonu, z jakiej nie korzysta …  jest możliwość wykonywania rozmów! Prawdopodobnie rozmawiam z kimś raz na tydzień – mówi Pani Colburn, 40-letnia konsultantka d/s marketingu, użytkowniczka iPhone. Dla wielu amerykanów, telefony komórkowe stanowią niezastąpione urządzenie do organizacji życia, oraz bycia w kontakcie z zewnętrznym światem, rodziną oraz “przyjaciółmi online”.  Według danych rządowych w USA, prawie 90% ludności posiada telefony komórkowe, liczba ta ciągle rośnie, jednak ilość wykonywanych rozmów głosowych stoi w miejscu. Wskaźniki te nie podnoszą się w górę, mimo tego, że wielu mieszkańców rezygnuje z telefonów stacjonarnych na rzecz telefonii mobilnej. Zamiast rozmawiać, ludzie wykorzystują wiele dodatków jakie oferują ich iPhone’y, Blackberry i inne smartfony. Przykładowo – przeglądanie sieci Web, słuchanie muzyki, oglądanie internetowej telewizji, gry oraz e-maile i sms’y. Jak podaje CTIA, liczba wiadomości tekstowych wysłanych przez użytkowników wzrosła o 50% w porównaniu do zeszłego roku. Jak twierdzą zarządcy firm oraz analitycy, w Stanach Zjednoczonych, po raz pierwszy w historii, ilość przesłanych danych tekstowych, e-maili, strumieni wideo, muzyki i innych usług dla urządzeń mobilnych w 2009 roku przekroczyła ilość przekazanych połączeń głosowych. Sam po sobie zauważyłem, że coraz cześciej komunikuję się ze znajomymi za pomocą iPhone’owego Facebooka i Blipa. Jednak wielu moich znajomych twierdzi, że rozmowa to rozmowa i nic jej nie zastąpi. Jak sprawa wygląda u Was? [ź]: nytimes.com 