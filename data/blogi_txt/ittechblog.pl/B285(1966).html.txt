Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 czerwca 2011, 12:35   5   To koniec LulzSec, grupa zostanie rozwiązana! Grupa LulzSec, odpowiedzialna za ataki na CIA, Nintendo czy Sony ogłosiła, że została wczoraj rozwiązana. Okazało się, że hakerzy mieli w planach jedynie 50-cio dniową działalność, aby po tym czasie porzucić “markę LulzSec”.  W oficjalnym oświadczeniu czytamy: “Przez ostatnie 50 dni obnażaliśmy korporacje, rządy a często samą ludzkość jak i wszystko co stało pomiędzy nimi, tylko dlatego że potrafiliśmy. To wszystko było po to, aby bezinteresownie bawić innych – próżność, sława, rozpoznawalność wszystkie te rzeczy stały w cieniu naszego pragnienia tego, co kochamy.” Grupa nie chce być już więcej kojarzona z nazwą “LulzSec” i jej członkowie wracają do korzeni, tj. nazwy “AntiSec”. Działalność zostanie zapewne utrzymana. Prezentem od LulzSec na zakończenie ichniejszych działań jest ostatni zrzut wykradzionych danych prosto z firm takich jak AT T, AOL, Disney, Universal, EMI oraz FBI. Grupa hakerów kończy swoją działalność pod szyldem “Lulz” z niemalże 300.000 śledzących na Twitterze. [ź] mashable.com, reuters.com 