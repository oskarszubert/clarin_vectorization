Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 22 grudnia 2008, 7:39   3   PKP przez Internet? Coraz lepiej :) A stać ma się tak za pomocą nowego projektu SITKol. Projekt „Studium wykonalności systemu informacyjnego obsługi transportu kolejowego” pod nazwą roboczą SITKol jest współfinansowany ze środków Unii Europejskiej w ramach programu TEN-T (Trans – European Networks for Transport) w zakresie badań i analiz. Docelowo, system SITKol ma być rozwijany jako spójny system informacyjny obsługi uczestników transportu kolejowego w zakresie przewozu osób, bagażu i towarów, w zgodności z opisem podsystemów – Dyrektywa 2001/16/WE Parlamentu Europejskiego i Rady Europy z dnia 19 marca 2001r. “w sprawie interoperacyjności transeuropejskiego systemu kolei konwencjonalnych”. System SITKol ma umożliwiać:  optymalizację infrastruktury informacyjnej, poprawę jakości obsługi informacyjnej uczestników transportu kolejowego z zastosowaniem obecnie stosowanych i rozwijanych mediów komunikacyjnych, obniżenie kosztów komunikowania się z klientami i partnerami w procesach przewozów kolejowych, udostępnianie wiadomości o wydanych decyzjach, licencjach, certyfikatach, koncesjach itp., udostępnianie informacji o zdolnościach przewozowych operatorów kolejowych krajowych i międzynarodowych, udostępnianie informacji o rzeczywistym biegu pociągu w porównaniu z planem wraz z wizualizacją na mapach cyfrowych.  A co to będzie znaczyć dla nas już teraz? Jest już beta / demo nowego systemu wyszukiwania połączeń online. Co nowego?  Możliwość wyświetlenia mapy przejazdu (ładniejszej niż obecnie).  Na tej mapie zaznaczone są też linie kolejowe oraz przystanki/stacje (mapa Teleatlas lub Google). Na tej mapie mają być/będą też pozaznaczane różne inne punkty (przystanki autobusowe, tramwajowe, metro, hotele, gastronomia…). Na razie są tylko stacje kolejowe (z podziałem na rodzaj pociągów z danej stacji odjeżdżających).  Wyświetlanie informacji o wybranych pociągach oraz odjazdach ze stacji w danym kierunku (bez ograniczeń czasowych).  Jest też mapa pozwalająca lokalizować pociągi :D Na razie chyba tylko wg rozkładu, ale niech im tylko wszystkim zamontują GPS-y :D Inwigilacja totalna PKP.  Mają być widoczne opóźniania pociągów oraz remonty mające wpływ na kursy  Być może będzie to wyszukiwarka także dla autobusów (chociaż międzymiastowych). Czesi i Słowacy sobie z tym poradzili.  No i nie ma (jeszcze) reklam. ;)  Źródło: adas.jogger.pl 