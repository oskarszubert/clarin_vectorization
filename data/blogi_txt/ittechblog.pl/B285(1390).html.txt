Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 8 października 2010, 7:03   0   Konkurs dla deweloperów. Do zgarnięcia 30 tys. złotych GG.pl udostępniło swoje API publicznie otwierając się na deweloperów (na razie w wersji beta). Z tej okazji zorganizowano konkurs na najciekawszą aplikację dla tego serwisu społecznościowego. Jest o co walczyć, bo główną nagrodą jest 30 tysięcy złotych, a organizatorzy przewidują dodatkowo nagradzanie wyróżnionych osób oraz propozycje pracy dla najlepszych. Radzę się pośpieszyć! Konkurs startuje już 12 października, a kończy się 31 grudnia! Zwycięzca zostanie ogłoszony 15 lutego 2011 roku.  Konkurs jest skierowanych do młodych firm, startupów, studentów i osób z pomysłami. Nagroda motywuje do pracy, a dzięki dużej społeczności GG.pl nasz program może trafić do naprawdę szerokiego grona odbiorców. Nie ma ograniczenia co do tematyki, więc można dać upust swojej wyobraźni. Nie liczy się kolejność nadsyłania, więc nie należy się spieszyć. Jednakże co miesiąc pod tym adresem można będzie znaleźć ranking najciekawszych aplikacji wytypowanych przez jury. No właśnie… Zwycięzca zostanie wytypowany przez jury. Nie ma głosowania użytkowników, wygranej poprzez zdobycie największej rzeszy użytkowników. Oceniać aplikacje będą:  Łukasz Łopuszański – redakcja Software Developer’s Journal, Paweł Bijata – redakcja PC Format, Marek Soból – CPO GG Network S.A., Zbigniew Pieńkowski – CIO GG Network S.A., Marcin Jagodziński – bloger, twórca serwisu BLIP. Aplikacja zwycięzcy  będzie się znajdować w głównym pasku aplikacji na GG.pl i w pasku w komunikatorze Gadu-Gadu. To kolejny z powodów, aby wziąć udział w konkursie. Rejestracja do konkursu oraz pełna dokumentacja API (póki co, jest tylko mały zalążek) znajdą się pod adresem rozwoj.gg.pl już 12 października. [ź] Software Developer’s Journal NR. 11 Listopad 2010 