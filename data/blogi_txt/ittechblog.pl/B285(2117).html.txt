Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 24 sierpnia 2011, 9:50   4   Nazwy znanych firm – skąd się wzięły? Firmy funkcjonujące w internecie (i nie tylko) już od pewnego czasu, mają wokół swojej marki zbudowaną (lub nie) historię. Opisuje ona proces powstawania firmy i jej rozwoju aż do momentu, w którym firma obecnie się znajduje. Bardzo często już na początku dowiadujemy się o tym, skąd wzięła się nazwa firmy. Przedstawiamy Wam kilkanaście firm i wyjaśnienie, dlaczego noszą właśnie taką, a nie inną nazwę. Szybko i przyjemnie.  Adobe (uwaga: czytamy “adobi”) Od nazwy rzeki Adobe Creek, która płynęła za ówczesnym domem założyciela firmy – Johna Warnocka. Amazon Amazon początkowo miał nazywać się Cadabra. Jeff Bezos zrezygnował z tej nazwy na rzecz Amazon – od największej rzeki świata (Amazonki), która miała symbolizować ogrom wyboru w e-księgarni. Atari Przedsiębiorstwo założone w 1972 roku miało nazywać się “Syzygy”. Okazało się, że nazwa zajęta została przez inną firmę. Postanowiono wybrać jedno z trzech słów-kluczy z gry “GO”: Sente, Atari i Hanna. Padło na Atari, który to termin nie był jako jedyny z trzech powyższych słów zastrzeżony. Słowo “atari” to w grze “GO” odpowiednik “szacha”. Atari w języku japońskim może mieć kilka znaczeń: trafiony, sukces, osiągnięcie sukcesu, udany. Corel Skrót od Cowpland’s Research Laboratories. eBay Firma pierwotnie należała do grupy Echo Bay Technology Group. Nazwa domeny EchoBay.com była zajęta więc padło na eBay.com. Garmin Od imion założycieli firmy – Garry’ego Burre’a i dr. Mina Kao. Google Początkowo wyszukiwarka Brina i Page’a nazywać miała się Googol co oznacza bardzo dużą liczbę – 1 i 100 zer. Miało to odnosić się do ogromnej liczby informacji zaindeksowanych przez wyszukiwarkę. Kiedy Brin i Page przedstawili projekt wyszukiwarki jednemu z aniołów biznesu, otrzymali czek na “Google”. Nazwa przyjęła się. HP Bill Hewlett i Dave Packard rzucili monetą aby zadecydować, czyje nazwisko będzie pierwsze w nazwie firmy. Wyobrażacie sobie nazwę Packard- Hewlett (PH)? IBM Skrót od International Business Machines. Intel Bob Noyce i Gordon Moore początkowo chcieli nazwać swoją firmę “Moore Noyce” jednak ta była zajęta przez sieć hoteli (swoją drogą trzeba mieć niezłego pecha). Postanowili, że nazwa Intel – od Integrated Electronics – będzie odpowiednia. Nintendo Historia nazwy firmy jest bardzo skomplikowana, opisano ją idealnie we wpisie na polskim Gizmodo. Można powiedzieć, że Nin- ten-dou oznacza: “świątynia wolnej hanafuda” lub “firma, która ma pozwolenie na robienie prawdziwej hanafuda”. Nokia Na stronie Nokii czytamy: “Firma przyjęła nazwę rzeki Nokia w południowej Finlandii, nad którą zbudowano celulozownię”. W 1865 roku firma została założona jako fabryka masy papierniczej. Następnie zaczęła zajmować się produkcją kabli i galanterii gumowej. Po przeprowadzce do miasta Nokia zaczęła budować układy elektroniczne. Qualcomm Od słów Quality Communications Sega Od słów Service Games of Japan. Sony Od łacińskiego słowa “sonus” oznaczającego dźwięk. Nazwa łatwa do wymówienia w większości języków. [ź] vbeta.pl, symbianize.com, atarionline.pl, gadzetomania.pl, zdj: srandaweb.com 