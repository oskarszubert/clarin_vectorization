Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 7 stycznia 2011, 5:03   1 Cortex dla Chrome – dodatek społecznościowy Od pewnego czasu w mojej przeglądarce Chromium, gości dodatek społecznościowy o wdzięcznej nazwie Cortex. Dzięki niemu w bardzo prosty i przyjemny sposób możemy dzielić się ze swoimi znajomymi tym, co wyszperamy w sieci. Zdjęciami, muzyką, ciekawymi artykułami itd. Na chwilę obecną Cortex obsługuje takie serwisy jak: Facebook, Instapaper, Twitter i Tumblr. W przyszłości autor będzie rozszerzał listę obsługiwanych serwisów. Dodatek jest minimalistyczny, żadnych zbędnych bajerów, po prostu szybki dostęp do kilku prostych, ale przydatnych funkcji. Jak działa? To bardzo proste! Najpierw musimy go sobie zainstalować w przeglądarce. Robimy to na stronie dodatku w Google Web Store. Google Web Store - Cortex Po instalacji na pasku narzędziowym pojawi się ikona programu (pierścień). Przechodzimy do opcji i logujemy się do interesujących nas serwisów. Cortex - logowanie do serwisów społecznościowych Od teraz na stronie, którą chcemy się podzielić ze znajomymi albo na interesującym nas zdjęciu klikamy i przytrzymujemy kilka sekund lewy przycisk myszki, po chwili pokazuje się pierścień z przyciskami do wyboru. Przeciągamy wskaźnik myszki na interesujące nas pole, np. na sekcję Facebooka i puszczamy – w tym momencie na naszej facebookowej tablicy, pojawia się odpowiednia informacja. Są też inne przydatne opcje, zobaczycie je na zamieszczonym niżej filmie.   Pierścień z przyciskami   Wpisujemy tekst   Informacja na Facebooku   Prezentacja przygotowana przez twórców lepiej odda możliwości i zasadę funkcjonowania dodatku, zobaczcie: Cortex daje nam również możliwość przeglądania historii dodawanych mediów, wystarczy kliknąć w ikonę na pasku narzędziowym i pokazuje się nam takie oto okno:  Cortex zdecydowanie ułatwia i przyspiesza dzielenie się różnościami wyszperanymi w internecie. Czasem jednak sprawia trochę trudności, zwłaszcza podczas czynności, które wymagają dłuższego przytrzymania przycisku myszy, np. podczas zaznaczania tekstu. Są to jednak sporadycznie występujące utrudnienia, wynikającej raczej z braku przyzwyczajenia niż błędu samego dodatku. Mimo wszystko wypróbować warto. Więcej informacji znajdziecie na stronie: cortexapp.com. 