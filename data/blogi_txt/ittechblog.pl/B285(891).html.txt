Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 13 maja 2010, 11:44   5   Zdjęcia i dokumenty ważniejsze niż portfel Coraz więcej osób bardziej obawia się utraty swoich danych, zdjęć, filmów oraz dokumentów (42%), niż zgubienia własnego portfela (40%). Jak wynika z badania przeprowadzanego w marcu tego roku przez Impulse Research na zlecenie firmy Toshiba, aż 70% użytkowników choć raz utraciło ważny dokument Office, więc 89% z nich archiwizuje już swoje dane. Zaskakujące jest to, że 57% ankietowanych nigdy tego nie robiło! Większość z osób w wieku 18-24 lat najbardziej obawia się włamania do domu (70%), a na drugim miejscu – problemów ze swoim komputerem (65%).  Problem będzie narastał. Według badań IDC Digital Universe Study, przeprowadzonych w maju tego roku, liczba plików, obrazów, nagrań i nośników informacji cyfrowych do 2020 roku wzrośnie 67-krotnie. Z kolei w zeszłym roku, ilość informacji cyfrowych wzrosła o 62 % w stosunku do roku 2008 i wyniosła 800 mld gigabajtów. Ten problem już dziś w dużym stopniu rozwiązuje Windows Live SkyDrive – wirtualny dysk o pojemności 25 GB, na którym każdy użytkownik może za darmo przechowywać wszystkie swoje zdjęcia czy dokumenty dokładnie tak, jak w folderze na swoim komputerze.  Do Windows Live SkyDrive można dostać się za pośrednictwem komputera, telefonu komórkowego, a nawet telewizora – wystarczy dostęp do Internetu. Nasze pliki możemy udostępnić wybranym osobom wysyłając odnośnik pocztą elektroniczną. Możemy gromadzić i prezentować swoje zdjęcia, filmy, materiały graficzne, notatki z zajęć czy współdzielić nasze dokumenty np. z kolegami z uczelni. Pojedyncze pliki mogą mieć wielkość maksymalnie 50 megabajtów. Podobne usługi oferuje też wiele innych firm jak Google czy popularny Dropbox, jednak dla planów darmowych oferują mniej miejsca niż SkyDrive. Z badań przeprowadzonych przez firmę Microsoft w 2009 roku wynika, że najczęściej przechowujemy nasze zdjęcia na kartach pamięci, płytach CD oraz w folderach na komputerze. Coraz rzadziej je wywołujemy, nagrywamy na DVD czy też zapisujemy na pamięciach USB. Coraz częściej jednak przechowujemy zdjęcia na serwisach społecznościowych oraz na stronach internetowych przeznaczonych do gromadzenia i udostępniania zdjęć, takich jak np. Flickr. „Przechowywanie naszych plików staje się coraz większym problemem – jest ich coraz więcej, a miejsce dla nich na naszym komputerze jest ograniczone. W związku z tym, nasze dokumenty są w różnych miejscach, na pamięciach przenośnych lub różnych komputerach. Przypomina to trochę sytuację w przedszkolu, gdy wszystkie nasze zabawki są porozrzucane po podłodze i nigdy nie możemy znaleźć akurat tej, którą chcemy się bawić. Używając SkyDrive wszystkie nasze pliki mogą być przechowane razem i być z nami wszędzie tam, gdzie mamy dostęp do Internetu” – powiedział Michał Kostrzewa z firmy Microsoft. Ponad 370 milionów posiadaczy kont w największym systemie pocztowym Windows Live Hotmail wysyła w jednym dniu ponad 8 miliardów wiadomości i przesyła 1,5 miliarda zdjęć. W każdym miesiącu użytkownicy poczty Hotmail przesyłają 350 milionów dokumentów Office! W przygotowywanej obecnie nowej wersji poczty elektronicznej Windows Live Hotmail, SkyDrive będzie spełniał jeszcze inne funkcje, które uatrakcyjnią pracę z pocztą elektroniczną i uwolnią e-maile od dużych załączników oraz ułatwią oglądanie filmów z YouTube i edycję dokumentów. — A my przypominamy, że już wkrótce (oficjalnie podobno do wakacji) ma się ukazać nowa odsłona usług Windows Live. Obecna wersja pomimo, że oferująca dużo więcej niż np. Google Apps czy ogólnie Gmail cechuje się jednak zdecydowanie większym skomplikowaniem interfejsu. Ciekawe co przyniesie nowa wersja :) [ź] inf. prasowa 