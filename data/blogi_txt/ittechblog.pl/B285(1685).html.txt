Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 18 stycznia 2011, 6:24   53 Karta internetowa BZ WBK – recenzja i szybki konkurs  Na dobrą sprawę produkt BZ WBK – karta internetowa bez plastiku – nie jest w żadnej mierze produktem rewolucyjnym. Znajdziemy kilka takich lub podobnych ofert na rynku, np. karty przedpłacane, czy eKarta mBanku. Mimo wszystko, jest to rozwiązanie dobre, stosunkowo tanie, a przede wszystkim wygodne. Karta internetowa bez plastiku? Tak! Jest to po prostu karta wirtualna. Działa na takiej samej zasadzie, jak karty, którymi płacimy w sklepach, czy przy użyciu których wypłacamy pieniądze z bankomatów. Zwyczajnie, w przypadku omawianej karty wszelkich płatności dokonujemy online, np. w coraz popularniejszych sklepach internetowych. Strona główna serwisu kartainternetowa.pl Dlaczego jest to rozwiązanie interesujące? Przede wszystkim wygoda! Żeby korzystać z karty wystarczy się zarejestrować na stronie kartainternetowa.pl, wybrać interesującą nas opcję, wprowadzić potrzebne dane osobowe (w tym PESEL i ważne: nr telefonu, na który będzie wysłany kod autoryzacyjny CCV2) i tyle. Hop siup – sprawa załatwiona. Bez potrzeby posiadania czy zakładania rachunku bankowego, które przy okazji wiąże się ze stratą czasu, bo trzeba go poświęcić na masę dziwnych papierów, czekanie na kuriera, uaktywnianie konta i co tam jeszcze. Wydanie karty to koszt 1 zł, który jest pobierany przy pierwszym doładowaniu. Nie ponosimy żadnych kosztów za prowadzenie konta ani za otrzymywane w formie SMS-a informacje od banku. Niżej m.in. cennik opłat, który można znaleźć również w FAQ na stronie Banku. W systemach płatniczych karta rozpoznawana jest jako Visa Classic (czyli typowa karta kredytowa), tak więc bez problemu możemy dokonywać płatności w każdym systemie, który ją obsługuje, w kraju i  zagranicą.   Po zalogowaniu   Cennik opłat Szczegółowe dane   Doładowanie karty Ponieważ do każdej karty przypisany jest numer rachunku bankowego, bez większego problemu możemy zasilić ją wybraną kwotą. Możemy tego dokonać za pomocą zwykłego polecenia przelewu lub dokonując wpłaty na poczcie. Możemy także skorzystać z dostępnego na stronie systemu przelewów międzybankowych – BlueCash. W tym wypadku nasze konto doładujemy praktycznie w mgnieniu oka przez internet, korzystając z prostego formularza wpłaty, który sam przeniesie nas do wybranego banku, celem sfinalizowania transakcji. Koszt to 1 zł.   Doładowanie karty   BlueCash - logo   Ze względów bezpieczeństwa nałożone są limity jednorazowych doładowań. Na stronie czytamy: Jednorazowy limit zasilenia karty wynosi 3000 złotych, ale zasilić możesz już od kwoty 1 zł. Koszt wykonania przelewu to jedynie złotówka. W przypadku banków mBank oraz MultiBank prowizja wynosi 3% od kwoty doładowania. Dalej czytamy: Transakcje będą realizowane do wysokości dostępnych środków na Karcie. Pamiętaj jednak, że maksymalna wartość dokonywanych przez Ciebie zakupów w ciągu miesiąca nie może przekroczyć 10000 PLN. Zakupy Jak już pisałem karta rozpoznawana jest jako Visa Classic, z tą różnicą, że nie posiadamy jej fizycznej, plastikowej formy.  Dokonywanie płatności odbywa się tak samo, jak w przypadku kart plastikowych. Tak więc wypełniamy odpowiedni formularz płatności wprowadzając nasze dane, numer karty i kod autoryzacyjny CCV2. Akceptujemy płatność i po chwili dostajemy potwierdzenie dokonania transakcji – sprawa załatwiona. Szybko i bez zbędnych przestojów. Korzystając z karty płaciłem m.in. za wylicytowane na Allegro przedmioty, czy za gry w ramach akcji Humble Indie Bundle #2, gdzie wybrałem płatność za pośrednictwem Google Checkout. Oczywiście w przypadku tego drugiego, system dokonał przewalutowania, w tym wypadku z PLN na USD. Niestety tu sprawa nie wygląda już tak różowo. Karta BZ WBK rozliczana jest w EUR, natomiast koszt przewalutowania to 3% wartości transakcji. Zatem kupując w USD poniosłem dodatkowe koszty przewalutowania z USD na EUR. Podsumowanie Myślę, że dla osób, które dopiero rozpoczynają swoją przygodę z zakupami internetowymi karta internetowa BZ WBK jest rozwiązaniem dobrym i godnym polecenia. Skorzysta z niego również każdy, kto potrzebuje praktycznego i wygodnego rozwiązania do płatności w coraz popularniejszych sklepach internetowych. Produkt BZ WBK nie jest natomiast – na całe szczęście – obwarowany wyssanymi z palca i przesadnymi opłatami manipulacyjnymi, chociaż stosunkowo duże koszty przewalutowania przy zakupach poza granicami kraju, sprawiają, że jest to rozwiązanie tylko dobre. Ale cóż, najwyraźniej coś za coś. Zapewne osoby, które są raczej obyte ze światem elektronicznej konsumpcji, skorzystają już z bardziej zaawansowanych usług/ofert bankowych. Reasumując, jest to produkt wart uwagi i godny polecenia. Na koniec szybki konkurs Mamy do rozdania 3 karty internetowe, każda zasilona kwotą 100 zł. Zasady konkursu są proste: w komentarzu pod tym wpisem napiszcie na co wydalibyście te 100 zł. Nagrodzimy 3 najciekawsze odpowiedzi. Konkurs trwa do czwartku (20.01.2011) do godziny 19:00. Wyniki poznacie godzinę później (20:00). Miłej zabawy! UWAGA! Wzięcie udziału w konkursie jest równoznaczne z akceptacją REGULAMINU KONKURSÓW. 