Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 10 maja 2009, 11:45   52   Recenzja i test GPS Lark 43.1 Utarło się powiedzenie, że tanie nawigacje są niewiele warte … a jak jest w przypadku GPS Lark 43.1? Detaliczna cena wynosi jedyne 369zł a ostatnio dzięki promocji Gazety Wyborczej można go było nabyć za jeszcze mniejsze pieniądze. Po rozpakowaniu ukazuje nam się całkiem zgrabne urządzenie. Jest bardzo kompaktowe i smukłe co sugeruje znacznie wyższą półkę. Wykończenie obudowy jest z gumopodobnego plastiku co niweluje odbicia (w moim iPAQ refleksy są właśnie też na polerowanej obudowie). Ekran ma bardzo dobrą jasność, jednak niestety wykonany jest z tworzywa znacznie odbijającego światło, przez co w dni słoneczne przy złym ulokowaniu może utrudniać nawigację wzrokową. Menu jest bardzo proste, monochromatyczne … niemniej bajecznie proste w obsłudze. Tu wychodzi na jaw największa zaleta urządzenia … dodatkowe mapy. Aby korzystać z TomToma czy AutoMapy wystarczy posiadać takową na karcie SD lub SDHC (urządzenie obsługuje nowy typ kart) i w menu jako domyślną nawigację wybrać właśnie tę naszą z karty … i tyle :) Bez odblokowywania i zbędnej zabawy możemy na domyślnym interfejsie mieć “swoją” mapę. Przyznam się, że tą wbudowaną mapę MapaMap odpaliłem tylko raz. Przeczytałem wiele niepochlebnych opinii o dokładności ww oprogramowania tak więc od razu zdecydowałem się na swoją wersję AutoMapy w wersji 5.5.1. Działa bez problemu, bez zabawy w ustawienia GPS i portów. Po prostu wkładamy kartę, odpalamy i już działa :) Odbiornik GPS miło mnie zaskoczył, szybko łapie sygnał nawet w budynku. Niemniej spotkałem się z opiniami iż w niektórych wypadkach może zrywać połączenia i zalecanymi ustawieniami są:  Sychronizuj czas z GPS (wyłączone), Port Auto(COM7), 115200bps, Kompensuj opóźnienie 1s, Uwględnij pokazując pozycje (wyłączone), Ignoruj odchylenia Średnie, Otwieraj port tylko gdy używany (wyłączone), Czytaj port w oddzielnym wątku (wyłączone), Częstotliwość odczytu 1s (1Hz). Specyfikację techniczną możecie znaleźć na stronie dystrybutora lark.com.pl. Jak za takie pieniądze POLECAM tę nawigację każdemu :) Swoją funkcjonalnością i parametrami jest zbliżona do sprzętów 2x droższych. 