Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 15 sierpnia 2012, 7:00   0   Cykl: Historia Telefonów: Tomek Tomczyk  Kolejna środa i tym razem gość na pewno wszystkim znany. Popularny Kominek, czyli bloger numer 1 polskiego internetu. Nie straszny mu żaden temat, nie straszna mu walka z dużymi koncernami. Podróżuje, zwiedza, testuje i pisze o wszystkim, co mu się podoba, bądź też nie. Twórczość Tomka możecie śledzić na kominek.in oraz kominek.es. fot. Albert Zawada 1. Jaki był Twój pierwszy telefon i jak go wspominasz? Pierwszym telefonem była Nokia “matriksowa”, nie pamiętam jej numeru, ale kto oglądał “Matrix”, ten na pewno pamięta ten telefon. Kupiłem go od kumpla bodajże za dwie flaszki wódki, a że nie za bardzo było mnie stać na rozmowy, to przez cały rok użytkowania pisałem na nim wyłącznie smsy. Do dziś mam sentyment do tej słuchawki i chyba dopiero wiele lat później iPhone’a polubiłem tak bardzo jak moją pierwszą Nokię. 2. Którego featurephone’a wspominasz najlepiej? Nie rozumiem pytania. Nie jest napisane po polsku. 3. Jaki był Twój pierwszy smartfon i jak go wspominasz? Nokia N70. To był lans! Kupiłem go w ramach przedłużania oferty Orange, zaraz po tym jak pojawił się na rynku. Wielki, kolorowy ekran robił wrażenie, ponadto w końcu mogłem na telefonie oglądać filmy, czego bardzo brakowało mi w trakcie długich podróży na trasie Warszawa-Kołobrzeg. Nie miałem pieniędzy nawet na laptopa. Byłem tylko blogerem. 4. Którego smartfona wspominasz najlepiej? Obecnego – iPhone’a. Dzięki niemu telefon przestał służyć mi głównie do dzwonienia. Najczęściej korzystam z niego przy czytaniu maili i sprawdzaniu wiadomości na Facebooku. Dawniej kupowałem bardzo dużo gier, ale od ubiegłego roku moją podręczną konsolą stał się iPad. 5. Jaki jest Twój aktualny telefon i dlaczego akurat ten? iPhone, bo nie ma lepszego telefonu na rynku, przy czym akurat tej pewności nie mam, bo nie miałem okazji bawić się najnowszym Samsungiem. Poprzednie modele Galaxy odrzucały mnie swoją topornością i mało przyjaznym androidem. Użyteczność sprzętu nie jest dla mnie największą zaletą. Zawsze zwracam uwagę na wygląd. To jak z kobietami. Nawet najmądrzejsza i najbardziej inteligentna nigdy nie będzie na dłuższą metę lepsza od tej, która ma fajne nogi i niezłe cycki. 6. Jaki jest Twój wymarzony telefon i dlaczego? Wymarzony telefon to iPhone z ekranem wielkości tego, jaki ma Samsung. 