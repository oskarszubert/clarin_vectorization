Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 kwietnia 2010, 12:10   4   ESET Mobile Security – antywirus dla telefonów komórkowych  ESET Mobile Security to program antywirusowy, przeznaczony do ochrony telefonów komórkowych. Firma ESET wydała wersję beta tego oprogramowania. Można więc za darmo testować owy pakiet.  ESET Mobile Security przeznaczony jest do urządzeń z systemami Symbian i Windows Mobile. Pakiet oferuje nam przede wszystkim:  Skaner antywirusowy Firewall Filtr antyspamowy dla wiadomości tekstowych Security Audit (sprawdzający poziom zabezpieczeń aparatu)  Najciekawszym dodatkiem jest niewątpliwie aplikacja Anti-Theft. Zabezpiecza ona posiadacza telefonu przed skutkami kradzieży. Anti-Theft składa się z trzech niezależnych modułów:  SIM Matching Remote Wipe Zabezpieczenie wbudowane, chroniące przed dezinstalacją pakietu  SIM Matching pozwala na zdefiniowanie zaufanych kart SIM. W przypadku, gdy do telefonu zostanie włożona karta spoza białej listy, telefon automatycznie wyśle wiadomość tekstową do użytkownika, w której powiadomi go o całym zajściu. Przekaże także numer telefonu, który próbował sforsować zabezpieczenia aparatu. Remote Wipe pozwala na usunięcie pewnych danych w przypadku kradzieży aparatu. Dzięki niemu można zdalnie usunąć wiadomości tekstowe, MMSy, listę kontaktów czy pliki zdjęć lub wideo. Remote Wipe jest uruchomiane za pomocą SMSa, wysyłanego na własny numer. SMS ten, musi zawierać specjalną, ustaloną wcześniej komendę lub hasło dostępu. Trzecia funkcjonalność zapewnia ochronę przed usunięciem aplikacji z komórki. Zabezpiecza ona cały pakiet przed próbą dezinstalacji. ESET Mobile Security jest wyposażony w skaner na żądanie i skaner w tle (rezydentny). W przypadku wykrycia zainfekowanych plików, użytkownik proszony jest o wybranie jednej z trzech akcji – usunięcia pliku, poddania go kwarantannie lub próbie wyleczenia. Zaawansowana heurystyka pozwala na diagnozowanie i usuwanie zagrożeń, które nie są jeszcze dobrze znane lub nie są znane w ogóle. Program sprawdza wszystkie dane, przesyłane za pomocą Wi- Fi, Bluetooth lub portu podczerwieni (IRDA). Pakiet przechowuje logi ze skanów oraz wykonanych działań i akcji. Możliwe jest także aktualizowanie baz wirusów. Opcje tą można wyłączyć. nt.interia.pl: Program działa na telefonach pracujących w oparciu o system Symbian S60 (3 edycja z Feature Pack 1 lub 2), Symbian S60 (5 edycja) lub Windows Mobile 5.0, 6.0, 6.1 i 6.5. Aplikacja wymaga 1 MB wolnej pamięci. eset.pl:  Według zapowiedzi producenta pełna wersja aplikacji będzie dostępna jeszcze w tym roku. 