Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 6 maja 2010, 8:52   2   Wykop i iPhone Serwis Wykop, który jest polskim odpowiednikiem zagranicznego digg.com, zaoferował swoim użytkownikom kolejne udogodnienie, którym jest aplikacja na urządzania Apple – iPhone i iPod Touch. Program dostępny jest w Appstore od 2 maja, a już drugiego dnia znalazł się na pierwszym miejscu w Polsce, jako najczęściej pobierana aplikacja.  Wg twórców Wykopu aplikacja wykorzystuje 99% wszystkich możliwości serwisu. Za jej pomocą można wykopywać, komentować i przeglądać wszystkie znaleziska. Użytkownik korzystający z aplikacji nie jest w żaden sposób dyskryminowany, może w pełni uczestniczyć w życiu społecznym serwisu, dzięki rozbudowanej platformie komunikacyjnej. Aby potwierdzić, że powyższy opis nie jest wyssany z palca, wystarczy przeczytać opinie użytkowników:  Perfekcyjnie przygotowana, płynnie działająca aplikacja. Wszystkie  funkcjonalności znane ze strony zostały przeniesione na wersje mobilna.  Pobieramy i wykopujemy :)  Rewelacyjna aplikacja dla wszystkich fanów Wykopu, ale również dla tych,  którzy szukają ciekawych informacji w Internecie. Twórcy Wykopu zapowiadają, że aplikacja jest tylko początkiem tego, co będzie działo się dalej. W tym roku postawimy duży nacisk na udostępnianie i doskonalenie  wersji mobilnej serwisu. Aplikacja na iPhone i iPod touch to dopiero początek tych prac –  mówi Michał Białek, dyrektor operacyjny Wykop.pl. Aplikację można pobrać stąd. [ź] media2.pl 