Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 grudnia 2011, 6:54   1   Co już wiemy na temat Windowsa 8? [Część druga] Informacje na temat nowej odsłony “okienek” pojawiają się z dużą częstotliwością. Nie skłamię prawdopodobnie jeśli napiszę, że trudno nadążyć za wszystkimi informacjami podawanymi nie tylko na oficjalnym blogu, ale przede wszystkim artykułami pojawiającymi się w sieci. Zmian jest dużo, większość z nich będzie niewidoczna, bo spora ich część dotyczy “wnętrza systemu”. Te widoczne są zaś znaczące; warto uporządkować sobie wszystkie informacje, by w głowie mieć pewne wyobrażenie zapowiadanego na 2012 roku systemu. Publiczna beta Windowsa 8 może ukazać się już w lutym.  O zmianach w Windowsie 8 pisałem we wrześniu. Pojawiło się jednak wiele nowych informacji, warto je więc uporządkować. Zachęcam do zapoznania się z artykułem z września, gdyż o wspominanych tam funkcjach tutaj nie będę pisać. Przyjrzyjmy się świeższym lub pominiętym przeze mnie w ostatnim wpisie informacjom. Personalizowalny startscreen Grupowanie ikon      Przypinanie aplikacji   Użytkownicy będą mieli możliwość zmiany tła czy kolorystyki ekranu startowego. Jak zapewne wiecie w Windowsie 8 startscreen będzie wyglądać nieco inaczej tak, by dopasować się do tabletów. Prócz wspomnianych zmian kolorystycznych użytkownicy będą mogli grupować ikony i przypinać własne aplikacje. Autokolorowanie okien  Interfejs Aero zostanie wzbogacony o nową funkcję. Obramowania okien i pasek startu będą dopasowywać się kolorystycznie do tła pulpitu. Logowanie za pomocą wzoru Ta funkcja dostępna będzie oczywiście dla tabletów wyposażonych w Windowsa 8. Moim zdaniem jest to najgłupszy sposób odblokowywania ekranu, jaki widziałem dotychczas… no może poza “face unlock” w Androidzie 4.0. W skrócie: wybieramy zdjęcie, które służyć będzie za matrycę dla wzoru. Następnie wykonujemy na nim trzy, różne gesty. Aby odblokować ekran należy narysować trzy wybrane gesty w pewnej kolejności. Obejrzyjcie poniższy filmik. Genialne inaczej… :)  Nowy BSOD    Smutny ekran śmierci a.k.a “SSOD”   Zmora użytkowników Windowsa XP, Visty i 7. Znienawidzony “ekran śmierci”, ileż obelg nasłuchaliśmy się od użytkowników MacOS X. Windows 8 w przypadku błędu wyświetli nam bardziej przyjazny komunikat wraz z informacją o tym, gdzie zostały zapisane dane dotyczące błędu. Koniec z szukaniem w Google numerów błędów! Nowy manager zadań    Wersja “lite” Wersja dla zaawansowanych   Nowy manager zadań podzielony zostanie na dwie sekcje: skróconą i pełną. Sekcja skrócona pokaże jedynie informacje o otwartych plikach i ich stanie, zaś sekcja pełna informacje o procesach, usługach, dane dot. wydajności, historię otwartych aplikacji, autostart itp. Windows Store  Jak łatwo się domyślić “Windows Store” będzie sklepem z aplikacjami dla systemu Windows 8. Microsoft będzie początkowo pobierać od dewelopera 30% wartości sprzedanej aplikacji. Gdy Windows Store zarobi swoje pierwsze 25 tysięcy dolarów, to marża spadnie do 20%. Minimalna cena aplikacji to 1,50 dolara zaś maksymalna: 999,99 dolarów. Microsoft pozwoli deweloperom na stosowanie własnych, nienarzuconych z góry modeli subskrybcji poza granicami sklepu. Windows TO GO Usługa Windows TO GO pozwoli na uruchamianie spersonalizowanej instancji Windowsa 8 poprzez wpięcie nośnika pamięci do portu USB 2.0/3.0. Micorosft celuje tą usługą w sferę biznesową, ale każdy użytkownik będzie mieć możliwość korzystania z tej opcji. History Vault  Ostatni smaczek. Punkt przywracania przejdzie chyba do lamusa. History Vault pozwoli na przeglądanie kopii systemu (a w zasadzie ważnych plików) na specjalnej osi czasu. Możliwe będzie przywrócenie systemu do danego miejsca w czasie. Proste i eleganckie. 