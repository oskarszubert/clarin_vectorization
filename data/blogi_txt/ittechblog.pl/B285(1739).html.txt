Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 lutego 2011, 12:07   7   MWC 2011: Nowości od HTC – smartfony ChaCha i Salsa oraz tablet HTC Flyer Podczas trwających targów MWC 2011 HTC zaprezentuje kilka nowych smartfonów oraz tablet (na którego premierę czekało wiele osób). Przyjrzyjmy się więc, co takiego chce pokazać nam tajwański producent.  HTC Salsa Plotki na temat Facebook Phone pojawiły się w Internecie już jakiś czas temu. Nie znalazły jednak pełnego potwierdzenia ani ze strony HTC, ani ze strony Facebooka. Uznać należy, że przypuszczenia sprawdziły się w połowie. HTC Salsa jest bowiem “własną interpretacją Facebook Phone’a” – takiego Facebookowego smartfona wyobraziła sobie firma z Tajwanu. I oto jest. Tylko, że jest jeden mały szkopuł. Telefon nie jest przez Facebooka wspierany. HTC zrobiło smartfona i powiedziało: “Tak sobie wyobrażamy Facebook Phone’a – uwierzcie więc, że jest to Facebook Phone”. Coś w ten deseń.    HTC Salsa   Faktycznie telefon ma dotykowy przycisk z logotypem amerykańskiego serwisu społecznościowego. Przycisk ten pozwala na łatwe i szybkie wstawianie na tablicę zdjęć czy wpisów, wysyłanie wiadomości do znajomych czy odznaczanie się za pomocą usługi Facebook Places. No ale koniec marudzenia. Spójrzmy na to, co skrywa w sobie nowe dziecko HTC:  Procesor taktowany zegarem 600MHz, 512 MB pamięci RAM oraz 512 MB pamięci ROM, Aparat 5MPx, Przednia kamera do wideorozmów, Ekran o przekątnej 3,4 cala (480 x 320 pikseli). HTC Salsa działać będzie pod kontrolą Androida w wersji 2.4, który będzie można zaktualizować do wersji 3.0 Honeycomb. HTC ChaCha HTC ChaCha to tak naprawdę HTC Salsa z fizyczną klawiaturą QWERTY. Niewiele różni się od swojego brata. Posiada ekran dotykowy o przekątnej 2,6 cala. Jest to doskonałe urządzenie dla osób, które lubią połączenie dotykowego ekranu z klawiaturą fizyczną (podobne połączenie znajdziecie w Nokii C3-01 czy Nokii X3-01). Telefon także będzie działać pod kontrolą Androida w wersji 2.4.    HTC ChaCha   HTC Flyer HTC Flyer to 7-calowy tablet od tajwańskiego producenta. Wyposażono go w interfejs HTC Sense. Tablet wykonany został z aluminium. Prawdopodobnie nad Flyerem kontrolę sprawować będzie Android 2.4. Plotki, które od jakiegoś czasu krążyły po sieci mówiły o tym, jakoby tablet firmy HTC “na starcie” nie działał pod kontrolą Honeycomba. Specyfikacja urządzenia przedstawia się następująco:  Procesor Qualcomm taktowany zegarem 1,5GHz, 7-calowy ekran dotykowy (1024 x 600 pikseli), Kamera 5MPx do rozmów wideo (z przodu), Aparat 5MPx z tyłu, 1GB wewnętrznej pamięci (rozszerzalnej do 32GB za pomocą karty pamięci MicroSD), Modem 3G, Wi-Fi w standardzie b/g/n.  Tablet wyposażono w technologię o nazwie “Scribe”. Pozwala ona na używanie długopisu do pisania na ekranie tabletu. Dzięki temu rysowanie w trybie E-Ink (znanym chociażby z e-czytnika Kindle) będzie przyjemniejsze.    Tablet HTC Flyer   Odświeżono także interfejs HTC Sense. Widgety widoczne na ekranie pokazywać będą najważniejsze (z punktu widzenia użytkownika) informacje. Odświeżony interfejs nie został jednak jeszcze zaprezentowany. HTC ma zamiar zaprezentować także kilka odświeżonych wersji znanych już nam smartfonów. Na rynek europejski trafią na przykład HTC Incredible S, HTC Wildifre S (brak optycznego trackpada, Android 2.4), HTC Desire S. [ź] thenextweb.com, slashgear.com, engadget.com 