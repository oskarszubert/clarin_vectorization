Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 stycznia 2011, 3:35   10   Twitter zablokowany w Egipcie, kolej na Facebooka? Pomimo protestów użytkowników Twittera przebywających na terenie Egiptu, ten największy serwis mikroblogowy na świecie został zablokowany przez rząd tego państwa. Od świata odcięci zostali także użytkownicy telefonów komórkowych, którzy zbierali się wczoraj na terenach, gdzie świętowany był Dzień Rewolucji.  Celem rządzących w tym państwie jest kontrolowanie manifestujących oraz zdławienie ruchu opozycyjnego. Wczoraj na terenie całego Egiptu pojawiły się manifestacje. Rządowi nie spodobał się fakt, że za pośrednictwem Twittera zostały ogłoszone miejsca spotkań manifestantów. Jak mówią obserwatorzy, w Egipcie rozgorzała prawdziwa wojna w Internecie. Poczytajcie Tweety osób “uwięzionych” na terenie państwa. Aktywistom nie spodobały się posunięcia rządu; znaleźli oni także inny kanał, przez który mogą się porozumiewać – padło na Facebooka (oraz zapewne Facebook Events). Obsługa Twittera oficjalnie potwierdziła, że ich serwis został zablokowany. “Potwierdzamy, że Twitter został około 8 popołudniu (czasu GMT – przyp. red.) zablokowany na terenie Egiptu.(…)” – napisał Sean Garrett z konta @twitterglobalpr – “Wierzymy w otwartą wymianę informacji(…) i pomoc w połączeniu się tych ludzi z lokalnymi władzami.” – dodaje w kolejnej wiadomości. Pojawiły się także przesłanki jakoby rząd Egiptu chciał zablokować Facebooka. Po zablokowaniu Twittera większość aktywistów przeniosła się na największy serwis społecznościowy na świecie i tam rozpoczęła komunikację z innymi manifestującymi. Jeśli strona zostanie zablokowana nie będzie to niczym dziwnym. Od kilku tygodni na Facebooku organizowane są przez manifestantów “eventy”. Założony został także specjalny fanpage Wszyscy jesteśmy Khaledem Saidem. O Khaledzie, który został torturowany, a następnie zamordowany przez policję w Aleksandrii można przeczytać m.in. w tym miejscu (wersja angielska). Jego śmierć była punktem zapalnym i w dużym stopniu przyczyniła się do wybuchu manifestacji. Czekamy na oficjalne informacje o tym, czy Facebook zostanie zablokowany w Egipcie. Aktualizacja A jednak stało się, techcrunch.com donosi, że Facebook również został zablokowany.   [ź] pl.globalvoicesonline.com, techcrunch.com, zdj: Fanpage “We are all Khaled Said” 