Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 stycznia 2012, 1:35   3   Białoruski internet zostanie odseparowany od reszty świata Białoruś to kraj z daleko posuniętym systemem totalitarnym, przez co pewne ustawy, o których nie do pomyślenia, by zostały wprowadzone w normalnym kraju, udaje się wprowadzić. Wraz z dniem 6 stycznia bieżącego roku białoruski internet będzie izolowany od usług firm działających poza Białorusią. Korzystanie ze stron internetowych usługodawców spoza kraju będzie równoznaczne z popełnieniem przestępstwa. Smutny żart? Smutna rzeczywistość…  Nowa białoruska ustawa wprowadza następujące rozporządzenia:  Firmy działające na terenie Białorusi muszą zarejestrować domenę .by, internauci mają zakaz korzystania z zagranicznych serwisów (kara grzywny), dostawcy internetu mogą blokować użytkownikom dostęp do wybranych stron internetowych, rząd może tworzyć czarne listy stron i blokować dostęp do nich w całym kraju, kafejki internetowe (nadal popularne u naszego wschodniego sąsiada) mogą zostać zamknięte, jeżeli klient wchodzi na zagraniczne strony internetowe. Właściciel kafejki musi prowadzić stosowny rejestr, zagraniczna firma może zostać pociągnięta do odpowiedzialności za to, że udostępniła użytkownikowi z Białorusi swoją usługę. Dla przykładu Amazon może zostać pozwany za wysłanie białoruskiemu kupującemu przedmiotu, osoba udostępniająca prywatnie komputer znajomemu także może zostać pociągnięta do odpowiedzialności za to, że przyjaciel skorzystał z zagranicznej strony internetowej używając w tym celu jego komputera,  Przy drakońskim prawie z Białorusi bledną takie akty jak ACTA, SOPA (dawniej PROTECT-IP), czy regulacje rodem z Chin. Jestem ciekaw w jaki sposób białoruskie prawo będzie egzekwowane i jak poradzą sobie z blokadami internauci. Wszak wiadomo, że wszystko da się obejść… 