Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 10 stycznia 2012, 5:14   1   Fujitsu Arrows – cztery rdzenie zamknięte w telefonie Wielu użytkowników bardzo czekało na czterordzeniowe procesory w tabletach i smartfonach. Część już mogła przekonać się o możliwościach Tegry 3 kupując Asusa Transformer Prime’a. Jednakże dla tej części mniej zainteresowanej tabletami, a bardziej skupionej na telefonach mamy najnowsze dzieło firmy Fujitsu pokazane na CES 2012. Chociaż nie odniosła ona większych sukcesów na rynku telekomunikacji to warto zwrócić uwagę na model Arrows. Jest to prototyp, który mimo tego zapowiada się bardzo dobrze. W końcu będziemy mogli doświadczyć mocy czterech rdzeni w telefonie. Na pokładzie znalazło się najnowsze dziecko Nvidii, czyli Tegra 3, której taktowanie ustawiono na 1.2GHz. Ponadto wyposażony został on w 4.6 calowy ekran, na którym wyświetlimy bez problemu zdjęcia zrobione aparatem o rozdzielczości 13.1 Mpx. Oczywiście nie mogło zabraknąć najnowszej wersji systemu czyli Androida 4.0 Ice Cream Sandwich. Poniżej znajduje się film prezentujący możliwości urządzenia w topowej grze Riptide GP przy użyciu bezprzewodowego kontrolera Logitech i wyjścia HDMI w telefonie. Pomimo tych bardzo korzystnych dla nas wiadomości musimy pamiętać, że jest to prototyp. Nie wiadomo jednak jak bardzo zmieni się wersja finalna. Wiemy natomiast, że zobaczymy ją już pod koniec lutego podczas MWC, na której większość producentów powinna pokazać najgorętsze nowości, które będą trzęsły rynkiem w ciągu najbliższych miesięcy. [ź] engadget.com 