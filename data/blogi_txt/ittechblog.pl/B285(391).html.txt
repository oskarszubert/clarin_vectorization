Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 19 grudnia 2008, 8:16   4   Minitest PENDRIVE Lexar JumpDrive Secure II Plus 8GB Dzisiaj mini test mojego najnowszego nabytku na drodze poszukiwania idealnego pendrivea 8GB. Tym razem padło na firmę Lexar i pamięć Lexar JumpDrive Secure II Plus 8GB USB 2.0. Dlaczego ona? Stosunkowo mała i płaska, podświetlany napis Lexar no i … wyświetlacz :) Fajny bajer. Dla pamięci 8GB i więcej to już przydatny dodatek. Pokazuje nam aktualnie zajętą powierznię. Jest ona zapisywana przy wyjmowaniu pena z usb więc nie pobiera żadnej energii. Dodatkowo na pendrivie znajdziemy oprogramowanie służące do szyfrowania zawartości (pod Maca i Win) a wygląda ono tak jak na screenie poniżej.  Jego przydatność musicie już sami ocenić, ale wygląda i działa całkiem nieźle, nie mogę tylko znaleźć informacji o zastosowanym typie szyfrowania. Dodatkowo przy pomocy tej aplikacji możemy trwale usuwać pliki (wielokrotne nadpisywanie). No i przyszedł czas na testy prędkości zapisu i odczytu. Powiem Wam, że nie mam na nie siły. Co komputer to inne wyniki :/ Nie wiem jak uzyskać testy niezależne od środowiska i zainstalowanego oprogramowania. Macie jakieś pomysły? Poniżej wklejam testy ale traktujcie je jako orientacyjne, zwłaszcza dla wysyłania, ponieważ tam najczęściej dochodzi do zakłóceń. W zależności od zainstalowanego oprogramowania te wartości mogą się różnić. Dla przypomnienia w moim poprzednim teście trochę “zjechałem” pamięć, a dzisiaj gdy powtórzyłem te testy na innym komputerze były już nieco lepsze.   Na zakończenie podam jedną małą wadę, mianowicie posiada on zatyczkę zatrzaskową. Zatyczka jak i cały pen zrobione są z plastiku co budzi obawy iż po paru miesiącach może się ten mechanizm wyrobić i nie być już tak skuteczny. 