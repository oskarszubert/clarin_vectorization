Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 30 marca 2012, 7:40   1 Agito.pl z Holandii do …Holandii Jakiś czas temu pojawiła się informacja, że Allegro chce przejąc kontrolę nad znanym internetowym sklepem Agito. Polskie prawo mówi, że ta transakcja musiała zostać zgłoszona do urzędu antymonopolowego. Musi tak być, jeśli obie strony łącznie obróciły w poprzednim roku kwotą przekraczającą 1 mld euro na świecie i 50 mln euro w Europie. Wniosek o przejęcie Agito wpłynął do UOKiK 15 grudnia 2011 roku. Od tego czasu trzeba było czekać na decyzję urzędu. Prezes UOKiK stwierdził, że przejęcie Agito przez Allegro nie zaburzy, ani nie ograniczy konkurencji, w takim razie koncentracja jest możliwa. Holenderska spółka MIH Allegro odkupi 90 procent udziałów od również holenderskiej spółki Garma, która to sprawuje kontrolę na Agito. Allegro już teraz nie powinno być kojarzone jedynie z serwisem aukcyjnym. Przejęcie praktycznie kompletnej kontroli na Agito wzmocni tylko imponującą ofertę e-commerce w Polsce. Porównywarka cen – ceneo.pl, opiniotwórcza platforma cokupić.pl, citeam.pl i system wewnętrznych płatności Allegro. Dodajmy do tego jeden z większych sklepów internetowych agito.pl, który jest po prostu wielobranżowy. Niezła recepta na biznes? Ba, świetna. Oficjalny komunikat Allegro w tej sprawie brzmi:  - Grupa Allegro planuje akwizycję Agito.pl ponieważ widzi w tej marce ogromny potencjał, a także duże szanse na dynamiczny rozwój. Poprzez Agito.pl Grupa Allegro chce zaproponować kupującym szeroki asortyment towarów z wielu różnych kategorii w atrakcyjnych cenach  – mówi Grzegorz Wójcik, CEO Grupy Allegro. -  Innowacyjne rozwiązania informatyczne oraz otwartość Agito na współpracę w relacjach typu b2b z segmentem małych i średnich przedsiębiorstw pozwolą umocnić ten segment w planowanym starciu z globalną konkurencją, a także przełożą się na wysoki standard  obsługi, która ma niebagatelne znaczenie w handlu internetowym – dodaje Wójcik. Dołączenie Agito.pl do serwisów Grupy Allegro stanowi przede wszystkim atrakcyjne uzupełnienie oferty dla kupujących w sieci. Z drugiej strony Allegro zakłada, że poprzez kooperację z dotychczasowymi partnerami poszerzy ich rozwój o dodatkowy kanał dystrybucji i umożliwi dotarcie do nowego grona konsumentów, nieobecnych w serwisach Grupy Allegro. W rezultacie, współpraca z partnerami spełniającymi kryteria wysokiej jakości obsługi przełoży się na wzmocnienie małych i średnich firm działających w rodzimym e-handlu w kontekście planowanej ekspansji globalnych konkurentów na polskim rynku.  Brzmi bardzo różowo. ;-) W istocie Allegro się umocni i będzie jeszcze trudniejsze do doścignięcia. Żadna spółka, czy platforma nie oferuje tak szerokiej gammy usług w zakresie e-handlu w Polsce. Co może oznaczać przejęcie Agito dla zwykłych klientów tego sklepu i dla Allegrowiczów? Allegro, dbając o swoje interesy może dać popalić konkurencyjnym sklepom pokroju Agito. Naturalne będzie, jeśli na serwisach aukcyjnych, które współpracują z Allegro i samym Allegro będzie mieć miejsce faworyzowanie ofert sklepu Agito. Oczywiście obrót sprawy może być różny. Integracja sklepu z porównywarką cen i platformą opinii jest jak najbardziej przewidywalna i dająca większe pole do rozwoju dla każdej ze stron. W sklepie pojawić się przecież mogą porównania cen z innymi produktami, ale tylko tymi droższymi. ;-) W każdym razie Allegro ową koncentracją z Agito umacnia się jeszcze bardziej na rodzimym rynku. Szkoda, że nie są to już polskie spółki. [ź] interaktywnie.com 