Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 19 września 2010, 11:24   0   “Doładuj” swój procesor kartą pre-paid Intel zatrudnił chyba nowego specjalistę od marketingu. Do Engadget napisał Brian, który na półkach amerykańskiego sklepu Best Buy znalazł kartę-zdrapkę z kodem, która służy do odblokowywania pełni możliwości procesorów Intel Pentium G6951. Koszt takiego ulepszenia kosztuje aż $50. Kod z karty należy wpisać na specjalnie przygotowanej podstronie Intela, który daje dostęp do specjalnej aplikacji odblokowującej wszystkie możliwości procesora: obsługa technologii HyperThreading i korzystanie z całej pamięci cache, a nie tylko jej części.  Póki co Intel testuje to rozwiązanie na tańszych modelach swoich procesorów, a zdrapki dostępne są w niewielu miejscach. Zamiast 2 wątków procesora dostajemy 4, większe cache procesora i tylko tyle. Nie mam pojęcia, komu to miałoby się przydać, bo zakup procesora w USA (gdzie występuje ta zdrapka) wcale nie jest aż tak wielkim wydatkiem, żeby nie można było sobie dorzucić parę groszy i kupić lepszy model. 