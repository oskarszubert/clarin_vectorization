Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 30 kwietnia 2012, 3:48   4   Samsung Galaxy S III wyciekł. Znowu! Czym byłby dzień bez jakiejś plotki na temat nowego modelu z linii Galaxy? Dla niektórych dniem straconych, inni powiedzą, że dniem szczęśliwym. Jednak czego by nie mówić jedno trzeba przyznać – marketing Samsunga stoi na najwyższym poziomie i zainteresowanie jakie wywołuje następca Galaxy S II przerosło wyobrażenia nawet samego producenta. Dzisiaj chciałem Wam zaserwować zdjęcie, do którego dotarła ekipa bloga GSMArena. Co w nim jest takiego specjalnego? Po pierwsze, jest to zdjęcie prasowe. Tak wiem, takie też już widzieliśmy, jednak im bliżej premiery, tym prawdopodobniej realnych zdjęć będzie więcej. Po drugie jest design urządzenia pasuje do ostatnich kilku przecieków, które to mówią o wyglądzie przypominającym Galaxy Nexusa.  A to zdjęcie, które wypłynęło kilka dni temu. Wcześniejszy wyciek pokazał nam taki telefon. Niby prawdziwe zdjęcie, ale zwróćcie uwagę na przyciski – identyczne jak w obecnych modelach (prostokątny przycisk Home, przyciski dotykowe nie mają zmienionych ikonek). To sprawia, że nie można wierzyć temu przeciekowi w 100%.  Po sieci krąży też taka wersja…  …jak i fragment instrukcji.  Prawdziwy misz-masz. Moim zdaniem, Samsung przesadza z ilością wycieków, do tego ciężko znaleźć dwa w pełni pasujące do siebie. Cała akcja marketingowa mająca na celu promocję nowego modelu jest bardzo huczna i zapowiada coś dużego. Problem może pojawić się, jeżeli na tej konferencji zobaczymy tylko następcę S II. Według specyfikacji z instrukcji, nie jest on dużo lepszy od HTC One X (a nawet nie wiem czy jest lepszy), szczególnie jeśli będzie plastikowy. Koreańczycy muszą być bardzo pewni siebie. A co Wy sądzicie o całej akcji? Macie swoje własne typy, co do nowego modelu? Piszcie w komentarzach, który z przecieków wydaje się być najbardziej prawdopodobny. 