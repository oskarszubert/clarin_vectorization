Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 czerwca 2011, 4:37   4   Intel kontynuuje prace nad MeeGo, Nokia sobie odpuszcza MeeGo to mobilny system operacyjny, dystrybucja Linuksa, która znajduje coraz to większe uznanie u kolejnych deweloperów, chcących rozwijać ten produkt. Intuicyjny, płynnie działający interfejs oraz jego estetyka to jedne z największych zalet produktu. MeeGo to połączenie dwóch Linuksowych dystrybucji – Intelowskiego Moblina oraz Meamo, wspieranej przez Nokię. Firma Intel pokazała wersję 1.0 systemu ponad rok temu, następnie AMD wsparło projekt – w tym momencie najświeższą wersją systemu jest MeeGo 1.2. Każda kolejna wersja wydawana jest co 6 miesięcy. Intel chce kontynuować wsparcie dla projektu zaś Nokia – jeden z twórców produktu – wycofała się i nie będzie wspierać swojego dziecka. Fińska firma porzuciła Nokię N9 (swój pierwszy telefon pod kontrolą MeeGo właśnie) zaraz po premierze. Tablet z systemem MeeGo na pokładzie   Intel chce wspierać system MeeGo a plany firmy wychodzą daleko poza bieżący rok. Firma planuje już usprawnienia nieślubnego dziecka z Nokią na rok 2012. Warto dodać, że Intel jest gotów wypuścić MeeGo w wersji 1.3 w czwartym kwartale. W najnowszej odsłonie mobilnego systemu postarano się o wsparcie dla inteligentnej telewizji, programów rozrywkowo-informacyjnych na pokładach samochodów oraz zestawów słuchawkowych. Wersja 1.4 powinna pojawić się w pierwszym kwartale 2012 roku. [ź] digitimes.com 