Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 5 października 2010, 12:09   0   Twitter i konta promowane dla firm oraz marek Twitter to olbrzymi system mikroblogowy. Polskim odpowiednikiem Twittera jest BLIP, najlepszy moim zdaniem, jeśli chodzi o rodzime serwisy tego typu. Fani Flickra zapewne mnie zjedzą…  Twitter ogłosił, że od dziś możliwe jest wykupywanie specjalnych kont promowanych. Usługa dostępna jest na razie tylko dla firm. Dzięki opłacie dane marki będą promowane przez serwis, co z kolei ma zaowocować większą ilością obserwujących. Serwis pokazuje nam rubrykę “Sugestie dla Ciebie”. Będą widniały w niej firmy, którymi być może się zainteresujemy. Jeśli algorytm nie znajdzie dopasowań dla nas, nic nam się nie ukaże. Proste i skuteczne, a zarazem bardzo pomocne. Wielokrotnie szukałem chociażby na BLIPie firm, które mógłbym poobserwować, a gdy jakąś znalazłem, często okazywało się, że blipuje okazjonalnie. Opłata powinna spowodować, że przedstawiciele danych marek będą chętnie wchodzić w interakcje z użytkownikiem serwisu. Jak działa Twitterowy algorytm? Przede wszystkim sprawdza, jakie są trendy – nazwijmy to – “obserwacyjne” wśród danej grupy użytkowników. Analiza wskaże nasze zainteresowania i na jej podstawie dopasowane zostaną sugestie dotyczące konkretnych firm. Przykład: obserwujemy wiele kont dotyczących gier i społeczności z nimi związanymi, prawdopodobne jest więc, że algorytm zaproponuje nam konto @xbox (przy założeniu, że już go nie obserwujemy). [ź] thenextweb.com 