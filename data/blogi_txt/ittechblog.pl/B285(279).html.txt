Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 9 września 2008, 9:01   0   Odzyskiwanie danych i partycji SystemRescueCd – to minidystrybucja LiveCD bazująca na Gentoo Linux. Służy przede wszystkim do odzyskiwania utraconych danych i naprawy popsutego systemu lub np. nadpisania sektora MBR. Może być również wykorzystywana do zarządzania partycjami dysku twardego, w jej skład wchodzą takie programy jak: Parted, GParted, Partimage, Fstools. Jądro wspiera najpopularniejsze systemy plików: ext2, ext3, ReiserFS, XFS, JFS, VFAT, NTFS, ISO 9660. Ostatnia wersja posiada menadżer okien JWM. Dystrybucja ta jest udostępniana w postaci bootowalnego pliku iso.  Wydana została wersja 1.1.0 dystrybucji SystemRescueCd, która pomaga w odzyskiwaniu danych z utraconych partycji. Dzięki tej dystrybucji można również diagnozować dyski twarde. W nowym wydaniu wyeliminowano wiele problemów związanych ze sterownikami dla qla2xxx. Pojawiły się nowe sterowniki dla kart Realtek. Do systemu dodano takie aplikacje jak gcc, make, emerge, equery, dzięki czemu możliwa jest instalacja własnych aplikacji. Pojawiły się dwie ciekawe aplikacje o nazwie nameif oraz backstore. Dodano wsparcie dla speakup. Większość sterowników została skompilowana jako moduły jądra systemu. 