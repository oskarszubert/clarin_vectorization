Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 29 grudnia 2009, 5:25   17   Złamano algorytm kodujący 80% rozmów na świecie  Niemiecki programista złamał mający 21 lat algorytm kodujący około 80 proc. odbywających się na świecie rozmów – oznacza to, że teoretycznie przy niewielkich nakładach można z łatwością podsłuchiwać nasze rozmowy. Karsten Nohl, 28-letni informatyk, chciał pokazać światu, że stosowane obecnie zabezpieczenia są bezużyteczne, a każdy chcący je złamać, może to zrobić bez większego problemu – można przeczytać w “New York Times”. Nohl podał do informacji publicznej swoje odkrycie podczas kongresu dotyczącego spraw bezpieczeństwa w Berlinie – Chaos Communication Congress. - Chcemy pokazać operatorom, że konieczne jest wprowadzenie lepszych zabezpieczeń dla rozmów telefonicznych – powiedział Niemiec, jednocześnie ostrzegając, że jeśli giganci telekomunikacyjni nie zmienią metody szyfrowania, opublikuje on wyniki swoich “badań”. O komentarz poproszone zostało Stowarzyszenie GSM, które zrzesza operatorów komórkowych – oczywiście jego przedstawiciele twierdzą, że złamanie algorytmu w rzeczywistości możliwe nie jest. A jeśli już ktoś chciałby to zrobić – potrzebowałby specjalistycznego, trudnego do zdobycia sprzętu. Tymczasem Nohl rzekomo taki sprzęt zdobył bez większych problemów i wykorzystał do złamania zabezpieczeń. Najbardziej przerażający jest jednak fakt, że rozmowy ponad 3 miliardów abonentów (sic!) są kodowane przy pomocy mającego dwie dekady zabezpieczenia. Biorąc pod uwagę postęp technologiczny, ciągłą ewolucję hakerów oraz zagrożenie cyberterroryzmem – postępowanie Stowarzyszenia GSM można chyba nazwać ignorancją i lekkomyślnością. 