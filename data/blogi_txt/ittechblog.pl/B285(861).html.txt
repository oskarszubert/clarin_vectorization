Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 5 maja 2010, 12:38   2   RapidShare niewinny wykroczeń użytkowników RapidShare nie jest odpowiedzialny za to, że niektórzy publikują za jego pomocą pirackie treści – orzekł Sąd Apelacyjny w Düsseldorfie, unieważniając decyzję sądu niższej instancji, z której wynikało, że administratorzy serwisu są odpowiedzialni za treści zamieszczane przez użytkowników i powinni przeciwdziałać piractwu.  Wyrok sądu niższej instancji zmuszał RapidShare do eksperymentów z usuwaniem nielegalnych plików – w większości nie były one udane, gdyż sugerowano, by opierały się na nazwach plików (co nic nie da, bo przecież plik można nazwać dowolnie), a także by blokowano pliki archiwów .rar (co też nie ma sensu, gdyż samo archiwum nie sprawia, że zawartość jest nielegalna). Właściciele RapidShare złożyli więc apelację, a Sąd Apelacyjny przyznał im rację. Sędzia uznał, że RapidShare udostępnia jedynie platformę wymiany plików online i nie łamie prawa autorskiego – czyni to użytkownik zamieszczający pirackie materiały. Christian Schmid w rozmowie z serwisem TorrentFreak powiedział: Werdykt sądu pokazuje, że próby insynuowania nam, iż nasz model biznesowy opiera się na łamaniu prawa, są z góry skazane na niepowodzenie. Nasze usługi stworzono z myślą o legalnych użytkownikach – i zamierzamy wciąż im je świadczyć. [ź] technologie.gazeta.pl 