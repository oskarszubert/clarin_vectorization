Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 21 kwietnia 2012, 12:05   6 Przedsprzedaż Samsunga Galaxy S III! Wczoraj Michał Otrębski pisał o wietnamskim filmie, na którym przedstawiony był prototyp Samsunga Galaxy S3. Jak się okazuje, była to prawdopodobnie bardzo wczesna wersja telefonu, bo dziś na stronie niemieckiego Amazonu pojawiła się… przedsprzedaż SGSa III! Przedsprzedaż SGSa III 599 Euro, ok. 2500zł – za tyle możemy sobie już zamówić najnowszy model z linii Galaxy S Samsunga. Nie ma on jednak takiej specyfikacji, jaką ujrzeliśmy wczoraj. Wyposażony w 12Mpx aparat będzie mógł zapisywać zdjęcia na zewnętrznej karcie pamięci lub wbudowanym, 16-gigabajtowym dysku. Oprócz tego wyposażony zostanie w 4,7″ ekran Super AMOLED (a nie tak jak prototyp 4,6″), czyli o 0,5″ większy, niż w Galaxy Nexusie. Nie wiadomo, czy przedsprzedaż jest działaniem celowym – sprytną zagrywką Samsunga, czy błędem Amazonu, jednak wyraźnie widać, że czym bliżej premiery nowego modelu, tym atmosfera robi się bardziej napięta. Szkoda jednak, że nie wiadomo nic o ilości pamięci RAM w SGSie III. Jeśli rzeczywiście będzie to jedynie 1 GB, to z całą odpowiedzialnością za swoje słowa stwierdzam, że Samsung nie podołał i (milcząc) robi wielkie zamieszanie wokół premiery telefonu, który nie będzie ani przełomowy, ani powalający parametrami. Z drugiej strony, nikt nie powiedział, że 3 maja nie poznamy dwóch nowych modeli, z czego jeden będzie pochodził z całkowicie nowej serii… 