Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 1 grudnia 2010, 1:00   2   AMD APU Fusion i wydajne nettopy AMD rozpoczyna sprzedaż pierwszych układów Fusion – dwóch jednostek APU (Application Processing Units) o nazwie Zacate oraz Ontario, łączących w sobie zarówno procesor logiczny, jak i procesor graficzny. Cała platforma nosi nazwę Brazos, a na początku składać się będzie z dwóch układów, które mają trafić na rynek w pierwszym kwartale 2011 roku. AMD Zacate ma być bezpośrednią konkurencją dla głównej grupy procesorów Intel Atom. Pierwszy model, który trafi do netbooków, będzie taktowany zegarem 1,6 GHz. Został uzbrojony w dwa rdzenie (nowa architektura Bobcat), oraz rdzeń graficzny z obsługą DX11. Jego apetyt na prąd wynosi 18 W. Co to oznacza? Nowe nettopy, tańsze od Intela, a przy tym o wiele wydajniejsze. W pierwszym kwartale przyszłego roku pozwoli to budować producentom nowe zestawy poniżej 300 $, z pełnym chłodzeniem pasywnym, a przy tym zapewniające wydajność na poziomie 2-letnich komputerów PC. Zintegrowana karta graficzna w APU pozwoli nawet na granie w gry, nie mówiąc już o pełnym wsparciu dla Full HD.  Co jednak istotne dla świata open source AMD udostępnia otwarty sterownik dla APU społeczności Linuxa. Dotychczas społeczność użytkowników systemu operacyjnego Linux nie była zbytnio zadowolona ze wsparcia technicznego. Wszystko ma się jednak radykalnie zmienić, dlatego już teraz opublikowano sterowniki open source dla nadchodzących APU Ontario. Jest to już kolejny, po dołączeniu do grupy wspierającej oprogramowanie MeeGo, gest w stronę open source. Nowe sterowniki mają się pojawić we wszystkich kompilacjach Linuxa, począwszy od wersji 2.6.38, a ich kod będzie mógł być swobodnie modyfikowany. Wygląda więc na to, że AMD planuje prawdziwy szturm ze swoimi APU na rynek rozwiązań mobilnych oraz HTPC. Wsparcie sprzętowe i pełna obsługa APU pozwoli na wydajną integrację z Linuxem i zabawę z full HD na równi z Windowsem. Być może przyczyni się do popularyzacji Linuxa w 2011 wśród systemów domowych. Nie wiem jak Wy, ale jak od jakiegoś czasu przymierzam się do kupna nettopa na stację roboczą/multimedialną, więc z niecierpliwością czekam na rozwój wydarzeń. :) [ź] chip.pl, komputerswiat.pl, twojepc.pl 