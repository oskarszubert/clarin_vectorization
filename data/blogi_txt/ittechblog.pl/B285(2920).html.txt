androidAppleGalaxy NoteGalaxy Note IIlinuxsamsungsamsung galaxy s III   Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 2 listopada 2012, 5:54 Galaxy Note II sprzedany w 3 milionach egzemplarzy! W przesłanej dziś rano informacji prasowej Samsung poinformował wszystkich, ze w ciągu 37 dni udało mu się sprzedać aż 3 miliony egzemplarzy swojego modelu Galaxy Note II. Jak wiemy, jest to kropla w morzu sprzedanych przez koncern smartfonów: w trzecim kwartale tego roku sprzedano aż 56,3 miliona egzemplarzy różnych modeli, to jest ponad 2x więcej niż Apple (26,9 mln). Co ciekawe, Samsung Galaxy Note II przez miesiąc od swojej premiery zdecydowanie zdeklasował swojego poprzednika, czyli pierwszy model Galaxy Note, który to na pierwszy milion sprzedanych egzemplarzy musiał czekać prawie 2 miesiące. Ostatecznie udało się sprzedać 10 milionów w 9 miesięcy. Pytanie, w jakim czasie Galaxy Note II dogoni swój pierwowzór oraz jak bardzo wyprzedzi go po 9 miesiącach od premiery (tj. w czerwcu przyszłego roku). Samsung planuje całkowitą sprzedaż na poziomie 20 milionów egzemplarzy, jednak – biorąc pod uwagę tak ogromne zainteresowanie modelem, być może koncern czeka miła niespodzianka. Tym bardziej, że np. w Stanach Zjednoczonych model nadal nie jest dostępny w ofercie abonamentowej, która przyciągnęłaby kolejnych użytkowników Galaxy Note II. Przy Warto przy okazji wspomnieć, że obecny flagowy model Samsunga – Galaxy S III – sprzedany został jak na razie w 20 milionach egzemplarzy, przy oczekiwanych 20 milionach do końca roku. Źródło: thenextweb.com 