Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 września 2011, 1:03   0   Konferencja poświęcona przyszłości Facebooka dziś o 17:30 F8 to coroczna konferencja, podczas której Mark Zuckerberg przedstawia plany dotyczące rozwoju największego portalu społecznościowego na świecie. Dzisiaj o godzinie 17:30 czasu polskiego rozpocznie się event (tutaj można obejrzeć go live), podczas którego mamy nadzieję usłyszeć między innymi o integracji Facebooka z usługami muzycznymi. Plotki o tym, jakoby Facebook miał wkroczyć w świat dźwięków nie są bowiem bezpodstawne.  Tegoroczna konferencja startuje pod hasłem “Read, Watch, Listen”. Redaktorzy portali technologicznych zastanawiają się, czy może Facebook nie zechce nie tylko wkroczyć w muzykę, ale i spróbuje podbić dwa inne rynki – telewizyjny i książkowy/prasowy. TechCrunch zastanawia się, czy przypadkiem nie chodzi o dodatkowe przyciski akcji. “Lubię to”, według TechCruncha to za mało, a nowe przyciski nazywać miałyby się Watched (dla obejrzanych treści), Listened (dla przesłuchanych utworów), Read (dla przeczytanych treści) oraz Want (dla przedmiotów, które zamierzamy kupić). Czy przypadkiem Facebook nie zmienia się w platformę do wszystkiego? Projekt prze do przodu od kiedy czuje na karku oddech konkurenta, jakim jest niewątpliwie Google+. Cóż… znamy przecież powiedzenie, że gdy “coś jest do wszystkiego, to jest do niczego”. Facebook skutecznie integruje rożne systemy i usługi, jednak w pewnym momencie okazać się może, że Zuckerberg i świta przesadzili. I właśnie wtedy zaczną się rollbacki. [ź] zdj: F8 Fanpage 