Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 24 kwietnia 2012, 9:45   1 Lava Xolo X900 – pierwszy smartfon Intela z poślizgiem, ale będzie 18 kwietnia pisałem, że dzień później ma się w Indiach pojawić pierwszy smartfon oparty na układzie Intela – Atom. 19 kwietnia prawie wszystko się potwierdziło, bo Lava Xolo X900 pojawi się z opóźnieniem, tak rzecze The Verge. Na wstępie muszę zmartwić wszystkich zainteresowanych smartfonem X900, gdyż będzie on dostępny tylko na rynku indyjskim. Samo urządzenie jest jednak bardzo ciekawe, bo w połączeniu specyfikacji z ceną, 425 dolarów na dzień dzisiejszy to 1364 zł, wygląda bardzo atrakcyjnie. Szczególnie, że prototyp na targach pokazał się od bardzo pozytywnej strony. W Indiach Lava Xolo X900 pojawi się nie, jak wcześniej pisałem 19, tylko 23 kwietnia. Lava Xolo X900 charakteryzuje się procesorem Intel Atom Z 2460 o zegarze 1,6 GHz i grafiką 400 MHz. System może korzystać z 1 GB pamięci RAM, 16 GB pamięci wbudowanej czy łączności NFC. Ekran legitymuje się przekątną 600 x 1024 pikseli i wykonany będzie w technologii WSVGA LCD. Kolejną ciekawą stroną jest aparat – 8 megapikseli z możliwością pstrykania 10 zdjęć na sekundę w trybie seryjnym. X900 będzie dostępny z Androidem w wersji 2.3, ale aktualizacja Ice Cream Sandwich jest już w drodze.  Wszystko wygląda bardzo atrakcyjnie. Wycena też jest przyzwoita, bo nie wygląda, by za tego typu urządzenie, które ma nawiązywać walkę z gigantami rynku, trzeba było zapłacić krocie. Jakikolwiek flagowiec, który w przyszłości pojawi się na rynku, będzie mógł pochwalić się wysokiej jakości obudową czy konkretniejszym ekranem, a cena nie powinna wylecieć w kosmos. Intel może wiele zdziałać na rynku układów scalonych dla smartfonów czy tabletów. Wykorzystując swoje doświadczenie i renomę wystarczy, że opracuje coś niekoniecznie wydajniejszego od innych. Wystarczy, że jego procesory będą energooszczędne czy “chłodne”. Wydajność się zwiększa z każdą premierą, ale producenci zapominając o innym ważnym czynniku – przyzwyczajają nas do pracy średnio przez jeden dzień ze smartfonem, a szkoda… Nam, Europejczykom pozostaje czekać na inne konstrukcje z Atomami na pokładzie. Intel jest debiutantem na tym polu i widać, że chce najpierw zbadać rynek. Bądźmy cierpliwi. Lenovo K800 i smartfon od Oragne, z którym Intel współpracuje odnośnie smartfonów z Atomem. Sądzę, że z czasem takie urządzenia zaczną wyrastać, jak grzyby po deszczu. I bardzo dobrze! 