Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 4 czerwca 2010, 12:02   6   Google przekaże władzom dane zebrane przez Street View W tym artykule pisałem m.in. o tym, że Google “przypadkiem” pobierało dane z niezabezpieczonych sieci WiFi. Teraz gdy okazało się, że w Niemczech groził firmie poważny proces, a reputacja została poważnie nadszarpnięta, Google postanowiło pójść na kompromis i współpracować z rządami Niemiec, Francji i Hiszpanii. Dodatkowo gigant z Mountain View zobligował się do ujawnienia raportu, który wyjaśni jak doszło do zbierania o internautach prywatnych informacji. Oprócz tego dyrektor generalny Google zapowiedział, że firma przyjrzy się bliżej na jakiej zasadzie zbierane są dane o użytkownikach. Ponieważ coraz częściej zarzuca się jej, że zbiera zbyt dużo danych o internautach. Z drugiej strony Google odbija piłeczkę mówiąc, że to po to by świadczyć coraz to lepsze usługi. Zastanawia mnie tylko w jakim kierunku to zmierza. Powszechna informatyzacja życia codziennego może doprowadzić do tego, że nawet we własnym domu nie będziemy czuli się bezpieczni, bo “Wielki Brat” – Google czuwa. Jednak to nie tylko oni zbierają o nas informacje, można śmiało powiedzieć, że cała branża IT przesiąknięta jest danymi o nas. W jakim kierunku będzie to zmierzać się okaże. [ź] di.com.pl 