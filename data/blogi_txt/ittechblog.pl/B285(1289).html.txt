Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 września 2010, 1:53   0   Nowy Twitter – szybciej, lepiej, więcej Twitter to największy serwis mikroblogowy na świecie. Wielokrotnie podkreślaliśmy, że jego działanie w pewnym stopniu odzwierciedla BLIP, czyli polski odpowiednik. Twitter zyskał nową twarz i kilka nowych funkcjonalności.  Na wczorajszej konferencji prasowej Twittera, Evan Williams – współzałożyciel aplikacji – zaprezentował kilka ciekawych statystyk dotyczących serwisu. Okazało się, że na Twitterze pojawia się około 90 milionów wpisów dziennie. Dzienna liczba nowo zarejestrowanych użytkowników to około 370 tysięcy.  Twitter zyskał przede wszystkim:  Nowy wygląd – Twitter jest teraz bardziej przejrzysty. Lista wpisów jest “przewijalna w nieskończoność”. Oznacza to, że nie trzeba klikać na “Więcej” aby przejrzeć inne wpisy. Media – Partnerstwo z firmami DailyBooth, DeviantART, Etsy, Flickr, Justin.TV, Kickstarter, Kiva, Photozou, Plixi, Twitgoo, TwitPic, TwitVid, USTREAM, Vimeo, Yfrog i YouTube spowodowało, że umieszczanie mediów na Twitterze jest jeszcze prostsze. Nie trzeba już opuszczać serwisu aby obejrzeć filmik. Powiązana treść – Kliknięcie na dany wpis spowoduje wyświetlenie się informacji o autorze, temacie wpisu, odpowiedziach, innych “tweetnięciach” użytkownika i mapie geotagowej. Mini profil – Pozwala na przeglądanie informacji o danym użytkowniku i zapewnia dostęp do informacji, takich jak biografia czy ostatnie wpisy – wystarczy jedno kliknięcie.   Williams twierdzi, że strona jest teraz o wiele szybsza, a użytkownicy spędzają na niej więcej czasu. [ź] PcWorld, Blog Twitter 