Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 31 sierpnia 2011, 8:41   1   Samsung na targach IFA 2011 w Berlinie Firma Samsung zaprezentowała podczas trwających w Berlinie targów IFA interesujący sprzęt. Impreza ściągnęła największych producentów techniki użytkowej i mamy nadzieję, że podczas jej trwania pokazane zostaną światu nie tylko nowe laptopy czy tablety, ale i kilka gadżetów oraz ciekawostek technologicznych. Samsung na IFA 2011 zaprezentował slate’a, czyli połączenie notebooka z tabletem, nowe smartfony, laptopy oraz odświeżonego Galaxy Taba.  Samsung Slate PC Series-7 Nie rozumiem sensu stosowania ekranu dotykowego dla notebooka wyposażonego w Windowsa 7, jednak z tego co widzę na rynku pojawiają się wciąż kombinacje tabletu i laptopa. Mały popyt na tego typu hybrydy oraz fakt, że zastosowany ekran dotykowy jest rzadko używany powinny odstraszyć producentów tego typu sprzętu. A jednak znajdują się pieniądze i klienci, którzy zaopatrzą się w takie cuda techniki. Slate może robić po prostu za notebooka i zamieniać się co jakiś czas w tablet na potrzeby na przykład czytania ebooka. Niestety nie widzę szerszego zastosowania dla slate’a niż wygodne trzymanie go w rękach jedynie w kilku sytuacjach. Samsung Slate PC Series-7 to notebook z klawiaturą i myszą w zestawie. Producent twierdzi, że bateria wytrzyma około 7 godzin, nie deklaruje jednak w jakich okolicznościach skończy ona jeden cykl i będzie trzeba ją naładować. Jeśli przy włączonym Wi-Fi, przeglądaniu sieci i okazjonalnym oglądaniu filmików bateria nie padnie po 5 godzinach to będzie niebywale dobrze. Slate od Samsunga ma wbudowane porty USB 2.0, modem Wi- Fi i HSPA (3G) oraz Bluetooth. Do rozmów wideo oddano nam 2MPx kamerę z przodu oraz 3MPx kamerę z tyłu – jak widać sprzętu można używać jako przerośniętej cyfrówki. Sprzęt od południowokoreańskiego producenta wyposażony w Windowsa 7 zapewne nie będzie hitem i jest raczej ciekawostką. Samsung Galaxy S II LTE i Samsung Galaxy Tab 8.9 LTE Zostańmy przy urządzeniach typowo “dotykowych”. Znany Wam zapewne model (reklamowany w polskiej telewizji) smartfona Galaxy S II doczekał się implementacji interfejsu umożliwiającego obsługę sieci 4G (LTE). LTE obsługiwana będzie także przez Galaxy Taba 8.9. Niestety na popularyzację 4G przejdzie nam jeszcze nieco poczekać. O ile za oceanem najnowszy standard jest już w użyciu, o tyle u nas za LTE wziął się jakiś czas temu Plus. Z ofertą dla klientów wyszedł też Cyfrowy Polsat.    Samsung Galaxy S II (po lewej) i Samsung Galaxy Tab 8.9 (po prawej) – źródło: gizmag.com Smartfon Samsunga zmienił się minimalnie. Ekran o przekątnej 4,27 zastąpił 4,5-calowy Super AMOLED Plus. Taktowanie dwurdzeniowego procesora podskoczyło z 1GHz do 1,5GHz. Samsung Galaxy Tab nie zmienił się w ogóle… no dobrze, jest lżejszy o 15 gramów, ale kto odczuje tak małą różnicę? Obydwa urządzenia mają wejść do sprzedaży na początku 2012 roku. Cena nie jest znana. Samsung Wave 3, Wave M i Wave Y Trzy nowe smartfony z systemem bada OS 2.0 zagościły na berlińskiej imprezie. System samsunga to wciąż system niszowy i mało kto wie o tym, że koreański producent wydał własny system mobilny. Niemniej jednak warto się nim zainteresować, bo ponoć jest bardzo dobry (testowałem, jednak zbyt krótko, aby móc cokolwiek powiedzieć). Problemem Samsunga jest to, że na rynku jest wciąż za mało telefonów z badą na pokładzie. Nowe smartfony – Wave 3, Wave Y i Wave M – powinny nieco podbić statystyki.    Od lewej: Samsung Wave 3, Samsung Wave Y i Wave M – źródło: komórkomania.pl   Samsung Wave 3 to smukły i mocny smartfon. Posiada on 4-calowy ekran pojemnościowy Super AMOLED i procesor taktowany zegarem 1,4GHz. Do tego modem 3G oraz 5MPx aparat, a to wszystko zamknięte w obudowie o grubości 9,9mm. Samsung Wave M posiada wyświetlacz HVGA o przekątnej 3,65 cala. Nie różni się specjalnie od swojego brata Wave 3, jednak jako pierwszy został wyposażony w oprogramowanie o nazwie ChatON. Pozwala ono na połączenie się do wielu sieci społecznościowych jednocześnie. Dzięki temu mamy oko na to, co dzieje się na facebookowym wallu, w streamie na twitterze, wiemy także kto gdzie przebywa dzięki Foursquare. Z poziomu aplikacji możliwe jest przechodzenie na strony internetowe w przeglądarce. Całkiem ciekawe rozwiązanie. Samsung Wave Y wyposażony w 3,2-calowy ekran HVGA to według producenta idealny smartfon dla osób rozpoczynających przygodę z dotykowcami. ChatON także został zaimplementowany w tym modelu. W Wave Y zastosowano o wiele słabszy aparat 2MPx. Samsung Series 7 Chronos Na deser – nowe laptopy od Samsunga. Na pierwszy ogień idzie model 700Z5A. Zamknięty w stylowej, aluminiowej obudowie procesor Intel i7 quad core to demon szybkości i będziecie zdziwieni, jeśli po starcie laptop nie wyfrunie przez okno. 15,6-calowy ekran obudowano ramką przystosowaną do wyświetlaczy o przekątnej 15 cala.    Samsung Series 7 Chronos   W modelu 700Z5A zastosowano ekran o przekątnej 15 cali (w obudowie dostosowanej do 14 cali). Pod obudową siedzi mniejszy z demonów Intel Huron River Core i5 2467M. Obydwa modele wykorzystują technologię Express Cache pozwalającą na wykorzystywanie dodatkowych 8GB cache z pamięci flash zlokalizowanej na płycie głównej. Start laptopa ma być bardzo szybki. Jeśli zechcecie pograć z najnowsze gry to AMD Radeon HD6750M 1GB GDDR5 Wam to umożliwi. Podczas zabijania kolejnych wrogów bateria nie powinna rozładować się za szybko – 8 komór wystarczy, prawda? Obydwa modele wyposażono w port HDMI, dwa porty USB 3.0, jeden port USB 2.0 i slot na karty pamięci (SD, SDHC, SDXC i MMC). [ź] techradar.com, gizmag.com, bgr.com, i4u.com 