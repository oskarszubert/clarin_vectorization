Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 4 sierpnia 2010, 8:53   5   Android prężnie się rozwija – ponad 800% więcej sprzedanych urządzeń w ciągu roku Brytyjska firma analityczna Canalys opublikowała badania, z których wynika, że w drugim kwartale 2010 roku sprzedano około 63 milionów smartfonów, co odpowiada 1/5 wszystkich sprzedanych komórek.  Według danych Canalys sprzedaż smartfonów wzrosła o 64% w stosunku do poprzedniego kwartału. Dla porównania, sprzedaż telefonów marki Nokia zwiększyła się o 41%, co daje niespełna 24 miliony sprzedanych sztuk. Apple i RIM również mogą świętować, ponieważ sprzedali odpowiednio po 61% i 41% telefonów więcej.   Screenshot pochodzi z canalys.com  Niekwestionowanymi zwycięzcami rankingu są smartfony z zainstalowanym Androidem na pokładzie. Sprzedano ich o 886% więcej, co odpowiada 17% udziału w rynku i przebija wynik sprzedaży iPhone’a. W Stanach Zjednoczonych system Google zajął 34% rynku i przegonił poprzedniego lidera – RIM. Oby tak dalej! [ź] heise-online.pl 