Bartosz 'bartekmp' Pollok    Fanboj Wolnego Oprogramowania, gracz, początkujący i nieudolny programista. Lubi pisać o sprzęcie i systemach. Uwielbia telefony z Androidem. Wbrew pozorom nie jest nolifem :).     Email   Bartosz 'bartekmp' Pollok, 12 lipca 2010, 1:01   4   64-bitowy Windows 7 zyskuje popularność  Jak donosi serwis hoga.pl, Microsoft poinformował, że 46% użytkowników ich flagowego produktu – systemu Windows 7 – posiada jego 64-bitową wersję. System 64-bitowy charakteryzuje się możliwością wykorzystania większej ilości pamięci RAM (do 16 EB pamięci – 17 179 869 184 GB) w porównaniu do systemu 32-bitowego (do 4GB RAM), a także jej efektywniejszego wykorzystania. Dzięki temu, jak również dzięki wykorzystaniu technologii ASLR (address space layout randomization), system jest wydajniejszy i bezpieczniejszy. Możliwym posunięciem korporacji z Redmond, w razie jeszcze większej ekspansji 64-bitowej wersji ich systemu, jest likwidacja oddzielnych, 32-bitowych wersji. Jednak na dzień dzisiejszy jest to jeszcze długa droga, ponieważ 32-bitowe wersje Windowsa stanowią wciąż większość na komputerach na całym świecie (dla przykładu – Windows XP). Mimo to widać tendencję wzrostową w wydawaniu programów w wersjach na 64 bity. Podobno Firefox 4 ma być również dostępny w tej wersji. [ź] hoga.pl 