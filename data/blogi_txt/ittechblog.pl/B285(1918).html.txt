Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 30 maja 2011, 11:44   1   Asus Padfone zaprezentowany na targach Computex Wczoraj wieczorem do sieci wyciekły zdjęcia rewolucyjnego moim zdaniem urządzenia – ASUS Padfone. Dzisiaj, podczas trwających na Tajwanie targów Computex zaprezentowano ten niezwykły tablet.  4-calowy smartfon działający pod kontrolą Androida dołączany do urządzenia, można będzie włożyć do specjalnej szufladki w tablecie o przekątnej 10,1 cala (rozdzielczość ekranu: 1280 x 800 px). Oddzielna bateria do zasilania tabletu potrafi naładować smartfon, który przyjmuje w całym zestawie także funkcję modemu 3G (gdyż tabletu w taki modem nie wyposażono).  ASUS zapewnia, że przełączenie się ze smartfonowego interfejsu w interfejs tabletowy jest automatyczne. Jeśli korzystając z telefonu stwierdzisz, że potrzebujesz większego wyświetlacza do obejrzenia filmu z YouTube, to po prostu “zadockujesz” smartfon i będziesz mógł cieszyć się 10,1-calowym ekranem tabletu, na którym pojawi się cały interfejs znany Ci z Twojego smarftona. Gdy ktoś do Ciebie zadzwoni, będziesz mógł bez obawy wyciągnąć telefon i odebrać połączenie.  Telefon i tablet mają dostęp do tej samej pamięci (współdzielą ją); nie musisz także przekładać karty SIM pomiędzy urządzeniami. Zestaw wyposażono w dwie kamery: z przodu (VGA) do wideorozmów, z tyłu zaś kamera smarftonowa (5MPx), która “łapie obraz” przez dziurkę w pokrywie.  ASUS twierdzi, że specyfikacja sprzętu nie jest jeszcze ustalona; cena urządzenia nie jest znana. ASUS Padfone to koncept, który ma prawo pojawić się na rynku jeszcze w tym roku. Czekamy z niecierpliwością na końcowe efekty! [ź] slashgear.com, engadget.com 