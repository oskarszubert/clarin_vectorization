Magdalena Borawska    Początkująca na IT Tech Blog, miłośniczka strzelania oraz nowych technologii, zakochana w niektórych produktach Apple, mama dwójki bab, próbująca rozciągnąć czasoprzestrzeń, by choć móc podrapać się w... nos:)    Email   Magdalena Borawska, 30 maja 2012, 2:22   7   Premiera Samsunga Galaxy S III w Polsce Wczoraj w warszawskiej Starej Pomarańczarni odbyło się wielkie „wejście” najnowszego modelu Samsunga – Galaxy S III. Organizatorowi nie można niczego zarzucić w kwestiach organizacyjnych – spotkanie premierowe przygotowane było z „wielką pompą”. Jedyny minus to dość potężne opóźnienie w rozpoczęciu części prezentacyjnej. A może o to chodziło, by spotęgować wrażenie?  Sama prezentacja telefonu była bardzo krótka i lakoniczna, aczkolwiek zawarto w niej najważniejsze cechy nowego Samsunga. Poprowadził ją Wojciech Wasilewski, dyrektor ds. sprzedaży i marketingu działu telecom w Samsung Electronics Polska. Wielokrotnie podkreślano, że telefon jest inspirowany naturą, imituje jej dźwięki. Jest przyjazny dla człowieka. Reaguje na głos, spojrzenie, dotyk i gest. Oto techniczna specyfikacja Samsunga Galaxy S III:  Ekran o rozdzielczości1280x720 pikseli i przekątnej 4,8″, aparat 8 Mpix, z przodu: 1,9 Mpix, procesor czterordzeniowy 1,4GHz Exynos 4 Quad, technologia LTE, komunikacja oparta na NFC i WiFi, RAM 1GB, Android 4.0 Ice Cream Sandwich.  najciekawsze funkcje Samsunga Galaxy S III:  Telefon posiada umiejętność śledzenia ruchu oczu użytkownika oraz przewiduje co ten może chcieć zrobić, Smart Stay – wygaszanie ekranu telefonu, kiedy przestaniemy na niego patrzeć. Funkcja ma zlikwidować ciągłe wygaszanie się ekranu podczas czytania treści na ekranie telefonu, np. ebooków, stron internetowych itp. Oznacza to, że nie będziemy musieli już ciągle stukać w ekran, aby go „obudzić”, S Voice – to odpowiednik Siri z iPhona 4S. I tak, jak siri, nie ma jeszcze polskiego języka w obsłudze, Direct Call – podczas konwersacji z kims przy użyciu sms poprzez podniesienie telefonu do ucha – automatyczne połączenie z tą osobą, Social Tag – telefon rozpoznaje twarze ludzi, którym robimy zdjęcia i może ich automatycznie oznaczyć, np. na Facebooku, jeżeli są naszymi znajomymi. Rozpoznawanie twarzy umożliwi wysłanie zdjęć do wszystkich, którzy są na zdjęciu w bardzo uproszczony sposób, NFC -  wymiana plików po zbliżeniu dwóch urządzeń, AllShare – udostępnianie w czasie rzeczywistym np. filmu, muzyki. Oznacza to, że na kilku urządzeniach jednocześnie można oglądać jeden film, Pop Up Play – umożliwia oglądanie filmów w czasie wykonywania innych czynności. Filmik, w postaci małego okienka, można przesuwać po ekranie, by nie przeszkadzał w zajęciu się innymi czynnościami, np. pisaniem sms, podczas robienia zdjęć Samsungiem, ten zrobi ich kilkadziesiąt aby wybrać najlepsze. Dodatkowo można fotografować podczas robienia filmu, bateria 2100 mAh z możliwością bezprzewodowego ładowania. Rozumiem, że można telefon położyć na ładowarce? duża pojemność 16 GB, 32 GB lub 64 GB pamięci wewnętrznej z możliwością rozszerzenia jej aż o 64 GB za pomocą kart microSD, oczywiście pozostawiono diodę powiadomień, nie widać odcisków palców na ekranie.  Jakie są moje pierwsze wrażenia po obcowaniu z telefonem? Zaprezentowano nam dwie wersje kolorystyczne: białą i aluminiową. Ekran świeci jasno, jest bardzo wyraźny. Czuć wysoką rozdzielczość. Korzystanie z niego to czysta przyjemność. Czuły na dotyk. Podkreślę jeszcze, że nie pozostają na nim odciski palców. Jakość wykonania rewelacyjna. W mojej, kobiecej, dłoni leży, niestety, niepewnie. Jest naprawdę duży i płaski. Wolę chyba nadal korzystać z dwóch urządzeń – telefonu i tabletu. Nie jestem gotowa na dwa w jednym. Pozostaje czekać, kiedy dostaniemy go do testów. Poniżej możecie obejrzeć zdjęcia z premiery 12► 