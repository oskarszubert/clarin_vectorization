Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 sierpnia 2010, 11:56   0   EasyPen M610 – nowy tablet graficzny od Geniusa EasyPen M610 to najnowszy tablet firmy Genius, który dołączył kilka dni temu do oferty tabletów graficznych tej firmy. Wyróżnia go ultra-smukła konstrukcja i tylko 8 milimetrów grubości.  Tablet cechuje rozdzielczość równa 4000 LPI i 1024 poziomy czułości na nacisk. Jak zapewnia producent, dzięki temu rysowanie, czy pisanie ma stać się jeszcze wygodniejsze. Obszar roboczy tabletu, to powierzchnia o wymiarach 6 na 10 cali. Powierzchnię tę można dopasować oczywiście do monitora, przełączając urządzenie do formatu 4:3. Pewną kontrolę nad projektowaniem zapewnia bezprzewodowe pióro o szybkości odczytu 200 punktów na sekundę.  Używanie go zamiennie z klawiaturą i myszką powinno również skutecznie zredukować napięcie mięśni, ramion, ścięgien oraz nerwów. Pióro można przechowywać w specjalnym zacisku umiejscowionym po prawej stronie urządzenia. Tablet wyposażono w 4 klawisze skrótu oraz 13 programowalnych przycisków na ekranie. Jest kompatybilny z systemami operacyjnymi Windows (7/Vista/XP/2000) i Mac OS X (od wersji 10.3.5). W zestawie znajduje się oprogramowanie, dwie dodatkowe końcówki pióra, bateria AAA oraz wielojęzyczna instrukcja obsługi. Tablet objęty jest 24-miesięczną gwarancję producenta. Kosztuje 296 zł. 