Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 15 września 2010, 8:13   2   Netbooko- tablet od Della dla niezdecydowanych Dell zaprezentował coś nowego. Moda na netbooki nie przemija, a tablety stają się coraz bardziej popularne. Osoba szukająca przenośnego, małego komputera do przeglądania stron internetowych, staje przed wyborem: z jednej strony komputer z normalną (mniej lub bardziej) klawiaturą fizyczną, ze wszystkimi możliwościami zwykłego komputera w mniejszym wydaniu, a z drugiej strony bardziej mobilny tablet, zazwyczaj z klawiaturą ekranową, Androidem (czy iOS’em w przypadku iPada) i wieloma innymi ograniczeniami, które stwarzają wątpliwości, czy warto nazywać większość tabletów komputerami (komórki przecież nikt nie nazwie komputerem). Na szczęście Dell pomyślał o osobach mających dylemat – netbook z obrotowym, dotykowym ekranem. Wystarczy obrócić wyświetlacz, aby zwykły laptop zamienił się w tablet. Te cudeńko zwie się Dell Inspirion Duo. Posiada 10-calowy ekran, jak przystało na netbooka. Procesor Intel Atom, ale uwaga! Nie jakiś zwykły N450, lecz dwurdzeniowy model N550, którego wydajność z pewnością wystarczy do większości codziennych zadań. Komputer będzie działać pod kontrolą systemu Windows 7 Home Premium. Dell nie podał ceny, ani innych szczegółów. Wiadomo, że komputer w ogóle istnieje i działa. Jest nawet filmik wideo przedstawiający tego laptopa z działającym Windowsem. Co prawda bardzo krótki, ale to zawsze lepsze niż nic.  Bardzo mi się podoba koncepcja tego produktu. Wiedząc, że robi go Dell, można mieć niemalże stuprocentową pewność, iż kupujący otrzyma produkt wysokiej jakości. Choć zakładam, że cena na początku będzie wynosić około 3000 zł i nadal będzie dla mnie jedynie ciekawostką, ale coś czuję – to może być prawdziwa rewolucja. Dużo się dzieje ostatnio na rynku i nie wiadomo co się spodoba ludziom (widać po iPadzie). [ź] Engadget.com 