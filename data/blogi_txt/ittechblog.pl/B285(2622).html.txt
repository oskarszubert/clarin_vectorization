Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 12 kwietnia 2012, 11:34   1   Social Media Kreatywnie – programuj aplikacje i angażuj społeczności „Social Media Kreatywnie – programuj aplikacje i angażuj społeczności” to pierwsze w Polsce szkolenie programistyczne, pokazujące jak tworzyć aplikacje na potrzeby serwisu Facebook. Przybyłych nauczymy jak programować aplikacje, które skutecznie skupią uwagę internetowej społeczności, będąc tym samym idealnym wsparciem dla niejednej kampanii marketingowej. Wiedza, jaką podczas 2 dni szkolenia przekaże uczestnikom Mateusz Mierzwiński, główny programista zespołu BlueBox Media, nie jest zawarta w programach kształcenia akademickiego, a programiści specjalizujący się w przestrzeni serwisu Facebook stanowią nieliczną grupę. Te pilotażowe warsztaty są zatem przeznaczone zarówno dla developerów, którzy nabyli już pewne doświadczenie w innych obszarach programowania, jak i dla studentów, chcących zwiększyć swoje szanse na rozpoczynanej właśnie ścieżce kariery. Program szkolenia podzielony jest na 2 etapy. W pierwszym dniu jego uczestnicy poznają podstawy programowania aplikacji powiązanych z serwisem Facebook w języku PHP. Ich wiedza zostanie także wyrównana i usystematyzowana. Dzień kolejny pozwoli poznać już nieco bardziej zaawansowane aspekty programowania i doboru aplikacji do konkretnych działań komunikacyjnych. Ugruntuje także wiedzę zdobytą w trakcie warsztatów z dnia poprzedniego. W szkoleniu jakie proponujemy stawiamy na działanie praktyczne. Tylko w ten sposób można bowiem prawdziwie przyswoić zdobywaną wiedzę . Pierwszą edycję szkolenia postanowiliśmy uczcić wyjątkową ceną! Zawiera ona także wariant, stworzony specjalnie dla studentów oraz grup. Szczegółowe informacje, przykłady realizacji konkretnych aplikacji oraz formularz zapisów dostępne są pod adresem: www.socialmediakreatywnie.pl. Miejsce: Katowice, Uniwersytet Śląski, Wydział Prawa i Administracji, Sala Rady Wydziału (ul. Bankowa 11b); Termin: 21 – 22 kwietnia 2012r. Adresaci: Programiści, Studenci posiadający podstawową wiedzę z zakresu programowania w języku PHP. 