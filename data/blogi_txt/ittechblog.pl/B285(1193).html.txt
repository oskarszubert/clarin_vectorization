Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 10 sierpnia 2010, 9:53   2   ipla na kolejnej platformie mobilnej – Android Muszę przyznać, że Android coraz bardziej mi się podoba. Przyczyniły się do tego ogromne ilości przydatnych aplikacji, do których kilka dni temu dołączyła mobilna wersja internetowej telewizji ipla. Jakością wyświetlanego obrazu i odtwarzanego dźwięku tylko trochę ustępuje swojemu desktopowemu odpowiednikowi. ipla na Androida zapewnia dostęp do kilku tysięcy materiałów filmowych zaczerpniętych z Telewizji Polsat, Polsat News, Polsat Play i Polsat Cafe.  Program włącza się w kilka sekund. Powyższy screenshot przedstawia pierwszy ekran, który ujrzymy zaraz po uruchomieniu aplikacji. Aby odtworzyć wybrany klip wystarczy w niego kliknąć. Więcej informacji o materiale można przeczytać po kliknięciu “i” w lewym dolnym rogu zdjęcia.  Innowacyjnością w stosunku do programu komputerowego jest to, że każdy materiał można pobrać na kartę pamięci lub pamięć telefonu. Niestety twórcy ipla ograniczają nas do 20 klipów, ale kto by chciał trzymać tyle wcześniej już obejrzanych programów, prawda?  Na załączonym obrazku widać, że twórcy ipla przyłożyli się do swojego zadania. Obraz i dźwięk, jak na aplikację mobilną, jest bardzo dobry. Netia o przepustowości 1mbps całkowicie wystarcza, żeby bez buforowania oglądać wybrany materiał filmowy. Niedawno czytałem, że telefon przegrzewa się podczas korzystania z aplikacji. Klipy oglądałem przeszło godzinę i mój telefon nawet nie zrobił się ciepły. Oby więcej takich programów! Informacje: http://www.ipla.pl/Android,5659/index.html 