Marcin Jaworski    Początkujący redaktor. Informatyk z krwi i kości. Zapalony linuksiarz i programista webowy. Miłośnik anime i mocnego rock'a. Obecnie pracuje jako programista w jednym z większych polskich portali społecznościowych.     Email Marcin Jaworski, 2 listopada 2010, 10:41   6   8pen – pisanie wiadomości bez klawiatury Standardowe klawiatury ekranowe w telefonach z dotykowymi ekranami mają to do siebie, iż klawisze zazwyczaj są bardzo małe. Producenci starają się zmieścić pełne klawiatury QWERTY na małych, 3-calowych wyświetlaczach LCD. Pisanie na takiej klawiaturze jest z reguły mało przyjemne… Dla tych, którzy szukają sposobu na szybsze pisanie na swoim smartfonie, stworzono właśnie narzędzie o nazwie 8pen. Aplikacja działa na systemach Android od wersji 1.6 wzwyż i jest dostępna w Android Market. Kosztuje ona 0,99 £, czyli około 4.50 PLN. Interfejs 8pen najłatwiej będzie porównać do tarczy Click Wheel w starszych modelach iPoda. Ekran podzielony jest na 4 strefy za pomocą 2 linii (na kształt litery X). Wybieranie znaków odbywa się poprzez przesuwanie palca od centrum ekranu w kierunku odpowiedniej strefy, podzielenie strefy na 2 mniejsze (górną lub dolną) poruszając palcem wokoło strefy oraz stuknięcie palcem 1, 2, 3 lub 4 razy aby wybrać pierwszą, drugą, trzecią lub czwartą literkę. Dodatkowo aplikacja umożliwia zdefiniowanie własnych gestów służących jako np. skróty do najczęściej używanych wyrazów. Poniżej filmik obrazujący działanie 8pen: 