Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 22 listopada 2013, 5:54 “Google Analytics dla marketingowców” – recenzja książki Wśród bezpłatnych narzędzi służących do analizy statystyk stron WWW prym wiedzie – bez cienia wątpliwości – usługa Google Analytics. Używana przez wielu, jednak mało kto w pełni wykorzystuje drzemiący w niej potencjał. Sam może w raptem 5% czerpałem z tego, co oferują statystyki od Google. Do czasu, aż przeczytałem książkę “Google Analytics dla marketingowców” Martyny Zastrożnej. Autorka w swojej książce w przystępny sposób tłumaczy nie tylko “podstawy podstaw” korzystania z Google Analytics, ale też zagłębia się w bardziej skomplikowane funkcje, oferujące dodatkowe możliwości. Jeśli do tej pory sprawdzaliście tylko liczbę wizyt, odsłon, opcjonalnie zaglądaliście do wykazu fraz wpisywanych w wyszukiwarkach, dzięki którym użytkownicy trafili na waszą stronę – pora to zmienić. Przyznam szczerze, że człon “dla marketingowców” w tytule książki sugerował mi, żebym spodziewał się trudnego języka, sztywnej formy, masy niezrozumiałych skrótów… Cóż – “zawiodłem się” ;) Książka jest raczej przystępnym poradnikiem, podręcznikiem dla wszystkich korzystających ze statystyk oferowanych przez giganta z Mountain View. Ponadto książka zawiera instrukcję krok po kroku, jak zbudować, wdrożyć i realizować swój plana analityczny. Żądne wiedzy osoby znajdą tu także wykaz innych książek oraz miejsc w sieci (nie tylko stron WWW, ale również profili na Twitterze), oferujących dodatkową wiwedzę na temat analizy statystyk Google – zarówno po polsku, jak i po angielsku. 176 stron solidnych, przydatnych treści – polecam! :)  Książkę “Google Analytics dla marketingowców” Martyny Zastrożnej kupić można w serwisie onepress.pl za 39,90 zł. 