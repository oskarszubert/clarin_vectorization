adtailyblogreklamawordpress   Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email   Tomasz Fiedoruk, 8 sierpnia 2010, 10:51   7 Adtaily na blogu Jak zapewne zauważyliście w nowej odsłonie bloga postawiliśmy na Adtaily. Odbyło się to na kilku płaszczyznach. Przy projektowaniu nowego układu specjalnie rysowaliśmy maksymalnie niski top z menu aby po dodaniu reklam we wpisach nie wpływał negatywnie na układ bloga. Cały top z menu i reklamami Adtaily jest jedynie na 170px wysokości. To bardzo dobry wynik. Dzięki temu nie przeszkadza użytkownikom przeglądać treści serwisu. Dla przykładu top na Antyweb.pl bez reklam zajmuje 135px, engadget.com 140px, gadzetomania.pl 185px a technologie.gazeta.pl 187px, więc uzyskaliśmy całkiem fajny wynik od najlepszych większy o grubość małego palca (kobiecego :)). Na głównej za to postawiliśmy na umieszczenie paska reklam bezpośrednio pod modułem wpisów promowanych, dzięki czemu ponownie znajdują się w centralnej części i jednocześnie nie przeszkadzają użytkownikom. Kolejna kwestia to zastosowanie reklam własnych. Gdy nie ma reklamodawców razem tworzą spójną kompozycję, która jednocześnie nawiązuje do topu. Na reklamach własnych jest jedynie motyw graficzny, bez nakłaniania do zakupu, typu KUP MNIE / SZYBKA REKLAMA / TYLKO X ZŁ itp. Stworzyliśmy po prostu podstronę Reklama, jak ktoś chce się u nas zareklamować to znajdzie tam wszelkie informacje a my nie zaśmiecamy wzoru topu zbędnymi dodatkami. Ostatnia kwestia to informacja dla odwiedzających. Osoby z włączonym filtrem AdBlock ujrzą ramkę z prośbą o wyłączenie blokowania na naszym blogu. Nie jest to jednak forma nachalna, po prostu prosimy i liczymy na docenienie naszej pracy włożonej w rozwój bloga. Dlatego też ramkę można zamknąć i pojawi się ona dopiero następnego dnia ponownie. 