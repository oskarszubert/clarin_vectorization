Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 października 2011, 12:21   8   Nokia World 2011: “Lumia is the first, real Windows phone” Konferencja Nokia World 2011 rozpoczęła się o godzinie 10:00 czasu polskiego. W ciągu godziny zaprezentowano 6 nowych słuchawek, 2 nowe usługi Nokii (Nokia Public Transport i Nokia Live View) i nową linię headsetów. Steven Elop, CEO Nokii, bardzo entuzjastycznie podszedł do wypuszczenia na rynek – jak to określił – “pierwszego, prawdziwego telefonu z Windowsem”. Prócz Nokii Lumia 800 czy Nokii Lumia 701 (jednak nie Saber) zaprezentowano linię smartfonów z Symbianem S40 (sic!) – Nokia Asha.  Steven Elop podzielił się z widownią danymi dotyczącymi Nokii:  80 milionów urządzeń fińskiego producenta na świecie, Nokia jest liderem open-NFC, ma 6 urządzeń wspierających tę technologię, Nokia chce podłączyć do Sieci (dzięki swoim telefonom) 1 miliard ludzi, dziennie produkowanych jest 1 milion słuchawek Nokii; 12 na sekundę, Rosja jest największym “pre-orderowcem” telefonów od Nokii,  Nokia Asha: 200, 201, 300, 303 Nokia Asha to linia smartfonów z systemem Symbian. Linia “Asha” obrazuję misję Nokii: Dać urządzenia proste i eleganckie ludziom, którzy nigdy nie mieli z takimi telefonami do czynienia. Młodzi ludzie chcą gadżetów, łączności i danych – nowe słuchawki od Finów mają im to zapewnić. Sceptycznie do tego podchodzę, choć Nokię Asha 303 chętnie bym przygarnął.    Nokia Asha 200 – fot: engadget.com Nokia Asha 300       Nokia Asha 303    Nokia Asha 200 wyposażona została w klawiaturę QWERTY. Nie wiadomo o niej nic prócz tego, że obsługiwać będzie do 32GB pamięci wewnętrznej. Model 201 obsługiwać będzie jedną kartę SIM, model 200: dwie. Słuchawki mają kosztować niespełna 300 złotych. Nokia Asha 300 wyposażony został w pojemnościowy ekran dotykowy, aparat 5MPx, procesor 1GHz i łączność 3G, zaś wyglądem przypomina Nokię C3-01. Cena tej słuchawki to około 400zł. Najciekawszym z zaprezentowanych telefonów z serii Asha jest Nokia 303. Telefon ten wyposażono w fizyczną klawiaturę QWERTY, pojemnościowy ekran dotykowy o przekątnej 2,6-cala, procesor 1GHz i aparat 3,2MPx. Do tego Wi- Fi, 3G i slot na karty pamięci – do 32GB. Nie chcę komentować “wyczynu” Nokii, ale moim zdaniem firma troszeczkę cofnęła się w rozwoju. Dajcie spokój… Symbian S40!? Może od razu wsadzić do tych telefonów Windowsa Mobile 5.5. Wątpię, aby znalazło się wielu nabywców na kolorowe zabawki finów. Nokia Lumia 800 i Nokia Lumia 710 Nowe, prawdziwe smartfony Finów z Windowsem Phone Mango nie powalają na kolana. Windows działa na nich płynnie, aplikacje są przystosowane do pierwszych słuchawek Nokii z tym systemem, ale samym telefonom brakuje “tego czegoś”. Wyglądają jak plastikowe zabawki, a nie jak poważni konkurenci dla Samsunga czy HTC. Nokia Lumia 800 wydana zostanie w trzech kolorach: czarnym, magenta i białym. Kevin Shields, szef zespołu programistów Windows Phone (wynajęty przez Nokię w lipcu tego roku) na początku swojej prezentacji krzyknął: “It looks awesome!”. Niestety nie mogę się z Kevinem zgodzić – propozycje Nokii wyglądają ciekawie, ale nie powalają – przykro mi, jest raczej miernie.    Nokia Lumia 800 – wygląda jak plastikowa zabawka   Kevin Shields zaprezentował Windowsa Phone 7.5, jego ficzery i bajery. Sam system robi wrażenie i prezentuje kompletnie inne podejście niż Android czy iOS. Nokia nawiązała zresztą partnerstwo nie tylko z Rovio Mobile (Angry Birds dostępne będą na telefonach Nokii), ale także z ESPN, wydając widget “ESPN Sports HUB”. Grupuje on wyniki i dane dotyczące różnych dziedzin sportowych. Dla kibiców sportowych będzie to istny raj. Nokia 800 ma mieć doskonały aparat (obiektyw Carl Zeiss podobny do tego z Nokii N8). Kevin zaprezentował także darmową nawigację turn-by-turn (offline) oraz Nokia Music oferujący składanki z piosenek za darmo, bez logowania czy subskrypcji. Nokia Lumia 800 wyposażona została w ekran pojemnościowy AMOLED o przekątnej 3,7-cala, 16GB pamięci flash i procesor 1,4GHz z akceleratorem grafiki. Będzie kosztować około 2000zł; nie będzie dostępna w Polsce w tym roku.    Nokia Lumia 710 z wymiennymi pleckami   Drugą propozycją Finów jest Nokia Lumia 710 – tańszy braciszek 800-tki. Wyposażona zostanie w procesor o taktowaniu 1,4GHz, dostępna będzie w dwóch kolorach (czarnym i białym). Plecki telefonu będą wymienne, różnokolorowe. Lumia 710 kosztować będzie niespełna 300 Euro – ma być propozycją Low-endową. [ź] zdj: engadget.com 