Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 17 września 2013, 1:57 Extreme Pro CFast 2.0, czyli superszybka karta od firmy SanDisk Wyścig firm, które chcą stworzyć najszybszą kartę pamięci na świecie trwa w najlepsze. W lipcu było głośno o kartach SD z serii Toshiba Exceria oraz Exceria Pro, pozwalających na zapis z prędkością 240 MB/s oraz odczyt w tempie 260 MB/s. Teraz już wiadomo, że konkurencja bije Toshibę o głowę. Firma SanDisk zaprezentowała kartę CompactFlash o nazwie Extreme Pro CFast 2.0, która ma niesamowite osiągi: szybkość odczytu to maksymalnie 450 MB/s, zaś zapisu można dokonać z prędkością 350 MB/s. Pozwala to nie tylko na sprawne wykonywanie zdjęć w olbrzymiej rozdzielczości, ale także wygodne zarządzanie wielkimi plikami – dla przykładu 100-gigabajtowy plik można przetransferować z tej karty w ciągu zaledwie czterech minut. Karty Extreme Pro CFast 2.0 przede wszystkim mogą znaleźć zastosowanie u osób, które zamierzają produkować filmy w wysokiej jakości, na przykład w rozdzielczości 4K, która staje się coraz bardziej modna. Karty te można zakupić zarówno w USA, jak i w Europie w wybranych sklepach fotograficznych oraz punktach sprzedaży firmy ARRI, dostępne są w wersji 60- oraz 120-gigabajtowej. Źródło/Fot.: SanDisk 