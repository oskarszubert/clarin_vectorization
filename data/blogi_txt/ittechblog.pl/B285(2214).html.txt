Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 27 września 2011, 4:00   7   Wyginam śmiało kamerkę – Microsoft LifeCam HD-3000 Kamerka, którą otrzymałem do testów wygląda bardzo ciekawie. Ale czy działa tak samo dobrze jak wygląda? O tym w dalszej części tekstu. Opakowanie Wyjęcie kamerki z fabrycznego opakowania może początkowo sprawić problem dla osób chcących to zrobić szybko i bezinwazyjnie. W środku oprócz recenzowanego urządzenia znajdziemy instrukcje i płytę z oprogramowaniem. Budowa Z przodu LifeCama znajdziemy bardzo duży otwór kamery, w którym schowany jest maciupki obiektyw urządzenia, co wygląda nieco komicznie. Nad nią widnieje niebieska dioda sygnalizująca nagrywanie oraz otwór wbudowanego mikrofonu. Na szczycie umieszczono także przycisk włączający rozmowę telefoniczną, ale działa on tylko w komunikatorze Microsoftu. Kamerka ma ciekawą konstrukcję. Do jej główki, w której znajduje się cała elektronika, przyczepiona jest giętka, gumowa listewka. Można ją przesuwać w płaszczyźnie poziomej i formować na wiele sposobów. Takie rozwiązanie pozwala na przyczepienie kamerki niemalże do każdego monitora, jak również postawienie jej na biurku. Naciśnij na obrazek, aby powiększyć LifeCam komunikuje się z komputerem za pomocą USB. W systemie ukazuje się jako urządzenie przechwytujące obraz i mikrofon. Główka jest wykonana z wysokiej jakości plastiku – błyszczącego z przodu i matowego z tyłu. Wszystkie elementy są ze sobą bardzo dobrze spasowane. Działanie Po wpięciu LifeCama do komputera można jej od razu używać. Skype wykrywa urządzenie i od razu włącza kreator konfiguracji sprzętu. Można także dograć oprogramowanie Microsoftu znajdujące się na dołączonej do zestawu płycie lub ściągnąć z Windows Update. Filmy i zdjęcia wykonywane przez kamerkę są zadowalającej jakości, o ile będziemy je robić w dobrych warunkach oświetleniowych. Rozdzielczość 720p idealnie nadaje się do prowadzenia videocastu w Internecie, tworzenia filmików dla znajomych, przeprowadzania rozmów wideo i robieniu zdjęć profilowych na portale społecznościowe. Zastrzeżenie mam tylko do słabej ostrości nagrywanych materiałów. Pozytywnie zaskakuje wbudowany mikrofon. Choć nie jest najwyższej jakości, powinien wystarczyć do prowadzenia rozmów telefonicznych, a co ambitniejsi mogą się pokusić o stworzenie podcastu. Trzeba tylko pamiętać, żeby obrobić dźwięk po nagraniu – wysokie tony aż kłują w uszy. Przykładowe materiały nagrane HD-3000      Podsumowanie Microsoft LifeCam HD-3000  jest dobrym rozwiązaniem dla osób potrzebujących sprzętu do rozmów na Skype. Filmy kręci dosyć dobre, mikrofon jest nie najgorszej jakości. Bardziej ambitni mogą się pokusić o stworzenie przy jego pomocy videocastu. Plusy:   kręci niezłej jakości filmy, duża rozdzielczość, świetny wygląd, łatwa instalacja, można go zamontować w każdym miejscu, wbudowany mikrofon.   Minusy:   brak ostrości na filmach i zdjęciach, wysoka cena (90 zł), wymaga dobrego oświetlenia.      Ocena: 7/10 