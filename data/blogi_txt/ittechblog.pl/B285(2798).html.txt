Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 19 lipca 2012, 11:31   0   iTunes Match już niedługo w Polsce Z usługami w internecie często jest tak, że są one dostępne tylko dla wybranych państw. Już raz pisałem jak pomijają nas Google i Apple w kwestii oprogramowania, czyli Siri bądź Google Now. Jednak problem nie dotyczy jedynie tych usług. Tak samo do niedawna było z dostępem do treści innych niż aplikacje w sklepach iTunes Store i Google Play. Apple już jakiś czas temu dało nam niemalże pełny dostęp, jednak ciągle brakuje większej ilości filmów z polskim dubbingiem. Natomiast w sklepie Google cały czas jesteśmy ograniczeni jedynie do programów lub musimy kombinować jak uzyskać dostęp do innych treści. Dzisiaj dostajemy kolejną usługę Apple, która ułatwi nam życie. Po wejściu do iTunes możemy zobaczyć nowy regulamin usług, który należy zaakceptować, natomiast na urządzeniach mobilnych dodano opcje automatycznego ściągania kupionej muzyki. W regulaminie pojawił się zapis dotyczący iTunes Match – usług pozwalającej nam na trzymanie całej naszej biblioteki muzycznej w chmurze w zamian za stałą, roczną opłatę. W USA jest to 25$.  Dla zwykłego użytkownika to bardzo dobry znak, że iTunes Match pojawi się w naszym kraju lada dzień. Będziemy mogli wysłać całą swoją muzykę na serwer Apple, a potem z każdego miejsca na świecie mieć do niej dostęp bez żadnego problemu. Koniec myślenia o gigabajtach i przenośnych dyskach z naszymi zbiorami muzycznymi, gdziekolwiek się wybieramy. Sprawdziłem i owszem w iTunes już pojawiła mi się usługa Match, ale po wejściu w nią wyskakuje błąd. Musimy cierpliwie czekać. 