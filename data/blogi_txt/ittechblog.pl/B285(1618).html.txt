Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 grudnia 2010, 6:52   0   NK.pl zrezygnuje ze Śledzika Śledzik to mikroblog w serwisie społecznościowym NK.pl – mikroblog, który zdecydowanie nie przyjął się. O powodach, dla których platforma nie znalazła uznania wśród użytkowników już pisaliśmy, zaś przemyślenia jednego z naszych redaktorów zdecydowanie warto przeczytać. Sposoby na wyłączenie Śledzika, te wszystkie łańcuszki i głosy niezadowolenia wygłaszane w komentarzach – to wszystko było na nic. Aż do dzisiaj, gdy okazało się, że Śledzik faktycznie z NK.pl zniknie.  Dominik Kaznowski, pełnomocnik zarządu ds. marketingu i PR w spółce Nasza Klasa, podczas konferencji SocialMediaStandard 2010 zdradził, że portal NK.pl zrezygnuje z marki Śledzik. Jednym z powodów rezygnacji ze Śledzika ma być negatywne przyjęcie tego produktu przez użytkowników. Po co komu produkt, który wszyscy krytykują? NK.pl (dawniej Nasza Klaasa) wymęczyła nim nieco swoich użytkowników. Na nic zdały się prośby i groźby – zarządzie NK: lepiej późno niż wcale! Śledzik przetrwał nieco ponad rok (we wrześniu ten mikroblog obchodził pierwsze urodziny). W ciągu roku użytkownicy dodali ponad 79 milionów wpisów, 18 milionów gwiazdek i tyle samo komentarzy. Według statystyk każdy film dodany do Śledzika ogląda co najmniej 10 osób. Jednak co z tego, skoro potencjał tego narzędzia nie został nigdy dostrzeżony i wykorzystany? [ź] media2.pl 