Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 31 maja 2011, 11:52   0   Twitter uruchomi własny hosting zdjęć Twitter to doskonałe narzędzie społecznościowe. Ten serwis mikroblogowy zyskał na całym świecie rzesze fanów (i nadal zyskuje kolejnych). Polski BLIP – hermetyczna społecznościówka działająca na tej samej zasadzie co Twitter – traci użytkowników w dużej mierze właśnie na rzecz Twittera. Amerykański serwis rozwija się prężnie, a kolejnym kamieniem milowym ma być odcięcie się od zewnętrznych serwisów hostujących zdjęcia z Twittera (yfrog i Twitpic) i stworzenie własnej platformy obrazkowej.  Cała sprawa może okazać się jedynie plotką, jednak jak dowiedział się u kilku źródeł serwis TechCrunch.com, Twitter miałby pracować nad własnym hostingiem obrazów. Miałoby to dać platformie niezależność od zewnętrznych usługodawców i sprawowanie pełnej kontroli nad składowanymi w serwisie zdjęciami. Stworzenie swojego własnego hostingu to także możliwość pełnej, kompaktowej integracji Twitterowych usług. Nie wiadomo także czy Twitter zechce budować usługę od podstaw, czy może przejmie i dopasuje jeden z istniejących serwisów. Jeśli pogłoski okażą się prawdą możliwe, że w ciągu kilkunastu dni przeczytamy oficjalne informacje na ten temat. [ź] geek.com, techcrunch.com 