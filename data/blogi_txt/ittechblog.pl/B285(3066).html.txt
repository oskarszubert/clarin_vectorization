Daniel Demarczyk    Freelancer, pochłonięty zgłębianiem tajników działania nowych mediów, reklamy i szeroko pojętego biznesu w internecie. Zdeklarowany minimalista, szukający inspiracji wśród nietuzinkowych projektów wnętrz, designu użytkowego i architektury.   @CzarnoBialo   Email   Daniel Demarczyk, 22 listopada 2013, 3:52 W tym tygodniu Dishonored kusi niską ceną Subskrybenci konta Gold w usłudze Xbox Live zostali w ostatnich dniach obdarowani ciekawą promocją. W internetowym sklepie Microsoftu gra Dishonored została przeceniona z 99,99 zł na jedyne 32,99 zł i cena taka utrzyma się aż do przyszłego wtorku, 26 listopada. Maniacy FPS-ów, spieszcie się! Dishonored to połączenie wartkiej gry akcji z mocno dominującymi elementami skradanki. Emocje, jakie jej towarzyszą, z pewnością spodobają się fanom legendarnego Thiefa – wszystko za sprawą wyjątkowego klimatu, jaki oferuje ta produkcja. W fantastycznym świecie dominuje mnóstwo motywów steampunkowych, osadzonych w starannie przygotowanym, XIX wiecznym mieście. Trzon gry to misje wykonywane przez głównego bohatera o imieniu Corvo – zazwyczaj celem każdej z nich jest dokonanie zmyślnego zabójstwa. Fabuła ulega ciągłym przemianom dzięki zaaplikowanemu w kod gry systemowi analizy naszych działań – im bardziej agresywne będą nasze poczynania, tym trudniejsza staje się rozgrywka.  Gra została wydana pod koniec 2012 roku, więc nie zdążyła się jeszcze mocno „zakurzyć”. Tryb single player (Dishonored niestety nie oferuje multi) możemy sobie przedłużyć za pomocą DLC, które również zostały przecenione: Dishonored: Arsenał Kroczacego przez Pustkę – 7,24 zł Dishonored: The Brigmore Witches – 17,49 zł Dishonored: Dunwall City Trials – 8,99 zł Dishonored: The Knife of Dunwall – 17,49 zł Przy okazji nasuwa się pytanie, czy nie tak mogłyby wyglądać gry oferowane w ramach programu Games with Gold? Myślę, że gracze z tej pozycji ucieszyliby się bardziej, niż na wieść o obecnie dostępnej produkcji z serii arcade – Iron Brigade. Źródło: [1] 