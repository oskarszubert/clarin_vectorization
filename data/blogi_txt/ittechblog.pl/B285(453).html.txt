Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 12 marca 2009, 10:37   11   Odzyskiwanie utraconych danych i partycji Niestety raz na jakiś czas zdarza nam się mieć problemy z dyskami i partycjami. Przy tej okazji tracimy przeważnie dostęp do systemu a więc i do narzędzi mogących nam pomóc. Wyjścia są dwa ale bazują na tym samym rozwiązaniu. Bootowalna płyta z narzędziami do ratowania naszych danych. Może to być też zwykła wersja live dowolnej dystrybucji Linuxa, jednak ta przeważnie nie będzie miała wszystkich niezbędnych narzędzi. Stąd powstała specjalna mini dystrybucja SystemRescueCD. SystemRescueCd – to minidystrybucja LiveCD bazująca na Gentoo Linux. Służy przede wszystkim do odzyskiwania utraconych danych i naprawy popsutego systemu lub np. nadpisania sektora MBR. Może być również wykorzystywana do zarządzania partycjami dysku twardego. Dlaczego akurat taka wersja live CD a nie np. Ubuntu? Ta wersja zawiera w standardzie takie aplikacje jak:    GParted – program do edycji partycji. GNU-Parted – konsolowy program do edycji partycji. Sfdisk – odmiana fdiska, pozwala zapisać i odczytać obraz tablicy partycji do pliku. TestDisk – odszukuje zaginione (usunięte itp.) partycje. Obsługuje ReiserFS, NTFS, FAT32, ext2, ext3. Partimage – pozwala na zapisanie i wczytanie obrazu całej partycji. EVMS – pozwala zarządzać wolnym miejscem na dyskach. Midnight Commander – menedżer plików. Clam AntiVirus – program antywirusowy. NTFS-3G – sterownik do obsługi systemu plików NTFS (odczyt i zapis). MemTest+ – program do testowania pamięci. 