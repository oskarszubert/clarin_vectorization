Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 14 maja 2010, 1:27   7 Wikipedia ma nowy wygląd Stało się, Wikipedia doczekała się zmian, najbardziej widoczne są te związane z wyglądem. Rok pracy, mnóstwo testów i przygotowań. Beta testy objęły grupę ponad 635,000 wolontariuszy. Na blogu wikimedia.org możemy przeczytać, że nowy interfejs wprowadzony jest na razie dla Wikinews (Angielska i Serbska), Wikimedia Commons, a teraz także dla angielskiej wersji Wikipedii.  Co się zmieniło:  wygląd (look and feel) – nowa skórka nazwana „Vector”, która ma ułatwiać odnalezienie najważniejszych funkcji na stronie; nawigacja – poprawiony sposób poruszania się po stronie (przeglądanie/edycja), poprawiony górny pasek kart (etykiety lepiej widoczne), boczny panel chowa rzadko używane funkcje, do których nadal mamy łatwy dostęp; edycja – pasek narzędziowy został przebudowany, strona formatowania jest prostsza i bardziej intuicyjna, dodany kreator tabelek, dodana nowa funkcja do wyszukiwania/zamiany; odnośniki – wprowadzono łatwy w użyciu kreator dodawania odnośników (Wikipedia i zewnętrzne źródła); wyszukiwarka – poprawki w wewnętrznej wyszukiwarce (lepsze podpowiedzi, szybszy dostęp do wyszukiwanych informacji); eksport artykułów (Pediapress book creator) – możliwość tworzenia „książek” na podstawie wybranych artykułów, publikacje będą zapisane w formacie PDF lub ODT (OpenDocument); logo Wikipedii (globus z puzzli) – logo uległo drobnym zmianom;    W ciągu najbliższych kilku tygodni zmiany zostaną wprowadzone dla wszystkich dostępnych wersji językowych Wikipedii, także Polska. Moim zdaniem zmiany są pozytywne, wygląd jest przejrzysty, a sam interfejs intuicyjny. Czas pokaże czy się przyjmie wśród wikipedystów. [ź] blog Wikipedii 