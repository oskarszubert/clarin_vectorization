Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 października 2010, 12:04   1   Ecosia – wyszukiwarka z ekologią na pierwszym miejscu Ecosia to wyszukiwarka przyjazna środowisku. Oparta jest na silniku Yahoo/Bing, wspiera ją fundacja World Wide Fund For Nature (WWF). Dlaczego Ecosia pomaga środowisku naturalnemu?  Ecosia działa jak każda inna wyszukiwarka. Zasada wyszukiwania nie różni się niczym od znanych nam “wielkich” wyszukiwarek. Dlaczego więc o niej piszemy? Przede wszystkim dlatego, że Ecosia przekazuje 80% przychodu z linków sponsorowanych na ochronę lasów deszczowych. Za każdym razem, korzystając z wyszukiwarki, użytkownik ratuje około 2 metry kwadratowe lasu deszczowego. Nie ponosimy przy tym żadnych opłat. Ecosia zasilana jest “zieloną energią”, a serwery, na których pracuje, nie wytwarzają CO2. Linki sponsorowane, w które Ecosię wyposażył Bing/Yahoo, generują przychód średni rzędu 0,13 eurocenta na jedno wyszukanie (współczynnik klikalności CTR na poziomie 2%).  Co najmniej 80% tej kwoty przekazywane jest do WWF. sprawnymarketing.pl: Wideo umieszczone w części objaśniającej działanie Ecosii wyjaśnia, że największe wyszukiwarki (w domyśle Google), pożerają wiele energii i zarabiają mnóstwo pieniędzy  na linkach sponsorowanych, a te pieniądze trafiają do kieszeni ich właścicieli. Ecosia chce się swoimi przychodami dzielić, przekazując je na dobry cel. Trzeba jednak podkreślić, że sama Ecosia nie bierze udziału w programie ochrony lasów deszczowych, tylko przekazuje fundusze na ten program prowadzony przez WWF. Ecosia po 48 godzinach kasuje wszystkie dane użytkownika związane z wyszukiwaniem. Dzięki temu nasza prywatność jest lepiej chroniona. Te 48 godzin jest potrzebne aby odfiltrować błędne i nieuczciwe kliknięcia w reklamy. Statystyki na stronie Ecosia pokazują, że użytkownicy wykonali 98,520,887 szukań i tym samym uratowali 194,349,801 m² lasów deszczowych. W czasie jednego wyszukiwania uratujemy dokładnie 1,97 m² lasu deszczowego. Do tej pory przekazano WWF 121,445 Euro. Ecosia najchętniej używana jest w Niemczech – połowa użytkowników pochodzi z tego kraju. [ź] sprawnymarketing.pl 