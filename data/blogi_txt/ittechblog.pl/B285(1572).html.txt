Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 30 listopada 2010, 10:32   0 Google Earth 6 – nowy Street View i drzewa 3D Dzisiaj światło dzienne ujrzała nowa wersja programu Google Earth. Google Earth to popularny program umożliwiający przeglądanie trójwymiarowego modelu kuli ziemskiej. Model naszej planety w programie zbudowany jest ze zdjęć satelitarnych, lotniczych i panoramicznych. Program dostarcza również wielu przydatnych informacji geograficznych i turystycznych. Więcej na jego temat dowiecie się choćby z Wikipedii.   Co nowego w Google Earth 6? Trójwymiarowe drzewa Od pewnego czasu Google Earth potrafi wyświetlać trójwymiarowe modele budynków. W nowej wersji program dorobił się trójwymiarowych modeli drzew, których z czasem w aplikacji będzie przybywać. Niby drobnostka, ale dzięki temu trójwymiarowy widok nabierze trochę “zielonego” charakteru, a dodatkowo przy ustalaniu trasy, będziemy mogli ominąć drzewa. ;- )  Integracja z usługą Street View Od tej wersji Street View jest w pełni zintegrowany z aplikacją, co dodatkowo w połączeniu z trójwymiarowym modelem daje ciekawy efekt. Swoją drogą oglądanie ziemi z perspektywy kosmosu, a potem nagłe przełączenie do podglądu ulicy, może nie jedną osobę zadziwić. ; )-  Zdjęcia “historyczne” Funkcja podglądu zdjęć terenu z różnych lat jest zapewne znana każdej osobie, która miała do czynienia z tym programem. W nowej wersji ta funkcja została dopracowana i teraz program dostarczy nam więcej informacji dotyczących historii okresu, który w danej chwili przeglądamy. Obejrzyjcie, np. zdjęcia Warszawy z 1935 roku – interesujące. Dla mnie osobiście aplikacja nie jest jakoś specjalnie istotna czy potrzebna, ale trzeba przyznać, że dostarczyła mi zabawy na dobrą godzinę. Warto przetestować i zapoznać się z nowościami. Instalacja Google Earth 6 Aplikacja dostępna jest na 3 popularne platformy: Windows, Mac OS X i Linux. Możecie ją pobrać z tej strony: http://www.google.com/intl/pl/earth/index.html  [ź] Blog Google 