Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 maja 2012, 10:24   3   Dedykowana aplikacja Facebooka dla fanpage’y – Australijczycy już testują „Wreszcie jest!” – zachwyciłem się, gdy ujrzałem news na TheNextWebie, jakoby Facebook miał wypuścić oddzielną aplikację/usługę do zarządzania fanpage’ami. W wersji mobilnej „Facebook for Android” trudno upchnąć jeszcze więcej możliwości, zaś same strony fanowskie zostały dość mocno pominięte. Linki czy filmiki wideo umieszczają się jedynie jako link, nie jako podgląd z leadem i miniaturką. Załączanie obrazków do galerii nie jest chyba nawet możliwe. Krótko mówiąc – obsługa poważnego fanpage przez smartfon czy tablet jest niemożliwa i wszędzie trzeba nosić ze sobą laptop. Mam nadzieję, że to się zmieni i tablet przestanie mi służyć jedynie jako urządzenie, na którym zainstalowałem czytnik RSS, Zite i Pocket.  Nowa aplikacja wyświetla się tylko użytkownikom z Australii korzystającym z AppStore (iOS). To oni mają pierwszeństwo jej testowania. Liczę na szybkie wypuszczenie wersji dla Androida. Facebook potwierdził, że w tej formie aplikację na razie jedynie testuje. Moim zdaniem firma zrobiła krok w bardzo dobrym kierunku, izolując kilka większych elementów swojej społecznościówki. Wyodrębniono już Messengera, teraz czas na Pages. Co będzie kolejne? Może aplikacja do zarządzania własnym profilem?      [ź] The Next Web 