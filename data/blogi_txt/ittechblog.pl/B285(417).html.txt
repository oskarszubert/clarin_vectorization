Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 21 stycznia 2009, 3:50   2   Zagrożenia roku 2009 FIRMA MCAFEE PRZEWIDUJE, ŻE KRYZYS GOSPODARCZY MOŻE SPOWODOWAĆ WZROST LICZBY ZAGROŻEŃ ZE STRONY SZKODLIWEGO OPROGRAMOWANIA. W 2009 roku wzrośnie liczba cyberzagrożeń – od ataków na marki korporacyjne po serwisy rekrutacyjne typu „mule”. Opublikowała prognozy dotyczące wzrostu zagrożeń elektronicznych w 2009 r. Główna tendencja, która pojawi się w 2009 r., to dalsze wykorzystywanie kryzysu finansowego w celu oszukiwania użytkowników poprzez proponowanie im fałszywych usług w zakresie transakcji finansowych, usług fałszywych firm inwestycyjnych oraz fałszywych usług prawniczych. W raporcie oceniono dokładność prognoz ubiegłorocznych oraz omówiono nowe kierunki rozwoju zagrożeń dla bezpieczeństwa komputerów, jakich należy się spodziewać w tym roku. „Użytkownicy komputerów stykają się dziś z dwoma niebezpiecznymi zjawiskami” ― powiedział Jeff Green, wiceprezes działu McAfee® Avert® Labs w pionie badań firmy McAfee. „Obecny kryzys gospodarczy stawia pod znakiem zapytania bezpieczeństwo naszych finansów, a autorzy szkodliwego oprogramowania wykorzystują nasz brak koncentracji, aby zaatakować”. Prognozy firmy McAfee w zakresie zagrożeń na 2009 r.: Zagrożenia kryją się w sieci Cyberprzestępcy przenieśli się również do sieci (cloud), gdyż Internet stał się ich głównym medium, i korzystają z atrakcyjnych możliwości technologii Web 2.0. Firma McAfee oczekuje, że ta tendencja utrzyma się w 2009 r., w końcu wypierając bardziej tradycyjne kanały dystrybucji szkodliwego oprogramowania. Spersonalizowane zagrożenia mówią językiem użytkownika Zagrożenia będą nadal podejmować działania mające na celu ominięcie środków bezpieczeństwa. Jednym z przykładów są pliki binarne jednorazowego użytku stanowiące stosowany przez atakujących ekwiwalent jednorazowych numerów kart kredytowych, których klienci indywidualni używają podczas dokonywania zakupów przez Internet. Pliki te pozwalają tworzyć ogromną liczbę zagrożeń, które utrudnią ofiarom opisanie napastników, a obrońcom utrudnią ich złapanie. Ponadto McAfee spodziewa się dalszej ekspansji szkodliwego oprogramowania w językach innych niż angielski. Cyberprzestępcy zdali sobie sprawę, że różnicując ataki i wkraczając na rynek ogólnoświatowy, mogą uzyskać dostęp do jeszcze większych zasobów informacji poufnych i dotyczących tożsamości. Szkodliwe oprogramowanie zaatakuje urządzenia użytkowników indywidualnych McAfee spodziewa się wzrostu liczby ataków z wykorzystaniem pamięci USB i flash stosowanych w aparatach fotograficznych, ramkach do zdjęć i innych urządzeniach elektronicznych powszechnego użytku. Tendencja ta utrzyma się z uwagi na prawie zupełny brak ograniczeń w stosowaniu pamięci flash w środowiskach przedsiębiorstw, a także wzrost popularności tych urządzeń wśród użytkowników indywidualnych. Niebezpieczna sieć WWW i szkodliwe reklamy W ubiegłym roku firma McAfee zaobserwowała również, że podziemie autorów szkodliwego oprogramowania wykorzystywało powszechnie przyjęte procedury, usiłując „sprzedawać” oprogramowanie, które wprowadzało w błąd albo bezpośrednio służyło do popełnienia oszustwa. Firma McAfee oczekuje, że tendencja ta utrzyma się, gdyż cyberprzestępcy wciąż widzą w tym obszarze lukratywny rynek. Firma McColo: skutki upadku Ruch spamu radykalnie osłabł, gdy operatorzy Internetu utarli nosa firmie McColo Corp. udostępniającej w hostingu serwery na potrzeby rozsyłania spamu i w rezultacie stanowiącej źródło aż 60% spamu na świecie. W 2009 r. będziemy świadkami dalszej zmiany postaw przedsiębiorstw i instytucji, tzn. przejścia od biernego wspierania egzekwowania prawa do aktywnej roli obejmującej współpracę z operatorami Internetu i ogólnoświatowymi instytucjami nadzorującymi Internet, takimi jak ICANN (Internet Corporation for Assigned Names and Numbers ― Internetowa Korporacja ds. Nadawania Nazw i Numerów). Wspólnymi siłami organizacje te skierują powszechną uwagę na groźnych cyberprzestępców oraz zamkną im dostęp do sieci i infrastruktury systemów. Pełny tekst raportu „2009 McAfee Avert Labs Threat Predictions” (McAfee Avert Labs ― prognozy dotyczące zagrożeń w 2009 r.) można znaleźć pod adresem. A co Wy sądzicie na ten temat? Kiedy przesiadka Linux / MacOS X? ;) 