Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 czerwca 2011, 12:37   0   Google kupuje PostRank. Czy wcieli ich technologie do usługi Analytics? PostRank to firma zajmująca się analizowaniem danych (w społecznościach takich jak Twitter), mierzeniem zaangażowania konsumentów oraz odkrywaniem nowych treści odnoszących się do danych marek (przykładowo wpisy na blogach poruszające tematykę danej firmy). Firma PostRank została nabyta przez Google, jednak nie zdradza do czego jej technologie zostaną wykorzystane przez wujka G.  Aktualni klienci i produkty pozostaną w bazie firmy; możliwość zakładania kont zostanie wstrzymana. Przez cztery lata istnienia firmy, PostRank zdobył wiele doświadczenia na polu “społecznościowego badania Sieci”. Narzędzia udostępniane przez firmę pozwalają na śledzenie wzmianek o naszym produkcie na przykład na blogach, Twitterze, w komentarzach do artykułów czy w zakładkach Delicio.us. Dzięki PostRank użytkownicy platformy mogę szybko dowiedzieć się czy kampanie reklamowe przynoszą efekty, czy marketing szeptany okazał się skuteczny itp. Google jest żywo zainteresowane wcieleniem tej technologii do swoich produktów – prawdopodobnie do jednej z flagowych usług, czyli Google Analytics. Google twierdzi, że statystyki obejmujące aspekty społecznościowe mogłyby mieć wiele do zaoferowania użytkownikom, chcącym dowiedzieć się co mówi się w Internecie o ich produktach. Dane pozyskiwane dzięki technologiom zaczerpniętym z PostRank będą bardzo użyteczne dla webmasterów. Programiści z PostRank są ważnym elementem sukcesu planowanych wdrożeń – twierdzi Google. Zostaną przeniesieni z obecnego biura w Kanadzie do kompleksu Google w Mountain View. [ź] news.softpedia.com 