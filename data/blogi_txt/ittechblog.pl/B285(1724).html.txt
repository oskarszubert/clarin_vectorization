Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 lutego 2011, 4:34   8   Zagadnij.pl – randkowa odmiana Facebooka Portali randkowych w Polsce jest mnóstwo i wiele osób chętnie z nich korzysta – z lepszymi bądź gorszymi efektami ich starań zmierzających do nawiązania kontaktu. A gdyby tak Facebooka zamienić w portal randkowy? Na taki właśnie pomysł wpadła agencja 10 Clouds z Warszawy.  Zagadnij.pl jest portalem randkowym ściśle powiązanym z Facebookiem, aby móc z niego korzystać należy posiadać tam konto, gdyż wszelkie dane na temat naszej osoby są pobierane właśnie z niego.  Faceci z Sympatii wg Kominka Po pierwszym zalogowaniu się do serwisu, proszeni jesteśmy o wypełnienie kilku ankiet. Wypełnione przez nas ankiety posłużą do przedstawienia nam listy potencjalnych partnerów. Powinniśmy także uzupełnić nasz profil. Zagadnij.pl bardzo nam to ułatwia, bowiem dane możemy pobrać z naszego konta na Facebooku. Wszelkie “lajkowane” strony należeć od teraz będą do grupy naszych zainteresowań, a więc partnerzy interesujący się tą samą tematyką dzielić będą także nasze zainteresowania. W ten sposób próbujemy być swatani z odpowiednimi osobami. Warto wspomnieć o tym, że nasze dane prywatne nie są widoczne dla użytkowników. Każdego dnia o północy przedstawianych jest nam 5 potencjalnych partnerek/ partnerów. Mamy czas do północy dnia kolejnego, aby wysłać do nich wiadomość lub puścić oczko (zaczepka na Facebooku). Potencjalne miłości wybierane są na podstawie zestawienia naszych odpowiedzi w ankietach (spójność wyboru) oraz na podstawie zainteresowań i wieku.  Wydaje się być idealna ;) W tym miejscu warto wspomnieć o wirtualnej walucie jaką jest “fluks”. Fluksy zdobywamy za wypełnienie ankiet, uzupełnienie danych w profilu czy zapraszanie znajomych do serwisu. Jednocześnie fluksy wydać musimy na pierwszą wiadomość do osoby, puszczenie oczka czy wczytanie kolejnego zestawu pięciu partnerek (nie jesteśmy zmuszeni czekać do północy). Fluksy można także zakupić.  System odznak - trochę ich mało Całość wygląda obiecująco. Zagadnij.pl jest póki co w wersji beta – według mnie funkcjonalności jest jeszcze za mało. Serwis został zaprezentowany od bardzo dobrej strony na wystartowali.pl. Zagadnij.pl przypomina mi nieco opisywany przeze mnie jakiś czas temu edarling.pl, zaś patrząc na ankietę przeprowadzoną u Kominka w listopadzie dojść można do wniosku, że czegoś takiego jak zagadnij.pl na polskim rynku po prostu brakowało. 