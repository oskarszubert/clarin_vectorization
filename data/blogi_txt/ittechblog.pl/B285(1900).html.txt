Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 23 maja 2011, 9:23   18 Wuala – alternatywa dla Dropboxa (funkcje pro i dodatkowe 16 GB za darmo)  Ten artykuł ma już parę miesięcy. Zapoznaj się koniecznie z nowym o alternatywie dla Dropboxa, aplikacji Sugarsync :)  Wuala to nic innego, jak kolejny sposób na przechowywanie/synchronizację danych za pomocą coraz popularniejszej “chmury”. Osoby które są zaznajomione z Dropboxem (a sądzę, że nie jest ich mało) wiedzą z czym to się je. Zasadniczo chodzi o usługę przechowywania danych, do których mamy dostęp wszędzie tam, gdzie jest kawałek działającego sprzętu z dostępem do internetu (komputer, telefon, tablet, inteligentna lodówka z dotykowym ekranem… etc. :-)).   Mam Dropboxa, więc po co mi Wuala? Jedną z podstawowych zalet Wuala jest szyfrowanie przechowywanych danych. Niby nic takiego, bo przecież twórcy Dropboxa też chwalą się podobnym rozwiązaniem, ale z różnych doniesień z sieci wynika, że z tym bezpieczeństwem jest różnie, co więcej wychodzi na to, że pracownicy mają do nich dostęp. Trochę inaczej sprawa wygląda z Wuala. Z informacji dostępnych na stronie twórców możemy wnioskować, że nasze dane są naprawdę bezpieczne.  Nasze hasło nigdy nie jest przesyłane w sieci, przechowywane jest lokalnie i znane tylko nam (czyli od początku nie opuszcza naszego komputera). Dane, zanim opuszczą nasz komputer, są szyfrowane, dzielone na wiele mniejszych fragmentów i dopiero wtedy wysyłane na serwery firmy (i to wiele różnych – zlokalizowanych w różnych miejscach na świecie). Gdy pliki pobieramy, aplikacja ściąga te rozsiane małe fragmenty, scala je i dopiero wtedy odszyfrowuje. Ciekawostka to wykorzystanie mechanizmów znanych z sieci wymiany plików (p2p). Bowiem okazuje się, że nasze pliki lądują również na dyskach użytkowników usługi. My także możemy stać się takim “dawcą” przestrzeni, jest to jeden ze sposobów na uzyskanie dodatkowej przestrzeni na swoje pliki i funkcji pro, do których jeszcze wrócę. Główne okno aplikacji Funkcjonalności:  usługa jest dostępna na wielu platformach (Linux, OS X, Windows, iOS, Android), szyfrowanie danych lokalnie (AES-128, RSA-2048 i SHA-256), synchronizacja plików/katalogów (opcja pro), backup danych (opcja pro), praca grupowa (obsługa “wersjonowania” plików, tworzenie grup, zapraszanie znajomych, itp.), wiele opcji udostępniania plików w sieci (publiczny, prywatny, tylko dla znajomych, tylko dla posiadających link), polskie tłumaczenie.  Dodatkowa przestrzeń, dodatkowe funkcje (pro) Wersja darmowa ma pewne ograniczenia. Po pierwsze przestrzeń – tylko 1 GB na dane; po drugie funkcje synchronizacji i backupu są nieaktywne (chyba, że za nie zapłacimy). Jest jednak na to rada, ale o tym za chwilę. Na początek dodatkowy gigabajt uzyskamy z polecenia, mój referral to: http://www.wuala.com/referral/N6MABHCJC4A5JHJGAC5M. Po instalacji możemy wprowadzać dodatkowe kody promocyjne. Wprowadzanie kodów promocyjnych Lista kodów, które znalazłem w sieci (jeżeli znajdziecie jakieś dodatkowe, to podzielcie się nimi w komentarzach):  I-KNOW-DOMINIK I-KNOW-CAROLA I-KNOW- FABIUS I-KNOW-LUZIUS I-KNOW-THOMAS I-KNOW-JONAS I-KNOW-MARCEL I -KNOW-MARIUS I-KNOW-DARIO CONNECT-WITH-SUPPORT PCWELT06 COMPUTER-HOY  Dodatkowe funkcje (pro), plus przestrzeń zapewni nam kolejny kod promocyjny: PC-MAGAZIN. To jednak nie wszystko, sami również możemy zapraszać swoich znajomych, podając im wygenerowany link (uzyskamy w ten sposób maksymalnie do 6 GB dodatkowej przestrzeni). Kolejna możliwość to udostępnianie własnej przestrzeni dyskowej:  Co zyskujemy? Z biegiem czasu dodatkową przestrzeń oraz dodatkowe opcje (funkcje pro). Jedyne, co musimy zrobić, to pozostawić włączony komputer z dostępem do internetu przynajmniej na 4 godziny dziennie. Aplikacja napisana jest w Javie, integruje się z systemowymi menedżerami plików (w Linuxie będzie to Nautilus) i oferuje całkiem pokaźną ilość opcji konfiguracyjnych:   Wuala to niewątpliwie ciekawa alternatywa dla popularnego Dropboxa. Jednak jeżeli nie zależy nam na “super” bezpieczeństwie, a potrzebujemy jedynie czegoś do prostej wymiany plików, np. zdjęć z wesela koleżanki, to Dropbox spokojnie tu wystarczy. W innym wypadku warto rozważyć Wuala. Więcej informacji na stronie twórców: wuala.com. 