Paweł Iwaniuk    Rocznik 1986. Autor takich projektów jak DailyTECH.pl oraz TECHNOZgredy. Niegdyś redaktor Antyweb.pl. Paweł neguje istnienie tzw. „ery post-pc”, gdyż jego zdaniem, prawdziwie osobiste komputery są dopiero przed nami. W kręgu jego zainteresowań znajdują się również media, szczególnie te internetowe. Z wielkim zainteresowaniem obserwuje rozwój radia i telewizji w sieci oraz związane z tym procesy.   @frostb   Email   Paweł Iwaniuk, 7 stycznia 2013, 4:22 Nadchodzi czas tanich tabletów? Oto Acer Iconia B1-A71 Z iPadem nie da się walczyć specyfikacją – producenci tabletów zdają się coraz bardziej rozumieć tę prawdę. W związku z tym, konieczna jest zmiana strategi i podejścia do rynku. Pojawia się jednak pytanie: jeśli nie lepsze parametry, to co? Może cena? Nexus 7 choć nie odniósł jakiegoś wielkiego sukcesu, to pokazał, że istnieje zapotrzebowanie na tanie, markowe, 7-calowe tablety. Od dawna pojawiają się informacje o tanim tablecie od ASUSA. Ma on kosztować 99 $ i być pod względem konstrukcji zbliżony do Nexusa 7 (również produkcji tejże firmy). Wciąż pozostaje on jednak wyłącznie pogłoską. Natomiast ASUS został wyprzedzony przez Acera. Tajwański gigant zapowiedział tablet Iconia B1-A71. Jest on wyposażony w 7-calowy ekran o rozdzielczości 1024×600 (WSVGA). Urządzenie pracuje pod kontrolą Androida Jelly Bean (nie wiemy, która wersja). Sercem tabletu jest dwurdzeniowy układ Mediatek MTK 8317T pracujący z prędkością 1,2 Ghz. Całość uzupełnia 512 MB Ram (nie za mało jak na Jelly Bean?) oraz 8 GB pamięci flash.  W podstawowej wersji tablet będzie kosztował 150 $. Data premiery nie jest jeszcze znana. Gdybym jednak miał w perspektywie zakup opisywanego Acera, wolałbym dołożyć 50 $ i kupiłbym Nexusa 7. Przede wszystkim, kupując tablet, chciałbym móc liczyć na wsparcie producenta i aktualizacje oprogramowania. Wśród obecnych serii urządzeń z Androidem tylko linia Nexus to zapewnia. Dodatkowo, dwurdzeniowy chiński Mediatek (serce Acera) to nie 4-rdzeniowa Tegra 3 (serce Nexusa). Dlatego przy takiej różnicy w cenie wolałbym tablet z logo Google. Źródło: Engadget 