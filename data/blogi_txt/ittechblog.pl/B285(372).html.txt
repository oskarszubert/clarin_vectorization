Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 3 grudnia 2008, 7:40   11   Dla “pasożytów” Adblock Plus 1.0 Na wielu stronach co raz częściej można spotkać slogany “Nie bądź pasożytem, nie blokuj reklam” i tego typu podobne. Ja jednak cenię swój czas i swój wzrok (super hiper ciekawe reklamy flash, mrugające, uciekające, pływające itd.) i od dawien dawna używam pod Firefoxem Adblocka. Dzisiaj ukazała się stabilna wersja Adblocka Plus 1.0, popularnego rozszerzenia umożliwiającego blokowanie reklam, które od czasu premiery pobrane zostało kilkanaście milionów razy. Do najważniejszych nowości w nowej wersji zaliczyć należy kreator tworzenia filtrów ułatwiający tworzenie nowych. Pojawiła się możliwość włączania, wyłączania filtrów i subskrypcji z poziomu menu kontekstowego wybranych elementów. Wprowadzono funkcję umożliwiającą ograniczenie działania filtrów do zewnętrznych adresów względem witryny. Okno referencji nie powinno działać w opóźnieniu w momencie zapisywania zmian, z kolei podpowiedzi, poza nazwą filtra, wyświetlają teraz także jego źródło. Prócz tego, pojawiło się wsparcie dla trybu prywatnego Firefoksa 3.1 oraz dla rozwiązania Mozilla Prism – nowego projektu, który ma uprościć korzystanie z aplikacji WWW, takich jak GMail, czy Facebook, pozwalając na uruchamianie ich tak jak zwykłych programów. Możliwe stało stosowanie spacji w filtrach. Nowy Adblock używa także nowego formatu zapisu filtrów, dlatego przed instalacją nowej wersji konieczne jest ich wcześniejsze wyeksportowanie. Szczegółowa lista zmian w Adblocku Plus 1.0 w oficjalnym ogłoszeniu, a plik instalacyjny dla Windows, Linuksa i Mac OS X dostępny jest na stronach Mozilli. Źródło dobreprogramy.pl. W Wy jak oceniacie takie blokery reklam? Ja jeszcze dodam od siebie iż na stronach / blogach, które bardzo często odwiedzam a wiem, iż autorzy utrzymują się z reklam dodaję wyjątki dla Adblocka, ale nie czynię tego zbyt pochopnie. Jestem jednak zwolennikiem nieinwazyjnych reklam a tych ostatnimi czasy co raz mniej :/ 