Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 24 sierpnia 2011, 10:44   3   Bella Bellissima! Upiększony Symbian Belle w IV kwartale tego roku. Zegar na fanpage’u Nokii skończył odliczać dzisiaj w okolicach godziny 15:00 i tym samym fiński producent zaprezentował trzy nowe smartfony mające działać pod kontrolą Symbiana Belle. Same smartfony niczym specjalnie się nie wyróżniają (ileż tych telefonów różnych firm jest na rynku – któż to zliczy i odróżni) jednak sam Symbian Belle (PR 3.0) to moim zdaniem ogromny skok w przyszłość jeśli chodzi o zacofany firmware dla Nokii. Jest bez porównania lepiej, choć do Androida jeszcze daleko. Dlaczego do Androida? Bo Belle widocznie się do niego upodabnia.  Symbian to system dla fascynatów i rzadko kto świadomie wybiera telefon wyposażony w S^3 (chyba częściej trafiają się osoby z S60 na przykład w Nokii E51/E52). W czwartym kwartale bieżącego roku pojawią się trzy nowe smartfony – Nokia 600, Nokia 700 i Nokia 701. Dwa ostatnie dostępne będą w Polsce. Ich parametry znajdziecie na telepolis.  Wraz z nowymi smartfonami pojawi się system Symbian Belle, który może przekonać do siebie wielbicieli “dotykowców”. Użytkownicy starszych modeli, Nokii N8, E7, C7, C6-01, X7, E6 i 500 dostaną aktualizację, a więc nie zostaną na lodzie. Nokia zapewnia, że kolejne aktualizacje także się pojawią (i będą nosić imiona kobiet w kolejności alfabetycznej – co następne? Christina?), a więc fiński producent pomimo zaprzyjaźnienia się z Microsoftem Symbiana nie porzuci. Ba! Wydawać będzie nowe telefony na tym systemie.    NFC dla Symbiana Belle   Symbian Belle to masa nowości i – jak już pisałem – ogromny skok dla tej platformy. Poniżej przedstawiam listę większych zmian.  Zwiększenie liczby pulpitów z 3 do 6, Pojawi się nowa czcionka o nazwie Nokia Pure, Poprawki dla przeglądarki internetowej. Strony mają ładować się szybciej, usprawniony zostanie wielodotyk, historia przeglądanych stron będzie przedstawiana wizualnie, Panel powiadomień znany z Androida, ściągany z góry. Będzie można w nim włączyć/wyłączyć modem Wi-Fi czy sprawdzić nowe wiadomości, Nowy system nawigacji w menu, przypominający ten znany z MeeGo w Nokii N9, Aplikacje biznesowe: Lync, Sharepoint, OneNote, PowerPoint Broadcaster, Wyświetlanie powiadomień na zablokowanym ekranie, Dostępna będzie technologia zbliżeniowa NFC, która dotychczas nadawała się do zaadoptowania jedynie w Nokii C7, Funkcja Visual Multitasking, dzięki której przełączanie się pomiędzy aktywnymi procesami ma być szybsze, Nowa wersja Ovi Map (tak jak i w Symbianie Anna), Folder Aplikacje zniknie; Aplikacje będą poukładane w listę,  Prezentacja Symbiana Belle na filmiku poniżej:  Nowe telefony pojawią się najszybciej za 5 miesięcy. Czekamy na nie z niecierpliwością, jak także na opinie użytkowników. Jestem bardzo ciekaw, czy Symbian Belle przekona do siebie użytkowników. Nowe smartfony Nokia Nokia 600 Nokia 700 Nokia 701 [ź] komputerswiat.pl, symbianmobile.pl, telix.pl 