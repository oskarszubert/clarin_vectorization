Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 27 stycznia 2012, 8:06   8   Gadu-gadu po raz kolejny? Jak zapowiedziała firma Gadu-Gadu, jej komunikator internetowy już w lutym pojawi się w publicznej becie oznaczonej numerem 11. Ponadto po raz pierwszy w historii GG pojawi się także w wersji na system Mac OS X, zaplanowane są także aplikacje na urządzenia mobilne. Całość ma prezentować pewien “powrót do korzeni”, kiedy to wersje 6.1 czy 7.7 święciły triumfy i były “uwielbiane” przez użytkowników. Poniżej możecie porównać sobie aktualną wersję 10.5 (z lewej) oraz nadchodzącą (z prawej):  GG 11 ma być proste, intuicyjne i przejrzyste, zaś – jak twierdzi Tomasz Jażdżyński, szef GG – to największy projekt tego typu realizowany w polskim internecie. Pracuje nad nim około 100 osób, więcej informacji dotyczących najnowszej wersji Gadu-Gadu ma być udostępnione w ciągu najbliższych tygodni. Patrząc z perspektywy przeciętnego internauty – świetnie, że ktoś wreszcie zauważył, że projekt idzie w złą stronę i zdecydował się na krok wstecz. I choć wprawdzie GG dalej święci triumfy jako najpopularniejszy komunikator tekstowy w Polsce, pytanie, czy zyska przychylność osób, które pożegnały się z nim z powodu nietrafionych pomysłów przy ostatnich wersjach programu. Inna sprawa – czy my nadal potrzebujemy komunikatorów jako osobnych narzędzi, skoro jest np. Facebook? Wśród moich znajomych ludzi którzy korzystają z GG można policzyć chyba na palcach jednej ręki. No, góra dwóch… Pozostaje też pytanie, czy firma Gadu-Gadu zdecyduje się na kolejny krok, jakim będzie rozpoczęcie/kontynuowanie prac nad nowym Blipem? Czas pokaże… [ź] di.com.pl 