Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 maja 2011, 12:54   0   Nowe mikroprocesory Intela z serii Atom pojawią się w latach 2012 – 2014 Procesory firmy Intel dominują na rynku komputerów osobistych zaś AMD siedzi Intelowi na ogonie. Niestety (jak dla kogo) obecnie żadna firma nie jest w stanie zagrozić ugruntowanej pozycji największego producenta mikroprocesorów dla tabletów i smartfonów – ARM. Intel chce to zmienić i także wejść w ten segment rynku proponując doskonałe rozwiązania mikroprocesorowe dla smartfonów.  CEO Intela – Paul Otellini – zauważył, że poprzednie działania jego firmy mające na celu wkroczenie na rynek mikroprocesorów dla tabletów i smartfonów nie były skuteczne. Na wczorajszym posiedzeniu zarządu firmy rozmawiano o przebudowie planu wydawniczego dla procesorów z linii Atom – znanej przede wszystkim z netbooków. Zdecydowano się na wypuszczenie trzech nowych modeli mikroprocesorów w latach 2012, 2013 i 2014. Dzisiejsze procesory linii Atom to układy wytwarzane w procesie technologicznym 45nm. W roku 2012 na rynku pojawi się jednostka o nazwie kodowej “Medfield” wykonana w procesie 32nm. W roku 2013 zapoznamy się bliżej z procesorem “Silvermouth” (22nm – spadek poboru mocy z 40W do 15W) zaś w roku 2014 Intel wypuści na rynek mikroprocesor “Airmount” wykonany w 14nm procesie technologicznym.  Do 2012 roku pozostało nieco czasu – Intel jednak posiada już egzemplarze testowe tabletów i smartfonów z jednostką “Medfield” na pokładzie. Przedstawiciele firmy twierdzą ponadto, że jednordzeniowy “Medfield” może śmiało konkurować z obecnymi dwurdzeniowymi procesorami firmy ARM. [ź] geek.com 