Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 listopada 2011, 2:41   2   Test aparatu kompaktowego Samsung WB700 Nie znam się na fotografii, nie rozumiem wszystkich tych oznaczeń i skrótów w specyfikacjach większości modeli aparatów – zarówno kompaktowych jak i lustrzanek. Liczy się dla mnie jakość zdjęć (także makro), ergonomia i żywotność baterii. Nie przekonują mnie zoomy, ogniskowe, a “megapiksele” nie mają nic do jakości wykonywanych zdjęć. Już jakiś czas temu otrzymałem od Samsunga aparat, za pomocą którego zamierzałem uwieczniać wydarzenia z opisywanej przeze mnie konferencji InternetBeta 2011 – koniec końców użyłem tylko jednego zdjęcia…  Aparat Samsung WB700 jest bardzo poręczny, łatwy w obsłudze i po prostu wygodny. Zaopatrzony został w złącze HDMI i własny akumulator. Pokrętło u góry pozwala na zmianę trybów wykonywania zdjęć, możliwa jest preselekcja przysłony/migawki, tryb SMART (swoją drogą beznadziejny), tryb automatyczny czy tryb sceny. Ten ostatni pozwala na robienie zdjęć jedynie w jednej z ośmiu dostępnych scenerii. Brakuje przede wszystkim trybu panoramicznego.  Wyświetlacz o przekątnej 3,0″ ma słabą rozdzielczość (230.000px) jednak nie jest ona na tyle zła, aby korzystanie z aparatu było nieprzyjemne. Oko osoby przyzwyczajonej do Retiny czy AMOLEDów wychwyci pikselozę, użytkownicy HTC Wildfire i Samsunga Galaxy Mini pikselozy nie dostrzegą. :)  Producent szczyci się 18-krotnym zoomem, jaki wykonać może ten aparat. Przejrzałem kilka serwisów, na których redaktorzy recenzowali te urządzenie i narzekali na słabą jakość zdjęć w trakcie zbliżeń. Nie wiem jak można liczyć na dobrej jakości zdjęcie przy osiemnastokrotnym zoomie bez statywu (czy nawet ze statywem) – osobiście dochodziłem do zbliżeń siedmiokrotnych i byłem zachwycony jakością zdjęć. Moim zdaniem zoom w WB700 to najlepszy “ficzer” tego modelu. Aparat zapewnia dodatkowo podwójną stabilizację – cyfrową i analogową. Do jakości zdjęć mam wiele zastrzeżeń. Przede wszystkim aparat ani w trybie auto, ani trybie SMART nie umie zrobić zdjęć przy nietypowym oświetleniu. Stabilizacja działa bardzo dobrze, wiele zdjęć “pstrykałem” w trakcie spaceru po mieście nawet się nie zatrzymując. Tryb makro (ustawiany ręcznie, dostępny tylko w kilku trybach głównych) robi zadziwiającej jakości zdjęcia, jednak te wykonywane w trybie automatycznym nie zawsze są tak ładne. Spójrzcie na galerię na dole wpisu – wszystkie zdjęcia zostały wykonane w trybie automatycznym bądź trybie scenerii (krajobraz). WB700 potrafi nagrywać materiały wideo w rozdzielczości HD (720p). Dźwięk jest niezłej jakości, ale do ideału wiele mu brakuje. Spójrzcie na filmik poniżej, który nagrałem podczas Bety tym właśnie aparatem.  Samsung WB700 to aparat, który zachwyca jakością zdjęć przy włączonym zoomie i jakością zdjęć makro. Niestety trzeba znać się na fotografii, aby robić naprawdę dobre jakościowo fotki. Dla osoby takiej jak ja, która nie wie czym jest przesłona czy migawka tryb auto wystarczy, jednak zdjęcia wykonane w ten sposób nie zawsze wychodzą dobrze. 