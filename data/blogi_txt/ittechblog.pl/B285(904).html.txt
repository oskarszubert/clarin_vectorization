Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 16 maja 2010, 12:51   32   Asus 1005P – recenzja Wstęp –  C00l st0ry br0 (można pominąć) Całe  życie pracowałem na stacjonarkach. Mój sprzęt, który posiadam  od ponad 3  lat, odziedziczyłem po rodzinie. Był wystarczający do czasu  pojawienia  się Far Cry’a 2 i Prince Of Persia, dwóch gier których mój  radek 9550  nie ruszał ze względu na shadery 2.0. Uświadomiłem sobie  wówczas, że ja  nie potrzebuje aż tak bardzo takiej formy rozrywki.  Teraz gram  sporadycznie w mało wymagające tytuły. Większość czasu przy  komputerze  spędzam przeglądając różne strony w internecie, pisząc  mail’e i szukając  zarobku. Miałem  obawy co do wygody pisania na klawiaturze oraz pracy na  dziesięciu  calowym ekranie, ale o tym później. Opakowanie Laptop  przyszedł w małym kartonowym pudełku, chyba z recyklingu. O ile  rozmiar rozumiem, to nie wiem dlaczego z takiego materiału.  Nawet tani  telefon można dostać w lepszej jakości opakowaniu, a to jest  przecież całkiem drogi sprzęt. Na mnie nie wywarło to pozytywnego wrażenia. W  pudełku znalazłem laptopa, malutki zasilacz z drobną kątową  wtyczka (jak w nokiach – kwestia czasu zanim ktoś ją  uszkodzi),  sporawą baterię (jak w normalnym laptopie!), płytę z  Windowsem 7 starter  oraz papiery (instrukcje, gwarancja itp.).  Byłem  bardzo zawiedziony, że Asus nie dodał do zestawu pokrowca, tak  jak w  m.in. w 1000h. Pokaż  kotku co masz w środku (specyfikacja)  Procesor:  Intel Atom N450 Ekran: 10,1 cala, matowy, podświetlany diodami LED RAM: DDR2  2 GB Płyta  Główna: Intel NM10 Grafika:  Intel X3150 (obniżone taktowanie) Łączność  bezprzewodowa: Atheros A9285 WiFi b/g/n HDD: 160  GB 5200 RPM Hitachi HTS545016B9A300 Kamera:  0,3 Mp Bateria:  48 Wh 6Cell Waga:1,27  KG  Wykonanie Ja  kupiłem sobie wersję czarną. Netbook prezentuje się rewelacyjnie.  Czar pryska kiedy zauważamy pierwsze odciski palców. Wszystko poza spodnią  częścią obudowy i klawiaturą jest wykonane z niezłej jakości  lśniącego  plastyku, który się rysuje i “palcuje” (przeszkadza to  okropnie,  zwłaszcza pod klawiaturą gdzie trzyma się nadgarstki podczas  pisania  oraz na ramce dookoła wyświetlacza). Pokrywa jest pokryta  brokatem  koloru wyblakły- błękit. Trzeba się bardzo uważnie przypatrzyć  pod  światło, żeby go zobaczyć.     Bardzo apetyczne odciski palców    Tylna i boczne części obudowy są wykonane z twardego, matowego plastiku.  Sprawia on dobre wrażenie. Wyloty wentylacyjne są słabo  pomyślane. Niby  wszystko wydaje się ok, ale panel roboczy (klawiatura,  touchpad, miejsce  na nadgarstki) umie się nieźle zgrzać – na tyle, żeby  ręce się spociły.  Natomiast spód zachowuje niską temperaturę (można  trzymać komputer na  gołych kolanach i nie ma problemu nieprzyjemnego  gorąca). W laptopie jest tylko jeden wentylator i jego wylot znajduje  się na lewym boku  obudowy.  Na dole  obudowy znajdziemy miejsce na baterię, klapkę do wymiany  pamięci RAM  (zamocowane na jedną śrubę) oraz najciekawszy element – dwa  głośniki  umieszczone z przodu, w miejscu, gdzie obudowa jest  zaokrąglona,  oddzielone kratką wentylacyjną. Ciekawe rozwiązanie.  Na  lewym boku znajdziemy kolejno: port VGA, jedno wejście USB 2.0  oraz wylot wentylatora. Na  prawym boku z kolei znajdziemy według kolejności: port Ethernet, 2   wejścia USB 2.0 (obok siebie w poziomie), gniazdo “jack” na mikrofon,   gniazdo jack na słuchawki oraz slot na karty SD. Konstrukcja  netbooka wygląda mało solidnie na pierwszy rzut oka, ale  pozory mylą.   Wszystko trzyma się bardzo dobrze. Łapiąc komputer jedną  ręką w lewym dolnym rogu nic się nie ugina, w przeciwieństwie do  niektórych laptopów. Nad 10″  wyświetlaczem znajduje się kamerka robiąca zdjęcia w  rozdzielczości 0,3  mpx i dwa mikrofony. Do prowadzenia wideo-rozmowy ta  kamerka w  zupełności wystarczy, ale jakość wbudowanych mikrofonów  naprawdę  pozostawia wiele do życzenia. Podłączenie własnego wcale nie rozwiązuje problemu. Pomimo najwyższej możliwej głośności i mic  boost’a,  rozmówca ledwo co mnie słyszy (mikrofon 1m ode mnie. Na PC  ten sam spokojnie z 3m zbierał wszystko). O włączonej kamerze  informuje nas  niebieska dioda po lewej od “oczka”. Touchpad  jest nietypowy. Zamiast zwykłej płaskiej powierzchni mamy  tutaj wystające kropki. Gładzik jest multidotykowy, tzn. że np. przesuwając  dwoma palcami po jego powierzchni w górę czy w dół, przewijamy  stronę. Jest to taki zamiennik rolki do przewijania, ale  z większym  skokiem. Moim zdaniem powierzchnia tego touchpada jest  wystarczająca. Jego  wadą jest to, że się grzeje. Problem znika po  jego wyłączeniu i  podpięciu zewnętrznej myszki (którą zresztą  używam).  Zawiasy  pracują bardzo dobrze. Laptop ciężko otworzyć jedną ręką. Jedyne zastrzeżenie mam do maksymalnego kąta odchylenia – wynosi on tylko  około  120 stopni. Wystarcza do pracowania z netbookiem na kolanach,  ale  leżąc w niektórych pozycjach to stanowczo za mało! Klawiatura Klawiatura  mnie bardzo pozytywnie zaskoczyła. Oglądając inne  netbooki w  koszalińskim Media-Markcie, bardzo ciężko pisało mi się na  dostępnych  tam modelach. Tylko jakiś 12″ Samsung mi się spodobał. MSI  U100 ma ze dwa razy mniejsze klawisze. Nie wiem jak ktoś mógł je określić jako  wygodne. Konstrukcja  klawiatury jest dziwna. Klawisze są wygodne, całość się  ugina na  środku, strzałki zaprojektowane są bardzo idiotycznie. Ja  bardzo często  używam Page-up i Page-down, ale zrezygnowałem, na rzecz  zwykłego  przewijania. Trzeba się przyzwyczaić. Ekran Bałem  się, że przekątna matrycy nie wystarczy mi do wygodnej pracy  przy  dokumentach, oglądania filmów, pisania. Wszystko  moje obawy zostały rozwiane, kiedy pierwszy raz uruchomiłem   przeglądarkę. Wszystko gra, czcionki są czytelne z jednego metra. Oglądanie   filmów to czysta przyjemność. Można nawet komfortowo pograć sobie w   jakąś grę. Pisanie dokumentów, czy tworzenie prezentacji jest bardzo wygodne (o ile nie pracujemy nad np. kilkusetstronicowym dokumencie i umiemy   korzystać z page-up, page-down, home itp.). Nie jest to może praca na   poziomie desktopa, ale ten komputer z założenia jest mały i na tyle   mobilny, żeby nosić go wszędzie. Wyświetlacz  jest matowy, o dziwo (a obudowa świeci się jak psu…). Obraz jest  bardzo dobrej jakości. Kolory żywe, kąty  widzenia w poziomie  przyzwoite (w przeciwieństwie do pionu). Jedyne  zastrzeżenie mam do  jasności ekranu. Diody można było wstawić  mocniejsze. W recenzjach  modeli 1000H i 1000HE użytkownicy pisali,  że podświetlenie było tak  mocne, iż nikt nie ustawiał go na maksimum. Jest 16  stopni mocy ekranu, z czym na najniższym poziomie świeci  ledwo-ledwo.  Bardzo przydatne kiedy pracujemy w nocy i nie chcemy  przeszkadzać innym. Gdybyśmy  jednak byli zmuszeni pracować przy biurku, możemy bez  problemu  podłączyć monitor o maksymalnej rozdzielczości 1650×1080.  Ja  pisałem ten wpis raz na ekranie netbooka, a raz na moim 17 calowym   LCD’ku. Należy pamiętać, żeby kabel był krótki i dobrej jakości. Moc   sygnału moim zdaniem jest zbyt mała i obraz może być trochę rozmazany (ja musiałem zmienić kabel – załatwiło to sprawę). Sterowniki Intela mają bardzo dużo ciekawych funkcji – m.in  skalowanie rozdzielczości do 1024×768, ustawienie przewijanego ekranu (tzn. na  ekranie netbooka ustawia się np. 1680×1050 i ekran przewija  się przy  krawędziach), przy podłączeniu monitora jest możliwość  ustawienia go  jako drugi monitor z inną rozdzielczością. Oprogramowanie Zacznę  od domyślnie zainstalowanego systemu operacyjnego – jest nim  Windows 7 Starter + dodatkowo jakiś Linux, który się szybko włącza. Laptop ma 2 przyciski włączania – lewy i prawy. Ten  pierwszy służy do opalenia na szybko Llinuxa wgranego przez  producenta.  System uruchamia się jakieś 7 sekund, po czym wybieramy  jeden z programów, którego chcemy używać. Ja przetestowałem tylko przeglądarkę i  Skype’a. O ile z browser’em nie miałem problemów (odtwarzał się nawet Flash OOTB), to na Skype’ie nie działał mikrofon i  kamerka. Cóż… asus  się nie postarał. Prawy przycisk normalnie uruchamia pre-instalowanego Windowsa 7 Starter.  Pierwsze załadowanie systemu zaczęło się od konfiguracji –  trwała wieki.  Jednak jak już wszystko się załadowało, system działał, szybko podjąłem  decyzję, żeby zainstalować XP. Siódemka  dołączona do netbook’a jest przepełniona dziadostwem od Asusa,  jakimiś  programami zabezpieczającymi, grami, było nawet demo office’a  2007 i dodatkowy pasek w IE. Zainstalowałem od razu Firefox’a i Thunderbird’a –  masakra. Lisek z 5 zakładkami działający równolegle z  programem  pocztowym, muliły się 0kropnie. Filmy YT HQ (480p) miały  około 15 fpsów.  Warto wspomnieć, iż nie istnieje w wersji starter  coś takiego jak  zmiana tapety. Lekarstwem  na to jest albo długie i żmudne przerabianie tej siódemki  albo  instalacja innego systemu. W moim przypadku padło na Windowsa XP  Home  Edition – akurat miałem jedną wolną nakleję, więc bez przeszkód  mogłem  wymienić OS. Z tego co wiem, nie ma wersji 1005p z XP.  Warto  wziąć to pod uwagę przy zakupie.   TIP. W XP NIE  DZIAŁA AHCI, TRZEBA GO PRZEŁĄCZYĆ W BIOSIE  NA IDE, ŻEBY W OGÓLE  INSTALATOR WYKRYŁ DYSK TWARDY. STEROWNIKI ZE  STRONY PRODUCENTA NIE  DZIAŁAJĄ! Wszystkie potrzebne sterowniki dla XP można znaleźć na jednej z najgorzej skonstruowanych stron, jaką miały nieprzyjemność widzieć moje oczy –   stronie Asusa. Toż to jest jakaś kpina! Żeby znaleźć głupie   sterowniki, musiałem przejść na stronę angielską, bo na polskiej nie ma tego modelu w ogóle!(już jest) Potem jak   już dobrałem się do sterów, był problem z pobieraniem. Mianowicie Asus   koniecznie chciał żebym zainstalował jakiś program (oczywiście firmowy  i  do tego chiński!) na swoim komputerze, żebym przez wspaniałe P2P  mógł  pobrać 1 mb plik. Na szczęście wystarczyło wejść przez IE i   kilka razy spróbować się połączyć z serwerem, który magicznie jest   przeciążony (i wtedy nam proponuje P2P, jednak na FF można użyć   jeszcze klienta P2P Asusa dla Javy). Jak już wcześniej wspomniałem w “tipie” - sterowniki AHCI ze strony producenta nie chcą się   zainstalować bo “system nie spełnia wymagań”. No  dobra, mam sterowniki, wszystko działa. Jest ok. Nie wiem po co  tu tyle  programów instalować, ale muszę przyznać, że S.H.E. (Super   Hybrid Engine) się Asusowi udało. Brakuje tylko ustawień własnych zegarów. Procesora nie da się podkręcić na własną rękę – nawet w biosie. Bardzo  fajnie, że bios można zaktualizować programem, który ściągnie  najnowszą  paczkę, a potem zainstaluje z poziomu systemu. Bardzo  mi się nie podoba, brak możliwości ręcznej obsługi  wiatraczka. Naprawdę,  czasem miejsce na nadgarstki umie się tak  zgrzać, że ręka zostaje  zapocona w sekundę. Moim zdaniem jakby po  prostu przy cięższych pracach  przyśpieszać go jeszcze bardziej, byłoby  to wystarczające, ale to może  tylko dlatego, że generalnie  nadmiernie się pocę. ATOM N450  POZWALA NA ZAINSTALOWANIE 64 BITOWEGO SYSTEMU. (nie próbowałem,  nie ma potrzeby bo maks 2 gb ramu można mieć) Osiągi Zamontowany  w tym netbooku Atom N450 jest wystarczająco wydajny,  żeby odpalić Firefox’a z 12 tabami, Thunderbird’a, Foobar’a i  Worda w  tym samym  momencie. Filmy ogląda się b. komfortowo, nawet na zewnętrznym ekranie  (nie wiem jak jest z HD, ale na 1024×600 720p działa bez problemu).  Granie w jakieś starsze tytuły też jest możliwe  (Max Payne 2 na prawie  maksymalnych detalach). Niedługo mam zamiar  spróbować Oblivion’a z  wgranym “oldblivionem”. Moim zdaniem powinno być  to całkiem grywalne. Jeżeli  ktoś myśli, iż przesiadając się na nowego atoma ze starego  (N270/280)  odczuje różnicę, bardzo się myli. Procesor niewiele szybszy  (mniej prądu  zużywa), grafika w sumie ta sama, ale nie da się jej  podkręcić (GMA950  montowany w Netbookach miał 2 razy niższe taktowanie  niż powinien). Jedyną różnicą jest wcześniej wspomniane, znacznie  mniejsze zużycie energii. Fajną  sprawą jest montowany przez Asusa program o nazwie Super  Hybrid Engine  (S.H.E.). Pozwala on na przełączanie między różnymi  trybami  wydajności:  Super Performance Mode – zmienny zegar procesora: 1020 – 1710 mhz Performance Mode – zmienny zegar procesora: 1000-1666 mhz Power Saving Mode – zmienny zegar procesora: 800-1333 mhz  Ciekawostka – Power Saving Mode znika przy podłączeniu  zewnętrznego monitora Zestawowy  dysk twardy o pojemności 160 GB nie należy do  najszybszych, ale  wystarcza do zwykłej pracy. Przy bardziej wytężonej  pracy, umie wprawić Netbooka w lekkie wibracje. Audio Zintegrowana  karta dźwiękowa pozwala na całkiem przyzwoity odsłuch  muzyki na  słuchawkach – powiedziałbym, że jest znośnie. Żadnych  szumów nie  odkryłem, ale szczerze powiedziawszy nawet nie  przysłuchiwałem się w ich  poszukiwaniu – jeżeli są szumy, to  nieznaczne. Natomiast  jakość dźwięku z wbudowanych głośników wystarczy tylko  do obejrzenia  filmu, powiadomień mail’owych i ew. słuchania podcastów. Standardowe mikrofony są kiepskiej jakości i jak już wcześniej  wspomniałem podłączenie innego (zewnętrznego) wcale nie załatwia  problemu, gdyż jest  wtedy bardzo cicho (pomimo mic-boosta i maksymalnej głośności). Bateria Głównym  atutem, który skusił mnie do wyboru Netbooka zamiast  zwykłego 15″  laptopa, była bateria. Nie ma to jak 6-7 godzin z  włączoną  przeglądarką, WiFi i maksymalnym podświetleniem. Laptop  wytrzymuje około 9 godzin na maksymalnym oszczędzaniu –  Power  Saving mode, minimalne podświetlenieniu, braku WiFi.  Natomiast  w pełnym stressie i włączonymi wszystkimi bajerami,  EeePC pociągnie z  4 godziny. Nie  jestem w stanie podać czasu ładowania się baterii od  zera do pełna, ale  wynosi ono około 2 godzin (nie sprawdzałem). Bateria  jest dosyć spora jak na taki mały komputerek i wcale nie  taka ciężka na  jaką wygląda. Jej pojemność to 4400 mAh. W obudowie są zamontowane 2  blokady przed samoczynnym wysunięciem, a samo zamontowanie akumulatora  jest dosyć trudne. Wpływ  na otoczenie Recenzowany  EeePC nie może się poszczycić ani bardzo cichą pracą,  ani  temperaturami, które osiąga. Wentylator  co prawda w najoszczędniejszym trybie jest dość cichy,  ale podczas  pracy na najwyższych obrotach robi się już trochę głośno.  Nie wiem dlaczego taki mały laptop miałby się aż tak grzać, żeby ten wentylator musiał  tak pracować. Na szczęście nie wprawia laptopa w  wibracje. System  chłodzenia jest zdecydowanie kiepski. Producent  mógł dorobić więcej  kratek do wentylacji, wstawić gdzieś mały  wiatraczek. Najbardziej  przeszkadza nagrzewający się Touchpad i miejsca pod  nadgarstki (w szczególności lewy) – umieją się nieźle zgrzać, a ręce  się nieprzyjemnie  pocą, co szczególnie przeszkadza na na obudowie takiego rodzaju. Uwagi  gniazda Jack nie są najlepszej jakości; naklejka od Windowsa bardzo szybko się ściera (już trochę kodu nie widać, po 2 tygodniach); wyjście VGA jest stosunkowo niskiej mocy, trzeba mieć dobry kabel; laptop bardzo szybko się kurzy; i rysuje (mikrorysy, bardzo widoczne pod światło); klawisze są dosyć głośne i mają szpary między sobą, które są   schronieniem dla okruszków; diody informujące o stanie pracy laptopa są bardzo jasne;  Podsumowanie Asus  EeePC 1005P (bądź generalnie bliźniaczy model 1005PE, różniący  się  klawą, BT i HDD) jest bardzo dobrym wyborem dla osób potrzebujących   mobilnego uzupełnienia stacjonarki albo dla osób mało wymagających z zewnętrznym monitorem – komputer zużywa bardzo mało prądu. Szybkością   w pracach typu przeglądanie WWW, używanie Office’a, programowanie w   PHP, drobna grafika, nie ustępuje żadnemu komputerowi biurowemu.   Wydajność jest po prostu wystarczająca – obejrzymy na nim film w HD   ready. Na minus na pewno jest bardzo nieprzemyślane chłodzenie i   totalnie kiepski pomysł na obudowę. Pomimo  wszystkich wad – jestem bardzo zadowolony. To jest mniej więcej taki  komputer jaki potrzebowałem. Pracuję na “pseudo 2  monitorach” co jest  niezwykle wygodne,  klawiatura jest świetna (o  wiele większe klawisze niż MSI Wind U100). Mógłbym wymieniać  dalej, jest tego sporo. Netbook spełnił wszystkie moje  wymagania. Teraz w ogóle nie  uruchamiam mojego starego komputera  stacjonarnego – to bezsensu. Plusy  rozmiary bateria wydajność (nie zły ten atom, jak go malują) matowy ekran fajne opcje związane z podłączeniem zewnętrznego monitora świetny touchpad (ale i tak nie korzystam ;) ) kapitalna klawiatura (do czasu pracy po ciemku i korzystania ze strzałek) cena ciekawe sterowniki producenta waga (bardzo leciutki)  Minusy  kiepskie chłodzenie ekran mógłby być jaśniejszy mały kąt odchylania ekranu strzałki są głupio zaprojektowane słabej mocy wyjście VGA ubogie wyposażenie – żadnego pokrowca, dodatku Fabrycznie wgrany windows 7 starter jest bardzo wolny podłączony zewnętrzny mikrofon jest bardzo cichy tryb “Express Gate”, na którym nie wszystko działa błyszcząca, rysująca się obudowa brak możliwości zmiany ustawień wiatraka idiotycznie wykonana strona producenta ze sterownikami (dnia   28 lutego zauważyłem, że zrobiło się lepiej, ale około 2 lutego było   tak jak pisałem w recenzji) grzejący się panel roboczy  Dopełnienie Zainstalowałem na moim EeePC Windows 7 Home Premium (32bit).   Instalacja przebiegła bez  problemów. Muszę przyznać, że ten system jest   nawet szybszy od “XP’ka”. Na pewno ma lepsze wsparcie dla sprzętu – ekran   jest jaśniejszy, jest dużo ustawień związanych z energią (w ogóle jest   to lepiej kontrolowane). Uruchomienie Aero wcale nie spowalnia pracy   komputera, ale i tak pewnie go wyłączę, bo jest męczący. Zniknęły 2 funkcje sterowników graficznych – pierwsza, która pozwalała na zrobienie przewijalnego ekranu o wyższej rozdzielczości i   druga, która dopasowała ekran do rozdzielczości 1024×768 (ekran   skurczony w pionie). Warto wspomnieć, że sygnał portu VGA się poprawił   (ja widzę różnicę, żywsze kolory, jaśniej). Nie testowałem na starym   kablu na którym był rozmazany obraz). W recenzji wspominałem o grzaniu się panelu roboczego. Na siódemce   jest trochę lepiej, ale nadal zaliczam to jako minus. Nie wiem jak ma się sprawa z grami, ale system działa bardzo   przyzwoicie. Byłem bardzo zaskoczony. Na pewno procesor z Netbooka   pozwala na komfortową biurową pracę. Na temat zużycia energii nie wypowiem się, ale mam wrażenie, że   pomiary czasu pozostałego do wyczerpania baterii, są znacznie bardziej   wiarygodne niż na XP’ku. Warto przenieść się na nowszego Windowsa tylko dla samej zmiany. System jest o wiele świeższy niż XP, oferując większą funkcjonalność i   wsparcie nowszych technologii, a wcale nie jest wolniejszy.   Powiedziałbym nawet, że szybszy. 