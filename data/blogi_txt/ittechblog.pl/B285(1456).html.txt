Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 24 października 2010, 10:10   13   Facebook Purity – czyścimy Facebook Wall Facebook to najpopularniejszy portal społecznościowy. Według ostatnich doniesień Jacka Gadzinowskiego, popularność Facebooka w Polsce rośnie i prześciga pomału nk.pl. Nic więc dziwnego, że w radiu czy telewizji podaje się adresy FanPage’ów albo ogłasza konkursy via FB.  Centralna część Facebooka to tzw. “wall”, czyli tablica. Na tablicy tej można publikować różne treści – informacje o tym, co w danej chwili robimy, czym się zainteresowaliśmy, jakiej aplikacji używamy, czy dodaliśmy zdjęcia lub film do galerii albo czy zmieniliśmy status naszego związku. W momencie, gdy uzbieramy ponad 50 aktywnych znajomych, którzy lubią “bawić się” Facebookiem, natrafimy na pewien problem. Mianowicie trudno odnaleźć cenne informacje w lawinie spamu na “wallu”, który zaczyna przypominać Śledzika. Czy nie myśleliście czasami, zaglądając na tablicę, “co mnie do cholery obchodzi, że XXX YYY użył aplikacji ZZZ i wyszło mu QQQ?”. Aplikacje, gry, powiadomienia o tym, że ktoś komuś nawozi pole, że ktoś został oznaczony w albumie albo że ktoś coś lubi, zaczynają być po pewnym czasie irytujące. Z pomocą przychodzi nam doskonały dodatek do Firefoxa, który jest rozszerzeniem do Greasemonkey. Dodatek ten nazywa się FB Purity i z czyszczeniem tablicy radzi sobie doskonale. Aby móc go używać, należy najpierw zainstalować Greasemonkey. Z poziomu ustawień Facebook Purity można wybrać elementy, które mają być blokowane. A jest ich sporo…  Poniżej przedstawiam Wam efekty działania rozszerzenia. Pierwszy screen pokazuje tablicę przed włączeniem dodatku, drugi – po włączeniu blokad (ustawienia identyczne jak na powyższym screenie). Facebook Wall bez Facebook Purity         Facebook Wall z Facebook Purity    Prawda, że o wiele lepiej? Wszelkie inne powiadomienia można wyłączyć. Zachęcam do używania tego dodatku. 