Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 12 marca 2012, 8:04   6 Klamka zapadła. Onet jednak zostanie sprzedany Zapadła decyzja! Onet jednak zostanie sprzedany, tak zdecydował zarząd. Kwota jaką wymienia Puls Biznesu to horrendalne dla zwykłego Kowalskiego – 1,37 miliarda złotych, taka jest wartość księgowa Onetu. Nie wiadomo czy ITI otrzyma taką kwotę. Bardziej prawdopodobne według PB jest 800-900 milionów złotych. Spekulacje potwierdziły się i największy portal zostanie sprzedany. Onet.pl będzie miał nowego właściciela. W drugiej połowie bieżącego roku transakcja może zostać sfinalizowana. Obecni właściciele szukają doradcy w sprzedaży. Wymienia się bank JP Morgan oraz firmę Rothschild. Za potencjalnych chętnych wymienia się Ringier Axel Springer, który jest wydawcą takich czasopism, jak: Fakt, Newsweek, czy Top Gear. Naspers jest właścicielem Allegro i GG Network. Też mógłby chcieć kupić Onet. Wystarczy sobie wyobrazić, jak pozytywnie można wykorzystać kooperację Onetu z Allegro i GG. Skandynawski koncern medialny Schibsted oraz fundusz private equity Warburg Pincus są kolejnymi podmiotami chętnymi do położenia “łapy” ;-) na Onecie. Sporo spekuluje się nad byłym prezesem Onetu – Łukaszem Wejchertem, który odszedł i założył własny fundusz, by wspierać projekty technologiczne. Przykładowo dziś wystartowało iTaxi, jeden z takich pomysłów, na który Wejchert wyłożył swoje pieniądze. Były członek Onetu mógłby kupić go wraz z rosyjską wyszukiwarką Yandex, która planuje ekspansję na polski rynek. Z każdej strony, ten kto kupi Onet będzie z niego miał wymierne korzyści. Brakowałoby, żeby w kręgu zainteresowanych pojawiło się Google czy inna tego typu poważna korporacja. Co myślicie o przyszłych, na razie potencjalnych klientach? 