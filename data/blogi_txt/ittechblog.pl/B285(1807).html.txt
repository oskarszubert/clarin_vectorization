Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 marca 2011, 6:06   1   Celluon evoMouse – rewolucyjne urządzenie wskazujące? Raczej nie Gdy zwykła mysz komputerowa jest dla nas niewygodna lub po prostu znudziło nam się trzymanie na biurku topornego gryzonia, warto zapoznać się z możliwością używania innego urządzenia do operowania kursorem. Koreańska firma Celluon wymyśliła urządzenie o nazwie evoMouse. Trzeba przyznać, że pomysł jest godny pochwały, jednak zastosowanie urządzenia w praktyce może okazać się niezbyt wygodne.  EvoMouse to małe urządzenie, które zamieni powierzchnię naszego biurka w obszar roboczy. Przesuwając palcem po tymże obszarze powodujemy ruch kursora na ekranie. Wynalazek odczytuje ruch palców z płaskiej powierzchni. Dzięki evoMouse możliwe jest wykonywanie czynności takich jak przenoszenie, otwieranie menu kontekstowego czy scrollowanie. Co ciekawe, urządzenie umożliwia także akcje znane dotąd z tabletów czy smartfonów obsługujących technologię multitouch (zoom czy obracanie).  Moim zdaniem, mimo iż evoMouse to dobry gadżet, to jest to gadżet niewygodny, który nie ma szans zastąpić normalnej, znanej nam od kilku dekad myszy komputerowej. Warto dodać, że klawiatury firmy Celluon działające na tej samej zasadzie i będące na rynku od kilku lat (patrz. klawiatura laserowa Celluon) zostały okrzyknięte w wielu rankingach najbzdurniejszymi i najmniej wygodnymi urządzeniami tego typu. 