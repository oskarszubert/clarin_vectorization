Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 lutego 2011, 6:05   2   Ruszyła akcja serwisu Apps.pl pod nazwą “Bezpieczny Internet” Bezpieczeństwo w sieci to temat często poruszany. Mam jednak wrażenie, że ogrom internautów nie posiada nawet podstawowej wiedzy z zakresu bezpieczeństwa w internecie. A przecież temat ten nie jest czystą abstrakcją. O ile kilkanaście lat temu trudno było wyobrazić sobie przejęcie kontroli nad komputerem użytkownika, o tyle w dzisiejszych czasach zagrożenia czekające na internautę to pewnego rodzaju norma (oczywiście nie jest to normalne, ale zdążyliśmy się do tego przyzwyczaić). Akcje mające na celu podnoszenie świadomości użytkowników sieci są potrzebne. Inicjatywie serwisu apps.pl (rozmawialiśmy z nimi w sierpniu) możemy tylko przyklasnąć. Co roku, dnia 8 lutego obchodzimy dzień bezpiecznego internetu. Nieprzypadkowo serwis Apps.pl wybrał więc tę datę do zorganizowania swojej akcji. Warto dodać także, że jest to inicjatywa Komisji Europejskiej. W ramach akcji poruszone zostaną dyskusje dotyczące bezpieczeństwa w internecie. Rozmowy na temat zabezpieczeń, stosowania programów antywirusowych oraz te, mające na celu podnoszenie świadomości internautów można będzie obserwować (i oczywiście włączyć się) na Fotce, NK, GoldenLine oraz Facebooku. Co ciekawe do akcji przyłączył się także serwis Animili.pl mający zadbać o to, by najmłodsi użytkownicy sieci mogli dowiedzieć się co nieco o zagrożeniach czyhających w internecie. Ze strony organizatora pobrać można “Bezpieczną paczkę”, zawierającą podstawowe aplikacje mające zapewnić nam bezpieczeństwo w internecie. W jej skład wchodzą m.in. program antywirusowy, program antimalware, bezpieczna przeglądarka oraz firewall. Wszystkie są w pełni darmowe. Przy współpracy z partnerami przygotowane zostaną także konkursy. Przeprowadzane będą one na fangape’u Apps.pl oraz w serwisach partnerskich. Jeden z takich konkursów już ruszył. Jako jeden z partnerów wspieramy akcję. Mamy nadzieję, że uświadomi ona internautom ogrom niebezpieczeństw, na jakie natrafić mogą w sieci. Surfuj z rozwagą! Ceniącym bezpieczeństwo zalecamy także zainstalowanie dodatku WOT. 