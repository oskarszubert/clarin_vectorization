Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 maja 2010, 11:55   46   Linux dla netbooka? – Jolicloud Teoretycznie mamy sporo dystrybucji, przeznaczonych typowo dla netbooków. Mamy np. Ubuntu for netbooks (który będzie się przekształcał w projekt Unity i Ubuntu Light), ale póki co nie mamy w nim pełnej optymalizacji pod konkretne modele co przekłada się na zdecydowanie krótsze czasy pracy, no i mamy zabawę przy instalowaniu, bo nie ma gotowych obrazów dla pamięci USB i te musimy sobie zrobić sami (w kolejnym wpisie przedstawię dwa najlepsze) lub pozostaje nam załatwić sobie CD na USB. Mamy też dynamiczny projekt Moblin od Intela. Tutaj mamy już zdecydowanie lepsze dopasowanie do podzespołów netbooka… ale niestety tylko określonych modeli. Nie uruchomimy systemu na netbookach z kartami graficznymi Nvidii czy Ati… ale nawet i na Intelowskim GMA500! Szkoda, rozumiem brak obsługi zewnętrznych firm, ale braku wsparcia dla GMA500 nie rozumiem (w związku z czym nie pobawię się tym distro na moim netbooku Nokia Booklet 3G). Te dwie dystrybucje należą do najbardziej popularnych, mamy jeszcze co najmniej kilkanaście mniejszych i większych projektów. W 2011 na stałe do gry dołączy Google Chrome OS, ale póki go fizycznie nie ma, to i nie ma sensu uwzględniać w rankingu. Co prawda Acer zapowiedział swojego netbooka z tym systemem (zaprezentuje go za około 2 tygodnie), ale jeszcze nie wiadomo kiedy wejdzie do sprzedaży i jak to będzie wyglądało. Według mnie, na dzień dzisiejszy idealnym systemem dla netbooków jest Jolicloud. W internecie znajdziecie dziesiątki opinii i recenzji (np. na mobilmaniak.pl czy blogu costy) jak również na stronie projektu zapoznajcie się z możliwościami, ale podsumowanie sprowadza się do 2 kwestii: 1.  System zbudowany pod kątem wybranych (w praktyce dla większości) netbooków będących obecnie na rynku. Co przekłada się na:  działanie wszystkich modułów i podzespołów za raz po instalacji. Macie moduł 3G? Nie ma problemu. Czytnik kart? Nie ma problemu. Kamera? Nie ma  problemu. Macie zintegrowany moduł BT czy port podczerwieni? Zero  problemów :) Podobnie jak z hibernacją i nietypowymi rozdzielczościami. o  wiele lepsze czasy pracy na baterii w porównaniu do innych dystrybucji  dla netbooków.  2. Łatwość instalacji i zarządzania:  instalacja z poziomu Windowsa. tworzenie partycji wewnątrz istniejącej już na dysku. deinstalator również z poziomu Windowsa. Klikamy i po 10s nie ma Jolicloud już na dysku i mamy odinstalowany również Grub (ekran wyboru systemu widoczny przy uruchamianiu komputera)  Co prawda u mnie Windows 7 Starter sprawdza się całkiem dobrze, jednak Jolicloud wydaje się być idealną alternatywą dla tych, którzy chcą jeszcze szybszy i bardziej responsywny system w swoim “maluchu”. 