Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 25 sierpnia 2011, 8:48   0   Nadchodzi prawdziwy laptop do gier – Samsung 700G7A  Zastanawiasz się, jaki komputer sprosta najnowszym grom? Nie chcesz kupować stacjonarnego peceta? Jeśli na te pytania odpowiedziałeś/łaś twierdząco, nowy produkt Samsunga z serii 7 zaprezentowany na targach GamesCom 2011 jest dla Ciebie. Produkt oznaczony modelem 700G7A jest dla prawdziwych graczy, nie dla osób lubiących sobie pograć chociażby w gry na Google+.  Jest to laptop pełen mocy! Napędzany przez czterordzeniowy Intel Core i7 wraz z 16GB pamięci RAM DDR3 robi wrażenie. A to dopiero początek. Mowa tutaj o karcie graficznej AMD Radeon HD 6970M 2GB GDDR5 umożliwiającej odtwarzanie full HD 3D na 17,3-calowym ekranie w rozdzielczości  1920 × 1080 pikseli. Nie zabraknie w nim również dźwięku przestrzennego wraz z  Dolby Home Theater. Co ciekawe, warte uwagi są również “tryby pracy”. Pierwszy z nich to tryb służący do grania. Podczas gdy jest uruchomiony, procesor pracuje na najwyższych obrotach, chłodzenie ustawione jest na maksymalnej prędkości wentylatora, touchpad jest wyłączony. Kolejnym trybem jest tryb zoptymalizowany, który służy do codziennej pracy. Ciekawe są tryby “Biblioteka”, służący do pracy w cichych środowiskach oraz tryb “Zielony”, podczas którego bateria pracuje najwydajniej. Nie zabrakło miejsca na system audio 2.1 wraz z subwooferem, kartę WiFi b/g/n, Bluetooth 3.0, podświetlaną klawiaturę (z wyróżnionymi przyciskami W, S, A, D), czytnik kart pamięci czy kamerkę HD. Premiera laptopa została zapowiedziana na 12 września. Ceny mają zaczynać się od ok. 1500 funtów.  [ź] slashgear.com 