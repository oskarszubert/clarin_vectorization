Adam Florczak    Człowiek oddany muzyce, skromny audiofil i miłośnik wolnego oprogramowania. Front-end developer na potrzeby prywatne, a dla ryzykantów również komercyjne.   @aqumm  Email   Adam Florczak, 4 marca 2011, 3:52   5   Pokrowiec ma chronić, być użytecznym, a przy okazji wyglądać Jesteśmy już po konferencji Apple’a. Druga generacja iPada niczym nie zaskoczyła, a ogólny zarys wyglądu był znany przynajmniej od kilku miesięcy. Ciekawa zmiana zaszła w polityce przenoszenia obrazu na telewizor. Pojawiła się oficjalna przejściówka na HDMI i razem z iOS 4.3 każdą aplikację będzie można wyświetlić na dużym ekranie. Dla obecnej wersji będzie działać podobnie, jak to ma miejsce u starszych, chińskich kuzynów, ale w sposób jaki ma miejsce dzisiaj, czyli tylko przy programach posiadających odpowiednie wsparcie… Zostawmy jednak to i sprawy stricte sprzętowe na boku, gdyż na równi z odświeżonym iPadem pojawia się Smart Cover. Do jej dyspozycji oddano nawet dedykowaną reklamę, co świadczy o pozycjonowaniu tego produktu, jako koniecznej pozycji przy zakupie samego tabletu, jakoby bez niego nie oferował równie dobrej zabawy. Sporo osób narzekało na docka, który nie potrafił przyjąć iPada w oficjalnym pokrowcu. Po części żądania zostały wysłuchane, ale odbyło się to kosztem samego poziomu ochrony. Apple Case wymaga wyrzeczeń, a jednym z nich jest zamknięcie świetnego designu za mikrofibrą. Tutaj całość jest dostępna na zawołanie, łatwość zakładania i ściągania stała się pewnego rodzaju motywem przewodnim. Dla mnie to zasadniczy błąd, bo pokrowiec ma chronić, być użytecznym, a przy okazji wyglądać, nigdy w odwrotnej kolejności. Nie wiem na ile silne są magnesy trzymające konstrukcję w odpowiednim miejscu, ale nie mógłbym nieść iPada wyposażonego w Smart Cover w plecaku bez żadnych obaw o to, że nic mu się nie stanie i sam pokrowiec się nie podwinie lub po prostu zsunie. A nie każdemu na rękę jest torba ze specjalną przegródką. Smart Cover na pewno zmienia punkt docelowy pokrowca od Apple, zostawiając nieco wolnej przestrzeni dla producentów trzecich, do których oferty na pewno sięgną ludzie potrzebujący ochrony, a nie odpowiedniego kąta pomiędzy blatem biurka a iPadem. Sama idea wykorzystania magnesów jest przednia. One zawsze dają większe pole do popisu twórcom akcesoriów, jak choćby przy ładowarce TouchStone dla Palmów Pre, która przy okazji ładowania indukcyjnego podtrzymuje telefon, aby ten nie ześlizgnął się z podstawki. Jednak pokrowce mimo wszystko mają chronić, a Smart Cover kwalifikowałbym jedynie jako przyjemny stojaczek za 39$ w wersji podstawowej i ceny bezprzewodowej klawiatury (69$) za skórzaną opcję. 