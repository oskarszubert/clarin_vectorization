Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 sierpnia 2010, 10:05   0   Nakazano wycofanie ze sprzedaży USB Jailbreaków PS3 Pamiętacie nasz wpis o Jailbreakach USB dla PS3? Właśnie nakazano wycofanie ich ze sprzedaży po tym, jak firma Sony zainterweniowała w tej sprawie.  Wyglądało na to, że PS3 może nigdy nie zostać złamane. Jak mogliście niedawno przeczytać, udało się to, w dodatku bez zbędnych zabiegów. Wystarczył zakup specjalnego urządzenia podpinanego do portu USB. Tydzień temu Sony złożyło oświadczenie o dostępności Jailbreaków pod ich konsolę. Pojawiły się plotki, jakoby Sony mogło banować użytkowników korzystających z oprogramowania łamiącego zabezpieczenia konsoli. Niemniej jednak zrezygnowano z tego zabiegu. Postanowiono wymusić na sprzedawcach PS3 Jailbreak wycofanie urządzenia z rynku. Przez ostatni tydzień Sony nie dawało żadnych znaków, które zdradzałyby ich zamiary. Wyglądało na to, że knują coś poważniejszego. Okazało się, że Oz ModChips i Quantronics otrzymały nakaz wycofania urządzenia USB Jailbreak PS3 ze sprzedaży. Warto jednak zaznaczyć, że nakaz dotyczy jedynie detalistów i obowiązuje tymczasowo w Australii. Od 31 sierpnia obowiązywać będzie stały zakaz sprzedaży urządzenia. [ź] tomsguide.com 