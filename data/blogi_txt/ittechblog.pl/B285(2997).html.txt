Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 10 stycznia 2013, 11:39 Intel stworzył prototyp tabletu o grubości kartki papieru Kiedyś, by mieć ze sobą całe swoje domowe biuro, byłoby chyba trzeba wozić w samochodzie popularnego “peceta”. Z czasem jednak, w poszukiwaniu lżejszych alternatyw, pojawiły się notebooki, a jeszcze później tablety. A gdyby tak pójść o krok (nawet, jeśli milowy) dalej? Firma Intel stworzyła prototyp tabletu, który ma grubość… kartki papieru. Być może słowa “tablet” używamy w tym przypadku zbyt pochopnie – całość bowiem podłączona jest do zdalnego komputrea, działającego na procesorze Intel i5. Urządzenie składa się z arkuszy o przekątnej 10,7 cali, wyposażonych w ekrany E-Ink, pozwalające wyświetlać dane w odcieniach szarości – tak, jak np. na znanym wszystkim czytniku Amazon Kindle. Wiadomo jednak, że technologia nieustannie posuwa się naprzód i być może już za parę lat w technologii E-Ink będzie można wyświetlać wszystkie barwy, a wtedy prototyp Intela może stać się naprawdę godnym uwagi gadżetem. Jak obecnie działa PaperTab – bo tak nosi nazwę ów zestaw arkuszy – oraz jakie możliwości oferuje użytkownikowi, można zobaczyć na poniższym filmie:  Źródło: Dziennik Internautów 