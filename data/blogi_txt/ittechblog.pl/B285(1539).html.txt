Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 18 listopada 2010, 5:55   1   Internet 4G/LTE i 100 Mb/s od …Polsatu Mobyland czyli jedna z firm należących do Zygmunta Solorza-Żaka uruchamia w Polsce bezprzewodowy internet czwartej generacji czyli 4G. Czyżby zbliżał się koniec szerokopasmowego Internetu “po kablu”? Do tej pory za technologią tradycyjną przemawiały duże opóźnienia w sieci 3G i 3.5G, które jednak 4G ma wyeliminować. Co to takiego? 4G czy LTE Long Term Evolution nazywana jest internetem “prawie czwartej generacji” (czekamy jeszcze na LTE Advanced), który ma być następcą takich technologii, jak GSM, UMTS i HSPA+. Czy się różnią? Ściąganie pełnometrażowego filmu HD (wysokiej rozdzielczości) z sieci w technologii UMTS zajmuje prawie tyle, ile trwa ów film, HSPA+ pobierze film w 38 minut, LTE – w 5,5 minuty. Z czego to wynika? UMTS to szybkość ściągania do 7,2 Mb/s, HSPA+ to 21 Mb/s, LTE – do 150 Mb/s. Dostęp? Mobilny modem LTE IPWireless typu USB stick wyposażony jest w dwie anteny wewnętrzne i dwa złącza antenowe dla anteny zewnętrznej MIMO. Warto podkreślić parametry modemu IPWireless typu USB stick (dziś pracujący w paśmie 10 MHz, z późniejszą możliwością pracy w paśmie 20 MHz, po zdalnej aktualizacji oprogramowania) związane z prędkościami przesyłania danych, który pozwala na pobieranie danych z maksymalną szybkością do 73 Mb/s i wysyłanie danych z maksymalną prędkością do 25 Mb/s (a już wkrótce 100 Mb/s na 50 Mb/s). Całe oprogramowanie niezbędne do uruchomienia i korzystania z urządzenia jest zapisane w pamięci wewnętrznej modemu. U kogo? Mobyland ma być operatorem hurtowym, który będzie sprzedawał szybki Internet innym podmiotom. Jak podaje Dziennik Gazeta Prawna, pierwszym klientem będzie Cyfrowy Polsat, który usługi LTE zaoferuje w 2011 roku – operator już zamówił pierwsze partie modemów. Szczegóły projektu mają zostać zaprezentowane w grudniu. Gdzie? Projekt “LTE 1800MHz” zakłada, że na koniec 2010 roku liczba działających stacji wzrośnie do 700, dzięki czemu sieć LTE obejmie swoim zasięgiem ponad siedem milionów osób. W następnych etapach sieć będzie sukcesywnie rozbudowywana, w celu objęcia zasięgiem większości mieszkańców naszego kraju. Celem Mobyland jest rozwój bezprzewodowej sieci telekomunikacyjnej opartej na najnowszych technologiach czwartej generacji (LTE), które zastąpią istniejące rozwiązania. [ź] vbeta.pl, media2.pl, forsal.pl 