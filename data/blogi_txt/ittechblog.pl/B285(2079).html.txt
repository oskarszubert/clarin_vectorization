Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 14 sierpnia 2011, 1:31   19   Mini Recenzja i Test LG-P920 Swift 3D Do redakcji trafił właśnie pierwszy smartfon 3D, model LG-P920 Swift 3D. Powiem Wam szczerze, że miałem mieszane odczucia. 3D w telefonie? Znowu wielki ekran? Jednak im dłużej z niego korzystam, tym z mniejszą rezerwą podchodzę do tych kwestii, a 3D robi na imprezach furorę. :) Która Pani odmówi Wam zrobienia sobie fotki w 3D? ;) Ale wróćmy do konkretów. Dane techniczne  Wrażenia LG-P920 Swift 3D jak sama nazwa wskazuje to jeden z pierwszych smartfonów wyposażonych w 3D. Jego konkurent HTC EVO 3D jest o wiele droższy, a odnoszę wrażenie, że LG spokojnie daje mu radę. Osobiście jestem już zmęczony interfejsem HTC, a LG dał nam tutaj swoją wariację Optimus UI, będącą połączeniem HTC Sense UI i Samsungowego TouchWiz. Ze specyfikacji wynika, że Smartfon obsługuje karty do 32GB. Do dyspozycji mamy jednak i wbudowaną pamięć 6GB, z czego wolnej jest około 4GB, co w zupełności dla większości z Was wystarczy (każde zdjęcie 2D zajmuje od 900KB do 1.5MB). Ekran 4,3 cala w rozdzielczości 800 x 480 z obsługą 3D robią wrażenie. Jest bardzo jasny i nie mamy problemu z obsługą nawet w pełnym słońcu. Niektórzy zarzucają LG, że w tym modelu jest jednak widoczna siatka, powiem Wam, że gdybym patrzył przez lupę, to może przyznałbym rację, ale po prostu tego się na co dzień nie zauważa. Wykonanie / Design LG Swift 3D nie jest telefonem lekkim, jednak pewnie leży w dłoni. Nie jest zbyt cienki, czego nie lubię przy smartfonach z ekranami powyżej 4 cali. Z tyłu urządzenia mamy do dyspozycji oczywiście dwie 5Mpix kamery, dzięki którym robimy zdjęcia 3D. Smartfon ma zwartą i klasyczną konstrukcję, bez żadnych udziwnień i prób robienia na siłę nowego designu. Zobaczcie sobie prezentację LG. System Mamy tu Android Froyo 2.2.2 z wspomnianym interfejsem Optimus UI. Lubię prostotę tej nakładki GUI. Nie ma zbędnych wodotrysków. Szkoda tylko, że LG nie dał nam możliwości wyboru kilku wariantów kolorystycznych, gdyż ten wszędobylski zielony i taki dziwny odcień niebieskiego osobiście mi nie pasują, ale jak mówię, to kwestia gustu. :) Wydajność Dwa rdzenie, z dwoma kanałami i podwójną pamięcią robią swoje. :) Smartfon działa płynnie i sprawnie. Co istotne LG dobrze rozwiązało kwestię zarządzania poborem prądu z baterii i na smartfonie przy dość częstych rozmowach i korzystania z wielu funkcji, udało mi się osiągnąć 3 dni pracy. Jeden z najlepszych wyników jakie do tej pory udało mi się osiągnąć na smartfonie nowego typu. Galeria Przykładowe zdjęcia wykonane telefonem: Galeria na Flickr. Zdjęcie 3D do ściągnięcia stąd. 3 powody dla których warto kupić LG-P920 Swift 3D 1. Jeden z najmocniejszych smartfonów na rynku. 2. Obsługa 3D. 3. Ponad przeciętny czas pracy na baterii.  Już wkrótce na łamach Bloga konkurs zorganizowany przy współudziale LG, do wygrania będą akcesoria firmy, więc bądźcie na bieżąco. :) 