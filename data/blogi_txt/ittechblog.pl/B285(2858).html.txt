Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 września 2012, 2:10   5   Firefox OS w pełnej okazałości, zdjęcia i video  Wygląda na to, iż nowy system Mozilli pozostawia już coraz mniej niewiadomych. Firma zaprezentowała dzisiaj film + zdjęcia interfejsu oraz udzieliła obszernych wyjaśnień na podstawowe pytania.  10 pytań o Firefox OS – Q A z Brendanem Eichem, Mozilla CTO 1. Co chcecie osiągnąć przy pomocy Firefox OS? Firefox OS jest nowym mobilnym ekosystemem w całości opartym na standardach otwartej sieci Web, w tym HTML5. Pozwoli on na rozwój smartfonów, w których każda cecha będzie mogła być stworzona na bazie HTML5. Firefox OS daje operatorom sieci i producentom urządzeń mobilnych wiele korzyści takich jak:  Udostępnienie większemu odsedkowi populacji możliwości jakie oferują smartfony, zwłaszcza odnośnie urządzeń z niższej półki cenowej Będzie on prawdziwie otwartym systemem dostarczającym użytkownikom smartfonów zalety technologii webowych i usuwającym obecnie istniejące bariery. Pozwoli on deweloperom, z których większość już tworzy w HTML5, na tworzenie aplikacji wieloplatformowych  2. Gdzie i kiedy odbędzie się premiera Firefox OS? Z radością możemy poinformować, że Telefonica zobowiązała się do komercyjnego wykorzystania Firefox OS w urządzeniah na rynku Brazylijskim i innych rynkach z tego obszaru świata na początku roku 2013. Projekt wciąż jest w swojej początkowej fazie jednakże wierzymy, że uda się nam rozpowszechnić go na rynku globalnym. Z tego powodu partnerami wspierającymi nasz system operacyjny zostały Deutsche Telekom, Etisalat, Smart, Sprint, Telecom Italia, Telefonica oraz Telenor. 3. Czym różni się Firefox OS od pozostałych mobilnych systemów operacyjnych? Firefox OS dla urządzeń mobilnych jest zbudowany na bazie projektu „Boot to Gecko” Fundacji Mozilla, który znosi obecne ograniczenia, z którymi spotykają się deweloperzy tworzący aplikacje na urządzenia mobilne. Dzięki temu pozwala on aplikacjom bazujących na HTML5 na korzystanie z podstawowych funkcji telefonu, które do tej pory były dostępne tylko dla aplikacji natywnych. Wcześniej tego roku zespół do spraw cyfryzacji firmy Telefonica wraz z Mozillą zaczął pracować nad pokazaniem światu nowego systemu, w którym każda z funkcji telefonu (dzwonienie, wysyłanie wiadomości tekstowych, granie w gry itd.) będzie płynnie działającą aplikacją opierającą się protokole HTML5. W związku z optymalizacją Firefox OS na smartfony klasy podstawowej i pozbycie się niepotrzebnego oprogramowania pośredniczącego operatorzy będą mogli zaoferować użytkownikom wyższą jakość użytkowania na każdym poziomie cenowym, włącznie ze smartfonami z najniższej półki cenowej. 4. Jak istotny będzie HTML5 dla branży mobilnej? HTML5 jest niezwykle istotny. Przewiduje się, że w najbliższych latach miliardy nowych użytkowników po raz pierwszy skorzystają z Sieci. Ważne jest, aby zapewnić im pozytywne doświadczenia podczas używania smartfonów, a protokół HTML5 ma kluczowe znaczenie dla sukcesu, zarówno pośród użytkowników jak i deweloperów. Używając HTML5 i nowych standardów API zaproponowanych przez Mozillę, każdy deweloper będzie w stanie tworzć niesamowite aplikacje. Programiści nie będą musieli już więcej uczyć się i tworzyć aplikacji na natywne API danej platformy. Osoby używające urządzeń opartych na platformie korzystającej z Otwartej Sieci, będą mogły w prosty sposób dostać się do swoich danych i aplikacji niezależnie od używanego przez nie systemu operacyjnego. Korzyścią dla nich będą również niższe koszty urządzeń, wynikające z usunięcia oprogramowania pośredniczącego. Firefox OS to pierwszy tego rodzaju mobilny ekosystem. Umożliwia on rozwój smartfonów, w których każda funkcja jest tworzona jako aplikacja HTML5. W ten sposób promuje otwartość, innowacyjność i możliwości w Sieci, zarówno dla użytkowników jak i dla deweloperów. 5. Jakie są największe wyzwania stojące przed fundacją Mozilla i jak zamierzacie stawić in czoła? Ten rynek jest bardzo konkurencyjny, a my oferujemy coś całkiem nowego. Oczywiście każdy operator komórkowy ma silne relacje z Apple i Google, a ich zobowiązanie do wyposażania urządzeń w platformy iOS i Android nie zostanie przez nas zmienione. Prawda jest taka, że każdy ceni możliwość wyboru, konkurencję i otwartość w branży. Firmy telekomunikacyjne, działające na rynkach rozwijających się mają specyficzne wymagania w stosunku do smartfonów – potrzebują przystępnych cenowo urządzeń oferujących jak najwyższą jakość. Najtańsze urządzenia z systemem Android zazwyczaj mają wgraną jego starszą wersję i nie mogą zostać zaktualizowane do jego najnowszego wydania. Oznacza to, że wiele aplikacji, które wymagają najnowszej wersji systemu Android nie będzie działało na tych urządzeniach. 6. Jak wygląda współpraca Mozilli i firmy Telefonica? Widzimy rosnące wsparcie ze strony szerokiego grona partnerów. Telefonica jako pierwszy operator zdecydowala się na współpracę z nami nad dostarczeniem pierwszych urządzeń opartych na standardach otwartej sieci. Dział R D firmy Telefonica stworzył prototyp całej koncepcji i w chwili gdy Mozilla poinformowała o projekcie Boot to Gecko oba zespoły deweloperów połączyły swoje siły i zaczęły pracować jako jedna drużyna. Obecnie Mozilla dostarcza technologię sieciową, a Telefonica współpracuje z nami w zakresie integracji tych technologii z jądrem systemu oraz pracuje nad zapewnieniem usług i wysokiej jakości użytkowania. 7. Jakie doświadczenia towarzyszą współpracy Mozilli z firmą Telefonica? Mozilla i Telefonica były od początku bardzo podekscytowane na myśl o współpracy przy projekcie Boot to Gecko. Współpraca nad rozwojem pierwszej wersji Firefox OS i wspólny wysiłek nad wprowadzeniem go na rynek jest niesamowitym doświadczeniem. 8. Jak Firefox OS wpisuje się w plany Mozilli związane z budową sklepu z aplikacjami? Projekt ten sprawia, że deweloperzy mogą zrobić z Siecią o wiele więcej, zwłaszcza jeżeli chodzi o urządzenia mobilne. Co więcej, ich praca prowadzi do powstawania interoperacyjnych standardów. Dziś operatorzy i deweloperzy piszą aplikacje i usługi na jedną platformę, po czym muszą napisać ją ponownie aby działała na innej platformie. Z tego powodu użytkownicy, którzy chcą kupić telefony, e-czytniki i konsole do gier od różnych producentów często muszą wielokrotnie kupować tę samą aplikację, aby uruchomi ją na różnych urządzeniach. Przy pomocy Firefox OS chcemy zapewnić deweloperom możliwość tworzenia aplikacji wieloplatformowych, bez potrzeby nauki i tworzenia aplikacji na różne, specyficzne dla danej platformy, natywne API. Mozilla Marketplace umożliwi stworzenie i dystrybucję aplikacji, które mogą działać na każdym współczesnym urządzeniu i systemie operacyjnym. Po raz pierwszy zniweluje to przepaść pomiędzy aplikacjami webowymi i natywnymi, pozwalając konsumentom korzystającym z urządzeń opierających się na platformie Otwartej Sieci na łatwy dostęp do swoich danych i pobranie ich niezależnie od używanego systemu operacyjnego. 9. Czy Mozilla Marketplace pozwala deweloperom na zarobienie na ich pracy? Mozilla Marketplace zaoferuje deweloperom możliwość rozpowszechniania i zarabiania na ich aplikacjach. Mozilla Marketplace będzie konfigurowalny przez partnerów – np. Telefonica umożliwi obciążenie rachunku telefonicznego płatnością za aplikacje na wypadek gdyby twórcy aplikacji chcieli pobierać opłatę bezpośrednio od klientów firmy. Jednakże twórcy aplikacji mogą bez przeszkód używać swoich własnych systemów płatności. 10. Dlaczego operatorzy powinni wspierać Firefox OS, a co za tym idzie kolejną platformę mobilną? Ideą przyświecającą Firefox OS jest uwolnienie się od własnościowych platform mobilnych, a rosnące międzynarodowe poparcie dla projektu jest ważnym dowodem na dynamiczny rozwój Firefox OS. Istnieje dziś potrzeba, aby relacje operatorów z użytkownikami nie ograniczały się tylko do procesu fakturowania, ale dostarczały im również konkretnych doświadczeń związanych z marką. Wierzymy, że Sieć jest platformą, dlatego też Firefox OS będzie systemem otwartym i dostępnym dla każdego operatora i dla każdego producenta OEM. Naszym celem nie jest wypracowanie przewagi konkurencyjnej dla Mozilli, lecz wypracowanie jej dla sieci Web.                                         To jak, czekacie na nowe smartfony? :) 