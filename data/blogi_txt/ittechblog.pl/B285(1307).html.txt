Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 września 2010, 12:37   6   Facebook po cichu pracuje nad nowym telefonem Według rzetelnego źródła, Facebook buduje oprogramowanie na telefon i zaczyna już prace nad ostatnią fazą, jaką jest budowa aparatu telefonicznego.  Facebook od dawna był zainteresowany iPhonem i aplikacjami na Androida. Aplikacje dla tego systemu mogą jednak okazać się niewystarczające, aby konkurować z samym producentem i modelem. Dlaczego? Ponieważ Facebook chce zintegrować listę kontaktów i inne czołowe funkcje serwisu z systemem operacyjnym telefonu. Może tak się stać jedynie w wypadku kontrolowania całego systemu, a nie jego poszczególnych części lub za pośrednictwem aplikacji. Joe Hewitt i Matthew Papakipos – dwóch czołowych inżynierów Facebooka – potwierdzili, że pracują nad projektem, który większości pracownikom firmy nie jest znany. Obaj panowie mają duże zasługi na polu IT. Hewitt tworzył Firefoxa i wszystkie aplikacje FB na iPhone. Papakipos współtworzył Chrome OS. Jak może wyglądać nowy telefon? Tego niestety nie wiemy. Nieznana jest także data premiery. Dobrym posunięciem okazałoby się wypuszczenie modelu przed sezonem świątecznym, który jest wręcz wymarzony dla producentów nowinek technologicznych i gadżetów. Pisaliśmy o tym także przy okazji spekulacji na temat czytnika e-booków Empiku. Czy projekt się powiedzie, czy też upadnie jak wiele innych pomysłów wielkich korporacji? Póki szczegóły nie są nam znane, nie możemy nic powiedzieć. Możemy jedynie czekać, spekulować i zakładać, jakie funkcje będzie miał ów telefon. [ź] TechCrunch 