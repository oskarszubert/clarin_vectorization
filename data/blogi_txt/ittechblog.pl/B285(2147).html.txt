Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 2 września 2011, 4:19   1   Zaprezentuj swój startup podczas InternetBeta2011 w Rzeszowie Jeżeli rozwijasz startup to zapewne wiesz, jak ważne jest zdobycie kontaktów w branży. Podpowiedzi i rady dotyczące rozwoju Twojego pomysłu są – szczególnie na starcie – bezcenne. Podczas konferencji InternetBeta2011, która odbędzie się w Rzeszowie w dniach 14-16 września (zagościmy na niej i my) będziesz mógł zaprezentować swój pomysł na biznes internetowy. Spiesz się, gdyż zgłoszenia przyjmowane są do 8 września.  Konkurs InternetBeta Startup Sito 2011 stanowić będzie część całodniowego bloku startupowego w dniu 15 września. Pomysły na biznes, które zakwalifikują się do konkursu zaprezentują się przed uczestnikami oraz będą odpowiadać na pytania kilkuosobowego Jury. Organizatorzy zapowiedzieli już, że konkurs nie będzie nudny a dynamiczny. Mamy nadzieję wysłuchać ciekawych prezentacji – nie omieszkamy także porozmawiać z najciekawszymi prezenterami. InternetBeta2010 - tak było rok temu - źródło: Fanpage InternetBeta2010 Na zwycięzców czekają cenne nagrody: pakiety usług z zakresu e-marketingu i webdesignu od Chilid, software developmentu od XSolve oraz pełno stronicowa reklama w Mediafun Magazynie (łączna wartość nagród wynosi 20 tys zł). Ponadto finaliści mogą liczyć na artykuły na temat ich biznesów nie tylko u nas, ale na przykład u Grze­go­rza Marczaka (Antyweb.pl), Artura Ku­ra­siń­skiego (AK74.pl), Macieja Budzicha (Mediafun.pl) oraz serwisach Educomerce.edu.pl, MamStartup.pl i Proseedmag.pl (Proseed). Zakwalifikowane do konkursu zespoły otrzymają dwie wejściówki na InternetBeta 2011 w cenie jednej. Konkursowi patronuje miesięcznik o biznesie technologicznym Proseed. Zapisy na konkurs: Rejestracja na StartUp Sito 