Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 25 maja 2010, 4:33   3   Netia wprowadza nowe formy kontaktu: Chat i Skype Netia jakiś czas temu poprosiła swoich klientów o opinie i pomysły, większość z nich dotyczyła zwiększenia dostępnych metod kontaktu z firmą. Dzisiaj zostały uruchomione początkowe nowinki: kontakt za pomocą Livechatu oraz Skype. Chat jest dostępny w dwóch miejscach: na stronach ofertowych (sprzedażowych) – tutaj musimy podać swoje imię i nazwisko, oraz w zakładce Faktury w serwisie Netia Online – tutaj jest on zintegrowany z systemem logowania serwisu, jesteśmy witani swoim numerem klienta oraz imieniem i nazwiskiem. Serwis jest dostępny od poniedziałku do piątku w godzinach 8-21.  Nie mogę zrozumieć jednak związku imienia ze zdjęciem? Na blogu Netii możemy przeczytać: Uruchamiając chat wyszliśmy też naprzeciw potrzebom osób niepełnosprawnych. Już w pierwszych godzinach po udostępnieniu, na stronach sprzedażowym z tej formy kontaktu skorzystało (i bardzo chwaliło) kilka osób głuchoniemych. Czat jest usługą testową wdrożoną na 3 miesiące – po tym czasie firma chce zebrać doświadczenia i podsumować czy taka forma kontaktu jest dobrze odbierana. Poza czatem dostępny jest także Skype. Natknąłem się jedynie na status niepodłączony – jednak jest to błąd wyświetlania na stronie, w rzeczywistości “bot” jest dostępny. Używam słowa bot gdyż czat na Skype to nic innego jak przekierowanie do normalnego Call Center Netii gdzie połączenia są traktowane identycznie jak w przypadku tradycyjnego telefonu – można zatem zwyczajnie zaoszczędzić na rachunku za oczekiwanie. Postanowiłem sprawdzić jak to jest w praktyce z botem Netii na Skype. Nie będę się wypowiadał o jakości głosu gdyż może to być wina ustawień po mojej stronie, nadmienię natomiast, że w wyszukiwarce występuje nieco więcej niż 1 wpis na frazę infonetia, należy wybrać ten który posiada “infonetia” również w nazwie a nie tylko w imieniu.  Większości z użytkowników Skype prawdopodobnie nie przyszło korzystać z klawiatury numerycznej podczas rozmowy gdyż nie było takiej potrzeby, zatem podpowiem, że aby otworzyć klawiaturkę numeryczną należy kliknąć na strzałkę obok regulacji głośności i wybrać “wyświetl klawiaturę”.  Jak podaje Netia: Wierzymy, że uruchamiając te kanały komunikacji wpłyniemy na wzrost satysfakcji naszych Klientów, tym bardziej, że w trakcie prac nad ich uruchomieniem pojawiły się (od klientów i pracowników) inne, ciekawe pomysły na wykorzystanie takich form kontaktu w ramach Klientomanii. Chciałbym przy tym zauważyć, że do tej pory żaden duży telekom w Polsce nie wprowadził tego typu rozwiązań w komunikacji z klientami! Więcej na ten temat możesz przeczytać na oficjalnym blogu Netii. 