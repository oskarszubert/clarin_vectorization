Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 11 kwietnia 2012, 11:21   2 Problemy z Nokią Lumia 900 rozwiązane, dlaczego zapowiada się dobrze Okazało się, że świeżo co wypuszczona na rynek amerykański Lumia 900 ma dość poważne problemy w działaniu. Użytkownicy, którzy podpisali umowy z AT T i otrzymali Nokie narzekali na transmisję danych. Jest ona albo przerywana, albo w ogóle nie było połączenia z danymi pakietowymi. Sam operator nie wypowiedział się na temat usterki. Na szczęście sama Nokia zareagowała szybko i konkretnie. Usterka, która ma i miała miejsce, spowodowana jest błędami w systemie operacyjnym. Każdy kto doświadczył tej bolączki może otrzymać nową Lumię 900 lub skorzystać z aktualizacji, która ma się pojawić w Zune 16 kwietnia. Dodatkowo, jeśli ktoś czuje się pokrzywdzony nad wyraz może otrzymać do 21 kwietnia 100 dolarów na rachunku. Ot tak, w ramach rekompensaty. Można wybaczyć powstały problem w oprogramowaniu, Lumia 900 jest przecież pierwszym smartfonem wspierającym LTE od Nokii w Stanach. ;-) To miły gest ze strony Nokii, który pokazuje, że fińskiemu producentowi zależy na tamtejszym rynku. Szczególnie, że w sieci pojawiają się filmiki konfrontujące Lumię 900 z Samsungiem Galaxy Nexus.  Widać, że ogólna wydajność nie odstaje od Samsunga, a wręcz przeciwnie, jest nawet lepsza. Takie wideo jest tylko jednym z kilku przykładów na rozwojowość całej platformy Windwos Phone, a Nokia mimo problemów z transmisją nadal może chwalić się na lewo i prawo swoim flagowcem. [ź] nokia.com 