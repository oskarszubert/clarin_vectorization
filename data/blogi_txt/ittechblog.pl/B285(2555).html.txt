Maciej Wilczyński    Patrząc na kod widzę aplikacje. Patrząc na aplikacje widzę kod.    Patrząc na siebie widzę geeka. Patrząc na geeka widzę siebie.    Piszę – także na ZeznaniaGeeka.pl. Programuję – Lupine.cc.  Czasami tłumaczę. Twittera.   @maciej   Email   Maciej Wilczyński, 21 marca 2012, 2:10   13 Urodziny Twittera… i kolejne udogodnienie dla Polaków Dokładnie sześć lat temu, 21 marca 2006r. uruchomiony został najpopularniejszy na świecie serwis mikroblogowy – Twitter. Prześledźmy pokrótce historię tego serwisu. 21 marca 2006r. - Jack Dorsey, Ev Williams oraz Biz Stone uruchamiają “twttr”. Serwis miał być obsługiwany głównie za pomocą wiadomości SMS, dlatego już wtedy limit długości wynosił 140 znaków. Pozostałe 20 znaków SMSa było zarezerwowane na odpowiednie prefiksy. Pierwszym tweetem był wysłany przez Dorseya tekst: “just setting up my twttr”. Twitter nie jest jeszcze dostępny publicznie. 15 lipca 2006r. – Twitter zostaje udostępniony dla wszystkich. 2006r. - Twitter szybko się rozwija. Twórcy wprowadzają stopniowo nowe funkcje, w tym ulepszone tweetowanie z poziomu przeglądarki. Poniżej zamieszczam zdjęcie notatnika Jacka Dorseya (fot. Wikipedia).  14 – 18 marca 2007r. – Twitter jest promowany na konferencji South by Southwest Interactive, podczas której zdobył jeszcze większą popularność, a liczba wysyłanych Tweetów wzrosła z 20 tys. do 60 tys. dziennie. Kwiecień 2007r. – Powstaje firma Twitter, zarejestrowana na terenie USA.  22 stycznia 2010r. – austronauta T. J. Creamer wysyła pierwszego Tweeta spoza Ziemi. 14 września 2010r. – Twitter pierwszy raz od początku istnienia całkowicie zmienia swój design. Zmienia się również logo oraz układ strony. Październik 2011r. – w Centrum Tłumaczeń Twittera pojawia się możliwość tłumaczenia serwisu na język polski. Listopad 2011r. – wybrani zostają trzej moderatorzy tłumaczenia – Marcin Kochanowski, Paweł Orzech oraz… ja, Maciej Wilczyński. 8 grudnia 2011r. – Twitter wprowadza kolejną dużą zmianę wyglądu. Tym razem nazywa się on “Fly” i jest stopniowo wprowadzany wszystkim użytkownikom. Zmienia się dotychczasowe położenie kolumn – duża, z tweetami znajduje się teraz po prawej stronie. Spotkało się to z niezadowoleniem dużej części użytkowników serwisu. 1:48 21 grudnia 2011r. – z konta @twitter_pl zostaje wysłany pierwszy tweet:  ok. godz. 3:00 21 grudnia 2011r. – Twitter w języku polskim zostaje udostępniony wszystkim użytkownikom. Styczeń 2012r. – mobilny Twitter pojawia się również w języku polskim. 21 lutego 2012r. – Twitter ogłasza współpracę z wyszukiwarką Yandex. Urodzinowe nowości Oczywiście nie ma to żadnego związku z urodzinami popularnego serwisu, ale mniej więcej zgrało się to ze sobą w czasie. Od kilku dni Twitter umożliwia wysyłanie #tagów (hashtagów), które zawierają polskie znaki (ASCII). Jest to spore udogodnienie, na które czekało wielu użytkowników. Przyszłość Chciałbym podzielić się z Wami wszystkim tym, co wiem, ale niestety nie mogę. Napiszę jednak, że już naprawdę wkrótce pojawią się spolszczone aplikacje Twittera dla Androida oraz iOS. Po zaprezentowaniu ich w Centrum Tłumaczeń pojawią się kolejne części serwisu, które przeznaczone będą do społecznościowego tłumaczenia. Być może już niedługo pojawią się także bardzo wyczekiwane polskie Trendy? :-) 