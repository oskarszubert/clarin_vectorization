Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 23 czerwca 2012, 2:24   4 HTC wypuści trzy smartfony z Windows Phone 8? HTC początkowo może wypuścić do walki o klienta trzech przedstawicieli o nazwach: HTC Zenith, HTC Accord oraz HTC Rio. Po ostatnich doniesieniach o zakończeniu produkcji tanich smartfonów dowiadujemy się o trzech, które nie muszą wstydzić się swojej specyfikacji. Po przeczytaniu charakterystyki modelu Zenith, pomyślałem o HTC Titan, którzy przypadł mi do gustu, bo jego design był minimalistyczny, ale przypadający do gustu. Jeśli projektanci pracujący na Zenithem, zaprezentują coś nawet bliźniaczego do starszego “tytana”, to jeden z pierwszych flagowców z WP8 ma szansę na bycie strzałem w dziesiątkę. HTC Zenith to 4,7-calowy ekran Super LCD 2, obraz wyświetlany będzie w rozdzielczości 720p. Fotki będzie cykał 8-megapikselowy aparat z HD. Zdziwiła mnie tylko informacja, jakoby Zenith miał posiadać cztero-rdzeniowy procesor Qualcomm Snapdragon. Cóż, ale jeśli ma być sztandarowym przedstawicielem serii z Windows Phone 8, wszystko możliwe. HTC Accord będzie miał 4,3-calowy ekran, również Super LCD 2 HD oraz aparat 8 megapikseli. W tym przypadku procesor ma być dwurdzeniowy, wspierany przez 1 GB pamięci. Ostatni z przedstawicieli, czyli HTC Rio. Oferować będzie 4-calowy ekran WVGA. Procesor Qualcomm MSM8227 będzie współdziałał z 512 MB pamięci. Aparat ma 5-megapikselową matrycę z możliwością nagrywania HD. Nie wiadomo, kiedy smartfony HTC trafią do sprzedaży, sugeruje się, że będzie to przed końcem roku. Przypominam, że WP8 ma debiutować na jesieni. [ź] The Verge 