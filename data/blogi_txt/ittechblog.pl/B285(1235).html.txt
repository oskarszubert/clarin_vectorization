Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 sierpnia 2010, 3:50   2   GroupMe – komunikator grupowy na telefon GroupMe narodził się podczas TechCrunch Disrupt, czyli zlotu hackerów w Nowym Yorku. Jeden z projektów, który powstał podczas Disruptu stał się teraz realny biznesem.  GroupMe to najprostsza droga do stworzenia prywatnej grupy SMS-owej wraz z Twoimi przyjaciółmi i znajomymi. Przejdź do strony projektu i podaj swój numer telefonu. Otrzymasz wiadomość “You just created a new group on GroupMe! Now add some friends by replying #add with your friends’ names and numbers”. W przekładzie na język polski brzmi ona: “Właśnie stworzyłeś nową grupę w GroupMe. Dodaj kilku znajomych odpowiadając na wiadomość #add”. Komendy pozwalające na dodawanie, wyciszanie czy listowanie członków grupy znajdują się w GroupMe HELP.  To jeszcze nie wszystko. Możliwe jest na przykład dzwonienie do całej grupy w tym samym momencie. Wystarczy zadzwonić na numer grupowy aby telefony wszystkich członków zaczęły wibrować. Jest to odpowiednik konferencji w Skype. W planach są wiadomości wysyłane na podstawie położenia członka grupy. Jak to będzie działać? Wyobraźmy sobie, że wchodzimy do najbliższego hipermarketu. W momencie wejścia do członków grupy rozesłana zostanie wiadomość powiadamiająca o tym, że udaliśmy się na zakupy np. do Reala. Planowane są także reklamy kontekstowe. Założyciele firmy Jared Hecht i Steve Martocci szybko przykuli uwagę inwestorów. Już pozyskali 850,000$ od kilkunastu firm. [ź] TechCrunch 