Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 18 września 2012, 6:04   1   Google kupiło konkurenta dla Instagrama Kiedy Facebook zapłacił astronomiczną sumę miliarda dolarów za ponad 30-milionową społeczność Instagramu, zdawać się mogło, że tym samym przybił kolejny gwóźdź do trumny Google+. Tymczasem ekipa z Mountain View zrobiła krok naprzód i zakupiła firmę Nik Software – twórców aplikacji Snapseed. O przejęciu Snapseeda poinformował w serwisie Google+ Vic Gundotra:  Dziś jestem podekscytowany, witając Nik Software w rodzinie Google! Chcemy pomóc naszym użytkownikom tworzyć zdjęcia, które z pewnością pokochają, a, naszym zdaniem, Nik robi to lepiej od wszystkich.  Sama firma Nik Software powstała w 1995 roku i utrzymywała swoje biura w Hamburgu oraz w San Diego. Ponadto, w 2005 roku otrzymała mniejszościowy pakiet inwestycyjny od firmy Nikon Corporation Japan. Przykładowe działanie aplikacji Snapseed Co prawda, różnice między Instagramem a Snapseedem są widoczne gołym okiem – ot choćby fakt, że ten drugi ma tylko 9 milionów użytkowników. Choć, z drugiej strony – to właśnie Snapseed otrzymał w 2011 roku od firmy Apple nagrodę iPad App Of The Year, ponadto jest zachwalany przez fotografów i zawiera większą liczbę filtrów niż rywal z Palo Alto. Snapseed działa jednak nie tylko na iPadach i iPhone’ach – powstały także wersje dla Windowsa i Mac OS X. Nie wiemy, ile pieniędzy zapłaciło Google firmie Nik Software – pewne jest jedno: czeka nas w najbliższym czasie albo integracja usługi z Google+, albo dedykowana aplikacja na Androida. Jeśli nie jedno i drugie. [ź] techcrunch.com 