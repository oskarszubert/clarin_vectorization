Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 1 marca 2012, 4:55   17   Fanpage i Timeline – kilkanaście spostrzeżeń Timeline dla stron fanowskich pojawił się wczoraj, wywołał wielkie poruszenie i spowodował, że agencje social mediowe chwyciły się za głowę. Z początku bałagan, z biegiem czasu sens – Timeline wraz z upływem godzin zaczynał mi się co raz bardziej podobać. Zbadałem go dokładnie, przeczytałem kilkadziesiąt konwersacji na grupach dla ludzi związanych z mediami społecznościowymi, a przede wszystkim uczyłem się na błędach. Moje spostrzeżenia postanowiłem wypisać. Timeline nie jest złym pomysłem, podoba mi się w nim wiele rzeczy, takich jak oddzielenie wpisów fanów na tablicy (teraz Timeline) od wpisów administratora. Zakochałem się w nowym systemie powiadomień, który ma jedną, ogromną niedoróbkę. Jest tego trochę. :) Przycisk Message – można go zablokować Do stron fanowskich można teraz pisać, a Administratorzy takowych mogą odbierać wiadomości bezpośrednio na Facebooku. Teoretycznie więc posiadanie oddzielnego adresu e-mail staje się zbędne. Taki zabieg mi się podoba, nie wiem jednak, ja wygląda to na stronach z milionami lubiących. Przycisk “Message” można zablokować w ustawieniach. Activity Log Świetna sprawa. Activity log znajduje się w menu “Manage/Zarządzaj” i pozwala na przeglądanie całej aktywności fanpage: od wzmianek, zmian zdjęcia profilowego aż po konwersacje z fanami na tablicy. Postowanie jako administrator, bez przelogowania Było to możliwe w starym wyglądzie, ale stało się na jakiś czas niemożliwe w pierwszych godzinach po wprowadzeniu Timeline. W ustawieniach możliwe jest zaznaczenie opcji, pozwalającej na pisanie postów jako Administrator, bez przełączania się na zarządzanie fanpage. Teraz jest to znów możliwe, ale należy mieć na uwadze jedną, ważną rzecz. Timeline pokazuje w prawej kolumnie (pod lubiącymi znajomymi) jeden wybrany post od naszych przyjaciół-także-adminów. Jeśli wcześniej pisaliśmy posty ze swojego konta (mając zaznaczoną omawianą wcześniej opcję), to teraz pokazują się tam posty z innych fanpage, którymi administrujemy. Nie byłoby w tym nic dziwnego – pojawiają się tam posty, w których “zamałpkowaliśmy” dany fanpage. Problem w tym, że nie pokazuje tam małpkującego fanpage’a, a Administratora, który tym fanpage zarządza. Może Was to zdziwić, gdy pokaże się Wam Wasz własny post, którego nie pamiętacie. Ten post pochodzi z jednego z fanpage’y, którymi zarządzacie. Fani go nie widzą. :) Oddzielna ramka dla postów fanów na wallu Posty osób, które napisały na naszym wallu pojawiają się w oddzielnej ramce. Z jednej strony jest to szalenie wygodne, bo nie umknie nam żadne pytanie. Z drugiej strony należy na te posty odpowiadać, bo brak reakcji widać jak na dłoni. Wejście adminowskie wyczyszcza nowe powiadomienia Programiści chyba nie przemyśleli do końca trybu kooperacyjnego dla wielu Administratorów. Gdy jeden z adminów zajrzy na fanpage, wszystkie nowe powiadomienia automatycznie się czyszczą (nawet, jeśli w żadne z nich nie kliknie). Stwarza to problemy, gdy stroną zarządza kilka osób. Póki co trzeba się po prostu pilnować i zwracać uwagę na ostatnie kilka powiadomień. Strony “community/government” – doklejanie wydarzeń do Timeline Dla odpowiednich typów fanpage, przygotowane odpowiednie typy “doklejeń” do Timeline. Na prywatnym Timeline możemy do danej daty (wstecz) dodać zdjęcie, podpisać je “Oto ja w nowej pracy” czy na przykład zaznaczyć “kamień milowy” w naszym życiu. Teoretycznie powinno dać się robić to samo na Timeline dla fanpage. Niestety strony typu “Government/Community” pozwalają tylko na cztery typy wydarzeń i wszystkie one mają związek z “otwarciem/narodzinami” firmy/miasta/instytucji. Zarządzasz fanpage instytucji rządowej i chcesz do timeline dokleić zdjęcie z roku 1450, gdy pierwsze zalążki firmy pojawiły się w Polsce? Zapomnij. Raz, że zdjęć nie można doklejać, dwa – najpóźniejsza data to rok 1800. Bardzo to Amerykańskie… Inne  Zmieniane cover photos zostają w streamie w Timeline i należy je ręcznie usuwać ze streamu. Zostają także w folderze “Cover photos”, Zakładki takie jak “Like” czy “Photos” widoczne są lepiej, gdy jest ich mniej niż 4. Tabelka “About” (po lewej) rozciąga się wtedy prawie dwukrotnie. Dzięki temu zyskujemy nieco więcej miejsca na opis, Nie ma już Landing Page, odwiedzający trafia wprost na Timeline, Nie można jeszcze ustawiać koloru tła i wstawiać grafiki, Zauważyłem, że posty są teraz częściej lajkowane, komentowane i share’owane. Możliwe, że przy okazji wprowadzenia Timeline, coś zmieniło się w kewstii EdgeRank, Możliwa jest moderacja wpisów fanów na Timeline. Wystarczy zaznaczyć odpowiednią opcję w ustawieniach. Od tego momentu każdy post nie-administratora, musi przejść przez moderację,  Jeśli zauważyliście inne “smaczki” nowych profili, dajcie koniecznie znać w komentarzach! 