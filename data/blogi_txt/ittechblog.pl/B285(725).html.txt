Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 marca 2010, 12:33   7   4 rady na temat budowania wizerunku eksperta  Kreowanie dobrego wizerunku firmy, oraz samego siebie jako jej przedstawiciela to niewątpliwie rzecz trudna. Zapewne cicho przytaknąłeś w myślach nieprawdaż ? W dobie internetu nie jest to tak trudne, jak się może wydawać. Wsłuchaj się w tłum, wpatrz się w niego, czy nie dostrzegasz osób, które mają pewne problemy i nie mogą sobie bez Ciebie poradzić ? Wyobraź sobie, że każdej z tych osób możesz pomóc, ponieważ znasz się na czymś, na czym oni się nie znają a chcieliby się znać. Jeżeli chcesz być postrzegany jako ekspert w danej dziedzinie, to weź się w garść i najpierw idź zrób sobie herbatę albo kawę. Usiądź wygodnie, zrelaksuj się i pomyśl, gdzie błąkają się takie zagubione osoby, których możesz być mentorem. Przedstawię Ci 4 rady, gdzie można znaleźć takie osoby, pomóc im i kreować pozytywnie swój wizerunek. Do dzieła ! Mikroblogi Tam aż się roi od spragnionych wiedzy i szukających pomocy. Udaj się na BLIPa, Flakera czy nawet na Śledzika. Pisz ciekawe notki, podawaj linki do fajnych postów na forach czy wpisów na blogach. Otagowuj je, a gdy ktoś o coś zapyta, udzielaj obszernych wyjaśnień i staraj się pomóc. Nie odrzucaj ludzi. 1 niezadowolony klient rozpowie o Tobie źle 9 innym osobom a na dodatek nigdy Cię nie poleci. Zadbaj o to, aby odwiedzający wiedzieli, z jakiej jesteś firmy. Na blipie jest o tyle łatwo, że możesz dostosować tło do własnych potrzeb. Wstaw logo, podaj stronę firmową i napisz kim jesteś. Bądź ludzki. Fora tematyczne Jeśli jesteś mechanikiem samochodowym, udaj się na odpowiednie forum. Zrób sobie konto, wstaw avatar z logiem firmy, w podpis stronę firmową (lub jakiś banner). Obszernie wypełnij swój profil i po prostu pomagaj forumowiczom. Nie reklamuj się na każdym kroku. Jeżeli dyskusja ciągnie się już przez kilka stron, delikatnie zasugeruj swoją usługę (o ile koleś jest z tego samego miasta). Jeżeli ludzie dostrzegą chęć niesienia pomocy z Twojej strony, staną się ufni, a w ich oczach staniesz się ekspertem. Blogi tematyczne Znajdź blog, który pisze o tym, w czym “siedzisz”. Jeżeli znasz się na jogurtach naturalnych, znajdź blog o zdrowym odżywianiu, jogurtach (są takie?) i diecie. Sugeruj, podpowiadaj i doradzaj w komentarzach wpisów. Pokaż, że znasz się na tym i chętnie pomożesz drugiemu człowiekowi. Jeżeli jest szansa, przenieś rozmowę na GG aby zacieśnić więzi. Nie możesz wziąć wszystkich do kupy, pomóc każdemu na raz i myśleć, że już jesteś w ich oczach kimś super. Jest to dość żmudna praca, która daje efekty. Załóż bloga Zrób własnego bloga tematycznego, promuj go na forach, mikroblogach, możesz go zareklamować na GG lub podrzucić znajomym. O reklamach napiszę kiedy indziej – chodzi o to, aby był widoczny w sieci. Swoich przyszłych klientów odsyłaj na bloga. Jeśli im się spodoba, wrócą po jeszcze albo zaprenumerują RSSa. Im dłużej będziesz pisać, tym bardziej wiarygodny będziesz, a ludzie zaczną postrzegać Cię jako speca w danej dziedzinie. Doskonale wiem, jak wygląda kreowanie swojego wizerunku. Swego czasu dużo siedziałem na pewnym forum tematycznym i pomagałem ludziom. Po pewnym czasie miałem spam na gg, a każdy liczył się z moim zdaniem gdy coś napisałem. Jestem specjalistą z zakresu darmowego silnika gry znanej jako xNova/Ugamela. Na forum pomagałem w sprawach związanych z plikami. Nie dość, że stałem się powszechnie znany w kręgu entuzjastów xNovy, to jeszcze nieźle zarobiłem, oferując usługi związane z plikami. Tworzenie wizerunku eksperta to długa i monotonna czynność. Czasem się już odechciewa. Trzeba wtedy wziąć głęboki oddech i przeć naprzód. Z czasem staje się to dla Ciebie chlebem powszednim i zaczynasz lubić kontakt z innymi ludźmi, których nawet nie znasz. Chcesz nieść im pomoc a przy okazji reklamować siebie i swoje usługi. 