Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 3 maja 2013, 8:28 Google udostępniło wideo-samouczek do Google Glass Coraz więcej szumu robi się wokół szkieł od Googla – niedawno mogliśmy przeczytać, że nosił je pierwszy Polak – Michał Sadowski z Brand24, po sieci krążą już zdjęcia wykonane nimi przez testujące je osoby, a teraz samo Google postanowiło niejako dolać oliwy do ognia płonącego w sercach wszystkich fanatyków tego produktu. W sieci pojawił się oficjalny samouczek w wersji wideo, informujący, jak korzystać z Google Glass. Filmik udostępniony przez giganta z Mountain View jest wbrew pozorom skierowany raczej nie do obecnych testerów, którzy już obyli się z okularami i nie potrzebują poradnika do ich stosowania, co raczej do wszystkich osób zainteresowanych działaniem tego urządzenia. Pierwszy samouczek (bo mam nieodparte wrażenie, że na tym jednym filmiku Google nie poprzestanie) tłumaczy, gdzie znajduje się touchpad okularów oraz za pomocą jakich gestów należy je obsługiwać:  Źródło: Kanał googleglass na YT 