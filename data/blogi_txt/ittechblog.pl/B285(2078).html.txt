Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 14 sierpnia 2011, 10:00   0   Chiński iPhone 5 za 33 dolary iPhone 5 ma zostać oficjalnie zaprezentowany za co najmniej miesiąc, a już pojawiają się chińskie podróbki. Jak czytamy na stronach agencji Reuters, Chińczycy wprowadzili do sprzedaży za 33 dolary (ok. 88 zł) HiPhone 5. Podróbka iPhone’a 5 trafiła do sprzedaży na platformie Taobao, której właścicielem jest Alibaba Group. Na pierwszy rzut oka, przypomina iPhone’a 4, tyle, że jest dostępny w kolorze czerwonym i różowym.  Jak przekonuje nas producent, wygląd HiPhone’a 5 oparto na przeciekach dot. iPhone’a. Waga tych telefonów jest porównywalna z wagą plastikowych zabawek. Firma Taobao posiada także inne, nieco lepsze podróbki. Jedną z nich jest chociażby telefon wyposażony w moduł Wi-Fi, slot kart pamięci. Mają również  komórkę z 3,5 calowym ekranem oraz interfejsem przypominającym iOS-a. W zeszłym miesiącu było głośno o chińskich podróbkach sklepów Apple Store. Chińskie władze zakazały wtedy wykorzystywania logo firmy Apple do celów marketingowych. Czy przyniesie to kiedykolwiek rezultat? [ź] komorkomania.pl 