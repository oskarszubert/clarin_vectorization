Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 24 marca 2010, 10:59   6   Pisanie perswazyjnych tekstów – Doskonała pozycja Dobra książka o pisaniu tekstów marketingowych i sztuce perswazji jest na wagę złota. Przekonałem się o tym, szukając doskonałej pozycji z tego zakresu. W moje ręce wpadła książka idealna, bo pasująca do mnie – osoby, która dopiero rozpoczyna przygodę z copywritingiem i marketingiem w internecie. Niemniej zawarte w książce porady przyczyniły się do zmiany moich poglądów. Obróciły moje spojrzenie na świat internetowego marketingu o 180 stopni. Tą książką jest Sztuka Pisania perswazyjnych tekstów – Piotra R. Michalaka i Jakuba Woźniaka z agencji Ententa. O czym jest ta książka? Książka wprowadza czytającego w zagadnienia dotyczące internetowego marketingu. Pomaga zrozumieć pewne zachowania kupujących, sprawdzić jak się zachowują i dlaczego pewne rzeczy działają na nich w specyficzny sposób. Jeśli lubisz zagadnienia z psychologii – ta książka jest dla Ciebie ! Nie jest to pozycja dla osób, które nie interesują się tym, jak sprzedawać ze zdwojoną, a nawet potrojoną siłą. Autorzy ukazują nam, jak układać teksty marketingowe. Dowiemy się także, dlaczego należy pisać według pewnych utartych wzorców i czego trzeba unikać. Czego się nauczę? Przede wszystkim szacunku dla klienta. Klient jest jednostką, która ma swój charakter, wyznaje pewne wartości i ma określone cele. Książka uczy, jak trafiać do klienta – jak przekonywać, by to właśnie Twój produkt kupił. Jakie techniki stosować, jak wpływać na podświadomość i jak zatrzymywać wzrok zainteresowanego na własnej ofercie. Czego się NIE nauczę? Nie nauczysz się, jak za pomocą pstryknięcia palcami sprzedać 34342% więcej. Nie dowiesz się też, jak z klienta zrobić zombie, który za każdym razem wróci do Ciebie (choć, oczywiście, jest to możliwe). Dobrze, ale jak to się ma do mojego biznesu? Jeśli chcesz pisać efektywne teksty sprzedające – po prostu przeczytaj. Zauważ, że różnie reagujesz na niektóre oferty. Jedne Ci się podobają, inne nudzą, a jeszcze inne odrzucają. Książka pokaże Ci, jak skomponować swoją ofertę tak, aby zwiększyć sprzedaż. Ten poradnik to nic innego, jak cenne wskazówki. Żaden magiczny przełącznik. Dowiesz się jak stosować: - Modele AIDA, Dopasowanie – Prowadzenie, Problem – Rozwiązanie – Dowód – Akcja - Implikacje i predykaty (działanie na umysł – tworzenie obrazów) Moim zdaniem, jest to obowiązkowa lektura dla każdego, kto sprzedaje coś w internecie. Przeczytałem ją dwa razy, a teraz czytam po raz trzeci. Zachęcam do przejścia się do EMPIKu lub innej księgarni i przeczytania pierwszych kilku stron. PS. Powyższy tekst nie jest reklamą. Oddałem w nim moje subiektywne odczucia :) 