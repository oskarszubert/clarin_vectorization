Jakub Furman    Blogger, Programista PHP, jeszcze nie zawodowy. Jest to jego hobby z którym zamierza powiązać swoją przyszłość. Na IT Tech Blogu zajmuje się sprawami technicznymi. @kubofonista   Email   Jakub Furman, 9 kwietnia 2010, 11:34   1   iPhone OS 4 – Co nowego? Wiadomość która z pewnością zainteresuje użytkowników iPhonów. Wczoraj miała miejsce prezentacja iPhone OS 4.0. Finalna wersja oprogramowania będzie opublikowana w lato, wersja developerska będzie do pobrania jeszcze dziś. Co się zmieniło? Dostępne będzie 1500 nowych funkcji API dla developerów oraz 100 nowych funkcji dla użytkowników (tworzenie playlist, 5x zoom cyfrowy, możliwość podarowania aplikacji, geotagowanie, tapety na ekranie głównym podobne do iPada, klawiatury Bluetooth, sprawdzanie pisowni). Poniżej lista głównych zmian:  Wielozadaniowość Umożliwi ona uruchamianie niektórych aplikacji w tle. Umożliwi np. słuchanie muzyki w tle jednocześnie serfując w sieci. Będzie można także rozmawiać przez Skype podczas sprawdzania poczty itp. Przełącznikiem aplikacji będzie przycisk Home.  Foldery Będą organizowane metodą przeciągnij i opuść. Mają umożliwić przechowywanie 2160 aplikacji na pulpicie zamiast poprzedniego limitu 180.  Połączona skrzynka  Będzie można mieć dwa konta Exchange w jednej połączonej skrzynce. Umożliwi ona także otwieranie załączników w aplikacjach zewnętrznych.  iBooks Aplikacja ta służy do czytania książek i będzie dostępna na iPhone.  Firmowe dodatki  Lepsza ochrona danych, zarządzanie iPhonami w firmach, obsługa wielu kont Exchange oraz Exchange Server 2010.  Centrum gier  Planowane jest uruchomienie systemu gier społecznościowych który umożliwi graczowi zapisywanie swoich osiągnięć, porównywanie swoich wyników z innymi itp.  iAd Steve Jobs powiedział, że obecne reklamy kierowane na iPhone są złe i zamierza to naprawić. iAd będzie małą aplikacją wewnątrz aplikacji dzięki czemu aplikacje będą mogły zawierać bogate treści. Zachodzi teraz najważniejsze pytanie – na jakich urządzeniach zadziała ten system? Zadziała on na iPhone 3GS oraz na iPod touch 3 generacji. Nie w pełni natomiast zadziała (lub wcale nie zadziała) na iPhone 3G oraz iPod touch 2 generacji – tam będzie pozbawiony niektórych funkcjonalności np. wielozadaniowości. Jak będzie działała wielozadaniowość? Zobacz filmik:  [ź] geeksmack.net 