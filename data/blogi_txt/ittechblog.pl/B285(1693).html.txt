Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 22 stycznia 2011, 8:36   0   “Try This Search On” – skrypt multiwyszukiwarki dla Greasemonkey Przeszukiwanie filmów, muzyki czy zdjęć za pomocą jednej wyszukiwarki (mam tu na myśli Google) nie zawsze daje najlepsze rezultaty. Aby odnaleźć to czego szukamy, nierzadko sięgamy po kilka innych, wyspecjalizowanych wyszukiwarek. Dla zdjęć może być to Flickr, szukając torrentów zahaczymy o zatokę piratów. Nie każdy ma jednak czas na przeszukiwanie kolejno za pomocą kilku narzędzi.  Try This Search On to skrypt do Greasemonkey (Firefox: tutaj, Chrome: tutaj, IE: tutaj, Opera: tutaj), który do każdego wyszukiwania proponuje listę odnośników do innych wyszukiwarek, które mogą okazać się pomocne. Przykładowo jeśli poszukujesz filmu na YouTube, skrypt wyświetli odnośniki (z wpisaną frazą do wyszukania) do Vimeo, DailyMotion czy Google Video. Użytkownik ma także możliwość ręcznego dodawania wyszukiwarek bądź usuwania istniejących.   Podczas wyszukiwania nad paskiem stanu ujrzymy powyższą tabelkę Try This Search On pozwoli oszczędzić Wam nieco czasu. Jeśli chcecie używać skryptu pod Google musicie wyłączyć Google Instant. Jak wyłączyć Google Instant W tym celu wyszukajcie w Google dowolnej frazy, następnie zalogujcie się na swoje konto w wyszukiwarce. W prawym górnym rogu widnieje link “Ustawienia”. Z jego poziomu przejdźcie do ustawień konta Google. Odnajdźcie tabelkę nazwaną “Dynamiczne wyszukiwanie Google” i zaznaczcie opcję “Nie używaj dynamicznego wyszukiwania Google”. 