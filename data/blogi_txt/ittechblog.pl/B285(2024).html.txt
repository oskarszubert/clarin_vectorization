Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 27 lipca 2011, 9:46   7   Microsoft planuje ogrzewać domy serwerami Mamy obecnie połowę wakacji, pogoda nas nie rozpieszcza, a Microsoft już myśli o zimie.  Badania, które zostały przeprowadzone na zlecenie firmy z Redmond pokazują, że można wykorzystać ciepło generowane przez serwery, umieszczając je w budynkach mieszkalnych. Microsoft dostrzegł ogromne zapotrzebowanie na serwery, głównie na te, które przetwarzają dane w chmurze. Koncern zaproponował, aby umieszczać serwery w budynkach mieszkalnych i korzystać z gorącego powietrza  (ok. 50 stopni Celsjusza) przez nie generowanego.  Microsoft Research założył skonstruowanie tzw. pieców komputerowych, umieszczając w specjalnych szafach nawet do 400 procesorów, które byłyby połączone z systemem grzewczym. Oczywiście dochodzą tutaj także koszty zasilania, lecz zostaną one wyrównane wraz z niższym o ok. 80% rachunkiem za ogrzewanie.  Dlaczegóż więc ciepła, które jest obecnie marnowane nie można by wykorzystać? 