Radek 'Goods' Karbowski    Piszę tutaj, bo lubię świat nowych technologii. Przy okazji nabieram umiejętności pisarskich, więc łącze przyjemne z pożytecznym. Życzę Wam, abyście również mieli taką możliwość.     Email   Radek 'Goods' Karbowski, 13 czerwca 2010, 3:54   2   Telefon Dual SIM z obsługą 3G – Samsung B7722 Niedawno fińska Nokia wypuściła swoje dwa, debiutanckie telefony z obsługą dwóch kart SIM, co szczególnie przydaje się w biznesie. Samsung nie chce pozostać w tyle i również “atakuje” swoich sympatyków. Nowym dzieckiem przedsiębiorstwa z Suwon (Korea Południowa), jest B7722, pierwszy telefon z Dual SIM, który obsłuży sieć 3G. Nie ma jednak tego dobrego, co by na złe nie wyszło (czy jakoś tak) – tylko jedną kartę będzie można wykorzystać do łączności 3G (900/2100 MHz), druga zadowoli się GPRS/EDGE. Specyfikacja Samsung B7722:  dotykowy wyświetlacz o przekątnej 3,2″, aparat 5 megapikseli z lampą LED, TouchWiz UI, WiFi, Bluetooth 2.1. radio FM, odtwarzacz muzyczny, 200mb wbudowanej pamięci, slot kart pamięci microSD z możliwością rozszerzenie do 16gb, szybki dostęp do sieci społecznościowych, bateria 1200 mAh.  Telefon w pierwszej kolejności pojawi się w Szwecji w cenie ok. 4000 koron szwedzkich (ok. 1700zł). Następnie przyjdzie czas na inne państwa europejskie, być może zawita także do Polski, gdzie będzie odrobinę tańszy. Warto jednak zastanowić się, czy jest sens zapłacić przeszło 1500zł za telefon, który poza obsługą dwóch kart SIM nie oferuje niczego nadzwyczajnego. Nokię C1 lub C2 możemy kupić za ok. 35 euro. Czuć różnicę, prawda? [ź] komorkomania.pl 