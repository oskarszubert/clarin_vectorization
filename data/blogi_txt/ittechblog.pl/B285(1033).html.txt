Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 24 czerwca 2010, 3:06   5 Btrfs – jest naprawdę szybki Phoronix przeprowadził testy wydajności systemu plików Btrfs, z których wynika, że jest on znacznie szybszy od ext4, ale do rzeczy. Przede wszystkim zachęcam do zapoznania się z całym tekstem dotyczącym przeprowadzonego testu pod tym adresem: http://www.phoronix.com/ scan.php?page=article item=ubuntu_1010_btrfs num=1. ext4 nie trzeba nikomu przedstawiać, jest to podstawowy system plików spotykany w każdej aktualnej dystrybucji Linuxa. Btrfs (ang. B-tree File System) jest to system plików zapoczątkowany w 2007 roku przez Oracle i udostępniony na licencji GPL. Jego wczesna wersja pojawiła się w głównej gałęzi jądra 2.6.29 na początku 2009 roku. Od tego czasu system jest stale i szybko rozwijany, programiści cały czas pracują nad poprawą wydajności tego systemu, a testy wykonane przez Phoronixa wskazują, że im się to udaje. Test dotyczył porównania dwóch systemów plików: Btrfs i ext4. W pierwszym przypadku były dwie opcje, standardowy Btrfs i Btrfs z włączoną kompresją (zlib), w drugim przypadku również standardowa wersja ext4 (prosto po instalacji, żadnych zmian w ustawieniach/optymalizacji). Z testów wynika jasno, że wydajność Btrfs z wyłączoną kompresją jest zbliżona do ext4, ale gdy kompresja jest włączona (przy okazji ext4 nie ma takiej opcji) okazuje się, że jest znacznie szybszy od swojego konkurenta. W teście IOzone podczas zapisu 4GB był 2 razy szybszy od ext4, a podczas odczytu aż 4 razy szybszy. Jest to naprawdę niezły wynik. Mam nadzieję, że skorzystamy z tej wydajności w niedalekiej przyszłości, a wszystko wskazuje na to, że tak właśnie będzie. Canonical zapowiedział, że Btrfs będzie domyślnym systemem plików w nadchodzącej wersji Ubuntu, Fedora już teraz oferuje go jako opcję podczas instalacji, a w MeeGo jest domyślnie używany. [ź] phoronix.com 