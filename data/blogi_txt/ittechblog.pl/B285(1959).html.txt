Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 czerwca 2011, 5:04   0   Zoosh to płatności zbliżeniowe lepsze od NFC Płatności zbliżeniowe NFC są stosowane już w wielu sklepach, jednak liczba sprzedawców oferujących takie udogodnienie wciąż jest zbyt mała. Powodem niewielkiego zainteresowania tą technologią są przede wszystkim stosunkowo wysokie koszty jej wdrożenia. Cena terminala wyposażonego w specjalny chip waha się pomiędzy 100 a 850 dolarami. Nic więc dziwnego, że firmy szukają tańszego rozwiązania. Jedno z takich rozwiązań zaproponował start-up wprost z Doliny Krzemowej – Naratte (jap. nauka). 5 milionów dolarów pozyskanych od nieznanego inwestora nie powinno się zmarnować.  Zoosh jest systemem do zbliżeniowej wymiany danych, który działa na zasadzie ultradźwięków. Do odbioru danych – na przykład wirtualnej waluty czy wirtualnego czeku – wystarczą dwa urządzenia z wbudowanym głośnikiem i mikrofonem. Połączenie pomiędzy dwoma jednostkami może przebiegać z trybie offline – zbędną okazuje się więc łączność przez Bluetooth lub Wi-Fi. Głośne otoczenie nie zakłóca przekazu danych.  Transakcje w systemie Zoosh są zabezpieczane unikatowym identyfikatorem sesji, nie ma więc mowy o podkradaniu sygnału (osoba chcąca zrobić coś takiego musiałaby stać bardzo blisko nadajników; klucz generowany jest jednorazowo i wygasa po zakończeniu transakcji). System Zoosh może być podpięty do jakiegokolwiek urządzenia, które pozwala na wgrywanie zewnętrznego softu. Transakcje pomiędzy nadawcą i odbiorcą przebiegają błyskawicznie. Wydawać by się mogło, że usługa firmy Naratte chce konkurować z Google Wallet (choćby dlatego, że korzysta także z wirtualnego portfela o nazwie PayCloud firmy SparkBase). Nic bardziej mylnego! Google będzie bardziej zainteresowane wykupieniem całej firmy i wdrożeniem Zoosh’a do płatności za pomocą Wallet’a. Za stosowaniem usługi Zoosh przemawia także bardzo niska cena zakupu terminala – 30 dolarów. W najlepszym wypadku terminal do obsługi systemu jest więc trzykrotnie tańszy od najtańszego z terminali NFC. Nowoczesną technologią zainteresowali się giganci tacy jak PayPal czy Vodafone. “Ta technologia jest naszym zdaniem ekscytująca” – twierdzi Laura Chambers, generalny menadżer PayPal Mobile. Nie inaczej twierdzi Fay Arjomandi z Vodafone – “Zoosh to jedna z technologi robiących ogromne wrażenie. Dawno nie widziałem tak wspaniałej usługi” – mówi. Czekamy na wprowadzenie Zoosh’a do Polski… zapewne przyjdzie nam nieco poczekać. [ź] blogs.ft.com/fttechub, mobilebeat.com 