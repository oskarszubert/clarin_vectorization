Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 9 stycznia 2012, 9:01   5   Zmniejszone USB 3.0 już niedługo w smartfonach, tabletach i ultrabookach Nie ma chyba na świecie osoby nie korzystającej z możliwości, które oferują porty USB, biorąc pod uwagę osoby używające chociażby komputera. Przez kilka ostatnich lat ewolucji i rozpowszechnienia tego standardu, w zdecydowanej większości urządzeń, twórcy starali się zwiększać możliwości odpowiednio do potrzeb klientów. Ponad dwa lata temu udostępniono nam najnowszą wersję USB, czyli 3.0 Super Speed. Pozwalała ona na transfer plików na poziomie 5 Gb/s, który jest bardzo szybki, w porównaniu do USB 2.0, osiągającego maksymalnie 480 Mb/s. Później jednak przyszedł czas na wprowadzenie portu do urządzeń mobilnych i tu pojawia się problem. Wszyscy wiemy, jak bardzo zależy użytkownikom na dwóch zasadniczych kwestiach. Pierwsza z nich to miniaturyzacja urządzeń i dążenie do możliwie najcieńszych smartfonów i tabletów. Druga natomiast to niechęć do używania dużej ilości urządzeń dodatkowych, kabli i wszystkich akcesoriów, które teoretycznie rozszerzają możliwości, ale za to bardzo często lubią się gubić lub niszczyć. Naprzeciw tym dwóm kwestiom wyszli twórcy. Zapowiedzieli oni, że przed końcem 2012 roku lub na samym początku 2013 zostanie stworzony nowy, mniejszy port bazujący na USB 3.0. Niestety ze względu na pobór energii w urządzeniach przenośnych, prędkość zostanie ograniczona do około 800 Mb/s, co i tak stanowi niemalże 2 razy więcej, niż w przypadku obecnie stosowanego rozwiązania. Rahman Ismail (CTO USB Implementers Forum) twierdzi, że czas operacji zajmujących aktualnie 15 minut zostanie skrócony do niewiele ponad 1 min. Najważniejsze dla nas, użytkowników, są jednak wynikające z tego fakty. Wprowadzenie takiego złącza pozwoli na budowanie jeszcze cieńszych smartfonów i tabletów, a także prężnie rozwijających się aktualnie ultrabooków. Co więcej, możemy liczyć na dużo szybsze ładowanie i transfer plików. Ostatnia kwestia to pozbycie się dodatkowych kabli, które często niezbędne są do podłączenia do portu microUSB, aby korzystać z USB OTG na przykład w tabletach z systemem Android. Dla wszystkich, obawiających się napływu akcesoriów i urządzeń z nowym portem uspokajam, że oczywiście będzie on posiadał kompatybilność wsteczną. [ź] theverge.com 