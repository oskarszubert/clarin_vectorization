Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 24 sierpnia 2012, 10:03   3   Nike+ iPod nie musi być tak drogie! fot. Mateusz Skuza Nike+ to z pozoru bardzo drogi system pomiaru osiągów dedykowanym dla biegaczy. Jeżeli podliczyć koszt całego zestawu, wyjdzie on porównywalny z pół-profesjonalnymi zegarkami z GPS-em, który bije produkt Nike i Apple na głowę, zarówno pod kątem dokładności pomiarów jak i funkcjonalności. Mi udało się zejść z ceną o ponad połowę! Koszty nowego zestawu, który dostaniemy w sklepie:  nowy iPod Nano:  400 zł, buty Nike+: 350zł (ew. wyprzedaż: 200 zł), zestaw Nike+ iPod:  90 – 120 zł (tabletka + odbiornik).  Po podliczeniu, wychodzi 870 zł w najgorszym przypadku lub 690 zł w najlepszym. Nie wygląda to zachęcająco. Zacznę zbijanie ceny od największego kosztu – iPoda. Najłatwiej ten koszt uciąć poprzez kupienie, używanego modelu z poprzedniej generacji. Każdy iPod Nano obsługuje zestaw Nike+ iPod, także w tym wypadku możliwe jest zastąpienie nowego odtwarzacza takim sprzed 5 lat.  Pewnie sobie myślisz, że oszalałem. Polecać taki staroć?! Wróć pamięcią gdzieś tak 5 lat wstecz. Pamiętasz jak pierwsze generacje iPodów Nano wchodziła do sklepów? Te cudeńka kosztowały wtedy kilkaset złotych, tak samo jak modele z aktualnej serii. Czy ktoś na nie narzekał? Nie daj sobie wmawiać, że stare jest gorsze! To mit! Jedynym problemem może być bateria, ale jeżeli nie planujesz kilkugodzinnych wypadów, wszystko powinno być w porządku. Te ogniwa nie zużywają się aż tak szybko jak można by przypuszczać. Przejdę dalej – buty. Nikt nie każe Ci kupować obuwia Nike! Wykorzystaj buty, które już masz! Możesz za pomocą specjalnych (kosztujących paręnaście złotych) pojemniczków, przywiązać tabletkę z zestawu do sznurówek. Możesz samodzielnie wyciąć dziurę w bucie. Możliwości jest multum. Wystarczy przejrzeć Internet albo samemu wymyślić odpowiedni sposób przymocowania nadajnika.  fot.  callumalden Zestawu Nike+ iPod niestety nie kupimy taniej.Teraz cenowo sprawa wygląda następująco:  iPod: 100 – 200 zł Buty: 0 zł (zakładając, że posiadasz buty do biegania) Zestaw Nike+ iPod: 90 – 120 zł  Wychodzi 320 zł w najgorszym przypadku. Myślę, że taka cena jest już w porządku. :) 