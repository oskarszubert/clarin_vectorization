Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 3 stycznia 2010, 9:43   24   Jakiego nettop’a wybrać ? Czyli kupujemy minipc Miesiąc temu spalił mi się PC. Swoją drogą to był kawał klamota, coś koło 10 kg. Co teraz? Od gier mam Xboxa (taa gram z 2h w miesiącu ;)), grafiki 3D i innych prockożernych rzeczy nie robię. Więc … kupię nettopa. I tu zaczyna się problem. Z dziwnych, niewyjaśnionych przyczyn producenci myślą, że u nas w Polsce nikt nie kupi minipc w cenie za którą mógłby mieć 2x wydajniejszy komputer. W związku z czym oferta jest u nas szczątkowa, z opóźnieniem paru miesięcznym i tylko w wybranych sklepach. Co powinien mieć nettop? Obecnie podstawą jest Atom 330 + ION (jeśli miałbym poczekać z 2 miesiące to pewnie będzie już nowa generacja Atomów Pine Trail + ION2). Netbooki z nowymi Atomami są już  w sprzedaży a ION2 jakoś w tym miesiącu będzie już w ofercie, podobno. Ale dajmy na to, że decyduję się teraz. Chcę kupić w  PL … taa, znalazłem słownie DWA modele z ww specyfikacją. Cena dość drastycznie się różni. Mamy bowiem:  TwinTech Giada Slim N10 za 1159zł (brak systemu, wifi g) Asus Eee BOX PC EB1012/N330/250/2048/WI-FI/W7H czarny porty HDMI, e-SATA za 1416zł (Windows 7, wifi n)  Biorąc pod uwagę fakt iż za granicą mamy dostępnych KILKADZIESIĄT różnych modeli z podobną konfiguracją w cenie od 800 do 1900zł, to jednak w PL za dużego wyboru niestety nie mamy. Owszem pojawiają się też nasze rodzime zestawy na bazie chińskich wzorców, jak np.:  Komputer NetTop Adax Bravo ION VHBD3300 za 1557zł (niestety Vista, ale gratis klawiatura i myszka)  Musimy jednak brać pod uwagę, że takiego minipc nie zamontujemy już z tyłu monitora. Jest nadal bardzo bardzo mały, jednak niestety już za duży na takie wygibasy. System na nettopie: Obecnie na nettopach mamy do wyboru brak systemu lub Windows 7 (co raz rzadziej już Windows Vista). Ja osobiście chyba skłonię się w kierunku tańszej opcji bez systemu i zainstaluję na nim dystrybucję Linuxa jak Ubuntu / Mint itp. Problemów z kompatybilnością raczej nie będzie. ION zapewni obsługę multimediów na odpowiednim poziomie, no i będą chodzić efekty 3D w systemie. Dobrze, że mam jeszcze laptopa, to jestem online i mogę podjąć świadomy wybór nie spiesząc się za bardzo. 