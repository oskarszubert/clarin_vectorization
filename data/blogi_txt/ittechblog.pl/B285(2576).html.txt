Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 28 marca 2012, 8:31   5   5 milionów sprzedanych Samsungów Note! Samsung chwali się w każdy możliwy sposób, że sprzedał do tej pory 5 milionów Samsungów Note. Mi wpadł w oko wpis na Facebooku. To dobry wynik, nie ma ku temu żadnych wątpliwości. Szczególnie jeśli spojrzy się na gabaryty telefonu – zdecydowanie jest on kierowany do specyficznej grupy odbiorców. Do niszy, której marzy się największy smartfon na świecie. Takie urządzenie, jak Note trzeba umieć wykorzystać. Miałem okazję go testować i jestem w pełni świadom tego zdania, że nie dla każdego jest to sprzęt – tylko nieliczni w pełni wykorzystają jego potencjał. W komentarzach trwa wojna na słowa. Czy jest to sukces, czy też nie. Sceptycy oczywiście obstają przy iPhonie. Argumentując, że sprzęt z nadgryzionym jabłuszkiem trafił do łask użytkowników w ilości kilku milionów w kilka dni, a nie tak, jak Note w kilka miesięcy. Jest w tym prawda, owszem. Tylko należy zauważyć fakt, o którym mówiłem. Note jest dla pewnej niszy, a nie, jak iPhone – dla ogółu. To jedyny smartfon od Apple, a Note? Note to jeden z wielu, do tego w benchmarkach bije konkurencję na głowę. Po tym, jak przeżyłem z nim ponad 2 tygodnie muszę przyznać inną, mniej pozytywną rzecz. Note, mimo że mieści się w kieszeni to w wielu, wielu sytuacjach jego gabaryty bywają problematyczne. Najczęściej na zewnątrz, kiedy sytuacja zmusza do obsługi smartfona jedną dłonią i wtedy pojawiają się schody… 