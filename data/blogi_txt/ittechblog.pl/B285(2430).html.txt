AppleiPadiphoneipod   Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz.   @mikeyziel   Email Michał Zieliński, 24 stycznia 2012, 11:28   5   Wyniki Apple za pierwszy kwartał* 2012 r. Nie jestem ani analitykiem, ani ekonomistą (nie wiem nawet dla kogo te liczby mają duże znaczenie), jednak lubię patrzeć jak firma z Cupertino radzi sobie na rynku. Często muszę też podnosić się z podłogi, ponieważ wyniki finansowe tej firmy przyprawiają o zawrót głowy. Nie będę owijał w bawełnę i szybko przedstawię po kolei wszystkie liczby. Warto zauważyć, że jest to pierwszy kwartał bez Steve’a Jobsa w firmie. Więc po kolei:  tradycyjnie sprzedaje się coraz mniej iPodów – 15,4 miliona sztuk, czyli 21% mniej, Apple sprzedało 5,2 mln sztuk Maków, czyli 26% więcej niż w analogicznym kwartale zeszłego roku, jeśli chodzi o tablety, to iPad trafił w ręce 15,43 miliona klientów, 111% osób więcej zdecydowało się na jego zakup niż w ubiegłym roku, najnowszy gadżet od Apple okazał się hitem, a ogólnie iPhone sprzedał się w ilości 37,04 miliona sztuk, czyli firma Tima Cooka poprawiła zeszłoroczny wynik o 128% (!) dochody wyniosły w tym roku 46,33 miliarda dolarów (w zeszłym roku “tylko 26,74 miliarda), zaś zysk netto za omawiany kwartał to 13,06 miliarda dolarów (Q1 2011 – 6 miliardów dolarów).  No cóż, nie wiem jak na Was, ale na mnie ogromne wrażenie zrobiła sprzedaż iPhone’ów – ponad 37 000 000 sztuk. Jeśli chodzi o samą “czteryeskę” to wiadomo tyle, że 21% klientów wybiera topowy, 64-gigabajtowy model. Co ciekawe, aż 36% posiadaczy 4S przeszło na iOS z innej platformy. Czy mamy do czynienia z nowym liderem sprzedaży smartfonów? Mimo, że ciągle czekamy na wiadomości od Samsunga, to wygląda, że tak. Apple ma przesunięty rok rozliczeniowy względem kalendarzowego, czyli są to wyniki za okres 10-12/2011r. [ź] Apple, appleinsider.com 