Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 maja 2011, 10:54   4   WordPress.com przestaje wspierać IE6 – lepiej późno niż wcale WordPress.com to kolejna już firma, która decyduje się na odcięcie od prawie dziesięcioletniego starucha jakim jest IE6 (IE6 według TheIE6Countdown używa nadal ponad 11% internautów). Bezpośrednią przyczyną decyzji o tym, by zaprzestać wspierania przeglądarki Internet Explorer 6 jest problem z dostosowaniem kodu w kokpicie Panelu Administratora na blogach w domenie WordPress.com.  Kokpit będzie się co prawda ładować z poziomu IE6 jednak nie będzie działać za dobrze. Użytkownicy korzystający z wiekowej przeglądarki będą informowani o tym, że ich wersja oprogramowania jest “stara”. Blogerzy kierowani będą na stronę Browse Happy, z której pobrać można najnowsze wersje alternatywnych przeglądarek. Taką informację ujrzą użytkownicy IE6 Tryb pisania bez zakłóceń (distraction-free mode)            WordPress.com niejako dla uczczenia okoliczności porzucenia wsparcia dla IE6 zaproponował użytkownikom kilka nowych funkcjonalności (np. tryb pisania bez zakłóceń) oraz odświeżony kokpit. [ź] mashable.com 