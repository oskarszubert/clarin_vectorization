Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 8 sierpnia 2011, 10:20   7   Chmura nie pomogła, Adtaily nie działa Adtaily, jedna z największych sieci reklam displayowych w Polsce, od wczorajszych godzin nie działa. Przyczyna? Cała infrastruktura sieci była utrzymywana w chmurze (ang. cloud) Amazon’u. Ucierpiał również sprzęt Microsoft’u. A to wszystko przez burzę nad Dublinem i feralny piorun oraz wywołany nim pożar w okolicy, który położył na łopatki infrastrukturę mającą z definicji zapewnić wszystkim klientom maksymalną dostępność usług. Węzeł w Dublinie jest też kluczowym dla całej europejskiej sieci tej firmy. Komentarz Adtaily:  Na razie intensywnie pracujemy nad tym żeby przywrócić AdTaily do życia. Z ewentualnymi roszczeniami klientów będziemy sobie radzić jak tylko oszacujemy straty i wymyślimy co zrobić żeby to naprawić. Pracujemy and wznowieniem pracy serwera i przywróceniem wszystkich usług – może to zająć od kilku do kilkunastu godzin. Kampanie reklamowe są opłacane za liczbę dni emisji; jeśli przerwa się przedłuży to będziemy zwiększać czas trwania kampanii. Maile działają normalnie, bo infrastrukturę komunikacyjną mamy oddzieloną od reszty.  A czym jest Amazon Elastic Compute Cloud? Amazon EC2 redukuje czas potrzebny do zainstalowania i uruchomienia wielu serwerów. W kilka minut możliwe jest uruchomienie pełnowartościowego pre-instalowanego Windows Server 2003, Linux RedHat czy Debian, jak i wielu innych. Pozwala na szybkie przeskalowanie zasobów zarówno w górę jak i w dół w zależności od bieżących potrzeb systemowych czy aplikacji. Opłaty są pobierane w zależności od używanych w danym momencie zasobów (ilości pamięci RAM, ilości CPU, itd.). Amazon EC2 udostępnia również różne narzędzia ułatwiające tworzenie oprogramowania. Trzymamy kciuki za szybkie wyjście z kryzysu i będziemy Was informować, gdy pojawią się nowe informacje na ten temat. Bieżący status naprawy i stanu infrastuktury Adtaily możecie obserwować pod adresem status.adtaily.pl 