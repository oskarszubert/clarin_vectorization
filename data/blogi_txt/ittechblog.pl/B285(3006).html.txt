Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 30 stycznia 2013, 5:52 Google funduje brytyjskim szkołom 15 tysięcy Raspberry Pi Lekcja informatyki w szkole, na której w kółko wałkowany jest Office? Jedyne programowanie, z jakim zapoznajesz się przez proces edukacji to kilka komed w HTML-u? Nie w Wielkiej Brytanii! Google funduje brytyjskim szkołom aż 15 tysięcy mikrokomputerów Raspberry Pi, by zachęcić młodzież do nauki programowania i tym samym wykreować kolejnych specjalistów z dziedziny informatyki czy techniki. Google tym samym – rzecz jasna – po cichu zakłada, że wśród wykształconej w ten sposób młodzieży znajdą się też takie bystre umysły, które będzie można bez zawahania zatrudnić w Mountain View. Trzeba jednak przyznać, że sama idea jest szczytna – amerykański gigant w ten sposób zwiększa szanse brytyjskiej młodzieży na znalezienie pracy (oczywiście pod warunkiem, że ta ochoczo weźmie się za kombinowanie ze szkolnymi Raspberry Pi).  Jak powiedział prezes Google, Eric Schmidt: Brytyjscy innowatorzy i przedsiębiorcy zmienili świat – telefon, telewizja i komputery zostały wynalezione właśnie tutaj. (…) Pracujemy, aby zachęcić następne pokolenia informatyków i mamy nadzieję, że ta darowizna dla brytyjskich uczniów pomoże napędzić nową falę innowacji. Samo Raspberry Pi sprzedaje się także naprawdę nieźle – ponad 2 tygodnie temu TechCrunch informował o tym, że została sprzedana już milionowa “malinka”. A Wy, macie już swój mikrokomputer? Źródło: BBC 