Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 31 października 2012, 12:03 FreeMyApps, czyli zbieraj Gift Cardy do App Store i Amazon za proste czynności Kiedy pytają mnie o zalety iOS, odpowiadam: Aplikacje. Ich ilość, ich jakość, ich wygląd, ich funkcje. To dzięki aplikacjom na moim telefonie mogę zrobić to, co na komputerze, często dużo łatwiej i szybciej. Niestety, wiele programów w App Store jest płatnych. Oczywiście, nie uważam, że to źle. Świetnie rozumiem programistów, którzy chcą dostać pieniądze za swoją pracę, z drugiej strony rozumiem też tych, których nie stać na kupowanie konkretnych pozycji. Kiedyś przeczytałem świetne zdanie: “Jeżeli Cię na coś nie stać, znaczy, że tego nie potrzebujesz.”. Oczywiście, nie należy tego traktować jako prawdę w każdym przypadku, ale gdy patrzymy na aplikacje, możemy się spokojnie nią kierować. Dzisiaj chciałem Wam pokazać sposób na zdobywanie kodów do iTunes Store (App Store) czy Amazon. Potraktujmy to jako zarabianie. Naszym zadaniem jest testowanie aplikacji. A nawet nie tyle testowanie, co po prostu pobieranie ich. Tak właśnie działa FreeMyApps. Po pierwszym wejściu na stronę FMA (korzystając z urządzenia mobilnego) będziemy mogli zainstalować specjalny profil, który umożliwi weryfikację instalacji programu. Następnie wybieramy aplikację z listy “sponsorowanych”, specjalny link przenosi nas do App Store. Po zainstalowaniu pozycji musimy ją włączyć na minimum 30 sekund, bardzo rzadko trzeba zrobić też konkretną czynność. Za to dostajemy kredyty – od 80 do – nawet – 300. W specjalnym “sklepie” FMA możemy je wymienić na kody do Amazon czy App Store. Przelicznik to 300 kredytów za 1 USD. Jeżeli chcemy kupować aplikacje na urządzeniu z iOS musimy przeznaczyć na to co najmniej 3000 kredytów, gdyż najtańszy Gift Card kosztuje 10 USD. Jedynym (zauważonym przeze mnie) minusem takiego rozwiązania jest konieczność posiadania konta w amerykańskim iTunes Store. Możemy założyć takie zupełnie za darmo, bez konieczności posiadania karty płatniczej. Nie ma również problemów z korzystaniem z dwóch kont na jednym iPhonie. Procedura zakładania jest bardzo prosta:  Wyloguj się ze swojego konta w iTunes na komputerze i przełącz sklep na amerykański. “Kup” dowolną, darmową aplikację. Zamiast logować się, klinij na przycisk “Utwórz nowe konto”. Kliknij na “Kontynuuj”, następnie potwierdź warunki (chyba, że się z nimi nie zgadzasz). Podaj swoje dane osobowe. W miejscu, gdzie wybiera się kartę kredytową, zaznacz “None”, a pola poniżej wypełnij zmyślonym adresem z USA (najłatwiej spisać z jakiegoś sklepu lub hotelu). To wszystko – aktywuj konto poprzez wiadomość e-mail, którą powinieneś dostać po chwili. Teraz możemy na spokojnie pobierać sponsorowane programy, zbierać punkty i wymieniać je na kody. Oczywiście, Gift Cardy możemy wykorzystywać na aplikacje na iOS czy OS X, muzykę, dzwonki, a także muzykę czy seriale. 