Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 1 sierpnia 2011, 1:41   4   Użytkownicy Internet Explorera mają niższe IQ od użytkowników innych przeglądarek Według badania przeprowadzonego przez kanadyjską firmę AptiQuant, użytkownicy Internet Explorera (zwłaszcza w jego starszych wersjach) mają statystycznie niższy poziom IQ od osób używających innych przeglądarek.  W badaniu wzięło udział ponad 100 tys. osób w wieku powyżej 16 lat. Zaserwowano im darmowy test IQ i przy okazji zebrano informacje dotyczące używanych przeglądarek internetowych. Wyniki testów AptiQuant przedstawił w formie parustronicowego raportu (w j. ang.) dostępnego na ich stronie w formie PDFa. Przedstawiono w nim także porównanie wyników podobnych badań przeprowadzonych w 2006 roku do tegorocznych wyników.  Wyniki testów nie zadziwiają, ale jestem bardzo ciekawy komu się chciało w ogóle przeprowadzać takie badania i czy osoby przechodzące przez te testy IQ, były świadome, że były zbierane dane na ich temat, takie jak płeć, wiek i położenie geograficzne ustalane na podstawie adresu IP. 