Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 13 września 2009, 11:05   82   Samsung N140 i Windows 7 Testy netbooka Samsung N140 trwają, ale postanowiłem trochę poeksperymentować z Windows 7. Jako bazę posłużyła mi wersja Windows 7 Enterprise której trial 90 dni jest dostępny dla każdego na stronie technet.microsoft.com. Ponieważ to wersja wyłącznie angielska polecam również spolszczenie dostępne pod adresem download.windowsupdate.com. Dlaczego w ogóle testuję w7 na tym netbooku? Ponieważ zgodnie z informacją producenta widzę, że będzie oferowany w dwóch wersjach z XP i W7 do wyboru, więc postanowiłem Wam ułatwić ten wybór :) Póki co miałem drobne problemy, ponieważ do mojego zestawu nie były dołączone sterowniki pod ten system.  Jednak po samej instalacji systemu, jedynym nierozpoznanym modułem było wifi, wystarczyło włożyć płytkę i z poziomu menadżera urządzeń wymusić aktualizację sterownika. Chciałem to zrobić przez autostart dołączonej płyty, niestety nie działa to menu pod Windows 7. Po tej aktualizacji sprzęt funkcjonował już w 100%. Pozostała kwestia dodatkowych aplikacji Samsunga. Tutaj kolejny problem ponieważ menu płyty nie działa a foldery na płycie są oznaczone liczbowocyfrowo więc nijak nie można tego rozszyfrować. Na całe szczęście mamy stronę producenta samsung.com/pl/support/. Ponieważ Windows 7 nie rozpoznał klawiszy funkcyjnych i nijak się nie dało zmieniać poziomu podświetlania ekranu ściągnąłem jedynie NP-N140 Magic Keyboard (ver.7.0.3.5) i NP-N140 Easy Display Manager (ver.3.0.1.0) i już wszystko trybiło :) Pamiętajcie, że opisuję tu domowe sposoby na instalacje W7 podczas gdy producent w dniu premiery udostępni już wszystko przygotowane. Oprogramowania do sterowania baterią nie wgrywałem, ponieważ Windows 7 już sam z siebie dysponuje odpowiednimi narzędziami. Jak można to podsumować? Windows 7 to jest to. Zdecydowanie lepiej się pracuje niż na XP. Czas pracy na baterii jest mnie więcej taki sam (o możliwościach akumulatora napiszę w kolejnym wpisie :)) 