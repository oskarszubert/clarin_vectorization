Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 29 października 2012, 1:07 Nowa odsłona IT Tech Blog oraz współpraca z Intelem To dobry dzień dla naszego serwisu :) Mamy dla Was dwie dobre wiadomości. Po wielu miesiącach zastanawiania się nad tym, jak powinien wyglądać IT Tech Blog, postanowiliśmy pokazać to wszystko od fazy początkowej i wdrażamy pierwszy update naszego wyglądu. Rozwój będzie przebiegał już na Waszych oczach i będziecie mieli wpływ na to, które rozwiązania okażą się tymczasowe, a które zostaną już na stałe. Nasza nowa identyfikacja ma pokazać, że IT Tech Blog jest stworzony z myślą o Czytelnikach. Ta filozofia towarzyszy nam już od dawna: nie znajdziecie u nas agresywnych form reklamowych czy prób nabijania statystyk poprzez sztuczny ruch. Logotyp powstał dzięki Creamteam, o czym już mówiliśmy, a za deweloperkę obecnego układu i wszelkie transformacje odpowiada nasz kolega redakcyjny  - Adam. Wspomagają go Kuba i Maciej. Tak więc zmieniamy się przy pomocy zespołu, który pisze dla Was na co dzień i zna Wasze oczekiwania. Nasz nowy layout będziemy zmieniać stopniowo. Informacje o zmianach będą pojawiały się na blogu. Liczymy także na Wasze uwagi i opinie, które możecie zgłaszać przy pomocy widgetu umieszczonego po prawej stronie. O samym kierunku zmian i filozofii powstanie jeszcze niejeden wpis :) Układ strony jest w pełni responsywny, dzięki czemu płynnie dostosowuje się do wielkości ekranu oraz przeglądarek, z których korzystacie. Intel z IT Tech Blog  Intel postanowił docenić najlepsze polskie serwisy o tematyce technologicznej i zaproponował im stałą współpracę. W tym gronie znalazł się także IT Tech Blog. Dzięki Intelowi redaktorzy będą mieli stały dostęp do najnowszych technologii. W odróżnieniu od innych modeli współpracy jak np. testy, będziemy mieli dostęp do sprzętu przez wiele miesięcy i nie będziemy się nimi posługiwać podczas tworzenia pojedynczego wpisu, a pracować na nim przez dłuższy czas. Intel pozostawia nam pełną swobodę w tym, do czego i jak będziemy używać sprzęt. Współpraca jest transparentna, tzn. jako serwis nie otrzymujemy z tego tytułu żadnego wynagrodzenia, Intel natomiast nie wymusza na nas konkretnych publikacji. Dzięki temu bardziej naturalnie i obiektywnie możemy przedstawiać rzeczywiste zalety oraz wady poszczególnych rozwiązań i pracować na rzecz Czytelników i z myślą o nich. 