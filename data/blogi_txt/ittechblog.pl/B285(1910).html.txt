MinecraftmojangnotchsonyXPERIA   Adam Florczak    Człowiek oddany muzyce, skromny audiofil i miłośnik wolnego oprogramowania. Front-end developer na potrzeby prywatne, a dla ryzykantów również komercyjne.   @aqumm   Email Adam Florczak, 26 maja 2011, 1:26   4   Xperia Play właśnie zyskała to “coś” Jeden człowiek. Ponad dwa miliony pre-orderów. Minecraft. Mówi wam to coś? A powinno. W wielkim skrócie to gra pozwalająca na budowanie w świecie z sześcianów, gdzie każdy z nich ma określoną funkcję i zastosowanie. Oczywiście sama rozgrywka jest nieco bardziej rozbudowana, ale niech szczegóły dla niezorientowanych pozostaną w miejscach, gdzie są odpowiednio dobrze przedstawione. Notch (twórca Minecrafta) doczekał się pewnego rodzaju kultu ze strony niektórych. Nie mogło to przejść bez echa w wielkim świecie elektroniki, bo o ile Minecraft dzięki Javie dostępny jest na wszystkie wiodące platformy komputerowe, to nikt jeszcze nie miał z nim do czynienia poza nimi. Do dzisiaj, kiedy to ukazał się pierwszy gameplay z Xperii Play.  Szczerze powiedziawszy nie spodziewałem się tego, na pewno nie po Sonym. Zwłaszcza gdy Xperię Play właśnie ze względu na brak killer-pozycji spisywałem na straty, to teraz gdy posiada wyłączność na Minecrafta robi się coraz ciekawiej. Zastanawiające jest czy rzeczywiście mówimy tutaj o wyłączności mając na uwadze zasięg Android Marketu. Na pewno więcej dowiemy się na targach E3, które odbędą się 7-9 czerwca, a tymczasem pozostaje zacierać ręce nad wersją 1.6 która wg ostatniej zapowiedzi ma się pojawić już jutro rano (tylko wątpię, że chodzi o naszą strefę czasową :)). [ź] mojang.com 