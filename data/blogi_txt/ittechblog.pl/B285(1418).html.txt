Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 października 2010, 1:05   4   Skype 5.0 z integracją z Facebookiem Skype wprowadza nową wersji swojego komunikatora, Skype 5.0. Nowy interfejs oraz kompatybilność z Facebookiem to najbardziej widoczne zmiany w tej wersji.  Skype 5.0 to przede wszystkim:  Integracja Facebooka z funkcją Phonebook w Skype. Umożliwia to łatwiejsze kontaktowanie się z osobami i społecznościami na Facebooku, Nowy, jeszcze bardziej intuicyjny wygląd, Użytkownicy Skype mogą rozmawiać z jeszcze większą liczbą osób w ramach funkcji grupowych połączeń wideo. Integracja Skype z Facebookiem    Integracja Skype z Facebookiem to bardzo ciekawe posunięcie. Użytkownicy mogą śledzić swoich znajomych, dodawać komentarze i znaczniki „Lubię to” w profilach lub u osób publikujących wypowiedzi na tablicy. Funkcja Phonebook oferuje możliwość dzwonienia i wysyłania SMS-ów do znajomych z Facebooka za pośrednictwem telefonu komórkowego lub stacjonarnego. Jeśli znajomy z Facebooka korzysta również ze Skype`a, można z nim bezpłatnie rozmawiać.    Książka telefoniczna ze znajomymi z Facebooka    Skype 5.0 wprowadza także funkcję „automatycznego przywracania rozmowy”. Pozwala to na szybkie ponowienie rozmowy po utraceniu połączenia. Jakość przekazu audio i wideo w trakcie połączeń jest monitorowana, a użytkownik na bieżąco uzyskuje pomoc w rozwiązywaniu problemów z połączeniem. Nowa usługa Skype Home pełni rolę panelu kontrolnego, dostarczając wiadomości o nastroju znajomych z listy kontaktów. Skype zawiera teraz także wbudowaną instrukcję, która krok po kroku wprowadzi nas do obsługi komunikatora. Nową wersję komunikatora Skype można pobrać z tej strony [ź] informacja prasowa 