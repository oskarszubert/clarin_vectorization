Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 21 listopada 2011, 1:20   4   Użytkownicy Androida, strzeżcie się malware. 37% więcej zagrożeń w ciągu jednego kwartału. Android to system obecny już na ponad 200 milionach smartfonów i tabletów. Rozwija się szybko, obecny jest na większości urządzeń, co sprawia, że stanowi nie lada gratkę dla (jak ja nie znoszę tego słowa) cyberprzestępców. Firma McAfee należąca do Intela przedstawiła raport dotyczący wzrostu ilości infekowanych urządzeń. Miejcie się na baczności i nie instalujcie programów z nieznanych źródeł.  Końcówka 2011 roku to wysyp malware skierowanego na urządzenia z Androidem. Od poprzedniego kwartału procentowy wzrost ilości fałszywych aplikacji wyniósł aż 37%. Niemalże 100% z tych aplikacji infekowało system Android. Liczba aplikacji typu malware wzrosła blisko dwukrotnie w ciągu 3-4 miesięcy (od drugiego do trzeciego kwartału). W 2010 roku firma MacAfee przewidywała, że pod koniec bieżącego roku liczba infekcji wyniesie 70 milionów. Amerykanie nie pomylili się mocno – liczba ta wynosi obecnie 75 milionów i nadal rośnie. Dlaczego osoby stojące za fałszywym oprogramowaniem celują w Androida? Ponieważ system ten jest niesamowicie popularny, instalowany jest na większości urządzeń, a ponadto jest podatny na ataki. Konkurencyjny iOS co prawda daje się bez wysiłku złamać, jednak jest to zapewne nieco trudniejsze. iOS obecny jest na około 18% urządzeń (za IDC – wrzesień 2011), więc nie stanowi już tak łakomego kąska jak Android. Sytuacja może się jednak zmienić, miejmy jednak nadzieję, że tak się nie stanie.  Największym zagrożeniem dla użytkowników urządzeń z Androidem na pokładzie są programy, które w tle wysyłają samoistnie SMSy, przekazują złodziejom informacje osobiste, czy dane na temat telefonu, ale także kradną pieniądze z konta. Prostą procedurą jest wyczyszczenie pieniędzy z konta telefonu (pre-paid) poprzez wysyłanie SMSów premium powiązaych z różnymi usługami. A jeśli macie telefon na abonament… strach pomyśleć jakie rachunki może wygenerować taki trojan. Malware potrafi także nagrywać i przesyłać rozmowy telefoniczne. Nie mam pojęcia w jaki sposób mogą się one przysłużyć włamywaczowi. Uważajcie także na fałszywe programy antywirusowe i strony www korzystające z luk w przeglądarkach mobilnych. Według McAfee ich liczba spadła z 7.300 w drugim kwartale do 6.500 w trzecim kwartale. Kolejne aktualizacje mobilnych przeglądarek są coraz bezpieczniejsze i złodziejom nie opłaca się hosting niebezpiecznych stron oraz ich utrzymywanie. O wiele łatwiej wpuścić do marketu niebezpiecznego trojana udającego budzik czy GPS-Fix. Firma Juniper Networks twierdzi jednak, że ilość aplikacji typu malware w Android Market wzrosła od lipca o 472 procent. Według amerykańskich analityków w większości przypadków appki wysyłają SMSy premium i czyszczą konto użytkownika telefonu. Nie wiadomo jednak ile osób zostało ofiarami takowych aplikacji. PCWorld podaje 5 rad jak ustrzec się przed złośliwym oprogramowaniem. [ź] techcrunch.com, slashgear.com, zdj: pcworld.com 