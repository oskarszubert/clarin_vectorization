Paweł Iwaniuk    Rocznik 1986. Autor takich projektów jak DailyTECH.pl oraz TECHNOZgredy. Niegdyś redaktor Antyweb.pl. Paweł neguje istnienie tzw. „ery post-pc”, gdyż jego zdaniem, prawdziwie osobiste komputery są dopiero przed nami. W kręgu jego zainteresowań znajdują się również media, szczególnie te internetowe. Z wielkim zainteresowaniem obserwuje rozwój radia i telewizji w sieci oraz związane z tym procesy.   @frostb   Email   Paweł Iwaniuk, 9 listopada 2012, 5:13 Kupiłeś Nexusa 7 przed obniżką cen? ASUS Ci to zrekompensuje Jeśli kupiłeś tablet Nexus 7 przed 29 października, czyli przed obniżką cen, prawdopodobnie jesteś uprawniony do rekompensaty ze strony ASUSA. Zadośćuczynienie producenta ma związek z likwidacją modelu o pojemności 8 GB na rzecz wersji z pamięcią 16 GB. Ten drugi kosztuje obecnie tyle ile jego poprzednik. Październikowi nabywcy Nexusa 7 o pojemności 8 lub 16 GB mają więc prawo czuć się nieco oszukani. ASUS – jako producent, najwyraźniej rozumie zaistniałą sytuację. Dlatego firma postanowiła zaoferować europejskim klientom vouchery na kwotę 30 € (~125 zł), za które w sklepie firmowym ASUSA mogą nabyć np. akcesoria do swoich tabletów. Jest jednak jedno ale. Do uzyskania vouchera uprawnione są osoby, które kupiły tablet bezpośrednio u ASUSA lub Google. Tablet musi również być zarejestrowany w systemie gwarancyjnym producenta. Niejasne jest dla mnie sformułowanie: uprawnione są osoby, które kupiły tablet bezpośrednio u ASUSA. Zakup bezpośrednio u Google jest bowiem oczywisty – dotyczy sklepy Play. Co do ASUSA, nie wiem. Czy osoby, które nabyły tablet w sklepach takich jakich jak X-KOM nie będą uprawnione do rekompensaty? Dowiemy się zapewne wkrótce. Osoby zainteresowane uzyskaniem vouchera mogą zgłaszać się do 30 listopada. Źródło: Asus UK 