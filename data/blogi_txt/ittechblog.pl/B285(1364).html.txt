Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 października 2010, 4:14   0   Google kupuje BlindType – pisanie na smartfonach z Androidem będzie prostsze Firma Google znana jest z tego, że lubi kupować firmy i usługi, z których później niekoniecznie korzysta lub są jej w małym stopniu potrzebne. Najnowszy zakup wydaje się być jednak dobrym krokiem.  BlindType to firma, która opracowała specjalny mechanizm ułatwiający pisanie na wirtualnej (zwanej też dotykową) klawiaturze. Pozwala on na “pisanie niedokładne”, co oznacza, że nie musimy dotykać wirtualnych klawiszy idealnie, aby system rozpoznał, jaką literę chcemy wstukać. Dokładność wpisywania nie jest więc tak ważna. Google nie potwierdziło jeszcze oficjalnie zakupu BlindType Inc. jednak na blogu firmy BlindType przeczytać można o transakcji. Twórcy są bardzo zadowoleni z faktu, że tak ogromna firma jak Google dostrzegła ich dzieło i zdecydowała się na przejęcie. Współpraca na linii BlindType – Google pozwoli na wprowadzenie systemu do smartfonów wyposażonych w system operacyjny Android. Dzięki tej technologii pisanie na wirtualnej klawiaturze będzie prostsze i szybsze. [ź] googleguru.pl 