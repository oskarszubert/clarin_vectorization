Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 22 maja 2010, 1:38   0 Google I/O: Android 2.2 Froyo – czego się spodziewać? [Wideo] Na Google I/O gigant z Mountain View pokazał nową wersje swojego systemu dla urządzeń mobilnych. Chodzi oczywiście o system Android 2.2 znany również jako Froyo. Wiele doniesień z sieci na temat nowej wersji potwierdziło się i doszło kilka nowych informacji. O tym, że Android jest bardzo szybki, pisałem w poprzednim wpisie na ten temat: Android 2.2 Froyo 450% szybszy i nie tylko – znajdziecie tu również kilka informacji o nowościach. Obszerny artykuł na ten temat przedstawił również Engadget:  Android 2.2 Froyo: everything you ever wanted to know – zainteresowanym (znającym język angielski) polecam się z nim zapoznać – warto. Na zachętę przedstawiam wyniki testu, jaki przeprowadzili: Test Linpack - im wartość wyższa tym lepiej. Pozostałe testy - im wartość niższa tym lepiej. Jak widać nowa wersja to prawdziwy demon prędkości. Trzeba przyznać, że to spory “prztyczek w nos” dany firmie Apple. Nie dość, że telefony z Androidem sprzedają się jak ciepłe bułeczki, a sklep z aplikacjami rozrasta się w zaskakującym tempie, to jeszcze Google oferuje obie popularne technologie: Adobe Flash (wersja 10.1 sprawuje się doskonale na urządzeniach mobilnych) i HTML5 (Google wspiera rozwój tego standardu między innymi uwolnił w tym celu VP8 i utworzył nowy format WebM). Do tego wszystkiego można jeszcze dołożyć udane uruchomienie Androida na telefonach Apple iPhone 3G (starsza generacja), a ostatnie doniesienia mówią o udanej próbie uruchomienia tego systemu także na nowej generacji – iPhone 3Gs. O wymianie ciosów między Apple, a HTC to już nawet nie warto wspominać. To wszystko sprawia, że Apple ma nie lada orzech do zgryzienia. Cóż czas pokaże jak to wszystko się potoczy. A o to filmik prezentujący nową wersje Androida przygotowany przez Google:  I jeszcze dwa inne: 