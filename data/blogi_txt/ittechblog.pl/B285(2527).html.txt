Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 14 marca 2012, 5:15   2   HTC zaczyna aktualizację do Androida 4.0 Wczoraj posiadacze Samsunga Galaxy S2 otrzymali update do ICS-a, widać natomiast, że HTC pozazdrościło trochę konkurentowi i też zdecydowało się uchylić rąbka tajemnicy na temat swoich planów dotyczących aktualizacji. Niestety, nie mamy tutaj tak szybkiego działania, jak w przypadku koreańskiej firmy, jedynie zapowiedź i dokładną listę modeli. Jak widzicie poniżej, jest ona dosyć długa, co z pewnością ucieszy wielu posiadaczy słuchawek z logo HTC.  DROID Incredible 2 by HTC HTC Amaze 4G HTC Desire S HTC Desire HD HTC EVO 3D HTC EVO Design 4G HTC Incredible S HTC Sensation HTC Sensation XL HTC Sensation 4G HTC Sensation XE HTC Raider HTC Rezound HTC Rhyme HTC Thunderbolt HTC Vivid  Co do samej aktualizacji – tajwańska firma oficjalnie mówi, że proces się już rozpoczął i teraz zaczął się czas własnych działań operatorów i to głównie od nich zależy, jak szybko będziemy się cieszyć Androidem 4.0. Na pierwszy ogień wzięto się za modele HTC Sensation i Sensation XE. Z bliskiego źródła wiemy, że w naszym pięknym kraju będziemy mogli doświadczyć zaszczytu aktualizacji już w przeciągu mniej więcej tygodnia. Cały proces ma trwać kilka tygodni, natomiast  po dwóch pierwszych modelach przyjdzie pora na Sensation 4G i XL. Następnie kolejne i kolejne i tak zapewne, aż do wydania Androida 5.0. Miejmy jednak nadzieję, że producent upora się szybko ze wszystkimi problemami i również my załapiemy się na Ice Cream Sandwich z nakładką HTC Sense, bo będziemy mieli przyjemność testować dwa z wyżej wymienionych modeli. [ź] htc.com 