Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 17 listopada 2010, 11:07   4   Zmiany na Allegro – zakupy bez konieczności rejestracji 23 listopada 2010 roku to ważna data dla Allegro. Od tego dnia osoby niezarejestrowane w największym polskim serwisie aukcyjnym będą mogły dokonywać zakupów. Zakładanie konta i proces weryfikacji nie będą już wymagane. Serwis motywuje swój ruch tym, że proces rejestracji odstrasza wielu potencjalnych klientów. Zauważam to zjawisko wokół siebie. Znajomi często proszą mnie o dokonanie zakupu dla nich. Gdy pytam, dlaczego nie założą konta, zwalają winę właśnie na rejestrację wymagającą weryfikacji. Do kupujących, którzy nie będą zarejestrowani na Allegro przesyłki będą wysyłane dopiero w momencie zaksięgowania wpłaty na koncie kontrahenta chyba, że sprzedający zadecyduje inaczej. Kupujący będą mogli dokonywać zakupów tylko na aukcjach “Kup Teraz!” obsługujących “Płacę z Allegro”, a do końca aukcji będzie musiała pozostać więcej niż godzina. Możliwość wystawiania komentarzy i oceniania transakcji zostanie im odebrana. Wszystkie aukcje dostępne dla użytkowników bez konta będą oznaczone symbolem BR. [ź] chip.pl, tech.wp.pl 