Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 kwietnia 2010, 9:12   5   Który tablet może stać się realnym konkurentem iPada? Który tablet może stać się realnym konkurentem iPada? Żaden – można by rzec – bo oficjalnie w sprzedaży jeszcze żaden nie zagościł. Możemy jedynie przewidywać na podstawie podsyłanych nam specyfikacji. Planowanych premier jest na ten rok 10-11. Każdy producent chce zgarnąć kawałek tortu. Ostatnio pisaliśmy o WePad, ale to dopiero początek stawki. Wszyscy jednak wstrzymują się ze sprzedażą pomimo tego, że tablety są produkcyjnie ukończone i właściwie  gotowe do wypuszczenia na rynek. Dzieje się tak prawdopodobnie dlatego, że producenci tych urządzeń czekają na reakcję rynku po premierze  iPada, a ten sprzedaje się bardzo dobrze. Szacuje się, że na rynku znajduje się obecnie ok. 500 000 , a niektóre źródła podają nawet, że jest ich już 700 000 sprzedanych egzemplarzy, z czego większość (około 90%) w USA. Premiera w Europie została przesunięta na maj. Za źródło rozważań może nam tutaj posłużyć artykuł opublikowany przez gazeta.pl, ponieważ w jednym miejscu mamy zestawione planowane premiery tabletów na ten rok. Do niedawna moim faworytem był Notion Ink Adam, którego cena ma wynosić co najmniej 330$, a specyfikacja robi wrażenie. Cena jestem atrakcyjna i prawdopodobna, a za projektem stoi firma z Indii, co może oznaczać, że koszty produkcji nie będą wysokie.  Ostatnio jednak – wg mnie – czarnym koniem staje się inny zapowiadany tablet. Chodzi o Gemini ICD, którego pierwsze recenzje możecie znaleźć już w wielu miejscach, np. tu. Specyfikacja i porównanie np. z iPadem wygląda obiecująco:  Na odpowiedź na pytanie kto jest zwycięzcą, przyjdzie nam jeszcze trochę poczekać, ale jedno jest pewne, konkurencja, nam konsumentom i przyszłym nabywcom, wyjdzie na dobre. 