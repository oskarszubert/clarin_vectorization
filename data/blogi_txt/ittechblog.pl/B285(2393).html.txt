Michał Zieliński    Miłośnik mediów społecznościowych, wielki fan wszelkich sprzętów mobilnych, a w szczególności produktów Apple. Baczny obserwator otaczającego go świata, gadżeciarz. @mikeyziel   Email   Michał Zieliński, 9 stycznia 2012, 3:12   0   CES 2012: Acer Konferencja CES 2012 rozpoczęła się. Jako pierwsze poznaliśmy nowe produkty Acera – laptopa, ultrabooka, tablet oraz usługę chmurową. O każdej z nowości postaram się napisać kilka słów. Acer Aspire Timeline Ultra  Bardzo podoba mi się nazwa, dłuższej się chyba nie dało wymyślić. Ale do rzeczy. Jest to kontynuacja serii Timeline, czyli smukłych laptopów z (teoretycznie) długim czasem pracy na baterii, w modelu Ultra ma on wynosić ponad 8 godzin pracy. W przeciwieństwie do ultrabooków, posiadają one napęd DVD. Do wyboru będą dwa rozmiary ekranu – 14″ i 15″. Różnice są naprawdę minimalne (gniazdo ładowarki w innym miejscu czy przesunięte porty USB). A właśnie, posiadacze tych laptopów będą mieli do dyspozycji dwa porty USB, jedno HDMI oraz ethernet z tyłu komputera. Acer Aspire S5  …czyli nowy ultrabook od Acera. Na pierwszy rzut oka nie wyróżnia się niczym specjalnym – na moje oko jest bardzo podobny do Samsunga 9 Series. Co ciekawe, jest to pierwszy komputer – nie od Apple – z portem Thunderbolt. Producent jednak nie do końca zaufał tej technologii i obok zamontował USB oraz HDMI, just in case. Mam nadzieję, że Thunderbolt zostanie spopularyzowany, ponieważ jego możliwości są naprawdę ogromne. Warto zauważyć także, że S5 jest najcieńszym ultrabookiem na rynku. tablety Acer Iconia Tab  Cóż, ciężko tu mówić o zaprezentowaniu produktu – pokazano raczej teaser. Jednak to, co zobaczyłem, zwaliło mnie z nóg. Czterordzeniowy układ Tegra 3, do tego ekran w Full HD (1920×1080, dla przypomnienia) oraz Android 4.0. Wiem, że tak ma wyglądać przyszłość tabletów, ale ciągle nie mogę się nadziwić, że to już dzieje się na naszych oczach. Czekam na więcej informacji o tablecie. AcerCloud  Znacie iCloud? Jeśli tak, to znacie też AcerCloud, ponieważ jest to dokładna kopia usługi Apple. Póki co będą tam przetrzymywane zdjęcia oraz dokumenty. Przez 30 dni będziemy mogli mieć do nich dostęp z każdego naszego urządzenia współpracującego z AcerCloud. Zastanawia mnie jedynie, czy doczekamy się jakiegoś pozwu ze strony giganta z Cupertino. Może być ciekawie. AcerCloud wystartuje w drugim kwartale 2012 roku. Tak wyglądała pierwsza prezentacja na CES 2012. Poza zapowiedzią tabletów zainteresował mnie jedynie port Thunderbolt w PC. Ciężko tu mówić o jakiejś rewolucji Acera. Czekam na kolejne prezentacje. [ź] theverge.com 