Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 12 listopada 2009, 9:23   5   Tablet prawie idealny za 530$ – Asus Eee PC T91MT  Ostatnio na mobilmaniaku przeczytałem bardzo ciekawą zapowiedź tabletu Asus Eee PC T91MT. Pojawiły się już pierwsze recenzje od osób które go już faktycznie mają. Zapowiada się ciekawy i co ważne tani tablet. Komputer jest naprawdę mały i niezwykle lekki, szczególnie jak na netbooka z 8.9-calowym ekranem. T91MT jest też bardzo ładny (choć to wysoce subiektywna ocena) – dzięki połączeniu białego i czarnego koloru prezentuje się elegancko. Czarne obramowanie wokół matrycy jest magnesem na odciski palców, ale biała część obudowy dobrze ukrywa wszelkie zabrudzenia i zarysowania. Na ekranie nie widać odcisków palców, chyba że natężenie światła otoczenia jest większe, niż jasność ekranu. Matryca nie jest ani w pełni matowa, ani błyszcząca – typowa dla tabletów PC i urządzeń z dotykowym ekranem, jak np. GPS. Ekran jest wrażliwy na dotyk i nawet delikatne ruchy wyzwalają jego reakcję. Jasność ekranu jest typowa dla netbooków Asusa. Zawias łączący ekran z resztą obudowy jest solidny – podczas rotacji płynnie się przemieszcza. Obracanie może jednak stanowić problem dla użytkowników, którzy nie mieli do czynienia z tabletami. Dysk SSD o pojemności 32 GB nie rozczarowuje, jest jednak nieco wolniejszy, niż ten 16-gigowy ze standardowego modelu T91. Windows 7 działa żwawo. Atom Z520 ma sporo mocy – filmiki na YouTube w jakości SD i HQ działały płynnie, nawet bez przełączania komputera w tryb Super Performance.  Przyznacie, że filmik poniżej robi wrażenie :) 