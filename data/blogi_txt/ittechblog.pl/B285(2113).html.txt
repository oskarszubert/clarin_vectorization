Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 23 sierpnia 2011, 9:11   10   Facebook zmienia ustawienia prywatności oraz wprowadza zmiany! Facebook ogłosił właśnie poważne reorganizacje, dzięki którym użytkownicy będą mogli przejąć kontrolę nad swoją prywatnością na portalu. Do najważniejszych z nich zalicza się to, że użytkownicy będą musieli zatwierdzić, że znajdują się na danym zdjęciu. Obecnie wystarczy tylko kogoś oznaczyć na danym zdjęciu, a oznaczana osoba nie musi tego potwierdzić. Teraz ma się to zmienić. Jak twierdzą autorzy zmian, mają oni nadzieję, że zabezpieczenie to wyeliminuje tzw. “szkodliwy tagging” , czyli oznaczanie osób na nieprzyjemnych bądź ośmieszających zdjęciach. W przeszłości Facebook był krytykowany za niejasne ustawienia prywatności, które są ukryte głęboko w menu.  Kolejna zmiana dotyczy komentarzy publikowanych na tablicy. Będą one miały specjalne ustawienia prywatności, dzięki którym będziemy mogli wybrać, kto nasz post zobaczy. Opcja, którą użytkownik wybierze podczas publikowania postu, będzie później obowiązywała jako domyślna. Będzie można ją zmienić w ustawieniach. Wcześniejsze zmiany: Możliwość usuwania siebie ze zdjęć, na których nas oznaczono. Użytkownicy będą mogli oznaczyć każdego. Nie tylko znajomych z Facebooka. Lokalizacja geograficzna zostanie dodana do wszystkich wersji Facebooka, nie tylko tych mobilnych. Opcja “zobacz profil”. Będziemy mogli zobaczyć, jak nasz profil jest postrzegany dla innych.   Chris Cox, prezes Facebooka ds. produktu zbagatelizował sugestie mówiące o tym, że nowe ustawienia prywatności wprowadzane są z powodu przygotowywania się portalu do zwiększenia dostępu dla osób poniżej 13 roku życia. “Zmiany te są wprowadzane głównie dla obecnych użytkowników, jak i tych nowych, którzy dołączą dzisiaj. To naprawdę nie jest żadna zmiana dla użytkowników poniżej 13 lat” – dodaje. Zmiany zostaną wprowadzone we wszystkich wersjach językowych Facebooka w czwartek 25 sierpnia. [ź] bbc.co.uk 