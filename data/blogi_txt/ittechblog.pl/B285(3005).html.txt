Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 24 stycznia 2013, 5:00 Amazon przejmuje syntezator mowy IVONA Firma IVONA Software, producent oprogramowania w technologii text-to-speech, ogłosił dziś, że został częścią Amazon.com. Tym samym znany wszystkim dobrze syntezator mowy otrzymał olbrzymie wsparcie ze strony amerykańskiego koncernu. Jak powiedział Dave Limp, Vice President Amazon Kindle: “Opracowana przez IVONA Software wyjątkowa technologia text-to-speech (…) [jest] kluczowym elementem funkcji zwiększających dostępność Kindle Fire, w tym Text-to-Speech, Voice Guide, czy Explore by Touch.” “Zespół IVONA podziela naszą pasję do innowacji i koncentrację na potrzebach klienta. Liczymy na dalszy rozwój i dostarczanie świetnych produktów pozwalających na budowę najwyższej klasy rozwiązań głosowych klientom na całym świecie.” Oferowane dotąd produkty firmy IVONA pozwalają odczytywać teksty 44 głosami w 17 językach. Ponadto firma współpracuje z organizacjami osób niewidomych i słabo widzących. Cieszy fakt, że polska firma wzbudziła zainteresowanie giganta z zachodu – tym bardziej, że mam wrażenie, że w naszym kraju najczęstszym sposobem wykorzystywania usług tej firmy jest podkładanie nieśmiesznych, wulgarnych tekstów pod filmiki i zamieszczanie ich na YouTube… Tym samym IVONA Software otworzyła się na pewno na masę nowych klientów, zwłaszcza, że dziś wiadomość o zakupach Amazona  jest na ustach wszystkich, począwszy od polskich portali (także ogólnoinformacyjnych) poprzez Engadget, Mashable czy TechCrunch. Źródło: ivona.com 