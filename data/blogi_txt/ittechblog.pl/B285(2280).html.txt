Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 30 października 2011, 6:59   2   Jak pozbyć się pikseli w The KMPlayer i włączyć efekty w napisach *.ass The KMPlayer to jeden z najlepiej ocenianych, darmowych odtwarzaczy multimedialnych. Jedną z jego ogromnych zalet jest brak problemu z odtwarzaniem filmów i anime w systemie Windows 7. Anime maniacy zapewne wiedzą, że jest możliwość doprowadzenia Subedita do ładu, jednak jeśli mocno grzebaliśmy w systemie, to Subedit i tak nie zadziała. Z VLC występują problemy – “pikseloza” i zawieszanie się obrazu, GOM Player ma czasami problemy z napisami. Słusznym wyjściem jest WMP Classic, ale zauważyłem, że na słabszych komputerach, po załadowaniu napisów w formacie ASS obraz “szarpie”. Naturalną koleją rzeczy wiele osób wybierze The KMPlayer, którego jedyną wadą jest brak obsługi napisów w formacie ASS – domyślnie (a niektórzy nie potrafią tego zmienić – spokojnie, pokaże Wam jak tego dokonać :)).  Jak pozbyć się pikseli w The KMplyaer (Windows Vista/7) Teoretycznie istnieją 3 wyjścia, każdy z Was ma inną konfigurację sprzętową i to, co zadziała u jednej osoby, może nie zadziałać na innym blaszaku, czy laptopie. Po pierwsze usuń wszystkie kodeki, które siedzą w Twoim systemie – pozbądź się CCCP/Matroska. Możesz także odinstalować K-Lite Codec Pack. Pobierz Win7Codecs, zainstaluj je, a następnie włącz jakikolwiek materiał wideo w The KMPlayer. Teraz kolejno: F2 - Użycie dekodera - “Użyj tylko wtedy, gdy z systemowymi nie działa”. Sprawdź, czy pomogło. Jeśli nie, spróbuj zmienić generator wideo. W tym celu kliknij na obrazie PPM i wybierz kolejno: Opcje - Zaawansowane Menu. Teraz znów kliknij PPM na obszarze filmu i kolejno: Wideo (Zaawansowane) - Generator wideo - “Wzmocniony generator wideo C/A”. Jeśli to nie pomoże, przetestuj inne generatory. A nuż trafisz na właściwy. Jeśli i to nie podziała, pozostaje ostatnia deska ratunku: PPM - Wideo (Zaawansowane) - Ustawienie: Jakość (3GHz). Nie pomogło? Daj znać w komentarzach. Jak ustawić napisy ASS z efektami w The KMplayer Okazuje się, że jest to bardzo proste. Dotychczas byłem przekonany, że program nie potrafi interpretować efektów zaprogramowanych przez kodek. Okazuje się, że wina leży w ustawieniach. Przejdź kolejno: F2 - Przetwarzanie napisów - Wielokrotne języki (TTS) - Zaawansowane i zaznacz: Włącz [tutaj formaty] oraz Wymuś ustawienia czc. użytk. Mam nadzieję, że pomogłem. 