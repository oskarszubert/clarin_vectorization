Łukasz Wójcik    Web developer, rocznik '86, niespełniony bloger od 2005 r. Fan technologii i internetu, gadżeciarz. Użytkownik Windows Phone, wcześniej Androida i iOS.   @LukaszWojcik   Email   Łukasz Wójcik, 10 lipca 2012, 12:03   5 Windows Phone 7.8 i 8 – pierwsze porównanie funkcji Wiemy już od jakiegoś czasu o pracach Microsoftu nad Windows Phone 8, jak również o wersji 7.8, którą można właściwie uznać za aktualizację “pocieszenia”. Tym razem dowiadujemy się czegoś całkiem konkretnego, choć wciąż jest to tylko przeciek, a nie informacja oficjalna.  Rosyjski serwis WP7Forum opublikował tabelę porównawczą niektórych funkcji obu systemów. Nie jest to z pewnością kompletne zestawienie, ale daje już jakiś obraz tego, jak oba systemy będą różnić się od siebie.  Jest tu kilka ciekawych rzeczy, które warto dostrzec. Choćby to, że Windows Phone 8 otrzyma pełny mechanizm aktualizacji w locie (OTA), aplikację do kontroli ilości przesyłanych danych (DataSmart) oraz zostanie zintegrowany ze Skypem. O ile Windows Phone 7.8 będzie miał dostęp do większości funkcji WP8 poprzez zewnętrzne aplikacje (a więc bez pełnej integracji z systemem, co de facto niewiele różni się od obecnego stanu w WP7.5), o tyle smutny jest brak aktualizacji Internet Explorera do wersji 10. Trzeba tu też pamiętać o wszystkich różnicach, które wynikną w przyszłości z obsługi większych ekranów czy dwurdzeniowych procesorów, a więc bardziej wymagające gry i aplikacje mogą już być niedostępne pod Windows Phone 7.8. Mimo wszystko czekam już bardziej na Windows Phone 8 niż aktualizację do 7.8. Mam nadzieję, że obietnice co do integracji z “dużym” Windows 8 zostaną dotrzymane oraz obejdzie się bez kolejnych wpadek marketingowych – jeśli tak się stanie, w przyszłym roku Microsoft może zacząć rozpychać się łokciami na rynku mobilnym. [ź] WP7Forum 