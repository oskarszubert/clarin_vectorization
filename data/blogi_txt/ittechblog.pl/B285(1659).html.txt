Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 5 stycznia 2011, 11:03   4   DVI-D, DVI-I, DVI-A oraz D-SUB Czy kiedykolwiek zastawialiście się, co właściwie różni standardy złącz DVI-X? Może jesteście ciekawi, w jaki sposób działa ten standard i jaka jest różnica pomiędzy DVI a D-SUB – nieco starszym, a jednak nadal używanym złączem? Różnice pomiędzy standardami wymienionymi w tytule znajdziecie poniżej.  DVI-X a D-SUB Złącza DVI-D/I (Digital Video Interface) obsługują interfejs cyfrowy, zaś złącza typu D-SUB (D-Subminiature) przeznaczone są do obsługi interfejsu analogowego. Złącze DVI zapewnia o wiele lepszą jakość obrazu, widoczną gołym okiem przy zastosowaniu tego złącza w monitorach powyżej 17 cali. Interfejs D-SUB jest starszy i mniej wydajny. Zapewnia gorsze odwzorowanie kolorów na ekranie co spowodowane jest drogą, przez jaką musi przejść sygnał z karty graficznej. D-SUB wymusza dwukrotną konwersję sygnału. Karta graficzna przekształca sygnał z postaci cyfrowej na analogową i wysyła tak skonwertowany sygnał do monitora. Monitor aby wyświetlić nam obraz musi przekonwertować po raz kolejny sygnał – tym razem na odwrót – z postaci analogowej na cyfrową. W wyniku tego spada jakość obrazu, a kolory są bledsze. Interfejs DVI-D/I nie wymusza podwójnej konwersji sygnału, dzięki czemu kolory są żywsze, a jakość obrazu lepsza. DVI-D, DVI-I, DVI-A DVI-Digital Okablowanie typu DVI-D służy do łączenia monitora z kartą graficzną na płycie głównej. Złącze to zapewnia doskonałej jakości obraz. Warto dodać, że wszystkie karty graficzne “wytwarzają” sygnały analogowe, które następnie konwertowane są na sygnał cyfrowy. Jak już pisałem, sygnał ten nie musi przechodzić ponownej konwersji w przypadku tych złącz. Standard DVI-D jest kompatybilny ze złączami HDMI, potrafi także przesyłać dźwięk. DVI-Integrated  Kabel typu DVI-I potrafi przesyłać sygnały zarówno cyfrowe jak i analogowe. W przypadku monitorów z niższej półki i pomimo posiadania przez monitor złącza cyfrowego, sygnał płynący takim kablem w dalszym ciągu może być przesyłany w postaci analogowej. Niezbędne jest wtedy zastosowanie specjalnych konwerterów VGA. DVI-Analog  Kabel typu DVI-A potrafi przesyłać jedynie sygnały analogowe. Dzięki takiemu kablowi możliwe jest podłączenie monitora CRT (lub starszego LCD) do karty graficznej, która posiada oczywiście odpowiednie wejście. W przypadku użycia takiego złącza zachodzi potrzeba podwójnej konwersji sygnału tak jak w przypadku kabla D-SUB. Zaleca się więc wykorzystywanie kabli DVI-D/I zamiast DVI-A. [ź] pcformat.pl, datapro.net, forum.idg.pl, cablek.com 