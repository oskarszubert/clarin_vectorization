Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 23 listopada 2010, 7:37   12 Dropbox – dodatkowe 768MB na pliki, za darmo!  Ten artykuł ma już parę miesięcy. Zapoznaj się koniecznie z nowym o alternatywie dla Dropboxa, aplikacji Sugarsync :)  Dropbox to znana, popularna, multiplatformowa usługa przechowywania/współdzielenia plików, dostępna na wielu urządzeniach. Ma naprawdę wiele zastosowań i jest prosta w obsłudze. Na dobrą sprawę dostęp do swoich plików mamy praktycznie wszędzie, potrzebny nam tylko kawałek sprzętu i internet. I właśnie taka jest idea stojąca za tą usługą, dostęp do naszych danych, zawsze gdy tego potrzebujemy. Jeżeli założyliśmy konto na stronie dropbox.com, a przy rejestracji wybraliśmy wersję darmową, to na serwerach firmy na nasze pliki mamy zarezerwowane 2GB miejsca. Jeżeli to za mało, to zawsze możemy wybrać wersję płatną, która jest dostępna w dwóch opcjach: Pro 50 (50GB) w cenie 9,99 $/mc i Pro 100 (100GB) w cenie 19,99 $/mc. Innym sposobem na to, by może nieznacznie, ale jednak zwiększyć limit posiadanego miejsca, jest wykonanie kilku prostych czynności/zadań “promocyjnych”, opisanych na specjalnie do tego celu przygotowanej stronie: http://dropbox.com/free. Promocja działa od dzisiaj.  Zadania są związane głównie z social mediami, mamy tu:  połączenie usługi z Twitterem i dodanie dropboxa do obserwowanych, połączenie usługi z Facebookiem i “polubienie” dropboxa, napisanie w jednym, krótkim zdaniu za co cenimy/lubimy tę usługę, a potem oczywiście musimy się tym podzielić na twitterze i facebooku.  Ufff! Po wszystkich tych czynnościach (nie musimy się decydować na każdą), otrzymujemy w sumie dodatkowe 768MB przestrzeni na swoje pliki. To nowość, ale cały czas możemy powiększać swój darmowy limit zapraszając do usługi swoich znajomych. Każda osoba, która wejdzie na stronę z naszego odnośnika (referral) i założy konto, zapewni nam dodatkowe 250MB. Więcej informacji na stronie dropbox.com. 