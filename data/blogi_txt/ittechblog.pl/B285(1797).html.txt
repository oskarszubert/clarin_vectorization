Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 marca 2011, 1:44   13   Dyskryminacja iOS Personal Hotspot u operatorów iOS w wersji 4.3 umożliwia tryb pracy iPhone 4 jako mobilnego routera WiFi, czyli to, co już jakiś czas temu zaczął oferować Android w standardzie na każdym smartfonie z 2.2 (Apple dało taką możliwość jedynie iPhone 4). Hotspoty w komórkach to nic innego jak rozwinięcie idei tetheringu, którego definicja do tej pory brzmiała:  Tethering metoda podłączenia komputera do internetu poprzez telefon komórkowy mający możliwość łączenia się z siecią. Łącze telefonu z komputerem może mieć postać zarówno przewodową (np. USB) jak i bezprzewodową (np. Bluetooth).  Teraz doszło kolejne medium czyli WiFi. Co na to operatorzy sieci? Bardzo nieufnie podeszli do tej idei, i na zachodzie umożliwienie tej funkcji w swoim iPhone 4 wymaga dodatkowej, oprócz już ponoszonej za pakiet danych, opłaty do nawet 75zł/m i więcej. Tym bardziej jest to dziwne, gdyż Android nie spotyka się z takimi ograniczeniami i żaden operator nie monitoruje tych połączeń. Rodzi się pytanie czy to Google dogadało się z operatorami czy operatorzy nie lubią Apple? ;) Niewątpliwie dziwi tak wybiórcze ograniczanie jednych użytkowników. Posiadaczom iPhone 4 pozostaje albo Jailbreak i instalacja aplikacji MiWi lub też …zakup smartfona z Androidem. ;) 