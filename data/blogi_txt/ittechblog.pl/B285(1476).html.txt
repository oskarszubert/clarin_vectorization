Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 27 października 2010, 1:49   0   Złap Taxi – mobilna baza korporacji taksówkowych Złap Taxi to darmowa aplikacja działająca na telefonach komórkowych, zawierająca listę korporacji taksówkowych w całej Polsce. Dzięki wykorzystaniu w aplikacji modułu GPS można bez problemu odnaleźć numery telefonów do korporacji taksówkowych w danym mieście.  Złap Taxi pozwala ponadto na uzyskiwanie informacji o cenach za przejazd, cenie początkowej oraz możliwości płatności kartą. Umożliwia to wybranie najtańszej korporacji. W tej chwili aplikacji używa ponad 11 tysięcy użytkowników z całej Polski. Złap Taxi zdobyło 3-cią nagrodę w konkursie Bada Cup organizowanym przez Samsung Polska.    Złap Taxi – Android    Aplikacja jest w pełni darmowa, działa na każdym telefonie komórkowym z systemami Java, Android, iPhone OS i Samsung Bada. Do korzystania z jej dobrodziejstw nie jest potrzebne połączenie z internetem. Dzięki temu jej użytkowanie nie generuje dodatkowych kosztów. Ponadto jest zawsze pod ręką – połączenie zalet Złap Taxi z mobilnością telefonu komórkowego umożliwia szybkie sprawdzenie najtańszych korporacji i szybkie połączenie się z daną centralą. Nie trzeba znać numeru do danej korporacji – wszystko jest pod ręką, a dzwonić możemy używając usług w aplikacji.    Złap Taxi – iPhone OS    Złap Taxi skutecznie zapobiega przypadkom nadużyć nieuczciwych taksówkarzy wobec przyjezdnych na dworcach i lotniskach. Klient nie musi brać taksówki bezpośrednio spod dworca, tylko może zadzwonić na jeden z dostępnych w aplikacji numerów, przez co zamawia taksówkę ze zweryfikowaną przez twórców ceną za przejazd. Wybór najtańszej opcji przewozowej jest bardzo łatwy. Taksówki domyślnie posortowane są według ceny za kilometr. Sortowanie można oczywiście dowolnie modyfikować. Złap Taxi – Samsung Bada    Złap Taxi zawiera dużą bazę korporacji taksówkowych – łącznie jest ich 350 w 60 obsługiwanych miastach Polski. Do wyboru mamy dwie wersje językowe – polską i angielską. Złap Taxi pozwala na integrację z Transportoid – androidową, polską wyszukiwarką połączeń komunikacji miejskiej. 