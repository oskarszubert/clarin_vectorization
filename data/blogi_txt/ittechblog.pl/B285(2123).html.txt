Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 25 sierpnia 2011, 4:56   4   Megafoni – świetny startup partnerem IT Tech Blog Kody rabatowe rozdawane na Facebooku, organizowanie konkursów i promocji za jego pośrednictwem, to nie takie łatwe zdanie – doskonale zdajecie sobie sprawę, że działania te mają przyciągnąć użytkowników serwisu Zuckerberga i zaszczepić w ich świadomości nazwę marki, sposób, w którym się komunikuje oraz uświadomić uczestnikowi, np. konkursu, że dany profil warto polubić. Niewiele osób wie, w jaki sposób napisać aplikację konkursową opartą w mniejszym, czy też większym stopniu o API Facebooka. Programiści tego problemu prawdopodobnie mieć nie będę – co jednak z firmami czy osobami prywatnymi, które chcą zorganizować konkurs, bądź okresowo udostępniać kody rabatowe? Organizacja takiego przedsięwzięcia wymaga wiedzy. Przepraszam, wymagała. Przecież są Megafoni (blog megafonów).  Faktycznie, na polskim rynku istnieje kilka firm oferujących obsługę konta na Facebooku (chociażby Fanpoint). Niewiele jest jednak narzędzi skierowanych stricte na konkursową sferę stron fanowskich. Megafoni wychodzą z ofertą nie do odrzucenia – dla tych wszystkich, którzy chcą w łatwy i przyjemny sposób organizować konkursy i akcje dla swojej marki. Dzięki Megafoni.pl możemy angażować użytkowników na kilka sposobów (wachlarz się powiększa). Mamy do wyboru między innymi: rozdawanie kuponów rabatowych, rozdawanie upominków, tworzenie konkursów (w tym fotograficznych).  Administrator fanpage’a ma także możliwość – za pośrednictwem platformy – umiejscowienia mapy lokalizacyjnej firmy/lokalu, umieszczenia formularza kontaktowego czy oferty, np. sklepu, restauracji czy baru. To co wyróżnia Megafonów spośród innych firm, to przede wszystkim niezamykanie się we własnym rezerwacie. Twórcy aplikacji – Dominik Dryja, Bartek Nowotarski i Wojciech Szywalski – nie dość, że w oka mgnieniu odpowiadają na maile i służą pomocą, to w dodatku udzielają się aktywnie na blogach, forach i innych stronach. Budują zaufanie nie tylko do siebie, ale także do swojego produktu. Jeśli mam zamiar skorzystać z podobnej aplikacji to na pewno wybiorę tę, której twórcy pomogą mi w organizacji konkursu. A jeśli zechcę pełnego zarządzania profilem marki? Odeślą mnie do zaprzyjaźnionej agencji, która z nimi współpracuje. Dodatkowe narzędzia wciąż się pojawiają i tak długo, jak klienci zechcą korzystać z usług firmy, tak długo kolejne, przydatne narzędzia będą oddawane w ich ręce. Megafoni to doskonała usługa, skierowana do tych wszystkich, którzy chcą angażować społeczność Facebooka poprzez tworzenie konkursów i rozdawanie, np. kuponów zniżkowych do swoich lokali. Jeśli interesuje Was proces powstawania platformy, zachęcam do przeczytania rozmowy Lecha Romańskiego (MamStartup.pl) z Dominikiem Dryją – CEO Megafoni.pl. Kolejna inspirująca rozmowa znajduje się na blogu Artura Kurasińskiego.  Tak się złożyło, że po rozmowach odnośnie platformy, Megafoni postanowili dołączyć na stałe do grona partnerów naszego bloga. Już teraz możecie zobaczyć jakie możliwości oferuje platforma na przykładzie naszego najnowszego konkursu, organizowanego przy udziale LG. Cieszymy się, że dołączyli do dobrego grona i wspierają działalność naszego serwisu, dostarczając narzędzi, dzięki którym jeszcze lepiej możemy działać, oferując czytelnikom to czego potrzebują, a nawet więcej. :) 