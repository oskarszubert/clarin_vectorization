Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 sierpnia 2011, 3:14   0   Raport dotyczący powiązania ilości IQ z przeglądarką internetową był oszustwem? Dwa dni temu mój redakcyjny kolega Wiktor pisał o badaniach przeprowadzonych przez firmę AptiQant na użytkownikach internetu. Jak się okazało, użytkownicy Internet Explorera mieli IQ niższe od osób korzystających z Chrome czy Firefoxa. Jak podał serwis BBC zbyt wiele faktów z raportu (dotyczących samej firmy) się nie zgadza. Coś tu śmierdzi… i to mocno.  Firma twierdziła w raporcie, że istnieje od 2005 roku. Niestety, jak się okazuje domenę dla firmy zarejestrowano 14 lipca. Pierwsza poszlaka została znaleziona. Następnie osoby zaangażowane w sprawę doszły do dość zaskakującego odkrycia. Obrazki na stronie AptiQuanta zostały zaczerpnięte od firmy mającej swoją siedzibę w Paryżu. Niejasne staje się więc kto stoi za badaniami; firma nie wspominała nic o paryskim oddziale, wiek domeny nie zgadza się.    Data rejestracji domeny (źródło: TheNextWeb)   O powiązaniu wyboru przeglądarki z ilością IQ napisały takie serwisy jak Forbes czy CNN. Jeśli okaże się, że firma jest fikcyjna, można będzie dojść do wniosku, że polskim i zagranicznym mediom (tak, nam także) można bez problemu wcisnąć nieprawdziwy, fałszywy raport z nigdy niedokonanymi badaniami. Na szczęście czytelnicy stoją na straży. 