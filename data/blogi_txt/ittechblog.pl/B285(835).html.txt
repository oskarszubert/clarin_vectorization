Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 24 kwietnia 2010, 5:11   6 Agora “u boku” Google Google podpisało umowę z Agorą – jedną z największych spółek medialnych w Polsce. Umowa dotyczy utworzenia specjalnych kanałów w serwisie YouTube.  Polska firma otrzyma dostęp do technologii YouTube Content ID. Celem jest publikowanie materiałów w największym serwisie z usługami wideo na specjalnie utworzonych do tego celu kanałach.  Za porozumieniem obu stron, serwis YouTube będzie mógł na tych kanałach sprzedawać  reklamy (InVideo – reklama w klipie filmowym, display – reklamy na klipie wideo, które możemy zamknąć oraz pre-roll – krótki materiał filmowy przed właściwym klipem). Polska firma z kolei otrzyma dostęp do wyżej wspomnianej technologii YT Content ID. Jest to mechanizm, który identyfikuje treści  należące do wydawcy. Agora będzie więc mogła blokować i śledzić filmy do nich należące. Agora to także pierwsze w Polsce wydawnictwo, które nawiązało współpracę partnerską z Google na dostawę treści do serwisu YouTube. Powstaną kanały Gazeta.pl i    Wyborcza.pl, dodatkowo powstanie jeszcze jeden dedykowany poszczególnym serialom tworzonym przez A2    Multimedia (Agora jest współwłaścicielem tej spółki). Już na starcie ma być dostępnych podobno kilka tysięcy klipów, będzie więc co oglądać. 