Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 24 czerwca 2010, 7:44   4   Koniec RapidPoints i RapidDonations na Rapidshare Rapidshare, wiodący serwis pozwalający na hostowanie plików na zewnętrznych serwerach niespełna tydzień temu poinformował użytkowników o tym, że za uploadowanie plików nie dostaną oni już RapidPoints.  RapidPoints to punkty uzyskiwane wtedy, gdy ktoś ściągnie plik przez nas wrzucony na serwer Rapidshare. Za każde 100MB posiadacz konta w serwisie otrzymuje pewną ilość punktów (w zależności od typu konta i tego, czy punkty zliczają się do Free czy zwykłych RapidPoints). Za zebrane punkty można przedłużać własne konto premium lub tworzyć nowe (i nie tylko). Ale koniec z tym. Rapidshare kończy z RapidPoints. Powodem jest fakt, że wiele plików wrzucanych na serwery Rapida łamie prawo. Pokuszę się o stwierdzenie, że ponad połowa plików na serwerach Rapida to “piraty”. Firma stara się usuwać takie pliki, jednak słabo jej idzie. To prawdopodobnie wynika z faktu, że np. gry wyszukiwane są po nazwie pliku. Jak informuje Rapidshare, nikt nie utraci dotychczas zdobytych RapidPoints. Można je wykorzystać do 6 Lipca tego roku. W następnych dniach konta typu Collector będą mogły być przekonwertowane na Premium Account, punkty ze starego konta zostaną przelane. Program RapidPoints zostanie zakończony 1 Lipca tego roku. Rapidshare zawiesza także program dotacji dla organizacji charytatywnych. Polega to na tym, że za zebrane punkty wymieniać można na prawdziwe pieniądze, które wędrują do organizacji takich jak Caritas czy Amnesty International. Rapidshare zastanawia się, w jaki sposób przywrócić program podobny do RapidPoints w przyszłości. Jednocześnie firma zapewnia, że za sprowadzanie nowych klientów nadal będziemy wynagradzani. A wy co myślicie o takim podejściu? Moim zdaniem wiele kont nie zostanie przedłużonych, a większość “warezowiczów” zrezygnuje z Rapida choćby na rzecz Hotfile`a, który zdobywa popularność. Wiele osób przedłużało konta właśnie za punkty. Myślę, że taka polityka się nie opłaci, choć Rapidshare na pewno zyska w oczach osób korzystających z legalnego oprogramowania. 