Krzysztof Kotkowicz    Nie lubię ludzi którzy odwalają chałę, piszą bzdury i twierdzą potem, że coś innego im chodziło po głowie. Spider's Web już się o tym przekonał nie raz, a i Antyweb czasem dostaje ode mnie w komentarzach po pupie.    Sieć jest moim naturalnym środowiskiem. Ja tu po prostu mieszkam. @LANcaster   Email   Krzysztof Kotkowicz, 3 listopada 2012, 12:14 I znów przekręt na Grouponie! Tym razem szybko i ostrzegawczo. Przez najbliższe kilka dni Groupon wraz z firmą Yamo sp. z.o.o. z Piaseczna będą próbowali szukać jeleni na zakup tabletu. W ofercie Blackberry Playbook z 64GB pamięci i Androidem na pokładzie. Zaraz, moment! Blackberry z Androidem?! Wchodzę na stronę BlackBerry i dowiaduję się, że:  Wracam ponownie do Groupona i licząc jedynie na pomyłkę w tytule, przewijam do specyfikacji technicznej, a tam jak wół stoi: Specyfikacja techniczna:  Przekątna ekranu: 7″ Rozdzielczość ekranu: 1024 x 600 Procesor (częstotliwość): 1 GHz Wbudowany dysk: 64 GB System operacyjny: Android 2.0 Pamięć operacyjna: 1 GB Wi-Fi: 802.11 b/g/n GPS: tak Bluetooth: tak Wyjście wideo: microHDMI Pozostałe złącza: microUSB Kamera: 5Mpix (tył) + 3Mpix (przód) Wymiary: 19,4x13x1 cm Waga: 425 g  Do tego okazuje się, że tablet, który tutaj ze zniżką możemy dostać za 999 zł, na allegro dostępny jest za całe 749 zł:  Nie jest to pierwszy raz, gdy Groupon daje ciała, ale tym razem osoby nieobeznane z tematem mogą przypadkiem zamiast pełnowartościowego tabletu zakupić sprzęt, który daje użytkownikowi protezę Androida, umożliwiając zainstalowanie części Androidowych aplikacji, przy czym nie obywa się to bez komplikacji. Jestem ciekaw, na ile jest to działanie Groupona z premedytacją, a ile w tym ignorancji i braku chęci do weryfikowania oferty, którą otrzymali od sprzedawcy. Źródło: Groupon 