Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 8 marca 2009, 8:09   14   Aktualizacja / Upgrade Windows 7 RC 7048 Upłynęło zaledwie parę dni od mojej recenzji Windows 7 beta 7022 a już z MS wyciekła kolejna, nowsza kompilacja oznaczona numerem 7048. Dzisiaj aktualizowałem więc Windows 7 beta 7022 do 7048, która ma być już oficjalną wersją RC :)  Co do procesu aktualizacji nie poszedł od ręki. Pierwszą przeszkodą był brak miejsca. Było co prawda wolne około 8GB na systemowej partycji, ale W7 zalecił minimum 16GB. Nie obyło się też bez odinstalowania Aviry. Po tych poprawkach i ponownym uruchomieniu Windows 7 moje zadanie ograniczyło się do odpalenia instalatora z poziomu Windowsa i postępowanie wg wskazówek. Zacząłem o 12:50 (nie licząc 10min które poświęciłem na przygotowania do aktualizacji). Instalator sprawdził dostępne aktualizacje i zaczął proces kopiowania / zmieniania plików systemowych (+2,5GB). O 13:30 a więc po 40 minutach aktualizacja doszła do momentu transferu aplikacji i ustawień (i było to w moim przypadku 222487 jednostek. Piszę jednostek ponieważ trudno rozgryźć tę liczbę. Nie są to przecież jedynie pliki ale również i ustawienia systemowe i aplikacji). Proces transferu i migracji z poprzedniej bety zakończył się o 13:55, a więc trwał 25 minut. Cała aktualizacja systemu zajęła więc subiektywnie 65 minut. Moje wyliczenia co do ilości plików itp. ułatwią Wam ocenę tego ile Wam zajmie ten cały proces. Czy warto aktualizować? Na pewno tak. Szybkie podsumowanie zmian:  Pełne Language Packi. Nowe ikony Kalkulatora, Painta i Notatek. Nieco poprawione ikony w bibliotece. Drobne zmiany w Windows Media Center (nowe ikony, funkcje). Nowe podświetlenie przycisku Start (kółeczka). Nowy widok w Eksploratorze Windows. Dodano kilka skrótów klawiszowych. Internet Explorer 8 RTM.  Została również dodana możliwość usunięcia z systemu następujących programów i usług: Windows Media Player Internet Explorer Windows Media Center Windows DVD Maker Windows Search Mechanizm obsługi gadżetów pulpitu Moduł rozpoznawania pisma odręcznego Narzędzia faksowania Przeglądarka plików XPS Moduł rozpoznawania odręcznego pisma  Ale teraz konkrety :) Zmiany w Interfejsie  W wersji RC dodano funkcję Aero Peek, która zintegrowana została z skrótem przełączania między oknami  (ALT + TAB). Gdy najedziemy po wciśnięciu kombinacji klawiszy ALT + TAB na miniaturkę otwartego okna to reszta pozostałych okien zostanie oznaczona tylko ramkami i cieniami.    Skróty klawiszowe – Gdy użyjemy kombinacji Przycisk Windows + 1,2,3,4 (kolejność programów na pasku zadań) to uruchomimy daną aplikację, bądź też przełączymy się między już otwartymi. Modyfikacji poddany został  pasek zadań. Zastosowano nowy algorytm przydzielający określone miejsce dla otwartych aplikacji. Uzyskano oszczędność od około 24% do 39% powierzchni w zależności m.in. od rozdzielczości ekranu oraz wielkości ikon. Uzyskane oszczędności prezentuje poniższa tabelka:    Gdy przełączamy się między oknami, zaznaczenie nie ogranicza się jedynie do miniatur programu ale całego miniokna:    Jumplista czyli lista otwartych plików przy pomocy programu X a Menu Start została ograniczona do 10 plików (przy okazji widzicie jak wygląda nowa ikonka START):    Wiele zmian w interfejsie niestety nie mogłem przetestować ponieważ dotyczą wyłącznie ekranów dotykowych i ogólnie sterowania dotykiem z obsługą m.in. multitouch itp.  Zmiany systemowe: Panel Sterowania   Możliwość blokowania systemu po X czasie. Zmianom uległ UAC czyli Centrum kontroli kont użytkownika. Wszelkie zmiany przez użytkowników o niższych uprawnieniach będą musiały być akceptowane przez usera o wyższych uprawnieniach dla określonego obszaru systemu. Lepsze zarządzanie tematami. Nowy plan zasilania – wysoka wydajność. W Kontroli konta użytkownika (UAC) zostały wprowadzone modyfikacje w celu zwiększenia bezpieczeństwa systemu. Wprowadzone zmiany przez osoby w systemie będą musiały być potwierdzone przez użytkownika posiadającego określone uprawnienia.    Centrum zarządzania urządzeniami „Device Stage”   „Device Stage” służy do zarządzania urządzeniami. W RC zwiększono ilość obsługiwanych urządzeń. Nowe urządzenia również łatwiej integrują się z systemem.    Windows Media Player   Ulepszeniu w wersji RC systemu Windows 7 poddany został kodek AVCHD (Advanced Video Codec High Definition) stworzony dla kamer cyfrowych oraz format o rozszerzeniu MOV, który obsługiwany jest przez QuickTime. Uproszczenie interfejsu. Dużo usprawnień i poprawienie stabilności.   Menu START  Oprócz nowej grafiki i animacji Loga Windows, w Menu Start zwiększono szybkość reagowania na 50-100ms czyli z 85% bety do 92% w RC.    Eksplorator Windows i Biblioteki  Rezygnacja z funkcji tworzenia bibliotek poprzez przeciągnięcie folderu myszką do biblioteki. Teraz można kopiować a nie tylko przenosić. Ulepszona struktura plików i ich lokalizacja. Lepsze uporządkowanie danych. Klawisz Logo Windows + E otwiera Mój Komputer. Zwiększone możliwości opcji trybów podglądu sortowania plików.  Z ciekawostek: Jeśli jest aktywne połączenie z Internetem aktualizator Windows7 sprawdza czy na serwerach MS nie znajdują się nowsze wersje modułów i w razie potrzeby ściąga je w trakcie aktualizacji. W procesie aktualizacji systemu najwięcej czasu poświęca migracja ustawień ustawień, zainstalowanych aplikacji oraz plików czy dokumentów. W moim przypadku to było kilkanaście programów oraz około 7GB dodatkowych danych. Przed upgradem należy koniecznie odinstalować wszelkie aplikacje chroniące system i pliki typu firewalle i antywirusy. Instalator sam nam o tym przypomni. Sama aktualizacja systemu spowodowała przyrost objętości folderu systemowego o ponad 2,5GB więc skok z 7022 do 7048 jest raczej spory. Nawigację po nowym buildzie W7 ułatwił mi portal Vista.pl więc polecam i Wam jego lekturę :) Build 7022 a 7048? W porównaniu z buildem 7022: 1. Poprawiono kompatybilność z programami typu Anti Virus / Internet Security (m. in. z produktami firmy Symantec (Norton Internet Security oraz Norton 360 3.0 beta), które działały na buildzie 7000, lecz przestały na 7022. Tak więc Avira wyleciała i wrócił u mnie NIS2009 :) 2. Powiększono standardową bazę sterowników (dzięki temu nawet nie trzeba instalować oprogramowania Neostrady do Livebox’a TP czy karty usb WiFi – wystarczy podać klucz WEP). 3. Naprawiono błąd (obecny wyłącznie w buildzie 7022), który powodował, że komputer czasami nie chciał się wyłączyć / zrestartować. 4. Zmniejszono zużycie pamięci RAM, chociaż W7 ma inaczej zaprogramowaną alokację więc tu trudno powiedzieć czy to spowoduje zwiększenie wydajności czy też nie. 