Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 16 stycznia 2012, 12:53   2   TOP100 – Powrót rankingu największych firm hostingowych  Portal WebHostingTalk.pl wraz z partnerami: dhosting.pl, kei.pl, s-net.info oraz networkcommunication.pl wznowiło, po wielu latach przerwy, oficjalny ranking TOP100 największych i najszybciej rozwijających się firm hostingowych w Polsce. TOP100.wht.pl będzie służyło zarówno klientom przyglądającym się branży jak i firmom, pozwalając im śledzić konkurencję i motywować ich do działania. WHT weszło w oficjalną współpracę z blisko 30 firmami, zarówno tymi dużymi jak i mniejszymi, a równolegle trwają rozmowy z pozostałymi uczestnikami rynku. W rankingu mamy skatologowane ponad 200 firm hostingowych. WHT monitoruje blisko 3 000 000 domen, w tym do rankingu zostało uwzględnione obecnie ponad 1 800 000. Trwają rozmowy z RIPE oraz Naskiem aby ranking był jeszcze bardziej dokładny. Jak mówią twórcy, TOP100 jest i będzie rankingiem w pełni niezależnym od firm hostingowych, a każdy podmiot uczestniczy w nim na takich samych warunkach. Obecnie opiera się na robocie internetowym oraz na imporcie list domen od firm, które taką możliwość udostępniają i otwarcie pokazują ile domen obsługują. Liczba domen sugeruje ilu mniej więcej klientów pozyskali. Wszystkie domeny są wielokrotnie weryfikowane i do rankingu zaliczane są jedynie te, spełniające określone kryteria. Ranking pozwoli odwiedzającym na bieżąco śledzić rozwój rynku oraz firm na nim uczestniczących. To pierwszy etap integracji firm hostingowych w innym miejscu, już wkrótce odsłona kolejnych funkcjonalności dla firm oraz ich klientów. Zapraszamy na top100.wht.pl :) 