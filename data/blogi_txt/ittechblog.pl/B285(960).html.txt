Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 3 czerwca 2010, 1:24   5   Przyspieszenie Windows 7 – optymalizacja z użyciem sunrise2k7 Użytkownicy Windows 7 raczej nie cierpią na niedostatek pamięci czy problemy z wydajnością. Niemniej jednak warto wycisnąć nieco więcej z systemu. Jeśli uda nam się zyskać choćby 5% wydajności – to już jest sukces. Chętnie podzieliłbym się poradnikiem na temat pełnej optymalizacji Windows Seven, jednak ten temat zostawię na deser. Dzisiaj mam zamiar pokazać Wam bardzo ciekawy program, jakim jest Sunrise 2k7. Sunrise 2007 to narzędzie podobne do znanych Tewak XP czy xp-AntiSpy. Działanie sunrise2k7 polega na dostarczeniu użytkownikowi masy opcji, dzięki którym będzie mógł dostosować system do własnych potrzeb. Usunięcie pewnych funkcji systemowych czy wyłączenie usług spowoduje, że Windows będzie działać szybciej i wydajniej. Pamiętajmy jednak, że nic nie zastąpi nam modernizacji sprzętu w postaci dołożenia pamięci RAM czy wymiany starego HDD ATA na SATA II.  Wiele ciekawych opcji to niewątpliwie zaleta programu. Z funkcjonalności, którym warto się przyjrzeć niewątpliwie na uwagę zasługują:  Blokowanie dostępu do niektórych funkcji systemowych Funkcjonalności związane z Windows Update Wyłączanie usług Ustawienia dotyczące czasów reakcji funkcji systemowych (np. rozwijanie menu Start) Menu kontekstowe i wyłączanie obiektów widocznych w menu kontekstowym Dostosowywanie ikon w Mój Komputer i menu kontekstowym Konfiguracja menu start  To oczywiście nie wszystkie opcje. Warto przyjrzeć się temu programowi z bliska i pobawić się opcjami, które dostarcza. Przypominam o stworzeniu punktu przywracania systemu i ewentualnej kopii rejestru na wypadek, gdyby coś poszło nie po naszej myśli. 