Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 3 października 2010, 3:09   4   AdTaily wprowadza reklamy tekstowe w widgetach Który polski internauta nie widział chociaż raz widgetu najpopularniejszej otwartej sieci reklamowej w Polsce – AdTaily? Chyba tylko zatwardziali “adblockerzy”. ;) Wydawałoby się, że wszystko już zostało zrobione i AdTaily przestanie się zupełnie rozwijać. Nic bardziej mylnego. Jest nowość, szkoda tylko, że nie wszystko zostało dopięte na ostatni guzik. Jednak znając skuteczność ich supportu, wszystko zostanie dodane/poprawione w najbliższym czasie. Dzisiaj wieczorem Blipa obiegła informacja o odświeżeniu interfejsu kupowania reklam w widgetcie AdTaily. Z ciekawości zajrzałem i się bardzo miło zaskoczyłem. Oprócz liftingu pojawiły się reklamy tekstowe. Jeżeli ktoś nie ma pomysłu na grafikę może zamiast niej wrzucić tekst na jednym z przygotowanych przez AdTaily teł (stylu). Rewelacja! Dodatkowo pojawiło się rozwijane menu, z którego reklamodawca wybiera przez ile dni chce, aby jego reklama się wyświetlała, razem z ceną podaną w nawiasie. Niestety nie jest tak słodko jakby się mogło wydawać. Ja wyłapałem kilka rzeczy, które mi się nie podobają:  Widget rozjeżdża się w prawą stronę na formularzu wyboru reklamy (widać to na stronach, gdzie widget jest maksymalnie przy prawej krawędzi). Żeby zobaczyć to co się “ucięło” należy ręcznie przewinąć okno strony. Widget rozjeżdżający się za linię strony Reklamy tekstowej nie można kupić inaczej jak przez widget! Choć ja to tłumaczę tym, że do wyglądu każdej strony trzeba dobrać wygląd, tak aby nasza reklama była skuteczna. Na jednej stronie czerwone tło może wyjątkowo razić w oczy, a na drugiej nie będzie się w ogóle wyróżniać. AdTaily coś już pisało o rabatach. Teraz wprowadzili listę z wyborem długości trwania kampanii i nic z tego nie wynika. Niestety wydawca nie może ustawić rabatu w ramach swojego widzimisie. Skoro już wprowadzają taki mechanizm, to mogliby o tym pomyśleć.  Nie patrząc w ogóle na wady – jestem zachwycony! Widać, że ekipie AdTaily nie brakuje pomysłów. Myślałem, że następnym krokiem ew. rozwoju tego systemu będą jednak jakieś większe niż 125×125 pikseli formy reklamowe. W dodatku style reklam tekstowych są bardzo estetyczne i łatwo dopasować odpowiednią dla siebie formę. Przetestować i zobaczyć nowy widget możecie na NotFunny.pl . Dziękujemy administracji za współpracę przy tworzeniu tego wpisu. :) 