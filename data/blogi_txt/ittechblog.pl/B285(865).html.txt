Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 maja 2010, 6:35   1   Rosjanie chcą poprawić swój wizerunek poprzez gry komputerowe  Rosyjskie Ministerstwo Komunikacji zleciło studiu 1C tworzenie gier, które mają poprawić wizerunek Rosji na świecie. Dotychczas gry wydawane przez światowe studia ukazywały Rosję w nieciekawym świetle. Karabiny z “poprzedniej epoki”, przestarzały sprzęt, czy rupiecie zamiast prawidłowego i porządnego uzbrojenia żołnierza – tak świat zapamiętał Rosjan w grach komputerowych.  Studio 1C odpowiada przede wszystkim za ceniony symulator lotów IL-2 Sturmovik. Rząd Rosji chce, aby firma tworzyła gry komputerowe na jego zlecenie. Mają one ukazać Rosjan jako kraj, gdzie żołnierze są doskonale uzbrojeni i wyszkoleni.  Przede wszystkim studio ma za zadanie opracowywać gry bardzo realistyczne. Ponadto gry Studia 1C mają pokazywać zdobycze technologiczne naszych wschodnich sąsiadów, czy sukcesy wojenne dawnego ZSRR i Rosji. Wstępny budżet wynosić ma 24 miliony dolarów. Rząd Rosji w razie potrzeby może w mig go zwiększyć – pięciokrotnie. Dla porównania budżet Call of Duty: Modern Warfare 2 wynosił nieco ponad 50 milionów dolarów.  Na pierwsze nowinki ze studia 1C musimy niestety trochę poczekać. Jesteśmy jednak ciekawi, jak Rosja owinięta od wieków propagandą, ukaże swój kraj w grach komputerowych. Dotychczas wszystko widzieliśmy od drugiej strony. Teraz się to zmieni i sprawdzimy, jak Rosja widzi siebie samą. [ź] chip.pl 