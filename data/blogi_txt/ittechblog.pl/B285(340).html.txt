Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 4 listopada 2008, 7:45   4   Firefox “w kółko” Standardowy model menu kontekstowego, w którym dostępne opcje umiejscowione są jedna pod drugą, towarzyszy nam od lat, z pewnością wielu użytkownikom tego typu rozwiązanie wydaje się jedynym możliwym. Innego zdania są projektanci interfejsów, którzy nieustannie szukają nowych, bardziej użytecznych rozwiązań. Jednym z takich właśnie projektantów jest Jono DiCarlo pracujący dla Fundacji Mozilla. Zaproponował on zmiany w prezentacji zawartości menu kontekstowego, które mogłyby wpłynąć na wygodę obsługi aplikacji przez użytkownika. Jego zdaniem godnym uwagi rozwiązaniem jest menu kontekstowe oparte o model okręgu, w którym każda z dostępnych opcji jest usadowiona w tej samej odległości od punktu początkowego. Dla użytkowników Firefoksa 3 DiCarlo przygotował prostą demonstrację swojego pomysłu – dostępna jest ona na jego stronie internetowej. Model kołowego menu kontekstowego znany jest dobrze już od jakiegoś czasu użytkownikom aplikacji Maya 3D. Nawet sama Mozilla pracowała kiedyś nad tym mechanizmem, ale ze względów na pewne ograniczenia prace te zostały porzucone. Źródło: WebMonkey   dobreprogramy.pl 