Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 11 stycznia 2011, 2:50   4   Śledzenie paczki od Allegro przez Gadu-Gadu Allegro wprowadziło dzisiaj nowy sposób monitorowania przesyłki zakupionej drogą licytacji lub poprzez “kup teraz”. Jej status można obserwować w każdym programie, który obsługuje protokół Gadu-Gadu.  Paczki, które można obserwować dotyczą przewoźników RUCH S.A., UPS, DHL , GLS oraz InPost. Aby śledzić na bieżąco przesyłkę należy dodać do listy kontaktów bota o numerze GG: 600. Aby sprawdzić miejsce, w którym znajduje się nasza paczka należy napisać do bota wiadomość według wzoru: paczka OPERATOR NUMER_PACZKI, przykładowo paczka InPost 9999992324. Użytkownicy Allegro mogą także otrzymywać od bota automatyczne powiadomienia o każdej zmianie statusu paczki. Aby móc skorzystać z tego dobrodziejstwa należy aktywować swój numer GG na koncie w Allegro.  Następnie przechodzimy kolejno Moje konto - Ustawienia - Powiadomienia - Gadu-Gadu - opcja „Powiadomienia o statusie przesyłki”. Informacja na temat zmiany statusu przesyłki będzie przekazywana od momentu wpisania przez sprzedającego numeru przesyłki na karcie płatności, do momentu dostarczenia przesyłki do odbiorcy. Jest to niewątpliwie pomocna usługa. Allegro ma zamiar skrócić drogę od kupna towaru do momentu jego otrzymania przy okazji zapewniając nas na każdym kroku, że zakupiony towar otrzymamy. [ź] media.allegro.pl 