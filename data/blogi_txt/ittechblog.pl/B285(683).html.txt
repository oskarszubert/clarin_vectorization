Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 16 stycznia 2010, 7:35   14   Mozilla Weave już jako 1.0 RC  Dosłownie parę dni temu projekt Mozilla Weave uzyskał status RC. W paru słowach co to w ogóle jest. Projekt przy pomocy wtyczki pozwala nam synchronizować zakładki/historię/hasła/formularze czyli jest odpowiednikiem Opera Link czy implementacji w Google Chrome. Różni się jednak od nich jedną, ważną być może dla wielu z Was, funkcją. Do wyboru mamy opcję synchronizacji przy pomocy serwerów Mozilli lub … naszych własnych. Dla maniaków prywatności w sam raz :) Możemy synchronizować wszystko, lub wybrane elementy. W przypadku synchronizacji z serwerami Mozilli na moim łączu UP 384kbps Firefox Weave poradził sobie zdecydowanie szybciej od Opera Unite. Wady? Na razie mam tylko jedną – brak zarządzania zgromadzonymi danymi przez www. Kiedy to się przydaje? Gdy jesteśmy u znajomych / w kafejce a chcemy mieć dostęp do swoich zakładek. Tutaj nic nie jest przesądzone, bo raz że to jednak jeszcze wersja RC usługi a dwa, że Mozilla udostępnia API dla programistów, więc być może już wkrótce będziemy mogli tym zarządzać. Do tej pory korzystałem z Google GBookmarks jako wtyczki do Firefoxa służącej do synchronizacji zakładek, więc teraz mogę ją już wyrzucić. Do zarządzania hasłami mam LastPass i on póki co zostaje. Blisko półtora roku temu pisałem o końcu Google Browser Sync .. w końcu mamy następcę :) 