Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 grudnia 2010, 2:06   0   McDonald’s i 100 innych firm okradzione McDonald’sowi i około 100 innym podmiotom wykradziono imiona, nazwiska oraz adresy e-mail znajdujące się w bazach danych firmy SilverPop. Firma ta odpowiedzialna jest za e-mail marketing w obrębie ponad stu znanych marek.  Na szczęście nie wykradziono żadnych haseł czy numerów kart kredytowych. Patrząc na całą tę sytuację przypomina się przedwczorajszy hack firmy Gawker Media – na szczęście tym razem nie ma obawy o to, że atakujący mogą włamać się na czyjeś konta w serwisach internetowych. Złodziej może co najwyżej rozesłać spam; nie ma mowy, aby wykradzione dane mogły posłużyć mu do innych celów. Poza McDonald’sem okradziono także deviantART, Mazdę i giganta bankowego – Santander. Nie wiadomo jeszcze, w jaki sposób udało się skraść bazy e-maili – FBI twierdzi, że atak przeprowadzany był spoza terytorium Stanów Zjednoczonych. Baza adresów e-mail firmy SilverPop wyceniana jest na miliony dolarów. [ź] downloadsquad.com, obrazek w nagłówku: The Neon Museum 