Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 16 kwietnia 2010, 9:51   15 Google planuje uwolnić kodek wideo Truemotion VP8? Jak donosi serwis NewTeeVee, Google planuje  wydać na wolnej licencji zaawansowany kodek wideo Truemotion VP8. Jest to informacja nieoficjalna, jednak zdają się  ją potwierdzać różne źródła, w tym, związane bezpośrednio z gigantem z  Mountain View. Jest wielce prawdopodobne że, Google swoją decyzję o  uwolnieniu VP8 ogłosi na zbliżającej się konferencji dla programistów  Google I/O, która ma się odbyć pod koniec maja.  19 lutego 2010 Google sfinalizowała transakcję  zakupu firmy On2 Technologies, specjalizującą się w w technologiach  wideo. Od tego momentu spekuluje się, że wyszukiwarkowy gigant chce  uwolnić zakupioną przez siebie technologie, by tym samym przyśpieszyć  prace nad otwartym standardem wideo, który będzie można zastosować w HTML5. HTML5 wprowadza obsługę wideo  osadzonego na stronie internetowej, jednak nie wskazuje standardu  kodowania. W kwestii wyboru standardu nie ma porozumienia, stąd twórcy przeglądarek internetowych stosują, albo wolny i otwarty kodek OGG  Theora, albo zaawansowany technologicznie h.264, ten ostatni jest  obecnie najpopularniejszym i najczęściej stosowanym kodekiem w sieci.  h.264 został spopularyzowany wraz z nastaniem ery High Definition i  zapotrzebowaniem na wysoką jakość, a taką właśnie zapewnia. Dlaczego więc  Google tak bardzo zależy na spopularyzowaniu VP8, dlaczego chce go uwolnić? Po  pierwsze, firma czyni starania by spopularyzować otwarty kodek wideo,  wspierając wraz z Mozillą rozwój OGG Theora, pracuje nawet nad  przeniesieniem tego formatu do urządzeń mobilnych. Jednak mimo wsparcia,  Theora nadal daleka jest od ideału, a przy tym kompresja nie jest  najlepsza. Tak więc na dzień dzisiejszy zastosowanie Theory nie daje,  poza otwartością i brakiem potrzeby uiszczania opłat licencyjnych – tak  jak to ma miejsce w przypadku h.264 – dużych korzyści. Porównanie jakości kompresji obrazu przy użyciu OGG Theora i h.264  Po drugie, On2  Technologies (twórca kodeka VP8), chwali się wysoką jakością, doskonałą  kompresją, która – jak piszą – daje nawet o 40% mniejszy plik wynikowy w  porównaniu do h.264, a przy tym zachowuje porównywalną jakość.  Porównanie jakości kompresji obrazu przy użyciu h.264 i VP8  Po trzecie, jak  wiemy Google jest – głównie za pośrednictwem YouTube – jednym z największych dostawców wideo w sieci. Gdyby więc udało się spopularyzować VP8 i stał się on standardem, to być może w niedalekiej  przyszłości udałoby się uwolnić od ociężałego Flasha stosowanego do  odtwarzania wideo, na rzecz HTML5 ze swoim tagiem video. Do tego  o wiele lepsze parametry kompresji, przy zachowanej wysokiej jakości,  znacznie odciążą łącza i przyczynią się do ogólnej poprawy wydajności.  Myślę również, że poprawę wydajności będą mogli odczuć posiadacze starszych maszyn. Summa Summarum wszyscy na tym zyskamy, ale droga do  otwartego standardu i jego popularyzacji nie będzie łatwa. Za h.264  stoją duże firmy, dekodowanie wspiera duża ilość sprzętu, a sam format  jest bardzo popularny. Cóż nam zwykłym  zjadaczom treści internetowej przyjdzie jeszcze poczekać na wyniki tej  “małej” walki kodeków, walki, która tak naprawdę dopiero się zaczyna… [ź] newteevee.com 