Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 października 2011, 11:14   4   Android 4.0 Ice Cream Sandwich oraz Nexus Prime – przecieki Najnowszy, mający zakończyć erę fragmentacji Androida, system mobilny od Google pierwotnie zadebiutować miał 11 października na konferencji “Unpack”. Firmy Samsung oraz Google pokażą swój telefon – Nexus Prime (lub Galaxy Prime) – nieco później. Jak twierdzą ich przedstawiciele “to nie jest dobry czas na prezentowanie nowych produktów”. Prawdopodobnie decyzja ma jakiś związek ze śmiercią Steva Jobsa. Ze wszystkich stron sieci, napływa do nas coraz to więcej informacji, plotek, przecieków. W przypadku iPhone’a 4S większość z nich okazała się prawdą. W takim wypadku – znając domniemaną specyfikację Nexusa Prime – nie ma co czekać na konferencję. Podajemy Wam więc najciekawsze doniesienia o Androidzie 4.0, jak i o najnowszym Nexusie.  Wygląd Androida 4.0 Funkcjonariusze AndroidPolice wrzucili do sieci masę zdjęć i nieco artykułów, poświęconych najnowszemu systemowi mobilnemu Wujka G. Nic nie odda lepiej działania systemu, niż obejrzenie filmiku nagranego przez ekipę MyDroidWorld.  Poniżej przedstawiamy galerię screenshotów z systemu. Prawda, że wygląda świetnie? Nexus Prime / Galaxy Prime Nexus Prime to przede wszystkim ogromny, 4,65-calowy (1280 x 720px) ekran dotykowy (pamiętacie Galaxy Note?) wykonany w technologii Super AMOLED HD. Aby dostarczyć mu energii, inżynierowie wsadzą pod klapkę baterię o pojemności co najmniej 1750 mAh (niektóre media spekulują, że może być to bateria o pojemności nawet 2050 mAh). Telefon będzie nieco zakrzywiony (różnica pomiędzy najwyższym a najniższym punktem łuku ma wynieść niespełna centymetr). Procesor? Texas Instruments OMAP 4460 dual-core Cortex A9 o taktowaniu 1,2GHz na rdzeń. Procesor ten wyciąga ponoć 1,5GHz, zapewne wiele osób po prostu go podkręci. Do tego 1GB RAM i 32GB pamięci wewnętrznej. Nexus Prime / Galaxy Prime   Dodatkowe informacje:   Aparat 5MPx z tyłu urządzenia i kamerka 1,3MPx z przodu, wsparcie dla LTE i HSPA, modem Wi-Fi a/b/g/n, moduł NFC,   Google+ 2.0 Redaktorzy portalu AndroidPolice odkryli także, że dla Androida 4.0 dostępna jest najnowsza, niedostępna jeszcze w Markecie wersja aplikacji Google+. Niestety owi redaktorzy dopiero podzielą się z nami dokładnymi informacjami na temat jej działania, zwrócili oni jednak uwagę na pewien szczegół, który wydaje się nieco dziwny. Dotychczasowy Messenger (Huddle – Natłok) oraz Konwersacje zmienią nazwę na… Chords, czyli: struny lub akordy. Inżynierowie odpowiedzialni za aplikację mają słabą wyobraźnię… Poniżej prezentujemy galerię ze zrzutami ekranowymi najnowszej, niedostępnej jeszcze wersji Google+ 2.0. [ź] internetzona.pl, androidpolice.com 