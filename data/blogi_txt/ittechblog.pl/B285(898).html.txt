Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 15 maja 2010, 9:47   3 Android rośnie w siłę – 65.000 telefonów sprzedawanych dziennie Został tydzień do konferencji Google I/O na której Google ma przedstawić m.in. nową wersję Androida oznaczoną numerkiem 2.2 (Froyo). Popularność tego systemu dla urządzeń mobilnych zaskakuje nawet samych twórców, kto by bowiem pomyślał, że system, który pierwszy raz na rynek trafił niecałe półtora roku temu, odniesie taki sukces (w tym czasie Apple sprzedał już 10 milionów iPhone’ów). Jest czym się chwalić CEO Google, Eric Schmid mówił, że dziennie na całym świecie sprzedaje się 65.000 smarfonów wyposażonych w ich system. To nie powinno dziwić, urządzenia (telefony) z tym systemem to 34 różnych modeli sprzedawanych w 49 krajach - jak widać zasięg jest duży. Nowa wersja systemu zapowiada się bardzo ciekawie, a głównemu konkurentowi firmie Apple problemy z patentami (wojna którą, sami rozpoczęli) oraz konflikt z Adobe na pewno nie ułatwią walki o rynek. Do tego trzeba dołożyć zacieśnienie współpracy Adobe z Google (integracja Flasha z Androidem), współpraca Google z Verizon (tworzą wspólnie tablet) ogromny wzrost liczby oprogramowania w sklepie z aplikacjami dla systemu (Android Market) oraz energooszczędne procesory Intela, z którymi Android współpracuje „out of the box”. Rywalizacja gigantów trwa w najlepsze, czekamy na ruch Apple, który niebawem zaprezentuje zapewne nowy model iPhone, może ma coś jeszcze w zanadrzu? Czas pokaże… 