Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 maja 2010, 6:47   2   Procesory Intela dla ultracienkich laptopów Intel potwierdził w piątek, że ma zamiar wypuścić niedługo na rynek nowe procesory dla ultracienkich i ultralekkich laptopów. Nowe procesory będą dostępne pod markami Intel Core i3 i Intel Core i5. Mają one zasilać laptopy, które w zamyśle twórców będą tak podręczne jak netbooki, jednak posiadać będą większy ekran i będą funkcjonalniejsze. Cena tych cudów techniki będzie się wahać pomiędzy 400$ a 800$ (na dzień dzisiejszy 1.300zł – 2.600zł). Ultracienkie laptopy będą funkcjonalne jak te znane nam dzisiaj. Ma to wystarczyć aby bez przeszkód oglądać filmy w wysokiej rozdzielczości czy uruchamiać standardowe aplikacje. Omawiane procesory posiadają mniejszą moc niż standardowe i3 i i5, niemniej jednak są szybsze od procesorów Intel Atom, używanych w netbookach. Premiera nowych i3 i i5 zapowiedziana jest mniej więcej na połowę roku. W ich produkcji wykorzystany zostanie proces produkcji 32-nanometrowej. Ponadto Intel i3 i i5 będą połączeniem procesora i karty graficznej – w jednym chipie. Zaoszczędzimy tym samym energię. Zastosowano także technologię, pozwalającą na uruchamianie dwóch wątków na jednym rdzeniu procesora. Pozwoli to osiągać jeszcze lepsze efekty. [ź] computerworld.pl 