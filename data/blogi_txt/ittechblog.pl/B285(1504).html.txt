Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 5 listopada 2010, 5:28   4   Finser.pl to łatwie zarządzanie finansami Jeśli poszukujecie aplikacji webowej, która będzie monitorować stan waszej kieszeni, to mamy coś dla Was. Już jakiś czas temu wystartował mini projekt Finser.pl. Ta niewątpliwie oryginalna aplikacja działa na zasadzie połączenia tagów, tak jak to ma miejsce na BLIPa czy Twitterze, z wykresami przypominającymi Google Analytics.  Finser ma za zadanie kontrolować nasze wydatki. Aplikacja poprzez graficzne przedstawienie stanu naszego konta, motywuje nas do oszczędzania lub zmusza do cięć w wydatkach (nasi ministrowie mogliby z niej skorzystać). Działanie Finsera opiera się na tagach i odpowiednich znakach, wstawianych przed zdefiniowane nazwy na przykład konta. Za przykład niech posłuży lokowanie naszych rezerw w poszczególnych miejscach. I tak, możemy utworzyć osobne konto bankowe, miejsce o nazwie skarpeta czy portfel, w których umieszczać będziemy nasze oszczędności. Nie jestem jak widać zbyt bogaty Finser pozwala także na tworzenie własnej składni. Serwis jest intuicyjny i łatwy w obsłudze. Dominuje kolorystyka szara z zielonymi elementami w kolorze “dolara”, co bardzo dobrze oddaje jego charakter. Aplikacja posiada oczywiście wersję mobilną. Twórca zapowiedział już nową odsłonę serwisu. Jeśli poszukujecie prostej aplikacji do kontroli waszych wydatków i takiej, która pozwoli na proste zarządzanie nimi, to Finser jest zdecydowanie wart rozpatrzenia. Ciekawa budowa aplikacji, nieskomplikowanie i szybkie działanie to jej największe atuty. 