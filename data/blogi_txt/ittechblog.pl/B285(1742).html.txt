Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 15 lutego 2011, 1:31   4   Zestaw głośników iBOX Toronto 2.1 – recenzja Głośniki to nieodłączna część zestawu komputerowego. Osobiście nie wyobrażam sobie komputera stacjonarnego bez chociażby podłączonych prostych “grajków” stereo. Oczywiście, można używać słuchawek (sam często z nich korzystam), jednak głośniki są po prostu niezbędne. Wyobrażacie sobie seans filmowy przed komputerem z drugą osobą bez takowych? W nasze ręce trafiły głośniki iBOX Toronto w systemie 2.1.  Informacje ogólne Jak już wspomniałem iBOX Toronto to głośniki typu 2.1. Oznacza to, że oprócz dwóch “satelitek” w skład zestawu wchodzi także subwoofer.  Moc głośników satelitarnych: 13 W. Moc głośnika niskotonowego (subwoofer): 15 W. Zakres częstotliwości: 30Hz – 20MHz.  Głośniki satelitarne zostały wykonane z plastiku dobrej jakości, niestety zbiera on ślady odcisków palców. Wygląda to brzydko, jednak głośniki nie są sprzętem często dotykanym, tak więc okresowe przetarcie ich szmatką powinno wystarczyć, aby uchronić je przed “odciskami palców”.  Odciski palców zbierane przez głośniki satelitarne są doskonale widoczne Subwoofer to dość ciężka, drewniana skrzynia. Wygląda przeciętnie; niczym się nie wyróżnia. Jest o wiele większy od mojego niskotonowca wchodzącego w skład Creative SBS 380. W zestawie znajdziemy także przewodowy pilot-pokrętło. Można go zamontować na ścianie biurka i za pomocą obrotowej gałki kontrolować głośność dźwięku wydobywającego się z głośników. W pokrętle znajdują się miejsca na podłączenie słuchawek i mikrofonu. Moc iBOX Toronto to bardzo mocne głośniki. Ustawienie pokrętła subwoofera “na maksa” (pokrętło znajduje się w tylnej części skrzyni) powodowało, że moje mieszkanie całe się trzęsło. Jestem ciekaw co odczuwała sąsiadka z dołu. :)  Subwoofer Głośniki na maksymalnej mocy nie trzeszczą. Grają dość czysto – melomani-amatorzy będą zachwyceni. Prawdziwi koneserzy na pewno potrzebują zestawu oferującego lepszy jakościowo dźwięk. Zalety i wady Nie będę rozwodził się nad zaletami i wadami zestawu. Postanowiłem przedstawić je w tabelce tak, aby były czytelne. Wszak zależy Wam na konkretnych informacjach, prawda?  Tylny panel w subwooferze Warto jednak napisać, że głośniki te nie są o wiele mocniejsze od moich – dwa razy tańszych – SBS-ów. Stosunek ceny do jakości (czy też ceny do mocy) przemawia raczej na niekorzyść sprzętu firmy iBOX.    Zalety:   Moc głośników satelitarnych. Moc subwoofera. Względnie czysty dźwięk. Pilot w zestawie, Bardzo długie okablowanie.   Wady:   Stosunek jakości do ceny (około 150 złotych). Plastik zbierający ślady odcisków palców. Pokrętło w pilocie nie powoduje zmiany głośności dźwięku słyszanego w podłączonych do niego słuchawkach. Brak możliwości regulacji mocy subwoofera w pilocie.      Piloto-pokrętło Odnoszę wrażenie, że gdyby zestaw ten był nieco tańszy, znalazłby uznanie na rynku. To dobre głośniki i to dobry subwoofer, jednak stosunek jakości do ceny nie jest w ich przypadku najlepszy. Jeśli szukacie fajnych, mocnych głośników i nie zawahacie się przeznaczyć na nie około 150 złotych – mogę je szczerze polecić. Zastanówcie się jednak, czy pilot-pokrętło dołączony do zestawu będzie Wam odpowiadał. Osobiście przyzwyczaiłem się do kręcenia gałką zamontowaną w jednym z głośników satelitarnych. 