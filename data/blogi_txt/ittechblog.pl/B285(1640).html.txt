Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 28 grudnia 2010, 1:12   11   Władimir Putin za wolnym oprogramowaniem. Nakazuje przejście na Linuksa Tak, tak! Oczy Was nie mylą, tytuł jest poprawny. Premier Rosji, Władimir Putin podpisał plan przejścia rządowych i państwowych systemów komputerowych z płatnych na darmowego Linuksa. Cała operacja migracji na wolne oprogramowanie jest rozłożona w czasie, trwać będzie około 4 lata i rozpocznie się według założeń już w drugim kwartale nadchodzącego 2011 roku. 17-stronicowy plan przejścia na Linuksa jest ogólnodostępny, przeczytać go można w internecie w języku rosyjskim. Jeżeli czujecie się na siłach, żeby przeczytać ten dokument, to zapoznać się z nim możecie tutaj. Plan przedstawia m.in. ogólnie założenia co do całej przeprowadzki na systemy spod znaku pingwina. Określono 5 głównych celów z przybliżonymi terminami realizacji:  2 kwartał 2011 roku: zatwierdzenie podstawowego pakietu wolnego oprogramowania w obszarach pilotażowych. 3 kwartał 2011 roku: zatwierdzenie formatów danych wspieranych przez darmowe oprogramowanie. 3 kwartał 2011 roku: opracowanie planu instrukcji dotyczących zapisywania wartości niematerialnych. 2 kwartał 2012 roku: stworzenie narodowego repozytorium. 3 kwartał 2014 roku: wprowadzenie do pakietu wolnego oprogramowania w administracji i instytucjach podatkowych.  W rosyjskim rządzie poruszano już sprawę przejścia na Linuksa, jednak sprawa dziwnym trafem ucichła pomimo poparcia kilku tamtejszych partii politycznych. Jednakże teraz, gdy sam Putin podpisał się pod tym wszystkim – klamka zapadła. Tylko nasuwa się pytanie, czy to drzemiący w Uniksowych systemach operacyjnych potencjał, czy raczej kwestie natury finansowej. Pewnie się tego  nie dowiemy, ale być może sam Putin jest fanem OpenSource. :) To bardzo pozytywna informacja dla społeczności Linuksowej. Jeżeli ten plan rzeczywiście wejdzie w życie, możemy się spodziewać nieco dynamiczniejszego rozwoju otwartego oprogramowania. [ź] techi.com 