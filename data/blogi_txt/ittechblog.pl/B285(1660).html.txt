Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 5 stycznia 2011, 3:06   1   Konkurs urodzinowy IT Tech Blog – wyniki  Wczoraj zakończyliśmy drugi etap naszego urodzinowego konkursu. Konkurencja była duża, a walka zaciekła. Zebraliśmy łącznie blisko 2 000 Waszych głosów; w głosowaniu brała udział nasza społeczność na Facebooku, która na chwilę obecną liczy około 2 900 fanów. Dziękujemy wszystkim za grę i wspólną, dobrą zabawę! Konkurs podzielony był na dwa etapy, każdy trwał 7 dni. Uczestnicy pierwszego etapu mieli za zadanie odpowiedzieć na 3 krótkie pytania testowe + jedno główne (opisowe), które brzmiało następująco: “Jak Twoim zdaniem będzie wyglądała przyszłość bezprzewodowego Internetu za 10 lat?” Drugi etap to głosowanie na nadesłane wcześniej odpowiedzi. Nagrody otrzymują 3 pierwsze osoby z rankingu, które dla swoich odpowiedzi otrzymały największą ilość głosów. Gratulujemy zwycięzcom i dziękujemy raz jeszcze za udział w konkursie. Odwiedzajcie nas, w przyszłości planujemy kolejne, ciekawe konkursy z cennymi nagrodami. Zapraszamy! Zwycięzcy   Pierwsze Miejsce Pierwsze miejsce w konkursie zajął Wojciech Małek uzyskując 327 głosów na swoją odpowiedź:  Przyszłość bezprzewodowego internetu za 10 lat zarysowuje się w kolorowych barwach ;] Znacząca większość ludzi będzie korzystała właśnie z tego rozwiązania, gdyż jest ono o wiele bardziej praktyczniejsze i co najważniejsze wygodniejsze. Zatem warto już teraz zamienić swój internet i dołączyć do grona tych którzy wybrali komfort i wygodę! Nie ważne gdzie będziemy, WAŻNE że będziemy mieli dostęp do sieci WSZĘDZIE gdziekolwiek tylko sobie zamarzymy.   Wojciech za uzyskanie pierwszego miejsca otrzymuje: Router Linksys E3000 Router przeznaczony do strumieniowej transmisji filmów i innych danych, podłączania komputerów, konsol do gier oraz telewizorów HD. Wykorzystuje technologię jednoczesnej pracy na dwóch pasmach (2.4 GHz i 5 GHz), gdzie częstotliwość 5 GHz używana jest do przesyłu danych multimedialnych wrażliwych na opóźnienia, np. filmów, muzyki, gier online. Router przeznaczony dla najbardziej wymagających użytkowników sieci. Więcej o Linksys E3000 na stronie producenta.  Drugie Miejsce Drugie miejsce w konkursie z liczbą 286 oddanych głosów, uzyskuje Krzysztof Be, oto jego odpowiedź:  Kto wie, jak będzie za 10 lat… 10 lat temu hitem w komórkach były strony WAP, a o Wi-Fi mało kto w Polsce słyszał. Kto wie, czy za 10 lat my sami, wygrzebawszy ten konkurs z archiwów Facebooka nie uśmiechniemy się z politowaniem na temat własnych wyobrażeń. Ale mimo wszystko spróbuję popuścić wodzy wyobraźni. Za 10 lat bezprzewodowy internet nie będzie budził większych emocji, bo będzie wszechobecny. Prędkości rzędu 1 Gb/s będą dostępne wszędzie oprócz największych puszcz i szczytów górskich, a w dużych miastach film z hotspotu będzie można ściągnąć w sekundę. Przy tym ceny wcale nie pójdą w górę, a nawet często dostęp stanie się bezpłatny dzięki wszechobecnym reklamom. Większości osób nie będzie się opłacało trzymać kabla w domu, tak jak dzisiaj stacjonarnego telefonu, a pozostali będą mieli światłowody. Strony bez treści wideo będą uważane za skrajnie zacofane. Rozwiną się też usługi, o których dziś nawet nie śnimy, np. wirtualne podróże i zwiedzanie zabytków bez konieczności ruszania się z domu. Ale będą też gorsze strony. Nikt, kto wyjdzie na ulicę ze smartfonem albo tabletem nie będzie znał dnia ni godziny, kiedy padnie ofiarą hackera, ponieważ kolejna generacja technologii Bluetooth będzie miała zasięg kilkuset metrów. Policjanci nawet nie będą musieli się ruszać zza biurek, żeby wlepić kierowcom mandat, bo bieżące prędkości samochodów będą odczytywać na bieżąco z gęstej sieci fotoradarów. Ale w Polsce i tak będziemy zacofani. Mieszkańcy Kraju Kwitnącej Wiśni będą na co dzień prowadzili wideokonferencje za pomocą hologramów, a Chińczycy z powodzeniem spróbują teleportować się w kosmos.   Nagrodą za zajęcie drugiego miejsca jest: Router Linksys E2000  Linksys E2000 oferuje możliwość wyboru jednego z dwóch pasm w standardzie N (2.4 GHz lub 5 GHz) w celu wyeliminowania ewentualnych interferencji. Zapewnia płynne współdziałanie komputerów, konsol do gier oraz telewizorów HD obsługujących internet. Router dla fanów multimediów i zaawansowanych użytkowników sieci. Więcej o Linksys E2000 na stronie producenta.  Trzecie Miejsce Trzecie miejsce uzyskała Iwona Pawelczyk z liczbą 264 oddanych głosów, oto jej odpowiedź:  Internet bezprzewodowy będzie dosłownie wszędzie, nie będzie problemu ze słabym zasięgiem, czy z brakiem zasięgu. Internet bedzie wszechobecny i dostępny dla każdego za darmo.   Nagroda za trzecie miejsce: Router Linksys E1000 Linksys E1000 to podstawowy model serii E. Idealny dla osób, które potrzebują niezawodnego, niezbyt drogiego routera do stworzenia i obsługi sieci bezprzewodowej. Więcej o Linksys E1000 na stronie producenta. Partnerzy Linksys Polska  Firma Cisco podnosi standard życia, dając możliwość integracji wszystkich aspektów życia z możliwościami sieci, aby stało się ono bardziej osobiste, bliższe społeczności i bogatsze wizualnie. Firma Cisco Consumer Business Group (CBG), oficjalnie znana jako Linksys, oddział firmy Cisco, to centrum specjalistycznej wiedzy dla klientów i organizacja działająca według modelu rynku docelowego, który skupia uwagę na rejestrowaniu przemian na rynku klientów indywidualnych celem rozwoju firmy. KurJerzy  Serwis KurJerzy.pl dostępny jest zarówno dla osób prywatnych, jak i firm. Działa jako pośrednik między Klientami a firmami kurierskimi UPS i DHL. Klient zamawia usługi tych firm w sposób łatwy, bez konieczności podpisywania jakiejkolwiek umowy. Ceny są tak atrakcyjne, ponieważ dzięki dużej ilości obsługiwanych przesyłek osiągnięto znaczne zniżki u firm kurierskich, które następnie zostały przerzucone na Klienta serwisu niezależnie od jego wielkości. 