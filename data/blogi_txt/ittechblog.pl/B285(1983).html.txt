Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 lipca 2011, 1:18   0   Sony Playstation 4 w 2012 roku? Pojawiają się pierwsze plotki na temat kolejnej konsoli do gier firmy Sony. Niepotwierdzone informacje napłynęły do redakcji Digitimes – osoba, która ujawniła kilka faktów o PS4 związana jest dość blisko z tajwańskim światem producentów komponentów elektronicznych. Digitimes twierdzi, że źródło nie jest zaufane, jednak myślę, że warto przyjrzeć się pierwszym spekulacjom na temat Playstation 4. Kto wie – plotki mogą okazać się prawdziwe. Sony wróżyło swojej konsoli – Playstation 3 – dziesięcioletnie życie (konsolę wypuszczono na rynek w 2006 roku, a więc miałaby przeżyć do roku 2016). Jeszcze przez jakiś czas po tym, jak na półkach sklepowych pojawiły się pierwsze PS3 firma Sony wspierała staruszka z numerem 2. Źródło informacji twierdzi, że Playstation 4 miałaby trafić do produkcji pod koniec bieżącego roku zaś w sklepach zagościć w roku 2012. Oznaczałoby to, że PS3 nie przeżyje wcale 10-ciu lat. Wątpię, aby japońska firma chciała przez kolejne 4 lata wspierać “wygasający sprzęt”. Playstation 4 miałoby posiadać wbudowany czujnik ruchu, znany nam z Kinecta firmy Microsoft. Jeśli firma zdecydowałaby się na taki ruch, to prawdopodobnie PS Move zostałoby nieco w tyle i kto wie – może już w 2012 roku urządzenie zaczęto by wyprzedawać, aby jak najszybciej się go pozbyć. Źródło informacji twierdzi także, że Foxconn i Pegatron Technology są gotowe na produkcje PS4 już teraz (firmy te montują obecnie PS3). Nasuwa się pytanie: Co z Playstation Vita, czyli następcą PSP? [ź] electricpig.co.uk, reghardware.com 