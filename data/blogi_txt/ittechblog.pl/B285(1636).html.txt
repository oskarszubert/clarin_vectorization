Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 grudnia 2010, 3:11   0   Raport “Social Media 2010″ od Internet Standard Jeśli poszukujecie odpowiedzi na pytania związane z użytkowaniem sieci społecznościowych przez polską społeczność internetową, bądź ciekawi Was czego Polacy oczekują od oficjalnych profili firm na Facebooku, powinniście zainteresować się najnowszym raportem Internet Standard zatytułowanym: “Social Media 2010″.  Obszerny raport (104 strony) IS zawiera między innymi:  wyniki oglądalności najpopularniejszych portali społecznościowych, wyniki finansowe najpopularniejszych portali społecznościowych, “profil” przeciętnego, polskiego użytkownika social mediów, wyniki badania dotyczące oczekiwań Polaków od oficjalnych profili marek, raport przedstawicieli NK dotyczący ich podejścia do działań marketingowych w social media.  Twórcom raportu należy pogratulować sposobu, w jaki przedstawili wyniki badań. Raport jest bardzo przejrzysty, a przede wszystkim zawiera mnóstwo interesujących danych. Według raportu IS pierwszą piątkę najchętniej odwiedzanych serwisów społecznościowych tworzą kolejno Facebook, Youtube, WordPress.com, Twitter oraz Youku (Chińska wersja YouTube). Co ciekawe w pierwszej pięćdziesiątce powinna znaleźć się Nasza- klasa (12,1 mln unikalnych odwiedzin), która uplasowałaby się na miejscu 47 zaraz przed Deviantart.com. Pięćdziesiątą pozycję zajmuje Netlog.com z wynikiem 12 mln unikalnych odwiedzin. Raport potwierdza także, że firmy coraz więcej wydają na reklamę w mediach społecznościowych. W 2009 roku było to 2,5 mld dolarów; w bieżącym roku zainwestowano 3,3 mld dolarów. Analitycy przypuszczają, że firmy wydadzą około 4,4 mld dolarów w roku 2011. USA wydaje na reklamę w social media najwięcej – 67% wszystkich wydatków na reklamę w social mediach w tym roku stanowią te poniesione przez firmy amerykańskie. Nie powinien dziwić także fakt, że na Facebooku korporacje zostawiają najwięcej gotówki. 50% środków na reklamę w społecznościówkach zabiera właśnie gigant z Palo Alto. Raport Internet Standard obrazuje także wpływ Facebookowej inwazji w rejonie Europy środkowo-wschodniej. Analiza wykresów, na których widnieją udziały największych serwisów społecznościowych w danych państwach (np. na Węgrzech czy w Czechach) pozwala stwierdzić, że serwisy te bardzo szybko tracą użytkowników na rzecz Facebooka.  A jakie są najpopularniejsze serwisy społecznościowe w Polsce? Pierwsze miejsce przypada NK, drugie Facebookowi. Trochę mnie to dziwi, gdyż niedawno dowiedzieliśmy się, że Facebook przegonił w Polsce NK. Wyniki jednak nigdy nie są miarodajne. Zakładam więc, że walka o fotel lidera trwa nadal, a te dane szybko ulegną zmianie na rzecz Facebooka. Nie chciałbym być źle zrozumiany, NK nie mam wiele do zarzucenia. Jest to specyficzny porta, o specyficznej grupie docelowej i nie można porównywać go do Facebooka, gdzie zachowanie użytkowników i ich preferencje, czy też cele, są całkowicie odmienne. Ktoś kiedyś porównał Facebooka do miasta zaś NK do wsi – w pełni się z tym zgadzam, tylko czy miasto zawsze jest lepsze od wsi? Czy osoby mieszkające na wsi należy traktować jako gorsze? Zastanówcie się i sami odpowiedzcie sobie na to pytanie. Miejsca od 3 do 9 to kolejno społeczności grup: Gazeta.pl, WP.pl, Onet.pl, Interia.pl, GG Network (która to grupa zanotowała w tym roku 6 milionów strat), Google oraz o2.pl. Epuls nadal wypada coraz słabiej i z roku na rok rozpływa się w internetowym kociołku serwisów społecznościowych. Jestem przekonany, że za dwa lub trzy lata Epuls będzie odwiedzany sporadycznie przez niewielką grupę osób-fanów marki. Bardzo ładnie rozwinął się serwis zadane.pl, którego nie widać w pierwszej pięćdziesiątce zestawienia. W kwestii wyników finansowych jak i samego, dynamicznego rozwoju tej platformy typu Q A zachęcam do zapoznania się z artykułem Grzegorza Marczaka. Jeśli wierzyć liczbom podanym w jego wpisie, Zadane.pl powinno zajmować 8 miejsce w rankingu IS tym samym wyprzedzając społeczności grupy o2 (Ekspert.pl, Samosia.pl czy Planowo.pl). NK oprócz pozycji lidera na polskim rynku serwisów społecznościowych, jest także na drugim miejscu w rankingu stron, na które internauci “mobilni” zaglądają – pierwsze miejsce przypada Google. Raport “Social Media 2010″ można pobrać w tym miejscu. [ź] antyweb.pl, media2.pl, internetstandard.pl, Raport “Social Media 2010″ 