Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 2 września 2008, 4:55   4   Google Chrome już dziś! Firma Google poinformowała, że dzisiaj udostępni w ponad 100 krajach wersję beta swojej przeglądarki internetowej – Google Chrome. Wiadomości na temat nowego produktu pojawiły się po raz pierwszy na nieoficjalnym blogu Google w formie komiksu rysowanego przez Scotta MacClouda. Przeglądarka ma działać pod nowym silnikiem JavaScript Virtual Machine. Według zapewnień Google, będzie usprawnionym i prostym narzędziem przeznaczonym dla osób, które chcą w łatwy sposób przeglądać strony internetowe. Na blogu Google możemy przeczytać: „Chrome jest prosty i szybki”. Dodatkowym atutem ma być pełna kompatybilność z innymi usługami firmy z Mountain View, takimi jak: Gmail, iGoogle, Google Docs, czy Picasa. Autorzy projektu zapowiadają jeszcze jedną, bardzo ważną zmianę – mianowicie, Chrome będzie umożliwiać anonimowe poruszanie się po internecie, a także chronić komputer użytkownika przed atakami wirusów, czy hackerów. Wersja, która ma pojawić się dzisiaj, będzie najprawdopodobniej przeznaczona tylko dla komputerów typu PC. Wkrótce jednak Chrome pojawi się także dla systemu Mac OS X i dystrybucji Linuxa. Źródło: apple.org.pl 