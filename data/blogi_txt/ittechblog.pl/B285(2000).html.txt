Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 10 lipca 2011, 8:49   0   Ponad 50 milionów blogów na WordPressie WordPress to najpopularniejszy system blogowy na świecie, dostępny w dwóch wersjach. WordPress.com to system hostowany na serwerach firmy Automattic, który umożliwia zmianę skórek, dostęp do panelu i tak dalej (ale nie pozwala na instalację pluginów i wgląd w kod). WordPress.org to pliki systemu, które wgrać należy samodzielnie na serwer, skonfigurować i można grzebać w nich do woli (licencja GNU GPL) – ITtechblog korzysta właśnie z tego systemu (i jesteśmy bardzo zadowoleni). Andrew Nacin – jeden z głównych developerów systemu tweetnął o tym, że system WordPress obsługuje już ponad 50 milionów blogów.  W momencie pisania tego tekstu:  350 225 blogerów napisało ponad 300 tysięcy wpisów, a na ich blogach znajduje się ponad 270 tysięcy komentarzy, oznacza to, że w każdej minucie na blogach z systemem WordPress publikowane jest ponad 200 wpisów i prawie 190 komentarzy, na blogach tych znajduje się razem ponad 77,2 miliona słów – to niemalże dwa razy więcej słów niż w Encyklopedia Britannica, która liczy ich ponad 40 milionów, ponad 287 milionów ludzi każdego miesiąca przegląda ponad 2,5 miliarda stron na systemie WordPress, najchętniej używanym językiem na blogach z WordPressem jest język angielski (ponad 66% użytkowników), następne są hiszpański i portugalski; język polski stanowi mniej niż 1% wpisów.  Miejmy nadzieję, że WordPress będzie nadal rozwijał się w tak dobrym kierunku. Ten doskonały CMS nadaje się nie tylko do prowadzenia blogów. Może zostać zmieniony na przykład w sklep online. Nie wierzycie? Sprawdźcie. 