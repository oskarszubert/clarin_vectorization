Marcin Antosz    Miłośnik kolei. Przy torach potrafi spędzić długie godziny. Poza tym lubi gadżety mniej lub bardziej przydatne w codziennym życiu. Fascynat nowych technologi i gier.   Email   Marcin Antosz, 1 lutego 2011, 5:05   7   Fora internetowe pod lupą! W Sejmie powstał właśnie Parlamentarny Zespół ds. Promocji Wolności Przekazu i Poszanowania Zasad Dialogu Społecznego w Komunikacji. Potwornie długa nazwa. Ich cel? Uporządkowanie stanu prawnego i ucywilizowanie funkcjonowania forów internetowych. Przekładając to wszystko na ludzki język – chcą aby fora były lepiej pilnowane, żeby nie naruszać niczyjej prywatności i ogólnie siedzieć grzecznie. Jeżeli napiszesz, że np. prezydent jest głupi – możesz czuć na plecach ich oddech. To nic, że Twój kumpel ma ksywę “prezydent” i rzeczywiście jest głupi. Zespół ma także w swoich obowiązkach „przeciwdziałanie wykorzystywania internetu i mediów do prowadzenia agitacji politycznej opartej na szerzeniu nieprawdy i nienawiści”. Będą też starać się ocenić możliwości dochodzenia swoich praw przez osoby pomawiane lub zniesławiane oraz będą starali się walczyć z tym procederem – także drogą sądową. Do zespołu należą Andrzej Jaworski, Piotr  Cybulski, Zbigniew Girzyński, Zbigniew Kozak, Maks Kraczkowski, Leonard  Krasulski, Tomasz Latos, Kazimierz Smoliński (wszyscy z PiS) i Jacek  Żalek (PO). Inicjatywa dobra. Pytanie tylko ile ci wszyscy zgromadzeni panowie wiedzą na temat funkcjonowania internetu, ile czasu spędzają na forach internetowych i czy w ogóle korzystają z sieci. Bo obawiam się, że może wyjść z tego totalny niewypał. Jeżeli będzie tak jak kiedyś chcieli, by każdy administrator/ moderator forum powinien zgłaszać na policję przypadki nadużycia, to nikt nie będzie chciał prowadzić forum, bo będzie ciążył na nim zbyt duży obowiązek. Pomijając już fakt, że administratorzy/ moderatorzy najczęściej robią to w swoim wolnym czasie i za darmo. Swoją drogą – komisja chce sprawdzać tylko fora. Czyli na blogu nadal mogę napisać, że mój sąsiad jest alkoholikiem i nikt mi za to nic nie zrobi. [ź] onet.pl 