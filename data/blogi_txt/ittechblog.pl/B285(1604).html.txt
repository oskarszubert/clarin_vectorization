Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 10 grudnia 2010, 7:00   1   Uczniowie chcą wytrzymać tydzień bez telefonu, Facebooka i skrzynki e-mail Uczniowie z dwóch waszyngtońskich szkół biorą udział w eksperymencie, mającym na celu wykazanie, czy w dzisiejszych czasach możliwe jest całkowite odcięcie się od pewnych dobrodziejstw technologicznych. Po części zainspirowani filmem “The Social Network”, postanowili nie używać żadnych z nowoczesnych sposobów komunikowania się. Sprawdzą, kto dłużej wytrzyma bez telefonu komórkowego, skrzynki e-mail oraz Facebooka (i innych serwisów społecznościowych).  Eksperyment ten to w pewnej mierze także zasługa nauczyciela z jednej ze szkół biorącej udział w badaniu. Trent Mitchell – nauczyciel w szkole Shorecrest – zbeształ swoich uczniów za to, że więcej uwagi poświęcają swoim telefonom komórkowym, aniżeli kolegom z klasy. “Chłopaki, nie wytrzymacie nawet tygodnia bez telefonu czy Facebooka” – stwierdził w obecności całej klasy Pan Trent, na co jeden z uczniów odpowiedział: “Powinniśmy spróbować”. Połowa klasy była zdecydowanie przeciwna pomysłowi kolegi, zaś druga połowa entuzjastycznie go poparła. Uczniowie zaprosili kolegów z innej szkoły do udziału w eksperymencie. Teraz, około 250 uczniów z obu szkół walczy o nagrody ufundowane przez sponsorów. Specjalni szpiedzy przez cały czas trwania akcji monitorować będą Facebooka i sprawdzać, czy żaden z uczniów biorących udział w konkursie nie korzystał z tego portalu . Jeden z uczniów – Matthews – przyznał się, że wytrzymanie nawet jednego dnia bez Facebooka to zadanie niezwykle trudne. “Gdy rano się obudziłem, w mojej głowie narodziła się myśl. Od razu chciałem opublikować ją na Facebookowym wallu” - mówi. Matthews na czas eksperymentu wyłączył i schował telefon. Jest ze swoją dziewczyną już 7 miesięcy, a dopiero po tym “zabiegu” zapytał jej o numer domowy. “To dziwne uczucie, gdy twoja lewa kieszeń jest pusta” – dodaje. Jedna z uczennic na dzień przed rozpoczęciem zabawy pożegnała się na Facebooku z przyjaciółmi używając “ściany”. Miała na niej napisać: “Bye Facebook, see you next week” (“Żegnaj Facebooku, do zobaczenia za tydzień”). Eksperyment ma zachęcić uczniów do szerszego spojrzenia na otaczający nas świat i zmusić do refleksji na temat tego, jak bardzo wirtualne relacje zastępują prawdziwe, realne rozmowy z przyjaciółmi i znajomymi. [ź] news.bioscholar.com 