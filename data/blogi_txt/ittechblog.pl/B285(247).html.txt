Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 5 sierpnia 2008, 8:29   0   Netbook Lenovo IdeaPad S10 Lenovo wkracza na rynek UMPC, prezentując nowość z serii IdeaPad. Więc jakie firmy nie wskoczyły jeszcze do pędzącego wagonu pełnego UMPC? Zobaczymy: Sony, Apple, Lenovo – chwila, chwila, tę ostatnią można skreślić. Zaprezentowany dziś Lenovo IdeaPad S10 to UMPC kosztujący mniej niż 500 dol. Novum mają docenić posiadacze laptopów, ponieważ S10 nie ma zastąpić głównego komputera przenośnego, lecz sprawdzać się tylko w niektórych zastosowaniach (np. odbieranie e-maili, przeglądanie stron internetowych). Kilka miesięcy temu sporo producentów wprowadzało na rynek przeróżne komputerki, które w końcu wypracowały sobie nawet wspólną nazwę – netbooki. Tymczasem Lenovo robiło notatki z tego co opracować, a z czego lepiej zrezygnować. I tak doczekaliśmy się S10, wyposażonego w 10-calowy wyświetlacz, który w dodatku bardzo ładnie się prezentuje. Niemniej jednak taki model będzie dostępny wyłącznie na ternie Stanów Zjednoczonych. Na inne rynki trafi wersja z mniejszym, 9-calowym ekranem.  IdeaPad S10 może ważyć nawet 1,08 kg, pod warunkiem że zainstalujemy trzykomorową baterię, która ma pozwolić na 3 godz. pracy. Opcjonalnie Lenovo pozwoli na zakup akumulatora sześciokomorowego, który będzie cięższy, jednak zapewni 6 godz. pracy. Żadna firma nie rozgryzła jak zainstalować pełnowymiarową klawiaturę w UMPC. Lenovo nie wyróżnia się spośród konkurencji – do wersji „full” brakuje 15 proc., więc osoby mające dłonie rozmiaru nie-japońskiego nie powinny raczej liczyć na wysoki komfort pracy w trakcie przygotowywania tekstów. Lenovo zdaje sobie sprawę, że cena za gigabajt w przypadku dysków SSD pozostawia wiele do życzenia. Dlatego firma zdecydowała się na tradycyjne twarde dyski – znajdziemy wersje z 80- lub 160-gigabajtowymi twardzielami, których talerze wirują z prędkością 5400 obr./min. Jeśli chodzi o pozostałe wyposażenie, nie zabraknie 2 portów USB, Ethernetu, kamerki internetowej, jacka do podłączenia słuchawek, czytnika kart flash 4-w-1, jak i slotu ExpressCard, który dotychczas mogliśmy znaleźć tylko w HP 2133 Mini-Note, jeśli chodzi o dostępne na rynku UMPC. Lenovo IdeaPad S10 oferuje ponadto procesor Intel Atom N270 (1,6 GHz), do 2 GB pamięci RAM, chipset Intel 945 GSE oraz zintegrowany układ graficzny GMA 950. W Stanach Zjednoczonych pojawią się IdeaPady S10 w dwóch konfiguracjach – mają się różnić jedynie pojemnością twardego dysku. Obydwa UMPC będą pracowały pod kontrolą systemu operacyjnego Windows XP. Ich ceny wyniosą odpowiednio 399 i 449 dol. Natomiast dla pozostałych rynków Lenovo przygotował wersję z systemem Linux, która ma być tańsza. Użytkownik będzie mógł też wybrać wersję kolorystyczną. Dostępne barwy to biała, czarna i czerwona. Sprzedaż nowego UMPC ma rozpocząć się od października. Jeżeli do tego czasu Asus, Sony czy Dell nie zaprezentują innych UMPC, IdeaPad S10 będzie najtańszym komputerkiem z Windows XP na terenie Stanów. Źródło: PCMag.com 