Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 5 lipca 2012, 6:31   1   Plan B Nokii w razie klapy z Windows Phone to Android? Niemożliwe… Jakiś czas temu na antenie fińskiej telewizji wyemitowano wywiad z wysoko postawionym człowiekiem Nokii – Risto Siilasmaa. Stwierdził on, że istnieje plan B w razie niepowodzeń z Windows Phonem 8 w telefonach Nokia. Powiedział też, że jest zadowolony z tego, jak wygląda obecna współpraca z Microsoftem.  Niemal wszyscy rzucili się na te informacje (w tym zagraniczne portale), kreując teorię, że Nokia w razie wpadki Windows Phone 8 może chcieć, może nie tyle przejść, co zacząć korzystać z Androida. Takie myślenie nie mogło przejść bez echa. Już raz Nokia zaskoczyła wszystkich współpracą z Microsoftem. Tym razem nie pozwolono na twierdzenie, jakoby Finowie mieli sprzedawać swoje urządzenia z zielonym robotem. Nokia zdementowała informacje, które pojawiły się w wywiadzie i oznajmiła, że został błędnie zinterpretowany. Risto Siilasmaa wspomniał o planie awaryjnym, co jest półprawdą. Owszem, taki plan jest, ale myślenie, że chodzi o przejście na Androida, jest błędne. Oto fragment orzeczenia Nokii:  [...] like any responsible board, we must be prepared for alternatives, but that is not our focus today [...]  Swoja drogą Nokia nie może porzucić Windows Phone. Ba, myślę nawet, że czekają z niecierpliwością na wersję 7.8, by ugłaskać posiadaczy obecnych Lumii i wersję 8, by móc, być może, przeprowadzić kolejny szturm na rynek – tym razem bardziej udany? A co z planem B? Ja prędzej doszukiwałbym się drugiego systemu w Symbianie. Ostatnio pochlebne recenzje zbiera Nokia 808 PureView. I mimo że Nokia porzuca powoli pracę nad Symbianem, to szybciej wskrzesi swoje dziecko, niż przejdzie na Androida. Ostatnio zaprezentowano projekt Nokia Air, który przez dominację Google i Apple’a oraz kooperację Finów z Microsoftem, został spisany na straty. A może Nokia po cichu pracuje z Samsungiem i Intelem? I w razie klapy WP8 wprowadzi słuchawki z Tizenem? Wszystko się może zdarzyć, jednak Android jest tu najmniej prawdopodobny. [ź] redmondpie.com 