Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 25 maja 2011, 10:09   5   Będzie współpraca pomiędzy Facebookiem a Spotify To niemalże pewne. Facebook nawiązuje ścisłą współpracę z serwisem Spotify umożliwiającym dostęp do streamingu przez specjalną aplikację. Niestety usługa Spotify nie jest dostępna w Polsce, jednak już teraz warto przyjrzeć się współpracy tych firm.  Gdy już Spotify zagości “na Facebooku” użytkownicy z krajów, gdzie program jest dostępny (np. Wielka Brytania czy Francja) ujrzą nową ikonkę w obszarze powiadomień. Jej kliknięcie spowoduje instalację programu Spotify na komputerze osoby, która wyrazi chęć korzystania z usługi. Partnerstwo na linii Facebook-Spotify oznacza tylko jedno – socjalizację muzyki (znacie SoundCloud?) Od teraz możliwe będzie umieszczanie swoich zbiorów na Facebooku, dzielenie się nimi ze znajomymi i – uwaga – możliwość odsłuchiwania utworów w tym samym czasie przez kilka osób (chociażby po to, by przedyskutować pewne ich fragmenty). Okno programu Spotify   Współpraca powyższych firm przyniesie korzyści obu stronom. Facebook wcieli do swoich szeregów popularną usługę muzyczną, zaadaptuje ją i dopasuje do własnych warunków. Z drugiej zaś strony Spotify odnotuje większe zainteresowanie. [ź] venturebeat.com 