Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 24 czerwca 2012, 2:56   13   Zarządzaj oknami aplikacji przy użyciu klawiatury numerycznej Zawsze zastanawiałem się, dlaczego Microsoft nigdy nie zainteresował się wprowadzeniu jakiegoś maleńkiego narzędzia służącego do zaawansowanego zarządzania oknami otwartych aplikacji. Zawsze zazdrościłem użytkownikom Linuksa, którzy mogli otworzyć w jednym widoku 4, jak nie więcej, terminale i w każdym z nich korzystać z innego programu. Rozmiary ekranów i rozdzielczości stale się zwiększają, a nawet w betach Windowsa 8 nie doczekałem się nowości w zakresie zarządzania powierzchnią ekranu komputera i byłem zmuszony szukać programu, który rozwiąże moje problemy. Oczywiście, jak do tej pory pojawiało się dedykowane oprogramowanie do rozmieszczania okien na monitorze, ale zazwyczaj było albo płatne, albo niedopracowane. Jednak niedawno znalazłem malutki i zaskakująco stabilny program o nazwie WindowPad. WindowPad pozwala na kontrolę otwartych okien aplikacji w systemie Windows za pomocą klawiatury numerycznej. Możliwości jest multum – można otworzyć 4 okna, po jednym w każdy rogu ekranu, podzielić 2 okna na powierzchni ekranu w pionie lub poziomie oraz przenosić okna pomiędzy określonymi monitorami. Obsługa jest banalnie prosta. Wystarczy nacisnąć kombinację klawiszy: (windows) + określony klawisz na klawiaturze numerycznej. Najlepiej wyjaśni to ten rysunek: Używanie tego programu to sama przyjemność – szczególnie podczas pracy na więcej niż jednym monitorze. Dodatkowo, skróty klawiszowe są na tyle proste, że ich zapamiętanie i opanowanie zajmuje dosłownie chwilę. Pobierz program WindowPad z serwisu autohotkey.com 