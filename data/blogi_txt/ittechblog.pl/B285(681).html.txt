Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 stycznia 2010, 9:53   11   Backup przez … p2p  Metod backupu jest mnóstwo, ostatnio przypadkiem trafiłem na serwis Wuala (link bez refu to http://www.wuala.com/, jednak jeśli zarejestrujesz się z mojego linka polecającego dostajesz 2GB zamiast standardowego 1GB), który oferuje nam backup przez … p2p właśnie. Serwis firmuje znana firma LaCie, więc myślę że to raczej świadczy o solidności tego rozwiązania. Jest to usługa niestety płatna. Za darmo dostajemy 1GB na backup. Aby go zwiększyć możemy:   Kupić  Zaprosić znajomych  Zwiększyć przestrzeń na naszym dysku do kopii innych użytkowników Zwiększyć czas pracy online naszego komputera  Wszystkie powyższe zadania zwiększają naszą przestrzeń o określone wartości.  Co do bezpieczeństwa. Nasze dane są szyfrowane i dzielone na małe części. Każdy z innych użytkowników ma jedynie kawałek naszych danych. Tych kawałków jest oczywiście więcej niż potrzeba do odzyskania, jest to na wypadek gdy dane osoby wycofają się z programu. Gdy wartość ta spadnie poniżej “bezpiecznego” poziomu kawałki są domnażane i wysyłane nowym osobom. Ceny za płatne pakiety, gdy nie chcemy się bawić w nagonkę po znajomych ani zamęczać naszego PC długą pracą wyglądają rozsądnie:  10 GB (15 EUR per year) 50 GB (60 EUR per year) 100 GB (100 EUR per year) 500 GB (400 EUR per year) 1 TB (640 EUR per year)   Wady? Na szybko mam tylko jedną … JAVA :/ Tak, tak, niestety cała aplikacja jest napisana w tym pięknym i zasobożernym języku. Na moim Mac’u MBA zużycie RAM wynosi minimum 100MB ok 17 procesów no i skaczące zużycie procesora. Dla osób z lepszymi podzespołami może to nie będzie problemem. 