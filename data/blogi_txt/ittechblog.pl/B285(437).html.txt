Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 15 lutego 2009, 8:20   10   Należysz do 56%, na 100% Przeczytałem kilka dni temu na InternetStats.pl (polecam!) informację, która lekko mnie zdziwiła. Zgodnie z danymi za 2008 rok opublikowanymi przez Komisję Europejską, 44% Polaków nigdy nie korzystało z internetu. Niecała połowa narodu (49%) skorzystała z internetu w ciągu ostatnich 3 miesięcy, a 3% ludności korzystało z sieci pomiędzy 3 a 12 miesiącem temu. Pozostałe 3% ostatni raz zajrzało do sieci ponad rok temu. Warto jeszcze napisać, że badanie przeprowadzano na grupie Polaków w wieku 16-76 lat.  Co można z tego wywnioskować? Nie liczymy osób zamieszanych w ‘teen blogaski’ (16 lat), które w sieci spędzają większość swojego czasu. Pomijamy także osoby w sile wieku (76 lat). Zostaje nam głównie młodzież licealna, studenci i osoby dorosłe, czyli grupa wiekowa, dla której dostęp do internetu nie powinien stanowić problemu. Co więc może być głównym problemem? Zostając przy osobach młodszych, u większości których internet stanowi źródło komunikacji i rozrywki, internet zdaje się być czymś popularnym (i na pewno korzysta z niego dużo ponad połowę osób). W takim razie statystyki ‘psują’ nam osoby po studiach, które w dużej części pracują. Czyżby internet nie był potrzebny w życiu Polaków? Czy przyzwyczajenia do ‘starych’ mediów jak radio czy telewizja przetrwały do dzisiaj? Czy podczas gdy powszechnie są znane serwisy jak nasza-klasa.pl, aż tak duży odsetek Polaków w ogóle nie korzystał z internetu? Mi się to wydaje co najmniej dziwne. (Nawet biorąc pod uwagę odsetek ludzi, którzy mieszkają na wsi i dostęp do internetu może być lekko utrudniony.) Jedno mnie cieszy – odsetek osób, które nigdy nie korzystały z sieci stale się zmniejsza. Ciekawi mnie Wasze zdanie na ten temat. Jako, że jest to mój pierwszy wpis na tym blogu, grzecznie mówię ‘dzień dobry’ :) 