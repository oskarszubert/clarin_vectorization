Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 20 grudnia 2010, 1:51   1   Popiliby – wyszukiwarka sklepów nocnych Jeśli kiedykolwiek byliście zmuszeni wyjść w nocy do sklepu, ale nie wiedzieliście gdzie go szukać o tej porze, to strona o nazwie Popiliby jest dla Was.  Popiliby służy do wyszukiwania sklepów czynnych całą dobę. Wystarczy, że podamy miasto oraz adres, a przeszukane zostaną sklepy w określonej odległości – 1, 2, 5 lub 10 kilometrów od wskazanego przez nas adresu. Wyniki wyszukiwania pojawią się w okienku wraz z mapą dostarczaną przez Google. Po lewej stronie widnieją sklepy posortowane według odległości. Zaznaczenie danej pozycji spowoduje pokazanie najkrótszej drogi dojazdowej do obiektu.  Zgrabnie to wygląda, nieprawdaż? Odwiedzający stronę mogą dodawać sklepy lub modyfikować istniejące. Przykładowo możemy zmienić status sklepu jeśli ten już nie istnieje. Co ciekawe mamy możliwość oceny poszczególnych obiektów. Popiliby dostępny jest również w wersji mobilnej.  W momencie pisania tego tekstu w bazie znajdowało się się 2,097 sklepów. W odległości 2 kilometrów od mojego miejsca zamieszkania system znalazł aż 19 nocnych. Całkiem niezły wynik, biorąc pod uwagę, że o połowie z nich pierwszy raz słyszę. [ź] blog.bartoszborchert.pl 