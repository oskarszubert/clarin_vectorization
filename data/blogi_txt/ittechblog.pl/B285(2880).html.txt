Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 3 października 2012, 2:22   0   Google wyprzedziło na giełdzie Microsoft Wielu czekało na ten moment z utęsknieniem, inni mieli nadzieję, że jeszcze wiele czasu minie, nim do tego dojdzie: w poniedziałek Google wyprzedziło Microsoft pod względem wartości, tym samym plasując się na drugim miejscu jeśli chodzi o światowe koncerny technologiczne. Na zakończeniu notowań nowojorskiej giełdy w poniedziałek akcje Google wzrosły do poziomu 761,78 dolarów za akcję, zaś Microsoftu spadły do 29,49 dolarów. Oznacza to, że Microsoft obecnie wart jest 274,2 miliarda dolarów, natomiast Google o 5,7 miliarda więcej. Prym cały czas wiedzie Apple z wartością rynkową ok. 628 miliardów dolarów. Pozostaje pytanie, jak długo utrzyma się ten trend na giełdzie: wszak, jak widać na powyższym wykresie, to spółka z Redmond cały czas była na prowadzeniu finansowym, Google jedynie w mniej lub bardziej skuteczny sposób próbowało dogonić rywala. Warto dodać, że gigant z Mountain View wszedł na giełdę w 2004 roku, podczas gdy Microsoft istniał na niej od 1986 roku. [ź] wyborcza.biz 