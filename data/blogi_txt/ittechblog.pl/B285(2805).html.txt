Michał Otrębski    Zainteresowany każdym urządzeniem, które wpadnie w jego ręce. Ma specyficzne podejście do świata. Krytykuje i nie ucieka przed krytyką innych. Zaczynał od Symbiana, romansował z Androidem, aż pokochał Apple. @m_otrebski   Email   Michał Otrębski, 25 lipca 2012, 7:00   0   Cykl: Historia telefonów – Krystian MacKozer Kozerawski Część z Was już wyjechała na urlopy, reszta ciągle pracuje, a u nas kolejny wywiad z cyklu Historii telefonów. Tym razem na rozmowę zdecydał się Krystian MacKozer Kozerawski. Dla jednych członek zespołu metalowego Electric Chair, dla innych bloger na mackozer.pl piszący też w iMagazine.pl. Z wykształcenia archeolog, który spędził wiele lat w Irlandii. 1. Jaki był Pana pierwszy telefon i jak go Pan wspomina? Siemens, duża cegła z małym, ale dwukolorowym, ekranem. Nie był mój, a rodziny mojej żony. Wziąłem go na wykopaliska na wieś w 2001 r. gdzie i tak trudno było złapać zasięg. 2. Który featurephone wspomina Pan najlepiej? Nokia 3310. Prosta konstrukcja, z prostym i czytelnym systemem, fajnymi grami i dzwonkami. Obudowę można było wymienić, a sam telefon sprawdzał się jako otwieracz do piwa na wyjazdach studenckich czy koncertach. Nieraz lądował na ziemi, w błocie, zawsze działał. Oddałem go koledze,  któremu nowsza komórka wpadła do bagna w 2006 r.  3. Jaki był Pana pierwszy smartfon i jak go Pan wspomina? Tak naprawdę nie wiem, który z telefonów, jakich używałem przed kupnem iPhone’a, można by uznać za smartfona. Żaden z nich nie miał WiFi, co, moi zdaniem, jest jednym z kryteriów. W 2006 roku kupiłem sobie Nokię N73, z której w sumie byłem zadowolony. Pamiętam, jak, wracając z Irlandii, spędziłem całą noc na lotnisku w Shannon, instalując na niej różne programy. Niestety, dość szybko wysiadł w niej przycisk włączania i wyłączania. 4. Który smartfon wspomina Pan najlepiej? Zdecydowanie iPhone’a, wszystkie modele, które miałem, poczynając od pierwszego modelu tzw. 2G. 5. Jaki jest Pana aktualny telefon i dlaczego akurat ten? Oczywiście iPhone 4. Nie widzę powodów, by przesiadać się na 4S. W przypadku urządzeń z iOS-em trzymam się dwuletniego cyklu wymiany. Jeśli miałbym wybierać telefon z innym systemem, to chyba zdecydowałbym się na Samsunga Galaxy Note. 6. Jaki jest Pana wymarzony telefon i dlaczego? Nie jestem w stanie traktować technologii w kategorii marzeń, a iPhone, którego używam, w zupełności mi wystarcza. 