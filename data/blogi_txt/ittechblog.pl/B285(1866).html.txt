Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 5 maja 2011, 8:34   8   Publikacja plików pdf online Dzisiaj wziąłem na tapetę kolejny temat. Potrzebowałem umieścić oraz udostępnić do podglądu kilka dokumentów .pdf online i zastanawiałem się, z czego by tu skorzystać. Szybkie poszukiwania i mamy dwa serwisy: Scribd oraz Slideshare. Co prawda obydwa serwisy służą do tego samego, niemniej jednak różnią się znacznie formą. Scribd postawił na integrację z serwisami społecznościowymi, takimi jak Twitter czy FB, czy nawet poczynił ukłon w kierunku Apple i zrezygnował z Flasha na rzecz HTML5. Tym, którzy chcą poznać dokładne różnice oraz możliwości polecam dwa artykuły Piotra Sajnoga 1 i 2. :) Ja w sumie ograniczyłem się do kluczowego testu praktycznego i wrzuciłem dwa potrzebne mi .pdf-y celem embedowania ich na stronie. Niestety Scribd posiada chyba obostrzenia prawne bądź też ma gorszy algorytm przetwarzania dokumentów, ponieważ nie udało mu się opublikować dokumentów, które były zabezpieczone hasłem (chodzi tu o blokadę edycji, przeglądanie dokumentów działa). Szkoda, niemniej możecie zobaczyć jak to przykładowo wygląda na wiedza.cc w najnowszym wpisie. Szkoda, gdyż Scribd wygląda o wiele nowocześniej niż Slideshare i można się pokusić o znajdowanie analogii z… Twitterem. :) Ma jednak jedną, główną przewagę nad SS – jest darmowy. Slideshare w wersji darmowej oferuje jedynie podstawową funkcjonalność. Znacie jeszcze jakiś inny serwis tego typu wart uwagi? P.S. Na koniec mała uwaga odnośnie Scribd. Przy logowaniu/rejestracji za pomocą konta Facebook po próbie zmiany loginu na jakiś inny nasz profil publiczny traci w ogóle krótki adres i dostajemy jakiegoś tasiemca. Mały bug, pewnie to poprawią, ale miejcie to na uwadze. 