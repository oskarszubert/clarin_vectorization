Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 20 grudnia 2012, 12:37 Samsung zdominował rynek smartfonów z Androidem Firma reklamowa Millenial Media dostarczyła garść ciekawych statystyk, dotyczących udziału poszczególnych producentów na rynku smartfonów wyposażonych w system Android. Tym samym okazało się, że prym wiedzie nie – jak rok temu – HTC, lecz Samsung. Przyjrzyjmy się jednak szczegółowiej opublikowanym w sieci danym.  HTC – które jeszcze rok temu plasowało się na chwalebnym pierwszym miejscu – zanotowało dość drastyczny spadek. Co prawda straciło tylko jedną pozycję i dalej znajduje się na podium (wyłączając “innych producentów”), jednak smartfony z Androidem wyprodukowane przez tego tajwańskiego producenta stanowią już o połowę mniejszą liczbą na rynku niż rok temu. Podobnie wygląda ją straty Motoroli, której udziały na rynku z 22% zmalały do 11%. Kolejny producent – LG – zaliczył siedmioprocentowy spadek (odpowiednio z 16%-9%), Zupełnie odwrotnie wygląda natomiast sytuacja Samsunga – z drugiej pozycji (23% w ubiegłym roku) wzbił się na wyżyny i w tej chwili z modeli tego producenta korzysta aż 46% użytkowników Androida, czyli niemal połowa rynku smartfonów z tymże systemem należy do jednej firmy. Trudno określić, jacy producenci zostali określeni jako “inni” i jaki jest poszczególny ich udział w rynku. Należy jednak podejrzewać, że znikomy (tj. poniżej 9%), zaś wśród owej zbiorowości znajdować się mogą m.in. Huawei czy ZTE. Źródło: phonearena.com 