Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 6 września 2011, 12:39   0   Czas na mniejsze, ale pojemniejsze pendrive’y  Nadchodzi era mniejszych, ale o wiele pojemniejszych pendrive’ów. Naukowcy z USA opracowali właśnie nową metodę, która pozwala zmniejszyć rozmiary i jednocześnie zwiększyć liczbę komórek w pamięci flash.  Pamięć flash jest pamięcią typu EEPROM, która pozwala na jednoczesne zapisywanie jak i kasowanie wielu komórek podczas jednego cyklu programowania. Jest ona nieulotna – po odłączeniu zasilania nie traci się przechowywanych na niej danych. Stosowana jest w kartach pamięci, przenośnych pamięciach USB, jak i urządzeniach elektronicznych powszechnego użytku m.in. kamerach cyfrowych, smartfonach, odtwarzaczach MP3 czy nagrywarkach TV. Pamięci te są o wiele odporniejsze, głównie z powodu braku części mechanicznych. Naukowcy z USA tworząc nową pamięć użyli grafenu o kilkuatomowej grubości, który służy do składania na niej danych. Jest to operacja pozwalająca na o wiele stabilniejszą pracę i użycie mniejszych zasobów systemowych. Pozwala też znacznie zwiększyć  pojemność pamięci. Zespół ciągle pracuje nad stworzeniem jak najmniejszych komórek flash oraz nad ich komercjalizacją. Obecnie najmniejsze otrzymane w warunkach laboratoryjnych komórki pamięci flash mają po 22 nanometry. [ź] tech.wp.pl 