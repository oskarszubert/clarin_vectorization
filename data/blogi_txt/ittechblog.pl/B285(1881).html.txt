Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 maja 2011, 11:43   0   Nokia kończy z “Ovi” i powraca do nazwy firmowej Firma Nokia ogłosiła dzisiaj rebranding niektórych ze swoich usług. Fiński producent chce zrezygnować z przyrostka “Ovi” dla swoich produktów i zamienić go po prostu na “Nokia”. Dzięki temu – po zawarciu sojuszu z Microsoftem – większość usług w ramach Windows Phone 7 (przypomnijmy, że w mobilnym systemie giganta z Redmond znajdą się usługi takie jak “Ovi Maps”… o przepraszam, teraz już “Nokia Maps”) dostarczanych przez Nokię, będzie skupiać się na jednej marce.  Ovi-rebranding rozpocznie się w lipcu bieżącego roku i potrwać ma do 2012 roku. Przedstawiciele fińskiej firmy twierdzą, że konsumenci nie ucierpią podczas powyższych zmian. Zachowane zostaną wszystkie produkty i usługi pierwotnie korzystające z nazwy “Ovi” – plany Nokii także się nie zmienią. Nie wiadomo, które z krajów jako pierwsze ujrzą nazwę “Nokia” zamiast “Ovi” – przypuszczać można, że Europejczycy będą jednymi z pierwszych mających możliwość obejrzenia nowego Nokia Sklepu czy skorzystania z Nokia Maps. “Podjęliśmy decyzję o zmianie nazwy naszych usług z “Ovi” na “Nokia” – mówi Menadżer Nokii ds. marketingu, Jerri DeVard – poprzez centralizację naszych usług i przypisanie ich do jednej marki a nie dwóch mamy możliwość ujednolicenia i umocnienia marki Nokia. Jednocześnie dostarczać będziemy doskonałe produkty zarówno dla naszych partnerów jak i konsumentów” – dodaje. Czy taka zmiana przyniesie korzyść fińskiemu producentowi? Zapewne skupi ona społeczność wokół jednej marki, co przełożyć powinno się na wymierne korzyści. Nokia przestanie być “dwubrandowa”, a siła działań marketingowych skupi się tylko na Nokii – a nie jak dotychczas – na Nokii i Ovi. [ź] thenextweb.com 