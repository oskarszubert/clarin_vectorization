Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 28 lipca 2011, 12:28   5   Darmowe Wi-Fi w hipermarketach TESCO Zakupy – ten rzeczownik wielu mężczyznom kojarzy się z co najmniej  godziną wyjętą z życiorysu. Żmudne chodzenie od półki do półki z koszykiem czy wózkiem niektórym może wydawać się nudne i męczące. Z pomocą przychodzi brytyjska sieć supermarketów TESCO, która testuje obecnie darmowe Wi-Fi dla klientów swoich sklepów w czterech brytyjskich placówkach. TESCO znane jest z wprowadzania innowacyjnych rozwiązań. Obecnie testuje także system nawigacji umożliwiający dotarcie do danego produktu. Mike McNamara odpowiedzialny za informatyzację korporacji uważa, że po pomyślnych testach w kilku brytyjskich placówkach, darmowy internet zostanie wprowadzony do każdego marketu TESCO, także tych polskich. Jaka jest idea wprowadzenia Wi-Fi? Według pomysłodawców będzie ono służyć do porównywania produktów z innymi sklepami oraz czytania opisów produktów. A do czego w praktyce będzie wykorzystywane? Wszyscy wiemy. :) Mając nieograniczony dostęp do sieci, twórcy idei uważają również, że odpalając komunikator będziemy mogli komunikować się z domownikami w kwestii, co jeszcze włożyć do wózka. Czy będzie to dobrym rozwiązaniem? Myślę, że wystarczy tutaj standardowa zapisana karteczka z poszczególnymi produktami. 