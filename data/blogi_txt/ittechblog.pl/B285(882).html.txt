Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 12 maja 2010, 11:18   8   E-notatka.pl – Internetowy notatnik Jak często zdarza nam się zapisywać ważne informacje na karteczkach, kartkach samoprzylepnych czy na czymś, co aktualnie mamy pod ręką?  Jak często zdarza nam się, że później gubimy te informacje przez przypadek, albo w ważnym momencie zapominamy, gdzie odłożyliśmy daną karteczkę? Jeśli lubisz używać na przykład stickyNotes z Windows 7 – na pewno przypadnie Ci do gustu aplikacja webowa, którą poniżej krótko zrecenzuję. E-notatka jest stroną, która oferuje możliwość tworzenia, edytowania czy zapisywania swoich notatek w jednym miejscu. Autorem aplikacji jest Pan Michał Szczepanowski. Oto, co mówi na temat samego zrodzenia się tej idei: Pomysł na serwis zrodził się z “potrzeby”. Nie raz miałem problem będąc na uczelni czy też w pracy, taki że znalazłem ciekawy link albo przeprowadziłem ważna rozmowę, którą chciałem zachować i wtedy nie miałem gdzie tego zrobić. O ile link czy krótką informację mogłem jeszcze zapisać na kartce, to już długiej rozmowy nie. Zresztą te kartki i tak później w jakiś magiczny sposób gineły. Mogłem to wysłać sobie na e-mail ale nie jest to ani praktyczne ani wygodne. Wtedy zrodził się pomysł internetowego notatnika, czyli aplikacji gdzie z każdego miejsca mam dostęp do swoich notatek. Pomysł może nie jest innowacyjny, ale na pewno wart uwagi. Wiemy, że istnieją podobne narzędzia – choćby Google Docs. Niemniej jednak sądzę, że o ile Docs używane jest do dłuższych dokumentów – o tyle serwis e-notatka.pl z założenia jest odpowiednikiem karteczki samoprzylepnej.  Ale ale – nie samymi informacjami człowiek żyje… Strona główna serwisu jest bardzo przyjemna w odbiorze. Nie można się na niej zgubić – wszystko mamy jak na tacy. Mamy możliwość obejrzenia filmiku, pokazującego co aplikacja ta potrafi. Najbardziej jednak spodobała mi się możliwość zalogowania na konto demo. Wielokrotnie mam ochotę coś sprawdzić, ale muszę się rejestrować. Tutaj autor pomyślał o wygodzie odwiedzającego, dzięki czemu w 2 sekundy możemy zacząć bawić się samym programem.  Program jest prosty w obsłudze. Nie wymaga wykwalifikowanej wiedzy z dziedziny obsługi komputera. Po lewej znajduje się menu, gdzie odnajdziemy tylko dwie opcje, z których działać możemy na samych karteczkach. Dodaj notatkę – jak sama nazwa wskazuje pozwala na dodanie nowej karteczki. Po kliknięciu wyskakuje nam edytor nowej kartki.  Wszystkie opcje są bardzo jasne i nie trzeba ich specjalnie omawiać.  Opcja Przypomnienie pozwala na ustawienie przypomnienia dla danej notatki. Super sprawa – połączenie budzika z karteczką. O tym nie pomyślał nawet sam Microsoft projektując stickyNotes. Wielkości karteczek możemy dowolnie edytować – ba! – Mamy możliwość wysłania danej notki na nasz adres email.  Niestety przypomnienie mi nie zadziałało – może to usterka wersji demo. Nie przejąłem się tym i począłem dalej buszować w tym fantastycznym systemie. Moja notka wyglądała tak:  Niestety – nic więcej nie znalazłem. Zakładam, że projekt jest nadal w fazie rozwoju. Karteczki można maksymalizować i minimalizować. Ponadto po darmowej rejestracji możliwa jest zmiana wyglądu całej aplikacji. Element estetyczny zawsze jest w dobrym tonie.  Podoba mi się także, że autor serwisu pomyślał o urządzeniach mobilnych. W tym celu stworzył wersję mobilną internetowego notatnika. Możliwości zapewne będą rozwijane. Oto ich lista. Aplikacja sama w sobie tworzona była we Flexie. Szkielet programu oparty jest o PureMVC – framework oparty o Wzorzec MVC. Jak połączono Flexa i MySQL? Odpowiedź: AmfPHP. Autor jednak planuje zrezygnować z niego na rzecz ZendAMF. Na przyszłość planuje kilka dodatkowych funkcjonalności. Nie chce tutaj pisać o szczegółach ale będą one związane z poprawą funkcjonalność i personalizacji aplikacji. Trzymamy kciuki i życzymy powodzenia w rozwijaniu aplikacji, a Was drodzy czytelnicy zachęcamy do wypróbowania. Sprawdźcie ją 