Wiktor Mociun    Zajmuje się programowaniem. Interesuje się samorozwojem, przedsiębiorczością i nowymi technologiami. Lubi dobrą książkę. Nie pogardzi dobrym albumem muzycznym. W prawdziwym świecie biegacz i student.   @voter101  Email   Wiktor Mociun, 7 sierpnia 2011, 7:51   0   Kod źródłowy Dooma 3 zostanie opublikowany John Carmack, współzałożyciel id Software, potwierdził na odbywającym się w tym tygodniu QuakeCon, że kod źródłowy Dooma 3 zostanie opublikowany. Można wywnioskować z tego, iż kod źródłowy silnika do gier id Tech 4, także zostanie upubliczniony.  To nie wszystko. Carmack upubliczni także kody źródłowe pierwszej części Quake’a i Dooma. Jak mówi, wszystko dla celów edukacyjnych. Źródła tak wielkich produkcji z branży gier będą stanowiły nie lada gratkę dla wielu programistów. Doom 3 narobił niezłego zamieszania na rynku gier komputerowych. Liczne zapowiedzi, pierwsza pokazana gra, która miała choć trochę realistyczną grafikę. Nie odniosła co prawda tak wielkiego sukcesu jak jej poprzednicy, ale wielu i tak będzie ją pamiętać. W 2004 roku, kiedy gra ukazała się na rynku, mało kto miał tak potężny komputer, żeby móc włączyć wszystkie detale na “ultra”. Dzisiaj to już nie robi wrażenia na żadnym współczesnym komputerze.  Warto też spojrzeć na silnik graficzny, który został zastosowany przy produkcji Dooma trzeciego. Id Tech 4, choć ma już swoje lata, to nadal jest używany. Dzięki niemu powstały takie gry jak Quake 4, Prey, Wolfenstein (2009), Brink. Niestety nie podano żadnej konkretnej daty, kiedy zostaną opublikowane kody źródłowe wyżej podanych gier. Pozostaje cierpliwie poczekać – mam wrażenie, że będzie to kwestia kilku miesięcy. [ź] geek.com 