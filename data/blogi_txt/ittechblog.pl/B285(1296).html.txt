Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 września 2010, 6:39   0   Wybajerzony Bing z HTML5 i CSS3 – warto obejrzeć, nie trzeba się zachwycać Wraz z premierą Internet Explorer 9 beta (http://ittechblog.pl/2010/09/16 /internet-explorer-9-beta-juz-do-pobrania/), Microsoft zaprezentował nową odsłonę Binga, czyli swojej wyszukiwarki internetowej. Dzięki zastosowaniu HTML5 i CSS3 Bing wręcz “lata” w przeglądarce. Może jednak to tylko niepotrzebne fajerwerki? HTML5 ma być odpowiedzią Giganta z Redmond, na najnowsze dzieło Google – Google Instant Serach. Postanowiono zmienić wyszukiwarkę Bing tak, aby bardzo ładnie prezentowała się w Internet Explorerze 9, a następnie innych przeglądarkach, obsługujących HTML5 i CSS3. Na przykładzie filmiku, przedstawiono możliwości nowych technologii. Zaledwie jeden dzień programowania w HTML5 wystarczył, aby zaprezentować ciekawą rzecz. Mianowicie na filmiku, zaprezentowanym podczas konferencji widać, jak woda na obrazku, który jest tłem wyszukiwarki, rozbija się o plażę. Żadna wtyczka nie jest tu potrzebna. Robi wrażenie – to fakt – jednak jest to tylko wodotrysk.  Na powyższym filmie zaprezentowano m.in. płynne przechodzenie pomiędzy komponentami wyników wyszukiwania, czy animacje podczas pracy z wyszukiwarką. Zdecydowanie warto obejrzeć, bo efekt jest ciekawy. Moim zdaniem nie ma się czym zachwycać, to są tylko fajerwerki graficzne. Dodają uroku, jednak nie wpływają na jakość wyszukiwania. Twórcy Binga zapowiedzieli, że nowa witryna zadebiutuje w przeciągu kilku miesięcy. 