Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 28 sierpnia 2010, 10:05   5   Pierwszy zrzut ekranowy Internet Explorera 9 Rosyjski oddział Microsoftu wpuścił do sieci pierwszy zrzut ekranowy najnowszej przeglądarki tej firmy. Internet Explorer 9 dzięki minimalistycznemu interfejsowi może stać się realnym zagrożeniem dla Firefoxa, Opery czy Chrome`a. Internet Explorer 9 to czysty, gładki i odmłodzony interfejs. Postanowiono ukryć niektóre z funkcji, by uzyskać więcej miejsca na wyświetlanie treści strony. Dzięki temu najnowszy IE jest przejrzysty jak nigdy dotąd. Większość menu została ukryta lub całkowicie z nich zrezygnowano.  Nie można zapominać o tym, że Internet Explorer 9 to przede wszystkim masa poprawek i nowych funkcji. Zoptymalizowana implementacja JavaScript, HTML5, CSS3, Direct2D czy wsparcie dla filmów H264 – to tylko niektóre ze smaczków przygotowywanych dla nas przez Microsoft. Czekamy na nowego IE z niecierpliwością. Jesteśmy przekonani, że dobrze wykonana przeglądarka Microsoftu może oprzeć się przyjętym stereotypom i stawić czoła konkurencji. [ź] tech.hoga.pl 