Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 11 lutego 2013, 5:22 Buduj mosty z Bridgym Jonesem! Kojarzycie gry, w których należy budować most, po którym będzie mógł przejechać pociąg tak, by konstrukcja się nie zawaliła? Większość gier tego typu jest – delikatnie mówiąc – monotonna i sztywna. Sam proces konstrukcji przebiega dość opornie, a potem po prostu obserwujemy (udany lub nie) przejazd lokomotywy z wagonami. Bridgy Jones – aplikacja stworzona przez GrowApp – skutecznie łamie ten stereotyp, dostarczając nam mnóstwo zabawy razem z tytułowym Bridgym, jego psem Bonnerem i ich lokomotywą ;). Rysowany w komiksowym stylu Jones nie buduje mostów ot tak. Ma do dyspozycji m.in. różne rodzaje lin, drewno, dynamit czy też kamień. Do wyboru mamy dwa światy, w których toczy się rozgrywka, a każdy z nich podzielony jest na kilkanaście poziomów. Twórcy aplikacji zapewniają, że wraz z aktualizacjami gry pojawia się kolejne światy, w których przemierzać będziemy razem z bohaterami górskie przełęcze, mroczne kopalnie czy też leśne ostępy. Cały proces budowania jest na tyle prosty, że zrezygnowano z samouczka i gracze mogą natychmiast przystąpić do głównej rozgrywki.  Oprócz budowania mostów, otrzymujemy także bonusowe plansze, które nawiązują do klasyki gier komputerowych. Ponadto Bridgy co jakiś czas musi rozwiązywać zagadki logiczne, wplecione w fabułę gry, co nie pozwala nam się szybko znużyć zabawą w “Boba Budowniczego”. Ponadto smaczku dodaje możliwość sterowania lokomotywą prowadzoną przez Bridgy Jonesa, dzięki czemu możemy z jeszcze większą przyjemnością jeździć po naszych konstrukcjach. Dlatego też, choć na rynku jest wiele gier typu puzzle-arcade, warto zatrzymać się na chwilę przy ciuchci Bridgy’ego i pomóc mu w konstruowaniu mostów oraz rozwiązywaniu zagadek ;)  Źródło: mat. pr. 