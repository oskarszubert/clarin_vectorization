Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 30 grudnia 2010, 7:52   2   Jakdojade.pl – sposób dojazdu do wybranych lokalizacji w Trójmieście Dzisiaj na BLIP-ie pojawiła się informacja o udostępnieniu do testów nowej usługi portalu trojmiasto.pl. Jestem ciekaw jak wielu użytkowników z niej skorzysta. Większość mieszkańców Trójmiasta dobrze wie jak dojechać w wybrane miejsca, jednak z doświadczenia wiem, że może zajść potrzeba dotarcia w całkowicie nieznane nam okolice. Jakdojade.pl to prosta i skuteczna strona, pozwalająca na sprawdzenie trasy i sposobu dojazdu do wybranych przez nas lokalizacji. Wystarczy wpisać ulicę bądź charakterystyczne miejsce (np. Galeria Przymorze, Galeria Bałtycka, Baltic Arena) a następnie wprowadzić cel naszej podróży. System powie nam, jakim środkiem komunikacji miejskiej dotrzemy do podanej przez nas lokalizacji. Poinformowani zostaniemy także o numerze autobusu lub tramwaju, godzinie odjazdu z przystanku (najbliższego) oraz przewidywanym czasie podróży. Przesiadki wraz z opisami są doskonale widoczne Użytkownik ma oczywiście możliwość zaznaczenia ręcznie lokalizacji. Co ciekawe, jeśli nie ma możliwości dotarcia bezpośrednio do danego miejsca, wyświetli się tabelka z opisem przesiadek. 