Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 4 września 2011, 2:00   13   Czy twoje dane wyciekły do sieci? Teraz możesz to sprawdzić. Zdarza się, że hakerzy włamują się do firm i instytucji, wykradają wrażliwe dane takie jak adresy e-mail, hasła i numery kart kredytowych, a następnie zamieszczają te dane w internecie (np. na torrentach). Nie zawsze wiadomo, czy wśród ujawnionych informacji znalazły się na przykład nasze hasła. Jest jednak serwis, który pozwala to sprawdzić.  Should I Change My Password to strona, która na podstawie Twojego adresu e-mail powie Ci, czy ten właśnie adres został kiedykolwiek wykradziony z bazy firmy podczas ataku hakerów (co de facto wiąże się z kradzieżą innych danych). Wystarczy wpisać adres poczty elektronicznej by po chwili pojawił się komunikat z informacją o tym, czy nasze hasła są bezpieczne. Możliwe jest także sprawdzanie wielu adresów e-mail na raz – niestety z tą opcją jest chwilowy problem.    Adres redakcyjny – bezpieczny. Inne także.   Zachęcam do sprawdzenia swoich adresów e-mail. Dodatkowa dawka bezpieczeństwa i upewnienie się, czy nasze wrażliwe dane są pod kontrolą odpowiednich administratorów – są jak najbardziej wskazane. [ź] makeuseof.com 