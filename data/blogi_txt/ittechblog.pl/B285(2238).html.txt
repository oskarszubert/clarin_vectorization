Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 6 października 2011, 10:38   6   Premier Donald Tusk zapowiada utworzenie Ministerstwa Cyfryzacji Premier Donald Tusk zapowiada, że jeśli Platforma Obywatelska obejmie władzę po niedzielnych wyborach parlamentarnych, ma zamiar utworzyć Ministerstwo Cyfryzacji. Owy resort miałby powstać jako jeden z filarów Ministerstwa Infrastruktury, które zajmowało się nie tylko cyfryzacją, ale i drogami czy żeglugą. Ministerstwo Cyfryzacji może okazać się pomocnym projektem, choć tak naprawdę nasz rozwój w tym segmencie wygląda całkiem nieźle. Jedynym z większych problemów może być wykluczenie cyfrowe osób starszych, dla których powstają projekty takie jak “Polska Cyfrowa Równych Szans”.  Moim zdaniem pomysł jest dobry, choć niestety nieznane są jego dokładne założenia. Przede wszystkim utworzenie oddzielnego resortu gwarantuje skupienie się przez wyznaczoną osobę na pełnionej funkcji. Minister Cyfryzacji zajmowałby się przede wszystkim kontrolą nowych, wdrażanych technologii teleinformatycznych. Wyznaczenie do tej roli oddzielnego człowieka spowoduje odciążenie Ministra Infrastruktury, zajmującego się na przykład budownictwem. Takie Ministerstwo winne było zostać utworzone już dawno – dlaczego dopiero teraz Premier Donald Tusk wpadł na taki pomysł? Z drugiej strony, komentatorzy wypowiedzi Pana Premiera twierdzą, że odbędzie się to kosztem cyfryzacji w innych resortach. Całkiem możliwe, że inne Ministerstwa ucierpią na utworzeniu nowego i ich rozwój pod względem nowych technologii osłabnie. Jeśli nowo powołany Minister otrzyma także stosowne uprawnienia, to sytuacja opisana powyżej nie powinna się wydarzyć. Ministerstwo Cyfryzacji to ruch potrzebny. 13 miesięcy temu GUS podał, że internet dociera do 63% Polaków. Coraz mniej jest tzw. “białych plam” – obszarów bez dostępu do internetu mobilnego, czy internetu w ogóle. 70% Polaków może pozwolić sobie na komputer, jednak nie wszyscy mają dostęp do Internetu. Nowe technologie wdzierają się do naszej rzeczywistości, jesteśmy coraz bardziej świadomi ich istnienia. Polska jest na ~40 miejscu, jeśli chodzi o szybkość internetu na świecie, jednak znajdujemy się także na czele pod względem cen za 1Mbit – Polska ma jedne z najdroższych łączy na kuli ziemskiej. Miejmy nadzieję, że Ministerstwo Cyfryzacji zaradzi coś na bolączki, jakie trapią polską infrastrukturę sieciową. Dla uproszczenia można przyjąć, że nowo powołany Minister odpowiadać będzie właśnie za cyfryzację związaną z internetem. Wydaje mi się jednak, że jego rola nie będzie ograniczać się tylko do nowych technologii. [ź] fakty.interia.pl, computerworld.pl 