Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 13 maja 2008, 5:00   17   Zamiast MS Office … OpenOffice 3 Od czasu zmiany systemu na Linuxa stałem się zwolennikiem OpenOfficea. Pomimo iż mam legalną wersję MS Office 2003. Największym testem dla OO było pisanie pracy mgr, którą to w całości napisałem właśnie na OpenOfiice. Mit o tym, że OO jest toporny a MS przyjazny i wygodny dawno już upadł. Z każdą kolejną wersją OO dorównuje a w niektórych miejscach przegania pakiet MS Office. Udostępniono na dniach betę wersji 3.0 otwartego pakietu OpenOffice.org.Najbardziej widoczne zmiany to nowe Start Center, nowe ikonki oraz kontrolka zoomu na pasku stanu. Dodano także wiele innych funkcji. Calc posiada nowy komponent pozwalający wybrać optymalną wartość komórki bazując na wartościach innych komórek. Dodano też możliwość pracy grupowej nad arkuszami oraz obsługę do 1024 kolumn. W aplikacji Writer ulepszono tworzenie notatek oraz dodano możliwość wyświetlania wielu stron podczas edycji. Sporo nowości jest także w programach Chart, Draw i Impress. Pakiet otrzymał też wsparcie dla formatu ODF w wersji 1.2. Będzie też mógł otwierać dokumenty MS Office 2007 i MS Office 2008 for Mac OS X (.docx, .xlsx, .pptx, etc.). OpenOffice.org 3.0 będzie pierwszą wersją działającą na Mac OS X bez X11, mając wygląd taki jak inne aplikacje Aqua. Dodano także częściową obsługę VBA na tej platformie. Dzięki wykorzystaniu interfejsu API ułatwień dostępu jaki oferuje Mac OS X OpenOffice.org 3.0 będzie bardziej przyjazny osobom słabo widzącym. Bardziej szczegółową listę zmian można znaleźć na stronie domowej pakietu. Angielską wersję OpenOffice.org 3.0 beta na platformy: MS Windows, GNU/Linux, Mac OS X i OpenSolaris można ściągnąć stąd. 