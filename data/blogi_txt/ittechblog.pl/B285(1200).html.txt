Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 11 sierpnia 2010, 9:58   2   Zmiany w Gmail – przygotowania do przejścia na HTML5 Trwają prace nad przeniesieniem silnika Gmail na HTML5 a już dzisiaj widzimy pewne zmiany w wyglądzie i w organizacji pracy. Oto jaki pojawił się dzisiaj komunikat od Google: Omówienie nowości w Gmailu Nowy wygląd Gmaila Uprościliśmy interfejs oraz ułatwiliśmy dostęp do kontaktów i listy zadań.  Linki poczty, kontaktów i zadań zostały przeniesione do lewego górnego rogu okna Gmaila. Pozycja Utwórz wiadomość jest teraz przyciskiem, a nie linkiem. Dzięki mniejszemu obszarowi nagłówka pierwsza wiadomość w skrzynce odbiorczej jest wyświetlana o około 16 pikseli wyżej na ekranie. Linki zaznaczania (Wszystkie, Żadne, Przeczytane, Nieprzeczytane, Oznaczone gwiazdką), które znajdowały się nad wiadomościami, są teraz opcjami w menu rozwijanym obok przycisku Archiwizuj.  Aktualizacje w kontaktach Przeprowadziliśmy też gruntowną modernizację kontaktów, dodając szereg funkcji, o które prosili użytkownicy, i sprawiając, że kontakty są łatwiejsze w użytkowaniu.  Kontakty działają bardzo podobnie do poczty. Teraz skróty klawiaturowe działają także w kontaktach. Upodobniliśmy również zaznaczanie i grupowanie kontaktów do zaznaczania i oznaczania etykietami wiadomości e-mail. Sortowanie kontaktów według nazwiska. Ta opcja znajduje się w menu Więcej czynności. Oznaczanie numerów telefonicznych i innych pól niestandardowymi etykietami. Możesz na przykład oznaczyć numer telefonu etykietą „Dom wakacyjny”. Pamiętaj, że usługa ActiveSync dla telefonu iPhone i synchronizacja urządzenia Blackberry nie obsługują jeszcze niestandardowych etykiet, więc oznaczone niestandardowymi etykietami numery, wiadomości e-mail, itp. mogą nie pojawić się na telefonie. Cofanie. Teraz podczas wprowadzania zmian w kontaktach możesz cofać ostatnie zmiany. Automatyczne zapisywanie. Nie musisz już przełączać się między trybami „edycji” i „wyświetlania” – wprowadzane edycje są zawsze zapisywane w Gmailu. Struktura pól nazw. Teraz możesz określać składniki nazw (tzn. Tytuł, Imię, Drugie imię, Nazwisko i Sufiks) lub nadal używać pola nazwy jako obszaru o dowolnej postaci, jeśli nie odpowiada Ci taka struktura. Ręczne i zbiorcze scalanie kontaktów. Teraz możesz scalać kontakty, korzystając z menu Więcej czynności. Po prostu zaznacz kontakty, które chcesz scalić, i wybierz opcję Scal kontakty z menu Więcej czynności. Ponadto aby uzyskać listę sugerowanych kontaktów do scalenia, wybierz opcję Znajdź i scal duplikaty. 