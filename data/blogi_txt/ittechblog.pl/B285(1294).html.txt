Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 16 września 2010, 6:16   5   Internet Explorer 9 beta już do pobrania Internet Explorer 9 był gorąco wyczekiwaną przeglądarką od Microsoftu. Z zapowiedzi wynikało, że nowe dzieło giganta, będzie mogło konkurować z Firefoxem czy Operą. IE9 był oczekiwany także ze względu na ciekawość – internauci głowili się, czy po dziurawym IE6 i niewypale, jakim był IE7, jakakolwiek przeglądarka od Microsoftu stanie na wysokości zadania.  Wraz z wypuszczeniem na świat bety IE9, około 70 stron internetowych partnerów Microsoftu, zostało zmienionych tak, aby ukazać wszystkie możliwości nowej przeglądarki. Witryny zostały przygotowane pod kątem współpracy z IE9 oraz systemem Windows 7. Dzięki obsłudze nowych standardów, użytkownicy witryn takich jak Facebook, Twitter czy CNN, odkryją na nowo piękno sieci. Steven Sinofsky, prezes działu Windows i Windows Live firmy Microsoft: Internet Explorer 9 wykorzystuje moc systemu Windows i całego komputera, aby zaoferować użytkownikom lepszą sieć. Z dumą dołączamy do naszych partnerów podczas premiery wersji beta IE9, która pokaże prawdziwe piękno sieci użytkownikom Windows na całym świecie. Przeglądarka kładzie nacisk na prostotę obsługi i integrację z systemem Microsoft Windows. Jak już wspominaliśmy, IE9 przeznacza więcej miejsca na wyświetlanie treści użytkownikom. Wszelkie przyciski i belki zostały zmniejszone lub schowane. Dzięki temu jest po prostu dużo miejsca na content. Witryny internetowe wyglądają teraz bardziej jak aplikacje systemowe, aniżeli strony internetowe, znane nam dotychczasowo. Internet Explorer 9 to przede wszystkim:  Nowy silnik renderowania stron zapewniający zgodność z  HTML5, SVG 1.1 i CSS3, Akceleracja sprzętowa przy renderowaniu stron, przetwarzaniu animacji, grafiki wektorowej i podczas odtwarzania filmów wideo, Nowy, wydajniejszy silnik JavaScript (Chakira), Integracja paska wyszukiwania z paskiem adresu, Integracja z systemem Windows 7, możliwość przypinania zakładek do paska zadań, Aero Snap (przyciąganie okien i zmiana ich rozmiaru w zetknięciu z krawędziami ekranu), obsługa jump list (lista zadań ukazująca się po przeciągnięciu zadania w pasku zadań w górę lub po kliknięciu na zadanie PPM), Nowy menadżer pobierania plików z systemem ostrzegającym przed pobraniem groźnych plików, Nowy menadżer dodatków, który pokazuje ich wpływ na szybkość działania IE9.  Pobierz Internet Explorer 9. Możliwe, że przed instalacją niezbędne będzie pobranie poprawki systemu i ponowne uruchomienie komputera. [ź] pcformat.pl, biznes.pclab.pl, technowinki.onet.pl 