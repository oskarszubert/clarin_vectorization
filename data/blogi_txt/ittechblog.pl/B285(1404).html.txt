Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 11 października 2010, 9:14   2   Windows Phone 7 zaprezentowany – co już wiemy? Dzisiaj podczas dwóch konferencji – w Londynie i Nowym Jorku – zaprezentowano najnowszy system mobilny Microsoftu – Windows Phone 7. Internauci mieli możliwość obejrzenia relacji live. Ci, którzy z tej opcji nie skorzystali, mogą teraz przeczytać o tym, czego się dowiedzieliśmy.  Podczas konferencji zaprezentowano dziewięć nowych telefonów, które trafią do sprzedaży przed końcem tego roku. Będą one, wraz z systemem operacyjnym Windows Phone 7, dostępne u ponad 60 operatorów sieci komórkowych w ponad 30 krajach.       Ekran startowy Windows Phone 7     Steve Ballmer, prezes firmy Microsoft: Pierwsze smartfony Windows Phone 7 prezentują się bardzo atrakcyjnie. Wraz z partnerami dostarczamy nie tylko nowy rodzaj telefonu komórkowego, ale także zupełnie nowe możliwości komunikacyjne. Windows Phone 7 przyspiesza codzienne zadania, poprzez szybki dostęp do najczęściej używanych funkcji na ekranie startowym.  Różnorodne modele telefonów będą dostarczane przez takich producentów jak HTC, LG, Dell czy Samsung. Telefony wyposażone w Windows Phone 7 trafią także do polskich operatorów. Wszystkie urządzenia wyposażone zostały w wysokowydajny procesor Snapdragon firmy Qualcomm. Kalendarz     Nowe telefony to nie tylko specyficzne wzornictwo, ale także zintegrowane układy takie jak Zune, Microsoft Office Mobile, Windows Live oraz Bing. Konfigurowalny ekran początkowy z zakładkami to bezpośredni dostęp do wybranej przez użytkownika treści. Tablice są aktualizowane w czasie rzeczywistym informacjami z internetu, takimi jak wiadomości, spotkania albo aktualny status przyjaciół. Nowe tablice można łatwo tworzyć z dowolnej treści, m.in. z aplikacji, witryn internetowych i muzyki.       Obsługa poczty e-mail     Windows Phone 7 zawiera kilka zakładek tematycznych. Najważniejsze z nich to:  Ludzie - zakładka łącząca pokrewną treść dotyczącą danej osoby, w tym źródła informacji z serwisów społecznościowych oraz zdjęcia. Stanowi też centralne miejsce, z którego w prosty sposób można wysyłać wiadomości do Facebooka i Windows Live. Obrazy – dzięki tej zakładce udostępnianie materiałów wideo i zdjęć w sieciach społecznościowych staje się jeszcze prostsze. Windows Phone 7 integruje się również z internetowymi galeriami  i komputerem PC, przez co telefon staje się idealnym miejscem do przeglądania całej kolekcji zdjęć i wideo. Muzyka i wideo – Windows Phone 7 wykorzystuje najlepsze cechy odtwarzacza Zune. Łatwa nawigacja i wysoka jakość dźwięku zapewniają poczucie „zanurzenia” w odtwarzanej treści. Użytkownicy mogą odtwarzać swoją kolekcję muzyki oraz bezprzewodowo synchronizować telefon z komputerem PC. Biuro: Pozwala wykorzystać znane, najpopularniejsze na świecie oprogramowanie biurowe w telefonie Windows. Dzięki dostępowi do Office, OneNote i SharePoint Workspace użytkownicy mogą w jednym miejscu czytać, edytować i udostępniać dokumenty. Outlook Mobile dodaje do tego możliwość pracy oraz dostęp do aktualnych wiadomości również poza domem lub biurem.  Windows Phone 7 to przede wszystkim możliwość wpływania na działanie systemu. Użytkownik ma kontrolę nad zachowaniem urządzenia oraz wygląd systemu. Przykładowo możemy stworzyć awatar dla usługi xBox Live. Ciekawą funkcją jest Windows Phone Hubs – na głównym ekranie wyświetlane są skróty najważniejszych informacji na temat znajomych, poczty, gier i dokumentów. Dzięki dostępowi do chmury obliczeniowej, można w okamgnieniu przesyłać między sobą zdjęcia czy synchronizować kalendarz.       Zakładka ludzie Funkcja kopiuj/wklej pojawi się w systemie Windows Phone 7 w 2011 roku. Może to oznaczać, że edycja dokumentów czy prezentacji stworzonych w programie PowerPoint będzie mocno utrudniona. Podczas konferencji nie wspomniano o ilości aplikacji dla systemu. Nie było także wzmianek o braku tetheringu. Słyszeliśmy wiele opinii, jakoby system Windows Phone 7 był wciąż niedopracowany. Niestety nie możemy tego stwierdzić, dopóki urządzenia wyposażonego w nowy system nie dostaniemy do ręki. Wstrzymujemy się więc z osądem nowego dzieła Microsoftu do czasu, aż telefony z WP7 trafią do Polski. [ź] informacja prasowa, dobreprogramy.pl 