Michał Kubowicz    Student krakowskiego Uniwersytety Ekonomicznego (Finanse i Rachunkowość), fan nowych technologii i social media, gadżeciarz. Jeden z redaktorów na portalu MyApple.pl. Rzecznik Prasowy Parlamentu Studenckiego Uniwersytetu Ekonomicznego w Krakowie. @https://twitter.com/#!/Michal_Kubowicz   Email Michał Kubowicz, 14 grudnia 2011, 5:34   1   Czy Microsoft wreszcie kupi Nokię? Nokia to marka kultowa. Marka, która produkowała ponadczasowe modele, wciąż darzone ogromną sympatią użytkowników. Wiele starszych osób identyfikuje telefon komórkowy właśnie z fińskim gigantem. Według informacji dostarczonych przez “Danske Bank”, Microsoft zakupi w całości Nokię już w pierwszej połowie przyszłego roku.  Informacje, jakie opublikował “Danske Bank”, zostały natychmiast potwierdzone przez zachowanie inwestorów na fińskiej giełdzie. Akcje Nokii momentalnie podrożały o ponad trzy punkty procentowe. Wszystko wskazuje na to, że nastał najlepszy moment na zakup telekomunikacyjnego giganta – wiele modeli z systemem giganta w Redmond jest w tym momencie w ostatniej fazie produkcji, inne słuchawki powoli pojawiają się na półkach sklepowych na całym świecie. Jednym słowem, Nokia stała się zależna od ekosystemu mobilnego produkowanego przez Microsoft. Dodatkowym czynnikiem, który może wpłynąć na rychłe rozwiązanie problemów finansowych fińskiego producenta, są pierwsze wyniki sprzedaży modeli z serii Lumia. Fani marki od dawna czekali na tak duże zainteresowanie high-endowymi modelami sygnowanymi logiem Nokii. Jeśli Finowie pokażą kolejne, dobre modele, skierowane do zamożniejszych i bardziej wymagających klientów, wycena spółki może znacząco wzrosnąć. Wszystko wskazuje na to, że najbliższe miesiące mogą być kluczowe w procesie zakupu Nokii przez Microsoft. Jeśli fiński gigant zostanie zakupiony przez firmę z Redmond, sytuacja na rynku mobilnym może stać się niebywale ciekawa. Google niebawem powinno otrzymać wszystkie zezwolenia na zakup Motorola Mobility. Jeśli obie transakcje doszłyby do skutku, na rynku może zabraknąć otwartego systemu, z którego mogą korzystać inni producenci. Taka sytuacja oznaczałaby znaczne kłopoty dla takich marek jak HTC czy LG – utrzymują się oni głównie z telefonów, które wyposażone są w Androida, na razie oferowanego na warunkach “open-source”. Jeśli wyżej opisywane zakupy dojdą do skutku, na rynku telekomunikacyjnym rządzić będą trzy konglomeraty – Google, Microsoft i Apple.  Niestety, taka sytuacja może negatywnie wpłynąć na szybkość rozwoju branży i zmniejszyć rywalizację “międzysystemową” . Ostatnie miesiące wskazują na to, że Android zadziałał jako katalizator, wpływający na politykę produkcyjną wielu marek. W sytuacji gdy system sygnowany logiem robocika zniknie z urządzeń innych marek, rynek mobilny może wejść w okres stagnacji. [ź] Bloomberg.com, Slashgear.com 