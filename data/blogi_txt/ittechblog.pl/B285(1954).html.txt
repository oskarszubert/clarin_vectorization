Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 18 czerwca 2011, 4:04   1   Nowe domeny od ICANN dla firm, marek i nie tylko ICANN to organizacja regulująca nazwy domenowe w Internecie, która już jakiś czas temu wprowadziła do obiegu ciekawą domenę pierwszego stopnia z rozszerzeniem *.xxx. Kolejnym krokiem ICANN jest umożliwienie firmom, markom a nawet miastom aplikowanie o własne rozszerzenie dla domen – na przykład *.coke, *.sony czy *.warszawa.  Nowe rodzaje domen były przygotowywane od kilku lat i prawdopodobnie organizacja ogłosi ich ostateczne przyjęcie podczas specjalnego, poniedziałkowego meetingu w Signapurze. Ruch ze strony ICANN to niewątpliwie posunięcie, które warto będzie obserwować. W niedalekiej przyszłości firmy będą mogły “wyrobić” własne rozszerzenie domeny i dzięki temu sprawować jeszcze większą kontrolę nad swoją prezentacją w Sieci. Przykład zastosowania domeny *.gdansk – podział serwisu informacyjnego na dzielnice, których dotyczą newsy: www.przymorze.gdansk, www.wrzeszcz.gdansk czy www.stogi.gdansk. Widzę tutaj mnóstwo potencjalnych zastosowań dla firm i setki możliwych kreacji (www.i.love.london – dla przykładu). Nowe domeny zmienią oczywiście sposób prezentowania wyników wyszukiwania w poszczególnych wyszukiwarkach. Google i jego konkurencji będą musieli pomyśleć nad modernizacją algorytmów odpowiadających za wyznaczanie pozycji strony w SERPie – jak zapewne wiecie jednym z czynników ustalających takową pozycję jest obecność frazy kluczowej w adresie strony czy podstrony. Jestem ciekaw czy podstrona www.xbox.xbox/xbox- news będzie wyżej w wynikach wyszukiwania niż www.xbox.com/xbox- news (to tylko przykład, gdyż w rzeczywistości taka strona nie istnieje). W każdym razie algorytmy na pewno się zmienią. Theo Hnarakis, który jest CEO australijskiej firmy Melbourne IT DBS radzi dużym firmom aby skorzystały z okazji, która przed nimi stoi, kupiły własne końcówki domen, “zaparkowały” nowe nabytki i przekierowywały z nich na posiadane od dawna adresy. Firmy te będą musiały się spieszyć, gdyż rejestracja końcówek zacznie się już w styczniu i potrwa trzy miesiące. Po tym okresie zostanie ona zamknięta – możliwe że na kilka lat, a więc jest to jedyna i niepowtarzalna okazja – a domena kosztuje jedynie 185 tysięcy dolarów. Oczywiście należy przedstawić odpowiednie dokumenty potwierdzające prawo do nazwy. Warto dodać także, że domeny związane z miastami lub regionami byłyby doskonałym sposobem promocji dla lokalnych przedsiębiorców i instytucji – zaś dla firm domeny te udostępniających niezłym sposobem na zarobek. Pomyślcie tylko – http://rowery.mazowsze, http://golf.warszawa czy http://german.food. Domeny takie byłyby same w sobie katalogiem ciekawych miejsc, rozrywek i grup zainteresowań. Czekamy więc na oficjalne oświadczenie organizacji ICANN, które padnie w Singapurze już w ten poniedziałek. [ź] reuters.com 