Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 26 sierpnia 2011, 12:53   10   Bada 2.0 SDK w wersji beta już do pobrania. A co w Bada 2.0 piszczy? Zaprezentowany w listopadzie 2009 roku system mobilny Bada OS doczekał się 30 lipca wersji testowej 2.0. Od wczoraj możliwe jest już pobranie SDK w wersji 2.0. Bada zapowiadana podczas MWC 2011 w lutym oficjalnie ujrzy światło dzienne we wrześniu. System, który zajmuje przedostatnie miejsce jeśli chodzi o jego popularność wśród innych systemów mobilnych, w wersji 2.0 wnosi dość dużo nowości, chcąc tym samym nadgonić konkurentów. Tylko czy jest szansa na zgarnięcie większej ilości rynku, gdy w obiegu jest 7 urządzeń wyposażonych w Bada?     Bada i inne systemy za II kwartał 2011   Spośród nowości w wersji 2.0 należy wymienić przede wszystkim wsparcie dla NFC, w tym płatności zbliżeniowych. NFC staje się pomału faktem i zaczyna wchodzić w skład funkcji w najnowszych wersjach systemów mobilnych. Smartfony także przygotowywane są pod kątem komunikacji zbliżeniowej. Nawet Symbian Belle – uważany za zacofany system – wspiera NFC. W systemie Bada 2.0 zagościł wreszcie prawdziwy multitasking (aplikacje otwierane w tle) i funkcje związane z rozpoznawaniem głosu (voice recognition). Odświeżono ekran główny oraz menu, programiści aplikacji dla tego systemu w swoje ręce dostali Bada 2.0 SDK dla Maca i Linuxa. Bada 2.0 to także nowe opcje dotyczące obsługi portali społecznościowych oraz API reklamowe, pozwalające na umieszczanie bannerów reklamowych w otwartej aplikacji. Samsung Wave II z systemem Bada OS. Źródło: gsmmaniak.pl Przeglądarka domyślna systemu wspiera od teraz HTML5 i jeszcze lepiej obsługuje Flasha. Czy zauważymy skok popularności koreańskiego systemu? Jeśli Samsung zdecyduje się wydać jeszcze kilka interesujących, innowacyjnych smartfonów to kto wie – może Bada prześcignie Windowsa Mobile. Póki co jest to system bardzo niszowy, choć przez wielu uznawany za bardzo dobry i dopracowany. Miałem telefon z Bada w rękach i niczym szczególnym się nie wyróżniał…  PS. Forum samsungbadaos.pl w tym momencie posiada 21.766 zarejestrowanych użytkowników. Czy to dużo? Sami odpowiedzcie sobie na to pytanie. [ź] simblog.pl, news.softpedia.com 