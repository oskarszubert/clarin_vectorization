Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 1 czerwca 2012, 5:43   3 BlackBerry Porsche Design P’9981 – skórzany i ze stali nierdzewnej Samochody Porsche, adidasy sygnowane logiem Porsche, czemu by nie smartfon? Myśl genialna, gorzej z ceną… Oddałbym wiele za tak wykonany telefon. Śmiem nawet twierdzić, że tak powinny być robione telefony jutra. ;-) Może nie z ręcznie robioną, skórzaną klapką, ale front wykonany ze stali nierdzewnej robi już wrażenie.  BlackBerry Porsche Design P’9981, swoją drogą dlaczego akurat tak go nazwali(?), ma obudowę kutą z nierdzewki, podobnie, jak klawiaturę QWERTY. Jedyne co jest niemetalowe to przyciski funkcyjne i szkło chroniące wyświetlacz.  BB wraz z Porsche ogłosiło, że smartfon jest dostępny od dziś u autoryzowanych partnerów. Rok wcześniej był już prezentowany w Singapurze. Urządzenie domyślnie sprzedawane będzie z systemem BlackBerry 7 OS, a jego cena? Dobre pytanie – właśnie tu jest największy problem. P’9981 ma kosztować 2800 dolarów, czyli na polskie złotówki blisko 10 tysięcy złotych.  Oprócz obudowy, terminal nie charakteryzuje się czymś nadzwyczajnym, znany i oklepany wyświetlacz TFT o rozdzielczości 640×480 pikseli przy przekątnej 2,8-cala. Wewnątrz pracuje procesor o zegarze 1,2 GHz wspierany przez 768 MB pamięci RAM oraz 8 GB pamięci. Kolejnym plusem jest fakt, że smartfon nagrywa i robi zdjęcia w HD. Jako dużą zaletę urządzenia określa się technologię Liquid Graphics, która ma pozwolić na bardziej precyzyjne odczytywanie komend wydawanych wyświetlaczowi przez dotyk. Czyżby było lepiej niż w iPhone’ach? ;-) Cóż, wszystko ciężko będzie zweryfikować, bo kto w obecnych czasach gotów jest wydać taką sumę pieniędzy na smartfona? Dla samej obudowy i skóry na tyle urządzenia? Mało powalający argument. Trzeba jednak przyznać jedno, bryła kuta ze stali nierdzewnej to nie dość, że brzmi świetnie, to jeszcze wygląda i będzie wyglądać dobrze przez lata. Widziałbym w tym wszystkim jeszcze wodoodporność. ;-)   [ź] vr-zone.com 