Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 19 grudnia 2010, 4:24   0   Mac App Store już 6 stycznia App Store dla iOS zrewolucjonizowało rynek aplikacji mobilnych. Nic więc dziwnego, że Apple ma zamiar wprowadzić sklepik także dla systemów Mac OS X. Pod koniec października Steve Jobs obiecał, że w ciągu 90 dni otwarty zostanie Mac App Store. Wygląda na to, że obietnicy dotrzyma.  W oficjalnej informacji prasowej Apple czytamy, że 6 stycznia 2011 roku zostanie otwarty sklep z aplikacjami dla systemu Mac OS X. W momencie startu sklep będzie dostępny w 90 krajach – także w Polsce. Podzielone na kategorie (edukacja, gry, grafika i design, lifestyle, produktywność i narzędzia) programy będą darmowe lub płatne. Twórcy aplikacji sami ustalą cenę swoich programów, a 70% tej kwoty trafi wprost do ich kieszeni. Nie będą musieli płacić za koszty hostingu czy prowizję za płatności kartami kredytowymi. Developerzy bezpłatnych aplikacji także nie będą obciążani żadnymi kosztami. W Mac App Store będziemy mogli przeglądać aplikacje nowe jak i popularne, przeszukiwać poszczególne kategorie, a także czytać opinie i oceny innych użytkowników. Zakup i instalacja wybranego przez nas programu wymagać będzie jednego kliknięcia. Zakupione aplikacje będą mogły być używane na wszystkich komputerach Mac, a aktualizacje będą dostarczane bezpośrednio przez Mac App Store. Mac App Store będzie dostępny dla użytkowników Mac OS X Snow Leopard, jako bezpłatna aktualizacja. Będzie jej można dokonać poprzez Uaktualnienia systemu. [ź] media2.pl, applemania.pl 