Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 18 marca 2009, 8:25   23   Przeglądarka www dla iPlusa, Play Online, Orange Free czy Blueconnecta Wiadomo, Polska nadal jest daleko w tyle za Europą zarówno jeśli chodzi o szybkość mobilnego Internetu jak i limity pakietów danych. Jeśli chodzi o przeglądarki www jest już wyjście z tej patowej sytuacji. Opera Turbo wykorzystuje kompresję danych, znaną z Opery Mini. Dzięki kompresji przesyłanych danych do komputera nawet o 80% możliwe jest zredukowanie ruchu w sieci, zaoszczędzenie na transmisji danych, ale przede wszystkim przyśpieszenie ładowania stron. Korzysta z technologii “Opera Web Optimalization Proxy”, jednak w przeciwieństwie do “Opera Binary Markup Langugage” (znanej z Opery Mini), nie zmienia układu stron za wyjątkiem rozdzielczości. Co istotne, radzi sobie także z technologiami dynamicznymi, takimi jak Ajax i Flash, które są pomijane przy kompresji jednak wymagają dodatkowej akcji w celu ich uaktywnienia. Aby odczuć zwiększenie szybkości musimy posiadać łącze wolniejsze niż 1Mbit. Dla szybszych łącz możemy zaobserwować wręcz spowolnienie czasu ładowania stron. Opera sprawdza się idealnie dla łącz 225-512kbps. Wtedy na prawdę możemy odczuć różnicę. Co do oszczędności transferu to zależy w dużej mierze od tego jak dużo i jakich stron odwiedzamy w miesiącu, ale w przypadku Polski i naszych “wspaniałych” limitów jak 500MB/m dla wielu wielu z nas może to być znacząca oszczędność :) Zachęcam do odwiedzenia strony twórców, na której są dostępne kompilacje zarówno dla Windows, Linuksa jak i Mac OS X.  Źródło: dobrepogramy.pl 