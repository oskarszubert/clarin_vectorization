Tomasz Fiedoruk    - Właściciel serwisu - Business Strategy Development Expert w kilku firmach i w życiu. Ewangelista nowych technologii i innowacji.   @iTomek   Email Tomasz Fiedoruk, 8 października 2012, 9:10   7   Nettop Shuttle XH61V – mały i wydajny To już moje trzecie podejście do nettopów Shuttle. Przerobiłem już te w pełni pasywne i na koniec został ostatni model, będący kompromisem między wydajnością a ciszą. Ma on zasilacz pasywny, a CPU jest chłodzone zintegrowanymi 2 cichymi 40mm wentylatorami … i to wszystko. Platforma bazowa XH61V, Windows 8 (nie potrzebował żadnych sterowników), CPU - Procesor Intel Core i3-2120T (low power) 2,60 GHz 3MB L3 LGA1155 BOX, RAM – 2 x Transcend JM1333KSN-4G, Dysk SSD Samsung 830 Series MZ-7PC128B/WW 128 GB, Zalman PASTA TERMOPRZEWODZĄCA ZM- STG1 (3,5g) (była w zestawie ale postanowiłem zakupić porządną). Montaż, jak widzicie, ograniczył się do kilku śrubek i w zasadzie tyle całej filozofii. Z CPU wersji BOX został mi wentylator. Shuttle ciekawie to rozwiązał, u samej góry są dwa wolnoobrotowe (1400rpm) wentylatory wysysające całe ciepłe powietrze i to tyle z chłodzenia.  Układ zapewnia całkiem niezłe temperatury. Długoprzebiegowe 52-55C (bez obciążenia 50C) dla CPU, no a że dysk SSD, to trzyma cały czas te 28-30C. Powietrze wydmuchiwane przez wentylatorki jest cały czas prawie zimne, więc chłodzenie sprawdza się wyśmienicie. Temperatura na CPU mogłaby by być może i jeszcze niższa, mostek chłodzenia wydaje się nie przylegać idealne, a i pasta, którą położyłem, była w cienkiej warstwie. Ale póki co, zostawiam, jak jest, dla takich procesorów i 70C nie jest straszne, a tu mówimy przecież o zdecydowanie niższych wartościach. Nettop obsługuje szerokie spektrum procesorów pod podstawkę LGA 1155, jednak zdecydowałem się na najbardziej energooszczędny wariant z TDP 35W.  Ilość złącz jest wystarczająca, chociaż trzeba pamiętać, że nie mamy wbudowanego WiFi i musimy taki moduł dokupić na karcie PCI-E lub po prostu zewnętrzny na USB. Nie ma slotu na zewnętrzną kartę graficzną, więc korzystamy z tej zintegrowanej z CPU. Przydzieliłem 512MB RAM i jest ok. W poprzednio testowanych modelach jednak wygodne było to, iż na froncie mieliśmy zintegrowany czytnik kart, tutaj tego zabrakło. Start systemu do ekranu logowania … max 8 sekund, o tak i Windows 8 i dysk SSD i jednak całkiem wydajna platforma robi swoje. Za w sumie niewielkie pieniądze mamy niewielkie centrum dla domowego komputera wystarczające dla całej rodziny. Oczywiście, w gry nie pogramy, no może starsze tytuły, ale za to do pracy biurowej i multimediów w zupełności wystarczy, a nadal zużywa 1/4 energii, jaką byśmy potrzebowali na pełnowymiarowy komputer. 