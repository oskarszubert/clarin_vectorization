Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 8 września 2011, 9:39   2   Glossi jako ciekawy sposób na poukładanie streamu z wielu serwisów społecznościowych Kilka dni temu natknąłem się na Glossi – usługę, która obiecuje poukładać Twój stream z kilku serwisów jednocześnie. Na wirtualnej ścianie, w odpowiednich rubrykach znaleźć będą mogły się statusy z Twittera i Facebooka, check-iny z Forsquare, wpisy z Tumblr i zdjęcia z lokalizacją z Instagramu. A to wszystko podane w przystępnej formie i praktycznie bez naszego wysiłku.  Glossi (czy też Glos.si) jest usługą, która moim zdaniem ma pewien ściśle określony target. Jako ciekawostka zainteresuje zapewne wiele osób, jednak na dłużej zostaną tylko nieliczni – Ci, z myślą o których Glossi powstało. Obecnie wielu bloggerów przenosi swoją działalność w dużej mierze czy też całkowicie do innych kanałów komunikacji. Zdarza się, że publikujemy ciekawe wpisy na Tumblrze, Google+ (w Glossi nieobsługiwane ze względu na oczekiwane dopiero API), Facebooku i Twitterze. A do tego publikujemy zdjęcia na Instagramie i Flickrze. Dla nas ogarnięcie wszystkich kanałów komunikacji może wydawać się dość proste, jednak dla osoby, która obserwuje nasze wpisy na różnych platformach może być to nie lada wyzwanie. Niektóre z nich po prostu pominie.    Podepnij się do swoich kont w ciągu kilku sekund   Glossi moim zdaniem to produkt, który skierowany jest do – nazwijmy to może nieco dziwnie – krzykaczy multikanałowych (clamorus multicanalis :)). Osoby zamieszczające treść na wielu serwisach mogą ją wreszcie w całości zebrać do kupy dzięki Glossi i oddać w ręce obserwujących czy też czytelników – i nie są to najbardziej lubiane posty, ale WSZYSTKIE wpisy. To, co podoba mi się w Glossi to przejrzystość. Wpisy są posegregowane od najnowszego (u góry) do nieco starszych. Wyglądem przypomina to interaktywną gazetę. Zakładka “Friends” pozwala na szukanie przyjaciół z sieci, którzy także używają Glossi. Robi się z tego taki mały portal społecznościowy, gdyż możemy podglądać nie tylko znajomych, ale także losowe konta (zakładka “Random”). Przejrzyście, prawda?   O Glossi można wiele napisać. Docelową grupą są jak już wspomniałem osoby, które chcą przedstawić obserwującym całość swojego streamu porozrzucanego na różnych kanałach. Utworzenie konta i jego skonfigurowanie trwa około 30 sekund. Po tym czasie możemy cieszyć się w pełni działającą obsługą. Aż bije minimalizmem – i o to chodzi! Zaproszenia Pod tym linkiem pierwsze dziesięć osób będzie mogło założyć konto na Glossi. Zachęcamy do testów i przesyłania cennego feedbacku do twórców usługi. 