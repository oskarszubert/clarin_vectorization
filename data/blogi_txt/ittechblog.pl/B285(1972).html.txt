Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 30 czerwca 2011, 7:17   5   Importowanie znajomych z Facebooka do Google+ Google+ niespodziewanie spodobał się rzeszom internautów na całym świecie. Nie milkną głosy, że może być to przełomowy produkt Giganta z Mountain View, zaś polskie i zagraniczne media nie przestają pisać o kolejnych funkcjach serwisu. Piszą także o pierwszych wyłapanych błędach. :) Dużym problemem Google+ jest fakt, że większość naszych znajomości skupiamy w jednym miejscu – dla wielu z nas takim miejscem jest Facebook. Ręczne odnajdywanie setek przyjaciół z portalu Zuckerberga to żmudna robota. Przychodzimy więc Wam z pomocą.  Aby móc zaimportować – w sposób nieoficjalny – przyjaciół z Facebooka do Google+ należy założyć konto na Yahoo!. Proces rejestracji nie powinien nikomu stwarzać problemów. Następnie do utworzonego konta należy się zalogować i konto to połączyć z Facebookiem. Instrukcja krok po kroku znajduje się na blogu Yahoo (Yahoo! Mail - Kontakty - Importuj Kontakty - Facebook). Po tym, jak Yahoo zaimportuje nasze kontakty z Facebooka wchodzimy tutaj i łączymy konto Google+ z kontem Yahoo!. W tym celu klikamy w “Yahoo!” obok napisu “Znajdź znajomych”. Importujemy kontakty i voila! W podobny sposób importować możemy kontakty z Facebooka na Twittera – za pośrednictwem Yahoo właśnie. Trzeba przyznać, że Yahoo potrafi się jednak przydać, choć polska wersja serwisu jest jakimś niesmacznym żartem. [ź] lifehacker.com 