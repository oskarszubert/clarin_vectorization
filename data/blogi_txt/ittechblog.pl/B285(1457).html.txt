Łukasz Ładecki    Propagator myśli zorganizowanej, naczelny rządca, ojciec organizator. Prowadzi internetowe życie part time. Gadżeciarz, technologiczny freak, kocha open source i wszystko co da się rozkręcić. Mądrzy się na wiele tematów. Radzi, rządzi, a porankiem nazywa moment, w którym wstanie z łóżka. Szara eminencja. Social media flamethrower!   @priard   Email   Łukasz Ładecki, 24 października 2010, 4:27   0 i9200 – Samsung Galaxy S drugiej generacji? Do sieci wyciekła specyfikacja i zdjęcie Samsunga Galaxy S drugiej generacji – i9200. Oczywiście dane nie są potwierdzone, ale jak sądzę, wiele osób chciałoby dostać w swoje ręce tego potwora. Zobaczcie, jak wygląda:  Specyfikacja  4.3-calowy wyświetlacz Super AMOLED 2 z rozdzielczością 1280x720px, procesor 2 GHz, 1GB RAM i 4GB ROM, 32GB wbudowanej pamięci flash, dodatkowo slot microSD do 32GB, A-GPS, Wi-Fi b/g/n, Bluetooth 3.0, kamera 8 Mpx zdolna nagrywać obraz FullHD, żyroskop, akcelerometr, czujnik zbliżeniowy, czujnik światła, 3.5mm wejście słuchawkowe, system to prawdopodobnie Android 3.0.  Zdjęcie to render, więc sam telefon niekoniecznie musi tak wyglądać. Osobiście nie miałbym nic przeciwko, bo prezentuje się całkiem nieźle. Wrażenie robi specyfikacja. Chociaż historia pokazuje, że tego typu wycieki rzadko okazują się prawdziwe, to w tym wypadku naprawdę chciałbym zobaczyć ją w całości wciśniętą do tego modelu. Jednak czy rzeczywiście jest to możliwe?  Moim zdaniem tak, Samsung jest na tyle narwany. Mam wrażenie, że to kwestia konsekwencji w działaniu tej firmy. Najpierw Samsung Galaxy S, który do tej pory jest jednym z najpotężniejszych smartfonów na rynku, a już na pewno ma najmocniejszy układ graficzny, potem zaś Galaxy Tab – tablet przez wielu uważany po prostu za większą wersję smartfonu Galaxy S. Oba wymienione urządzenia mają mocne podzespoły,  dlatego to tylko kwestia czasu, kiedy zobaczymy i tego mocarza. Plotka głosi, że Samsung ma zademonstrować i9200 w pierwszym kwartale 2011 roku, więc nie przyjdzie nam aż tak długo czekać. [ź] unwiredview.com 