Łukasz Zegar    Pasjonat nowych technologii oraz głęboko rozumianego marketingu sieciowego. Na co dzień studiuje informatykę na Politechnice Krakowskiej oraz doskonali swoje umiejętności w e-handlu. Po godzinach szaleje na rowerze, pływa oraz biega.     Email   Łukasz Zegar, 27 sierpnia 2011, 7:03   2   Recenzja: Maciej Dutko – “E-Biznes po godzinach” Jak zarabiać w sieci bez rzucania pracy na etacie? Jak mogę w ogóle zarabiać w internecie? Gdzie są dodatkowe pieniądze? Jak pogodzić pracę z e-pracą? Jeżeli nurtują Cię powyższe pytania, zdecydowanie polecam książkę wydawnictwa Helion pt.: “E-Biznes po godzinach” autorstwa dr Macieja Dutko. Śmiało mogę stwierdzić, że e-biznes to przyszłość. Obecnie zyskuje on coraz więcej zwolenników, ale czy to dobrze? Tak i nie. Z pewnością dobrze dla konsumentów, którzy mają szeroki wybór produktów jak i wykonawców. Gorzej dla e-przedsiębiorców, gdyż konkurencja często zaniża ceny, przez co trzeba “jechać po kosztach”, aby cokolwiek sprzedać. Z e-biznesem związany jestem od ponad roku, sprzedając swoje produkty, jak i usługi w sieci. Książka p. Macieja Dutko ukazała mi, jak wiele błędów nieświadomie popełniałem tworząc i prezentując swoje oferty. Napisana jest prostym językiem, bez użytych w nadmiarze określeń fachowych. Wszystko jest opisane bardzo zrozumiale. Przeznaczona jest więc dla każdego użytkownika komputera – tego zaawansowanego, jak i tego trochę mniej. Podzielona jest na 5 głównych rozdziałów oraz na 4 mniejsze. Z racji tego, że jestem zwolennikiem prezentowania konkretnych rozwiązań, których w tej książce nie brakuje, ominąłem pierwszy rozdział, w którym autor głównie zachęcał do rozpoczęcia działalności w e-biznesie oraz wymieniał jego zalety jak i wady. Oczywiste, że zalet jest o wiele więcej. ;) Ogromny plus dla autora za rozdział drugi, opisujący taktykę sprzedaży na allegro – w tym chociażby tworzenie opisów aukcji czy ustalanie odpowiedniej ceny. Autor rozwiewa wszystkie wątpliwości, udziela także praktycznych porad, czego unikać, a co koniecznie wdrożyć. Dołącza także przykłady “z życia wzięte”, czyli zrzuty ekranowe konkretnych aukcji. Rozdział trzeci, dotyczący sklepów internetowych, jest także ciekawie napisany. Autor wymienia w nim wady oraz zalety sklepów internetowych, koszty, a także doradza gdzie taki sklep założyć oraz jakich narzędzi użyć. Dział ten mnie nie zainteresował zbytnio, gdyż nie posiadam obecnie w planach zakładania sklepu internetowego. W rozdziale czwartym mamy praktyczne wskazówki dotyczące sprzedaży usług – nie tylko na allegro. Autor także podaje nam praktyczne wskazówki, jakie są aktualnie najbardziej pożądane przez użytkowników e-usługi, pozwalające także zarobić. Najobszerniejszy rozdział piąty jest w mojej opinii jednym z kluczowych w całym e-biznesie. Mianowicie dowiadujemy się z niego, co zrobić by ludzie dostrzegli nasz biznes. Poznajemy praktyczne wskazówki począwszy od treści witryny przez pozycjonowanie aż do AdWords. Na koniec autor prognozuje co nas czeka, jaka będzie przyszłość e-biznesu oraz rzuca kilkoma garściami przydatnych linków. Czy książkę mogę polecić? - bez wątpienia. Jest to kolejna z bardzo przydatnych książek, której autorem jest wieloletni szkoleniowiec, wykładowca akademicki, certyfikowany trener allegro - dr Maciej Dutko. Pozostałe książki autora cieszą się ciągle rosnącą popularnością. Więcej możesz poczytać na blogu autora: Akademia-Internetu.pl  “E-biznes po godzinach. Jak zarabiać w sieci bez rzucania pracy na etacie” Autor: Maciej Dutko Data wydania: 2011/08 Stron: 160 Cena książki: 39.00 zł Dodaj do koszyka 