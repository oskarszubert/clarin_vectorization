Marcin 'Metorio' Bryk    Miłośnik wszelkiego rodzaju gier MMO, lubi też czasem zagrać w zwyczajną grę na PC’a. Studiuje informatykę na Politechnice Rzeszowskiej.     Email Marcin 'Metorio' Bryk, 27 maja 2010, 11:20   8   Bezpieczne hasło to podstawa – jak je stworzyć? Konta bankowe, profile na przeróżnych portalach, bądź forach wymagają autoryzacji poprzez podanie m.in. hasła. Każdy podczas zakładania gdziekolwiek konta użytkownika zastanawia się, jakie hasło wymyślić, aby ustrzegło przed włamaniem. Jednak jak pokazują badania, większość użytkowników nic sobie nie robi z ochrony i hasła takie jak “1234″, “qwerty”, “hasło” są na porządku dziennym. Firma ESET – producent oprogramowania antywirusowego – pomaga w przygotowaniu łatwego do zapamiętania, a zarazem dobrego zabezpieczenia przeciw “włamywaczom hasła”. Trzeba pamiętać, że nie każdy potrafi takie “dobre” hasło stworzyć. Zdecydowana większość internautów – jak twierdzi ESET – używa jednak tylko jednego hasła do wszystkich swoich kont. Co jeszcze gorsze często przechowują je zapisane np. na kartce przyklejonej do monitora. Więc zdobycie go nie należy do specjalnie trudnych zadań. ESET wychodzi jednak naprzeciw zwykłym użytkownikom i publikuje kilka przydatnych porad, które ułatwią tworzenie “dobrego” hasła. Jednym z największych błędów, jakie wytyka ESET, jest wykorzystywanie własnego imienia, numeru telefonu, nazwy hobby czy wreszcie przepisanie pierwszej lepszej frazy znalezionej na danej stronie. Kolejnym błędem jest wykorzystywanie tylko małych, dużych liter lub cyfr. Eksperci odradzają też wymyślania strasznie skomplikowanych haseł bardzo trudnych do zapamiętania, ponieważ często użytkownik zapisuje je na kartce, a to już mija się z celem. David Harley, członek Działu Badawczego oraz dyrektor Działu Wywiadu Zagrożeń firmy ESET, opublikował 9 zasad dzięki którym każdy stworzy łatwe do zapamiętania i bezpieczne hasło. Oto one:  Warto łączyć i przeplatać znaki dwóch słów, stosując przy tym duże i małe litery np. social media  = ScOaIlMdEai Litery dowolnego wyrazu i cyfry też można tak przeplatać np. ittech 18528  = i1tt5e8c28h Można też łączy ze sobą dwa słowa używając jako łącznika dowolnego symbolu np. SoCiAl€MeDiA Znaki specjalne takie jak !@#$%^ *() nie gryzą ich też należy używać w haśle. “Błenty f pisofni to hlep pofżetni” (dlaczego by i ich nie wykorzystać w haśle) np. mózg = mUsK Duże litery w różnych miejscach dlaczego nie np. rzeSzóW Hasło jako zlepek pierwszych liter wyrazów tworzących dłuższą frazę jest dobrym pomysłem np. lPa (Liga Państw Arabskich). Cyfry zamiast liter to niegłupi pomysł  e=3, r=1, t=7 itd. np. m37o1io (metorio). I ostatnia nie wolno używać jednego hasło do zabezpieczania kilku portali albo komputerów.  Przysłowie “Im więcej tym lepiej” w tym przypadku najlepiej pasuje. Użytkownik, który wykorzysta więcej niż jedną, dwie z tych reguł będzie mniej narażony na “złamanie zabezpieczeń” przez osoby postronne. Dodam, że silne hasło powinno składać się z co najmniej 8 znaków i powinno być zmieniane mniej więcej raz na miesiąc. 