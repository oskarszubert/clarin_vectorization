Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 15 października 2012, 3:40 Już ponad 6 miliardów aktywnych komórek na świecie Wszyscy pamiętamy czasy, gdy słowo “telefon” przywodziło automatycznie na myśl drugie słowo: “stacjonarny”. I nikt z nas nie wyobrażał sobie, że można biegać z telefonem w kieszeni, zwłaszcza biorąc pod uwagę gabaryty aparatów. Z biegiem czasu jednak zaczęliśmy się przyzwyczajać do tego, że na kilka osób przypada jeden telefon komórkowy, następnie, że każdy posiada swój własny aparat, a dziś nikogo nie dziwi fakt czynnego korzystania z kilku aparatów przez jedną osobę. Jak wynika z najnowszych danych opublikowanych przez Międzynarodowy Związek Telekomunikacyjny (ITU), na świecie jest obecnie ponad 6 miliardów aktywnych telefonów komórkowych.  Liczba ta uwzględnia wszystkie dostępne systemy komunikowania, począwszy od GSM czy LTE, kończąc na W-CDMA czy CDMA2000. Co ciekawe, 1 miliard aktywnych komórek wykazano w samych Indiach i Chinach! Statystyki podnoszą także mieszkańcy USA – na 314 milionów osób przypadają 322 miliony telefonów, w tym 41% to smartfony, a tylko 23% telefonów to pre-paid. Według danych ITU z końca 2010 roku, na świecie aktywnych było “zaledwie” 5 miliardów telefonów komórkowych. Tak szybki przyrost nie powinien jednak dziwić: przy obecnych cenach telefonów oraz coraz popularniejszych smartfonach, wiele osób decyduje się na zakup kolejnego telefonu, poprzedni zostawiając aktywny “w razie czego”, nikogo też już nie dziwi korzystanie z telefonów oferujących dual SIM – ot, choćby na telefony służbowe i prywatne. Biorąc pod uwagę fakt, że liczba ludności świata wynosi ponad 7 miliardów osób, pozostaje nam jedynie czekać na przyszłoroczny raport Międzynarodowego Związku Telekomunikacyjnego – kto wie, być może już za rok na świecie będzie więcej aktywnych telefonów komórkowych, niż ich użytkowników? [ź] komorkomania.pl 