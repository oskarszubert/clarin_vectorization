Łukasz Matusik    Fascynat mediów społecznościowych. Interesuje mnie zarówno sieć w codzienności, jak i codzienność w sieci. Informatyk z zamiłowania w niestereotypowym wydaniu. Pracuję na stanowisku specjalisty ds. e-PR w firmie Projekt PR. @lukasz_matusik   Email   Łukasz Matusik, 7 stycznia 2011, 4:40   5   Razer Switchblade zaprezentowany podczas CES 2011 Gadżety prezentowane na targach CES 2011 odbywających się w Las Vegas są zaskakujące. Firma Razer, znana z wypuszczania na rynek akcesoriów dla prawdziwych graczy (takich jak myszki czy słuchawki) przedstawiła nowe urządzenie łączące w sobie konsolę do gier z komputerem przenośnym. Nie byłoby w tym nic nadzwyczajnego, gdyby nie fakt, że klawiatura w Razer Switchblade to także ekran.  Razer Switchblade (“Sprężynowiec”) to skrywający w sobie procesor Intel Atom netbook z ekranem o przekątnej 7 cali. Wyposażony jest w dotykowy ekran z funkcją multitouch i klawiaturę, która jest niespotykana w urządzeniach widywanych do tej pory.  Klawiatura dotykowa zastosowana w netbooku firmy Razer składa się z 45 przezroczystych klawiszy pod którymi znajduje się drugi ekran. Gracz zamiast standardowych znaków ma możliwość przypisania wybranych przez siebie ikonek. Naciśnięcie danej ikony powoduje wykonanie odpowiedniej akcji w grze. Przykładowo w grze World of Warcraft obrazki prezentujące ataki mogą zostać przypisane do odpowiednich klawiszy. Dzięki temu zbędne staje się klikanie myszką w obszarze ataków. Wystarczy naciśnięcie odpowiedniego klawisza.  Celem firmy Razer było stworzenie urządzenia, na którym można grać w gry wymagające dotychczas klawiatury i myszy. Tym samym firma chciała zaprezentować urządzenie przenośne, które pozwoli na przeniesienie doświadczeń z komputerów PC czy netbooków do konsoli niewymagającej użycia myszy by w pełni cieszyć się grą. Razer Switchblade wyposażony został ponadto w modem 3G oraz WiFi. Urządzenie posiada także port mini-HDMI i USB 3.0; używa ono Windowsa 7.  Firma nie planuje wprowadzić modelu do sprzedaży. Jest to tylko koncepcja zaś firma Razer szuka partnerów, którzy zechcieliby przejąć opracowane technologie i użyć ich w nowych urządzeniach, które mogłyby trafić do sprzedaży. [ź] technologie.gazeta.pl, tabletowo.pl 