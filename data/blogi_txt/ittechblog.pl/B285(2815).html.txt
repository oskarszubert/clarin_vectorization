Kamil Zawiślak    Pasjonat nowych technologii w szczególności tych mobilnych. Bez smartfona nie wyobraża sobie życia, przyszłości... Z ciekawością śledzi każdy ruch w sieci, bez względu na to czy zapowiada się on na hit czy kicz.   Uwielbia lazanie i leżenie brzuchem do góry z piwem nieopodal, czasem idzie na spacer. Ogólnie, z gatunku leniwych.   @KamilZawislak   Email   Kamil Zawiślak, 31 lipca 2012, 2:20   0 Samsung początkowo planuje dwa smartfony z Windows Phone 8 Jak wynika z dokumentów, które Samsung przedłożył w procesie z firmą z Cupertino, w czwartym kwartale bieżącego roku na rynku mają pojawić się dwa urządzenia wyposażone w Windows Phone 8 sygnowane logiem Samsung.   Oba będą wyposażone w Qualcomm MSM8960 o zegarze 1,5 GHz, grafika to Adreano 225. Na tym samym chipsecie Microsoft swego czasu testował platformę Windows Phone 8. Sztandarowym smartfonem będzie model Odyssey. Wyposażony ma być w ekran Super AMOLED pracujący w rozdzielczości HD przy przekątnej 4,65″. To już robi wraże. Tylna klapka ma charakteryzować się 8-megapikselowym aparatem. Ciekawe, jak będzie z resztą, czyli stylistyką, wykonaniem i materiałami. Szykuje się odpowiednik Galaxy 3 na Androidzie? Mam nadzieję. Samsung nauczył się tworzyć porządne smartfony. Jeśli podejdzie poważnie do sprawy Windows Phone 8, to sukces jest bardzo realny, do tego tylko dobra reklama i mobilny system Microsoftu może mieć szansę na większy procent rynku. Przeciek mówi też o słabszym urządzeniu o nazwie Marco. Ten z kolei ma posiadać 4-calowy ekran Super AMOLED działający w rozdzielczości WVGA. Aparat ma mieć 5-megapikselową matrycę. Widać to będzie urządzenie dedykowane klientom o mniej zasobnym portfelu. Zastanawiające jest co Samsung zrobi z ceną, oby nie wywindował jej w kosmos. Ogólnie cała nadzieja pokrywana w WP8 zależna jest w pewnym stopniu od tego, ile będą kosztowały smartfony. Technologię LTE będą wspierały oba urządzenia. Jeśli przeciek jest prawdziwy to, tak jak wspomniałem, Odyssey i Marco zadebiutują na jesieni, czyli w czasie, kiedy oficjalnie ma się pojawić Windows Phone 8. [ź] The Verge 