Przemysław Garczyński    Redaktor naczelny. Fan nowych technologii, miłośnik filmów i książek. Uwielbia pisać, nie tylko o IT i social mediach, interesuje się także marketingiem i Formułą 1.   @p_garczynski   Email   Przemysław Garczyński, 18 października 2012, 6:38 Google stworzy program antywirusowy na Androida? Według niepotwierdzonych informacji Google chce stworzyć program antywirusowy przeznaczony dla systemu operacyjnego Android. Przynajmniej na to wskazuje analiza najnowszej wersji pliku .apk Google Play. Analizując wersję 3.9.16 obsługi sklepu Google można zauważyć odwołania do osobnej aplikacji, której zadaniem byłoby skanowanie wszystkiego, co ściągaliśmy zarówno z Google Play, jak i za pomocą przeglądarki na nasz smartfon lub tablet oraz zbadanie, czy pobrane treści nie zawierają fragmentów kodu szkodliwych dla działania systemu lub dla użytkownika. Prawdopodobnie antywirus ten współpracować będzie z gotowym już mechanizmem Bouncer, którego zadaniem jest także wykrywanie szkodliwych aplikacji, a który zainstalowany jest na serwerach Google Play. Jeśli doniesienia okażą się prawdą, możemy się spodziewać z jednej strony większego zabezpieczenia naszych danych przechowywanych na urządzeniach przenośnych, z drugiej jednak strony – może to zachęcić twórców aplikacji do poddawania antywirusa testom oraz szukania luk pozwalających wprowadzać złośliwy kod do systemu. Kto będzie górą – Google czy programiści – czas pokaże. ;) [ź] tech.wp.pl 