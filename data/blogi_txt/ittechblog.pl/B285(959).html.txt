Konrad Gruza    Pracowity leń, który bawić lubi się tylko z informatyką, z czym wiąże swoją przyszłość. Jego marzeniem jest wyjazd do Anglii i poznanie tamtejszych zwyczajów w informatyce.   Email   Konrad Gruza, 3 czerwca 2010, 11:02   1 Prosta, filmowa historyjka z Google YouTube jest usługą wspieraną przez Google, a więc wewnątrz serwisu spotykamy wiele przeróżnych aplikacji, które nie tylko pomagają w odnajdywaniu nowych filmów, czy promowaniu ludzi w formie kanałów ze specjalnymi klipami. To także nie tylko serwis, w którym obejrzymy streaming na żywo z koncertu. YouTube pomoże nam stworzyć własny filmik – historyjkę wyszukiwania w Google. Całość kryje się pod adresem: youtube.com/searchstories Jaki film można wykonać w tej aplikacji? To bardzo proste. Zabawa polega na wpisaniu sześciu podstawowych słów kluczowych, których wyniki wyszukiwania w Google zobaczymy na gotowym filmiku. Redakcja IT Tech Blog także przygotowała film o swoim blogu! Co skleiliśmy? Zobaczcie wynik poniżej.  Warto pamiętać, że wyniki wyszukiwania, które pojawiają się na filmach mogą być już w pewnym momencie stare i nieaktualne. Mimo wszystko jednak przednia zabawa. Muszę ostrzec przed jeszcze czymś, na co złapałem się ja, osobiście. Otóż wyniki wyszukiwania, które są pokazywane podczas naszego klipu wideo nie pochodzą z domeny Google.pl w których wyświetlają się przede wszystkim polskie wyniki, lecz z Google.com, gdzie pojawiają się wszystkie wyniki, ale w szczególności te najpopularniejsze w wyszukiwarce oraz sprawdzone przez algorytm Google i określone jako wartościowe. Obsługa strony jest bardzo łatwa, tak łatwa, jak tworzenie szybkiego filmiku. Więc… Na początku musimy wpisać tylko sześć słów kluczowych, których wyniki wyszukiwania pojawią się na klipie. Możemy także podglądać wyniki wyszukiwania w okienku na dole, przez co łatwiej kontrolować, czy wynik z wyszukiwania słowa kluczowego jest na pierwszym miejscu. Gdy gotowe, klikamy “Next” i możemy wybrać podkład muzyczny do naszego filmiku. Zestaw jest w sam raz dla każdego – mamy kilka gatunków muzycznych, a w nich po trzy podkłady. Zapewniam, że każdy znajdzie coś dla siebie.  Na koniec możemy obejrzeć gotowy klip filmowy, który – jeśli nam się spodoba – możemy wysłać na nasz kanał YouTube.   Ktoś jeszcze będzie narzekał na brak filmów w swoim kanale? To teraz ponarzekacie na przyrost filmów w kanałach. :) Miłej zabawy! 