Umieram Ze smutkiem Późnej jesieni Gubię Krople krwi Liść po liściu   Leżą w kałuży Moich łez Wylanych Z tęsknoty Za sznurem Dzikich gęsi Za ostatnim Zielonym liściem Drżącym W objęciach Chłodnego wiatru   Cierpię w agonii Wyczekując Spokoju Zesłanej Prosto z nieba Białej śmierci Niech utuli Moje szare Myśli Płatkami śniegu - Przecież i tak nie istnieję  Aż do wiosny. (listopad 2000 roku) 