Noc. Siedzę i piszę by się wyżalić ale nie mam z czego. Jest mi za dobrze. W tym moim małym świecie nigdy nie było tak stabilnie. Chyba powinnam zacząć się bać, może to cisza przed burzą. Ostatnio stałam się bardziej spostrzegawcza, zauważam to na co kiedyś w ogóle nie zwróciłabym uwagi. Zastanawialiście się kiedyś, czemu te piękne czarne ptaki na zachmurzonym niebie zawsze lecą tak wielką grupą? No właśnie, ja też nie. Myśląc o tym chwilę, dochodzę do wniosku, że się boją. Lecąc w grupie ze swoimi "ptasimi przyjaciółmi" jest im lepiej. Bo pomimo tego, że nie wiedzą co je spotka, to ważne jest dla nich to, że będą wtedy razem (Jest to oczywiście moja interpretacja, bo w rzeczywistości pewnie robią to w innym celu. Głuptasy!). To chyba dlatego ludzie tak bardzo potrzebują znaleźć kawałek "siebie", w innej osobie. Wtedy wydaje nam się, że wszystko już będzie dobrze, patrzymy na świat przez różowe okulary. Jedyną wadą jest to, że nie zauważamy wtedy tych pięknych czarno- białych chwil, z których czerpiemy najwięcej. Noc. Tak to właśnie wtedy mogę w samotności usiąść na łóżku z laptopem, przy cicho puszczonej muzyce i nagryzmolić coś równie pomieszanego jak ja. Nie ruszam się stąd, niech będzie jak jest. Brakuje mi...  ENJOY - jest to jedna z moich ulubionych sesji. Nie do końca wiem dlaczego. Byłam na niej po prostu sobą. Tą pomieszaną, szczerą, ambitną, tajemniczą i miłą Martą, która czasem zakłada na siebie inną maskę ale stara się to powstrzymywać. Stylizacja idealnie wpasowała się w atmosferę świąteczną. Połączenie grzecznej, zwiewnej bluzeczki ze skórzanymi spodniami i koturnami jest niebanalnym rozwiązaniem na kolejną rodzinną "imprezę". Spodnie, koszulka, buty - Zara      Płaszczyk - H M    Szal - Reserved   Jest późno, a ja jutro muszę wcześnie wstać, znów! Nie wyśpię się na pewno. Wiecie co, wcale mnie to nie obchodzi. Mogę nie spać całymi dniami i nocami! Tak się właśnie teraz czuję. Mocna, niezwyciężona, pewna siebie, aż zbyt pewna. Nie ruszam się stąd.  P.S Proszę, przejrzyjcie dokładnie zdjęcia i napiszcie co myślicie, ponieważ są dla mnie ważne.  Kochani, słuchawki w uszy i dobranoc. Buziaki, Malinka 3 