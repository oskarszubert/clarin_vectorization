Rzadko kiedy piszę o sobie. Zazwyczaj możecie przeczytać o moich uczuciach i o tym jak radzę sobie z problemami. Zobaczcie jaka jestem z trochę innej  strony. Może mnie polubicie.  Pomyślałam, że może być to całkiem fajny  pomysł do lepszego poznania się nawzajem. Piszcie jacy Wy jesteście.  Mile widziane anonimowe komentarze :)  Należę  do osób szczerych, broniących swoich racji i walczących o swoje do  końca. Z drugiej strony jestem bardzo wrażliwa, opiekuńcza i troskliwa.  Mam ciężki charakter i doskonale zdaję sobie z tego sprawę. Czasem  ciężko jest mnie zrozumieć, a co dopiero polubić.  Z pełni szczęścia potrafię zatopić się w morzu łez. Ciężko  jest mnie urazić, a najlepszym sposobem na smutki jest dla mnie moja  przyjaciółka. Nie wiem czy znajdę (choć bardzo bym chciała) drugą osobę  na świecie, która ustawiałaby mnie do pionu i pomagała się wyluzować jak ona.  Wyrażam siebie poprzez pisanie. Wylewam smutki i radości na klawiaturę, a potem puszczam to w świat. Blog jest dla mnie formą  oczyszczenia.  Nie robię rzeczy wbrew samej sobie. Szanując samych siebie, pokazujemy że inni też mają nas szanować. Jeśli ludzie nie są dla nas mili, my w końcu też przestajemy być mili dla siebie.  Najbardziej  cenię sobie pomysłowych i spontanicznych ludzi. Takich z poczuciem  humoru ale dbających o swoich przyjaciół. Pomocnych i szczerych.  Mam sporo kompleksów i nigdy o nich nie mówię, ale akceptuję to jaka jestem.  Jestem  bardzo szczęśliwą i uśmiechniętą osobą. Zdaję sobie sprawę z tego, że  rzadko można pomyśleć o mnie, jako o uśmiechniętej dziewczynie, czytając  moje wpisy. Często trzymam w sobie ból i złe wspomnienia. One czasem po  prostu muszą znaleźć ujście, a wtedy piszę kolejny tekst.  Nie udaję. Żyje swoim życiem. Nie przejmuję się opiniami innych ludzi, a rady osób, które szanuję biorę sobie do serca.  Łatwo  się przywiązuję. Z niektórymi osobami równie łatwo tracę kontakt ale są  również takie, o których pamiętam długo, długo i jeszcze dłużej.  Wszystko bardzo przeżywam i daję z siebie jak najwięcej mogę. Optymistycznie podchodzę do życia ale często miewam problemy z zauważeniem światełka w tunelu. Wciąż się uczę jak żyć i postępować.     ♡    Moja słabość do dziewczęcych stylizacji powróciła. Jeszcze nie pora na chowanie się pod zimowymi kurtkami dlatego korzystam póki mogę. Gruby sweter zapewnił mi odrobinę ciepła, a spódniczka nadała lekkości i delikatności.                              Pic Olivia Odrowska Sweter - Reporter (medicine) | Spódnica - Stradivarius | Buty - Kazar     Czekam na Wasze pytania oraz liczę na to, że napiszecie również klika słów o sobie. Jeśli chcecie się mnie o coś zapytać to chętnie odpowiem na Wasze wszystkie pytania w komentarzach.    Buziaki Malinka ♡ 