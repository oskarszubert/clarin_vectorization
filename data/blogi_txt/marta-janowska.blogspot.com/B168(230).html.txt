Rozpiera mnie energia. Dawno nie miałam okazji zrobić czegoś szalonego. Brakuje mi akrobatyki, którą tak bezczelnie porzuciłam. Taka już jestem. Próbuję wielu rzeczy, a potem je zostawiam. Nawet te, które sprawiały mi przyjemność. Lubię jak ciągle coś się dzieję i może dlatego nie potrafię podporządkować się rutynowemu działaniu. Oprócz zdecydowania, brakuje mi również motywacji. Mam nadzieję, że nadchodzące święta sprawią, że znów będę częściej wychodziła ze znajomymi. Brakuje mi wspólnych posiedzeń w kawiarenkach, wspólnych poszukiwań prezentów. Lubię myśleć, że jestem dla kogoś ważna, a jeszcze bardziej czuć się potrzebna. Dlatego tak wiele radości sprawiają mi ludzie i chociaż czasami mam ich serdecznie dość i myślę tylko o tym by posiedzieć samemu, to lubię świąteczne kolejki w sklepach, multum powtarzających się piosenek oraz towarzyszącą temu atmosferę. Chciałabym wykorzystać zapał i energię w dobrych celach, a potem wrócić do domu, spać do południa i popijać herbatę patrząc na kolejny mijający dzień.     ♡     Grubo plecione swetry, delikatne koronkowe spódniczki. To właśnie w nich się zakochałam. Idealnie ze sobą współgrają. Przeciwieństwa się przyciągają, a ta stylizacja jest tego najlepszym przykładem. Co myślicie o takich zestawieniach? Pic Oliwia Odrowska   Spódniczka, sweter - Zara | Buty - Vans | Czapka - C A | Biżuteria - Lilou, Glitter    P.s W przyszłym tygodniu szykuję dla Was zestawienie moich instagram'owych zdjęć. Mam nadzieję, że się spodobają :)   Liczę na konstruktywną opinię. Piszcie w komentarzach co myślicie o moim blogu - może powinnam coś zmienić?    Love You All 