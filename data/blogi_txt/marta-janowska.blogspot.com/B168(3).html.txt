Każdy dzień zaczynam i kończę tak samo. Rano z trudem wstaję z łóżka, myję głowę, w pośpiechu jem moje ukochane płatki owsiane z mlekiem, podkreślam rzęsy maskarą i kiedy wydaje mi się, że już mogę wyjść przypomina mi się o tym, że przecież wciąż stoję w piżamie. Panika gwarantowana. Ostatnimi czasy częściej zdarza mi się jednak, że zakładam byle co, pomijam malowanie, spinam włosy w rozwalającego się na wszystkie strony koczka i wychodzę z domu mając dosłownie wszystko w nosie. Kiedy jednak powraca moja wena i przychodzi mi do głowy myśl "Marta powinnaś jednak jakoś wyglądać", a do pierwszej lekcji zostaje 20 minut to zdecydowanie najlepszym wyjściem jest oversize'we ubrania w stonowanych kolor, czerń z bielą, bądź sprawdzony zestaw (posiadam takie trzy na wszelki wypadek).    Pomimo tego, że dnia kiedy robiłam zdjęcia do tego wpisu nie szłam do szkoły to chciałam właśnie zaprezentować jeden z 'bezpiecznych looków'. Jako, że lubię awangardę nie chciałam prezentować zupełnie stonowanej stylizacji i dorzuciłam do niej wianek (w szkole się w nim jeszcze nie pokazałam ale kto wie, wszystko przede mną). Wianki od dawna mi się podobały, chciałam jednak przeczekać ich wysp na blogach i w prawie wszystkich stylizacjach. Właśnie w zimnie zależało mi na nawiązaniu do tego co było te kilka miesięcy temu na topie i na przywróceniu letniego ciepła. Spodnie - Zara | Kurtka - Vintage | Koszulka - H M    Niedługo walentynki. Odpuszczam w tym roku i idę z przyjaciółką do kina. Single górą!  Marta :) 