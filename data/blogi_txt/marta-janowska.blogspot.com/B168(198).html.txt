Brakowało mi natchnienia, inspiracji. Siedzenie w czarnej dziurze, zwanej również domem, mocno przytępia zmysły. Zamienia nasze pomysły i możliwości w proszek do pieczenia. W coś z czego dopiero może coś powstać, ale tylko wtedy, kiedy odzyskamy kontakt ze światem. Przeglądając wieczorami tysiące blogów, vlogów i photoblogów znalazłam zaczątek inspiracji. Kiedy mam już parę pomysłów, mogę przerobić je na swój sposób i zainspirować (mam nadzieję) Was. Niedawno zostałam zapytana "Czemu akurat blog o ubraniach?". Ubrania to moda, moda to sposób wyrażania swoich emocji i pomysłów. Nierzadko trzeba być odważnym by skompletować strój, w którym będę się dobrze czuła ale i wyglądała. To wyzwanie, a ja lubię je podejmować. Zaczątkiem mojego natchnienia były swetry. Są takie zwykłe, a odpowiednio uchwycone na zdjęciu zamieniają się w element westchnień kobiet, a nawet mężczyzn.               sweterek - H M     Reserved     Reporter     Reporter     H M       Obydwa sweterki są z H M :D     Niezbędnym elementem nadającym stylizacji "pazura" jest biżuteria. Naszyjniki, pierścionki, bransoletki...  Często zdarza się, że mam dość sukienek, obcisłych bluzek, czy spódniczek. Wtedy moimi najlepszymi przyjaciółmi są koszule, bądź sweterki. Luźny 'look' sprawdza się z butami na obcasie, ale oczywiście nikt nie każe Nam ich zakładać. Wybierzmy baletki, trampki, martensy, botki .. są wygodne i pasują do większości stylizacji. Do swetrów i koszul często wybieram ciężkie buty i ozdoby z ćwiekami. Nadają charakteru i nie wydają się banalne!  Powodzenia przy tworzeniu luźnych, niezobowiązujących zestawów. Ja natomiast zamierzam spełnić się w roli projektanta i przerobić kilka swoich ubrań, na wspaniałe "must have". To świetny pomysł na oszczędzenie kilku złotych. Spróbujcie! ;D  P.S Teraz czuję, że mogę wszystko. Świat stoi przede mną otworem, a ja postaram się wykorzystać wszystkie cudowne chwile, które mi podaruje. Wiem, że potrafię i uda mi się pomimo wielu przeciwności losu! Buziaki, Wasza Malinka 3 