Hej Kochani! Znów idą święta z czym wiąże się więcej czasu wolnego, a co dla mnie i pewnie wielu uczniów najfajniejsze brak lekcji. W tym czasie bardzo chciałabym zrobić kilka sesji. Czy jest jakiś konkretny temat, ciuch, bądź okazja, na którą chcielibyście zobaczyć stylizację? Śmiało piszcie w komentarzach co mam ze sobą zestawić lub dać pomysł na stylizację na konkretny dzień.  Wiecie co jest moim największym problemem? Nie przepadam za zimnem, a na dworze od czterech miesięcy leży śnieg, ale to nic. Zdecydowanie gorszą cechą, którą posiadam jest brak systematyczności i robienie wszystkiego na ostatnią chwilę! Wiem, że jest to tylko i wyłącznie moja wina. Pomyślałam sobie, że może czas na zmiany. Chwilę po tej wielce ambitnej myśli przyszła kolejna, wyśmiewająca mój plan. Chyba do końca życia będę zmuszona zarywać noce ucząc się lub pisząc rozprawki (jak dziś). Mam nadzieję, że jest jeszcze jakaś deska ratunku. Doskonale wiem, że sama nie dam rady, dlatego mam do Was prośbę. Motywujcie mnie i dodawajcie komentarze o zabawnej treści.. np. "Odrobiłaś lekcję?", "Pamiętaj o rozprawce", czy "Sprzątnij pokój"! Widząc taki wpis na pewno uśmiechnę się do monitora i bardzo możliwe, że przypomnę o zaległej pracy domowej z matematyki!  Wtorkowe popołudnie powinno być spokojne i miłe. Moje takie było! Spotkałam się z Martyną i zrobiłyśmy zdjęcia, następnie udałam się do centrum handlowego w celu spędzenia czasu z moją kochaną mamusią! Dzisiejsza stylizacja jest wprost idealna do szkoły. Wygodna, grzeczna ale nie nudna. Idealnym połączeniem dla burgundu jest na przykład biel i brąz, które dzisiaj zastosowałam. Specjalnie dla mojej czytelniczki/czytelnika zestaw z burgundowymi baletkami. Martyna                   Spodnie, baletki, kurtka skórzana - Zara   Koszula, szary T-shirt - H M   P.S Zapraszam na modnapolka.pl, fanpage, oraz na ask.fm  Buziaki, Wasza MALINKA 3 