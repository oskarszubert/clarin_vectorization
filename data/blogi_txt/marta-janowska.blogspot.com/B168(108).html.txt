Uwielbiam weekendy (ale to chyba nie niespodzianka). Niektóre spędzam w domu, inne z przyjaciółmi, a zdarzają się też te z rodziną. Do moich ulubionych zdecydowanie zaliczam te spędzone w domu. Jeśli spędzam je w ten sposób ze względu na naukę to przeklinam je jeszcze przez długi czas! Niektórych to na pewno zdziwi, co ja mogę robić sama przez dwa dni zamknięta w domu. Długie godziny spędzone na łóżku z lenistwa są najlepsze. Jeśli zdarzają się takie weekendy (a ostatnio niestety rzadko) to przez całą dobę towarzyszy mi laptop z odpalonymi serialami (American Horror Story, Skins, Przyjaciele, Gra o Tron, ...). Oprócz tego koło łóżka zawsze leży dzbanek z zaparzoną zieloną herbatą, kocem i drobne przekąski (ostatnio najlepiej sprawdza się marchewka). Nieodłącznym elementem leniwych dni jest książka, aktualnie cz.V 'Dary Aniołów' oraz gazeta. Mój strój na tę wyjątkową okazję ogranicza się do szortów od piżamy oraz koszulki, a włosy spinam najczęściej w luźnego kucyka. Kiedy mam już chwilę dla siebie staram się ją wykorzystać jak najkorzystniej dla mojego ciała. Stosuję wtedy przeróżne maseczki, olejki arganowe oraz głęboko nawilżające kremy. Dzisiejsze zdjęcia nie przypominają mojego wyglądu w weekendy ( pewnie dlatego, że zostały zrobione w tygodniu ;) ). Podoba mi się jednak ich prostota i naturalność dlatego chciałabym Wam je pokazać. Oprócz tego, mam również wielką słabość do tej spódniczki w gołębim (błękitnym) kolorze.              Koszulka - H M | Spódnica - Zara     A jak wy najbardziej lubicie spędzać weekendy?    Marta :) 