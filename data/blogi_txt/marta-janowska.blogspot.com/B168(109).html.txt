Cześć! Myślałam, że będzie trochę cieplej. Może parę promyków słońca i świeży letni wiaterek? Nie, skąd! Brakuje mi dni, kiedy mogłam chodzić w baletkach i kurtce jeansowej. Chcąc przybliżyć sobie te ciepłe dni przejrzałam mnóstwo zdjęć z wakacji, na zmianę z książką od geografii. Cały dzień towarzyszy mi kubek gorącej herbaty, którą tak uwielbiam oraz grube, ciepłe skarpety. Nie mając pomysłu na dzisiejszy dzień, postanowiłam spędzić go w domu. Zrobiłam małe porządki, ogarnęłam kolejne zdjęcia na bloga oraz dopracowałam zdjęcia wczorajszego, nieprezentowanego jeszcze Outfitu.   Nie chcąc się wyróżniać w tłumie i skupić się na moim planie dnia (dom, szkoła, szkoła, dom, kanapa), wybrałam minimalistyczny, czarno biały zestaw. Wbiłam się w wygodne legginsy, założyłam luźną bluzkę, wsunęłam niezawodne Converse, dodałam pierścionek i kurtkę dla efektu. Brak kolorów, odblaskowych wzorów, napisów! Po prostu wygoda i minimalizm. Voila i do szkoły!             Kolczyk z nausznicą ;D             Kurtka - Zara          Legginsy, koszula - H M Buty - Converse       Pierścionek, kolczyki - Glitter PROMOCJE!  Kochani. Teraz w większości sklepów wyprzedaże się już pokończyły. Są jednak jeszcze takie, w których znajdziecie parę wieszaków z ostatnimi rzeczami. Ceny są bardzo niskie. Minus 75% albo 80%. Sprawdźcie koniecznie, może znajdziecie coś w swoim rozmiarze i uda Wam się kupić wymarzoną rzecz za bezcen! Mi udało się dostać baletki. Kupiłam je niecałe dwa tygodnie temu, za bardzo okazyjną cenę. W gazetach atakują nas wzorzyste spodnie, koszulki, buty. Pełno jest lamparcich i innych zwierzęcych motywów. Jestem osobą nie przepadającą za wyzywającymi zwierzęcymi elementami. W tych butach się jednak zakochałam. Świetnie wyglądają, mają bardzo modny design i nie musiałam za nie zapłacić fortuny. Oceńcie sami 3           P.S Nie potrafię zrozumieć ludzi obgadujących osoby, których nie znają. Jedną z moich zasad jest nie wyrażanie opinii o nieznajomych mi osobach. O wiele lepiej by się żyło gdyby nie było uprzedzeń, zazdrości i wywyższania. Każdy popełnia błędy ale ja swoich zawsze staram się nie powtarzać!    Co myślicie o butach, stylizacji i nowym wyglądzie bloga.!?     LOveLOve MALINKA 3 