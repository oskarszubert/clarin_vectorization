Spędzając z samą sobą coraz więcej czasu, zaczynam dostrzegać pewne negatywne zachowania, których wcześniej nie miałam okazji zauważyć. Największym problemem z jakim się zmagam to niezdecydowanie. Zbyt często się waham. Ostatnie miesiące mocno na mnie wpłynęły, co odbiło się również na blogu i czego naprawdę żałuję. Obecnie jestem chyba na rozdrożu. Kilka możliwości do wyboru, a ja wciąż nie potrafię się zdecydować, która będzie dla mnie najkorzystniejsza. Czekam na kolejne dni, nowe zdarzenia.   Coraz częściej zdarza mi się myśleć o tym co było, jaka byłam, co się zmieniło. Chciałabym to przywrócić. Tęsknie za tym idealnym światem jaki kiedyś dla siebie stworzyłam, nie potrafię zrozumieć jakim cudem doprowadziłam do takiej katastrofy. Całe szczęście, że nie jest za późno i wciąż mogę dokonać wyboru :)    ♡    Pogoda coraz bardziej zniechęca nas do wychodzenia. Nie cierpię marznąć! Znalazłam jednak idealny sposób. Zakładam na siebie kilka warstw i chociaż wyglądam jak bałwan, to przynajmniej nie boję się, że odmarzną mi kończyny. Najlepiej sprawdzają się gigantyczne, grubo plecione swetry oraz wełniane szale. Idealne byłyby również ciepłe buty ale takowych nie posiadam :) Pic Oliwia Odrowska    Sweter, szal - Zara | Koszulka, spodnie - H M | Zegarek - MK     P.s W końcu uda mi się poświęcić wieczór na zupełny relaks. Zero nauki, książka, herbata, gorąca kąpiel! Jak Wy odreagowujecie po całym dniu, co sprawia Wam przyjemność? Buziaki ♡ 