Cześć Kochani! Udało mi się na chwilę oderwać od książek, nauki i szkoły. Nie mogę uwierzyć, że moje życie kręci się wokół tego! Nauka jest ważna ale nie powinna zajmować trzech-czwartych naszego dnia. Jedyną odskocznią jest blog. Stworzenie odpowiedniej stylizacji, wybranie miejsca na zdjęcia oraz napisanie tekstu zajmuje mi całkiem sporo czasu. Uwielbiam to! Kończąc pisać jeden post, zaczynam zastanawiać się o czym może być następny. Jednym z najtrudniejszych elementów tworzenia posta, jest stworzenie stylizacji. Zawsze staram się, by każda miała inny charakter. Dobieram odpowiednie dodatki, łączę to kolorystycznie i tak powstają moje eleganckie, sportowe, rockowe, streetowe, hipsterskie, szkolne i codzienne stylizacje. Drugą najtrudniejszą rzeczą jest tekst. Kiedy mam tak zwaną "wenę" pisanie jest dla mnie czymś wspaniałym. Mogę wtedy napisać o wszystkim, wszystkich i wszędzie. Często biorę kartkę, długopis i zapisuję pojedyncze zdania, które ułożyłam całkiem przypadkowo w myślach. Potem stopniowo włączam je do notek. Trafiają się również dni kiedy nie potrafię złożyć najprostszego zdania, mówiącego o tym jak się nazywam. Na całe szczęście takie dni zdarzają się bardzo rzadko. Podczas mojego "braku weny" napisanie w miarę dobrego teksu jest dla mnie ogromnym sukcesem. Robienie zdjęć jest natomiast bardzo zabawne. Najczęściej robimy zdjęcia w trójkę. Cały czas się śmiejemy i wariujemy. Zachowanie poważnej miny, lub lekkiego uśmiechu na zdjęciu jest wręcz niemożliwe! Ludzie widzący nas z aparatem, w kurtce skórzanej przy -5 stopniach często patrzą na nas, jak na nienormalne i czasem powiedzą coś od siebie. Z czasem przejmowanie się przechodzącymi osobami koło nas minęło. Robimy zdjęcia w miejscach publicznych. Zdarzają się osoby, które się zatrzymają i zaczną przyglądać, pochwalą i porozmawiają ale są również takie, które są przeciwne i wyśmiewają nas. Powiem Wam, że jest to wspaniałe. Spotykanie zupełnie różnych ludzi i obserwowanie ich zachowań w niecodziennych sytuacjach ;D    W dzisiejszej stylizacji znajdziecie parę rzeczy, które dostałam na urodziny (zgodnie z Waszą prośbą). Mam nadzieję, że moje bardziej eleganckie wydanie się Wam spodoba. Bardzo chciałam zaprezentować coś grzecznego. Dodając do sukienki odpowiednie dodatki i jeansową kurteczkę stworzyłam stylizację nadającą się do szkoły, zakupy i na co dzień. Uwielbiam takie zestawienia! Enjoy 3 Kurtka - Zara     Naszyjnik - Apart   Sukienka - H M    Zegarek, kolczyki - prezent    Baletki - Bershka    P.S Obiecajcie, że będzie dobrze! Proszę!  Zapraszam na ask.fm oraz na fanpage LOvELOvE Malinka 3 