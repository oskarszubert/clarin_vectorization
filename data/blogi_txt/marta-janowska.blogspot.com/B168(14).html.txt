Wszystko się kiedyś kończy. Zazwyczaj to co dobre odchodzi najszybciej. Musimy pogodzić się z faktem, że wakacje za nami. Będzie mi brakowało ciepła lipcowego słońca, ciepłego wiatru i wspaniałych letnich chwil, które z pewnością będą do mnie wracały przez cały rok. Rozpoczyna się rok szkolny, a najgorszym dla mnie obowiązkiem wiążącym się z tym okresem jest wczesne wstawanie. Nic innego nie jest w stanie zniechęcić mnie do szkoły, oprócz tych chorych godzin wstawania. Szkoła, szkołą ale gdyby nie ona nie poznalibyśmy wielu wartościowych dla nas osób. Nie narzekajmy. Chwilowo możemy cieszyć się powrotem do starych znajomych.  Jesień kojarzy mi się bardzo dobrze. Uwielbiam nasze przejściowe pory roku. Mają w sobie dużo więcej uroku niż lato, czy zima. Kocham zapach rozchodzący się w czasie deszczu, charakterystyczny dla jesieni oraz budzącą się wiosną przyrodę. We wszystkich momentach życia staram się dostrzegać zalety! Teraz oprócz szkoły możecie pomyśleć również o tym, że nadchodzi idealny moment na jesienne sesje zdjęciowe ;) U mnie na twarzy od razu pojawił się uśmiech!   ♡   Wchodząc powoli w jesień mam dla Was pierwszą sesję tego typu. Outfit przygotowany specjalnie z myślą o rozpoczynającym się roku szkolnym. Nieśmiertelne połączenie bieli z czernią jest elegancie i wytworne ale można zaszaleć i stworzyć coś młodzieżowego. Jestem dumna z mojej nowej zdobyczy, białej marynarki, która jest must have’m tego sezonu. Marynarka podkreśliła młodzieżową stronę tego zestawu, a czarna tiulowa sukienka idealnie wpasowała się w szkolny klimat. Pic Czasis   Buty - Wojas | Sukienka - ebay.com | Marynarka - H M   Zdjęcia troszkę z innej bajki. Mam nadzieję, że Wam się podobają. Oto moja propozycja na strój galowy.     Buziaki Malinka ♡ 