Witajcie Kochani! Zrobiłam kolejny krok w mojej "piramidzie samorealizacji". Chciałabym abyście sami zorientowali się i rzucili kilka pomysłów, co to takiego może być. Teraz silniejsza, przygotowana do życia i zawsze uśmiechnięta ruszam przed siebie. Prosto, nie zważając na przeszkody, nie skręcając! Brnąc w las, przez błota i inne niedogodności jakie los rzuca pod nogi. Chciałabym zrobić coś szalonego. Może skok na bungee albo z samolotu. Myślałam o czymś zupełnie nowym, czego nigdy nie robiłam. Wydaje mi się jednak, że nie przeżyłabym dawki adrenaliny, która towarzyszy skokom. Chciałabym być zwariowana, pełna śmiechu i zabawnej energii płynącej ze środka. Cały czas do tego dążę, natomiast nie jestem zdolna do uśmiechu w kryzysowych momentach. Chciałabym po prostu cieszyć się z tego jak wiele głupot zrobiłam. Miewam takie momenty, natomiast potem moje myśli zarzucają wyrzuty sumienia. Idąc pod prąd dochodzę do miejsca, z którego nie mogę się wydostać. Każdy to miejsce interpretuje inaczej. Dla jedynych jest to śmierć, strata, bankructwo, a dla innych przyjaciele, miłość, brak zrozumienia. Jest mnóstwo powodów naszego smutku i wariactwa, które zawsze głęboko w nas drzemie nawet wtedy kiedy nie dajemy mu możliwości wyjścia na zewnątrz.   ♥    W dzisiejszym outficie chciałam przede wszystkim pokazać kolejną odsłonę mojego ja. Zestawiłam kilka tekstur, dodatków oraz kolorów. Ważnym (dla mnie) elementem tego stroju są paznokcie, które są zupełnie inne od całej reszty. Główną rolę odgrywają jednak szorty z wyższym stanem, z mnóstwem koralików. By nie przesadzić dobrałam do tego spokojną lnianą koszulkę oraz stonowaną, skórzaną kurtkę. Wisienką na torcie są neonowe buty i delikatna, mała kopertówka. To idealny strój na ciepłe dni, pełne (nareszcie opalającego) słońca. Enjoy!     By OPI Photos by: Olivia Odrowska    Koszulka, szorty, kopertówka - H M | Kurtka - Benetton | Buty - Bagatt | Lakier do paznokci - Sephora, OPI by Mariah Carey     Pomyślcie nad jedną szaloną rzeczą, której nigdy nie robiliście. Zróbcie wszystko by w końcu ją zrealizować, a potem cieszcie się tym, że jesteście po prostu sobą. Jak ja.     P.s Wyniki konkursu w następnym poście, a kilka nowych ciuchów do "sprzedaję" już jutro!     Buziaki Malinka ♥ 