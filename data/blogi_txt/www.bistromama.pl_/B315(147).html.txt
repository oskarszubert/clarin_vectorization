Jest mi niezwykle miło zaprosić Was na weekendowy konkurs z ŁADNEBEBE oraz z BEABA.       Zimne noce i równie zimne poranki motywują do ciepłego gotowania. Już nie tylko obiady, ale również kolacje i śniadania powinny być ciepłe. Owsianki, mleko, ciepłe grzanki z pastą warzywną. A może po prostu gorące kakao i upieczone dzień wcześniej ciasteczka? Napiszcie nam jak wyglądają Wasze zimowe śniadania. Czekamy na Wasze inspiracje i pomysły na śniadaniowe ciepłe dania dla najmłodszych. Takie, które łatwo i szybko przyrządzić,  i które faktycznie smakują Waszym dzieciom.     Swoje propozycje zostawiajcie proszę w komentarzu na stronie ŁADNEBEBE         A oto moja propozycja :) Śniadanie dla dwojga, czyli kaszka jaglana z miodem gryczanym i owocami leśnymi    składniki:  2  szklanki wody 1/3 szklanki kaszy jaglanej 2 łyżki miodu gryczanego  1 banan 1 łyżka oleju z orzechów włoskich 100 g owoców leśnych    Owoce leśne miksujemy z jedną łyżką miodu.     Kaszę jaglaną płuczemy i odcedzamy. Wsypujemy do rondelka, zalewamy wodą, dodajemy olej i gotujemy na małym ogniu ok. 15 minut (aż kasza będzie miękka). Pod koniec gotowania dodajemy drugą łyżkę miodu. Zdejmujemy z ognia, dodajemy banana i miksujemy na gładki krem.     Kaszkę podajemy od razu ze zmiksowanymi owocami leśnymi.     Smacznego! Aby wziąć udział w konkursie należy:  Wpisać w komentarzach pod postem na stronie ŁADNEBEBE Wasze pomysły na ciepłe śniadania dla dzieci. Miło nam także będzie jak polubicie profil BEABA na FB.  Wspólnie (Ładnebebe i ja) wybierzemy naszym subiektywnym zdaniem najlepszą propozycję :)  Na Wasze przepisy czekamy od dziś do poniedziałku do północy (do 27 stycznia).  Wpisujcie je w komentarzach pod postem pod TYM LINKIEM.  Wyniki ogłosimy w tym samym poście już we wtorek, 28 stycznia.  Jedną osobę nagrodzimy:   kompletem: talerzyk i miseczka Beaba Ellipse, ze specjalną pokrywką chroniącą temperaturę jedzenia i pozwalającą na bezpieczne podgrzanie w kuchence mikrofalowej   kompletem plastikowych sztućców w specjalnym etui – idealne dla maluchów lubiących jedzenie na wynos  Wszystkie akcesoria do jedzenia marki BEABA zostały wykonane z bezpiecznych dla dzieci surowców (0% BPA), są wygodne, świetnej jakości, idealnie sprawdzają się jako pierwsze naczynia dla maluchów. 