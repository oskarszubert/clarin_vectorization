Z nazwy nawiązują do słynnych w Anglii i Irlandii Jaffa Cakes, lub innymi słowy  - do naszych popularnych delicji o smaku pomarańczowym.    Ledwie dzisiaj rano ostatnia babeczka zniknęła ze stołu,   a ja już tęsknię za tym połączeniem smaków.   Jutro znów będę miała okazję je upiec, bo będziemy mieli gości J Polewę tym razem  zrobię z domieszką czekolady mlecznej. Przepis pochodzi z tej strony Moje Wypieki i cytuję go tutaj za autorką.   Papilotki  zrobiłam sama z papieru do pieczenia. Składniki na 12 babeczek   2 jajka 160 ml mleka 75 g roztopionego masła 1 łyżeczka pasty waniliowej lub ekstraktu z wanilii 225 g mąki pszennej 90 g drobnego cukru do wypieków 1 łyżka proszku do pieczenia 8 łyżek konfitury lub dżemu pomarańczowego   Do większego naczynia wbijamy jajka, wlewamy mleko, masło i ekstrat z wanilii. Mieszamy za pomocą drewnianej łyżki.   Dodajemy przesiane suche składniki i mieszamy do połączenia.  Formę do muffinek wykładamy papilotkami. Wykładamy do nich ciasto, do połowy wysokości papilotki. Na górę, na sam środek babeczki kładziemy łyżeczką duży kleks konfitury, przykrywając go cienką warstwą  ciasta.  Pieczemy w temperaturze 190 st. przez około 20 - 25 minut, do tzw. suchego patyczka. Wyjmujemy i studzimy na kratce.    Polewa czekoladowa:    150 ml śmietany kremówki 150 g gorzkiej czekolady, posiekanej wiórki czekoladowe (czekolada starta na tarce)     Śmietanę podgrzewamyw małym garnuszku, do zagotowania. Zdejmujemy z palnika, dodajemy posiekaną czekoladę. Odstawiamy na kilka minut, aż czekolada się roztopi, następnie mieszamy.   Gęstą polewą ozdabiamy babeczki. Posypujemy wiórkami czekolady. 