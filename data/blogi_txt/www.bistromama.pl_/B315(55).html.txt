W sobotę mieliśmy gości.   Mąż zapowiedział, że ciasto kupi w cukierni.  Zanim dokończył artykułować myśl głośno,   już stałam w kuchni i sprawdzałam w lodówce i w szafkach składniki,   które ciasto mogłabym popełnić sama.  I tak, na podstawie przepisu na muffinki cytrynowe z makiem,   powstał nowy przepis na wilgotne ciasto cytrynowe z makiem,   delikatną cytrynową bitą śmietaną i lukrem również cytrynowym.    Naprawdę polecam, w smaku przepyszne - mokre i orzeźwiające.   Nad wyglądem można popracować, ja nie miałam na to zbyt wiele czasu :)    Nie zdążyłam zrobić zdjęcia w całości. Po wyjściu gości ostał się taki kawałek.          ciasto:    Zwiększyłam proporcje z przepisu na mufiinki o połowę, ciasto upiekłam w tortownicy o średnicy 24 cm.     ·         225 ml oleju   ·         335 g mąki  ·         1,5 łyżeczki proszku do pieczenia  ·         200 g cukru  ·         3 jajka  ·         225 ml mleka  · sok i skórka otarta z 1,5 cytryny   ·         3-4 łyżki maku W misce mieszamy suche składniki: mąkę, cukier, mak, proszek do pieczenia. W drugiej misce składniki mokre: olej, jajka mleko, sok i skórkę z cytryny. Łączymy mokre składniki z suchymi i szybko mieszamy. Wysmarowaną masłem i wyłożoną papierem do pieczenia tortownicę napełniamy ciastem, wkładamy do nagrzanego piekarnika i pieczemy w temp. 170 st. ok. 40-45 minut (do suchego patyczka).  Po upieczeniu wystudzone ciasto wyciągamy z tortownicy przecinamy ostrym nożem na dwa równe placki i przekładamy bitą śmietaną.    bita śmietana:    ·         400 ml śmietany kremówki   ·         1,5 łyżeczki żelatyny rozpuszczonej w dwóch łyżkach gorącej wody  ·         otarta skóra z polowy cytryny  ·         sok z połowy cytryny  · Ubijamy śmietanę, dodajemy rozpuszczoną żelatynę, skórkę i sok z cytryny.    lukier:    ·         sok z polowy cytryny  · ok. 3/4 szkl. cukru pudru    Ucieramy razem do uzyskania pożądanej konsystencji. 