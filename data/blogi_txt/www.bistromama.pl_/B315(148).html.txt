Mam dla Was pierwszy konkurs na blogu, sponsorowany przez bistro mamę :)    Słowem wstępu i o prezencie na FB    Liczba "Lubię to!" na FB prędzej lub trochę później zmieni pierwszą cyfrę z 4 na 5. Taką mam nadzieję :) Pomyślałam, że osoba, która polubi fan page bistro mamy jako 500-na, otrzyma ode mnie prezent. Specjalnie na tę okazję kupiłam śliczne małe naczynka. Nie mogłam się zdecydować na jeden kolor. Kupiłam więc 2 opakowania, w jednym  są 4 zielone, a w drugim 4 fioletowe. 4 przeznaczyłam na nagrodę, 4 chciałam zostawić w mojej kuchni...  Osoba, która polubi mój fan page z numerem 500 otrzyma jedno opakowanie, czyli 4 kokilki. Obdarowana osoba będzie mogła zdecydować w jakiej konfiguracji kolorystycznej chciałaby otrzymać ten prezent. Wszystkie w jednym wybranym kolorze, a może 2+2 (z opcji 3+1 rezygnujemy ze względu na pomysł z konkursem, o którym poniżej)).  Pisząc wczoraj o tym na FB nie pomyślałam, że to jednak trochę krzywdzące dla osób, które na blog i FB zaglądają od dłuższego czasu, od których dostaję miłe komentarze, i które motywują mnie do dalszego gotowania na dwie ręce i jedną nogę ;) Nie zastanawiając się długo, postanowiłam, że drugie opakowanie kokilek u mnie miejsca nie zagrzeje, a powędruje do nowego właściciela. I w związku z tym, ogłaszam na blogu   KONKURS Wystarczy krótko odpowiedzieć na pytanie:     Jaki przysmak Twoim zdaniem powinien znaleźć się w tych kokilkach?    Kilka obowiązujących zasad:    Odpowiedzi krótkie (nie przepisy),proszę umieszczać w komentarzach pod tym postem lub publikować na tablicy bistro mamy na FB. Będzie mi bardzo miło jeśli polubisz mój fan page na FB, ale nie jest to warunek niezbędny.  Konkurs trwa do chwili, kiedy na FB pojawi się 500-tne kliknięcie "Lubię to!" Osoba, która zamelduje się na FB jako 500-tna ma pierwszeństwo wyboru koloru kokilek (pozostaję przy tej zasadzie ze względu na to, że pomysł z nagrodą na FB był pierwszy). Drugi zestaw kokilek otrzyma osoba, której komentarz pod tym postem lub umieszczony na FB, jednoosobowe jury w mojej osobie uzna za najciekawszy :) Anonimowych uczestników proszę, aby podpisali się nickiem/imieniem. W przypadku wygranej będzie mi łatwiej poinformować o tym na blogu.  Wyniki ogłoszę na blogu po spełnieniu warunku z pkt 3 i poinformuję wtedy, w jakim nastąpi to czasie (najprawdopodobniej do 24 godzin). Wolałabym przesyłki nie wysyłać za granicę, więc proszę w tym względzie o wyrozumiałość. Osoby, które zostaną nagrodzone wyrażają zgodę na przekazanie mi drogą mailową danych adresowych do wysyłki.   UWAGA:   Kokilki są śliczne, ale nie są one duże. Dno jednej kokilki ma średnicę 6 cm. Bardziej posłużą do serwowania przystawek, małych zapiekanych dań i deserów, niż do dań głównych :)     Życzę miłej zabawy! 