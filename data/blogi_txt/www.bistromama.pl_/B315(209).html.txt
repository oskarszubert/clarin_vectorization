Śmiało mogę powiedzieć, że to od nich zaczęła się cała muffinkowa przygoda :)  To pierwsze mufiinki, które upiekłam w życiu, moje ulubione.  Jakieś 5 lat temu przepis znalazłam na stronie www.cincin.cc  Piekę je zawsze wtedy, gdy goście dzwonią i mówią, że będą za 15 minut ;)       składniki suche:    1 i 3/4 szkl. mąki 3/4 szkl. cukru (dałam cukier trzcinowy) 1 i 1/2 łyżeczka proszku do pieczenia   składniki mokre:  100 g roztopionego masła  1 jajko  1/2 szkl. mleka  2-3 łyżeczki kawy rozpuszczalnej, rozpuszczone w 2 łyżkach gorącej wody  12 kostek mlecznej czekolady (po jednej do każdej muffinki)   opcjonalnie polewa - można,ale nie trzeba :)    Mieszamy zgodnie ze sztuką: suche składniki osobno, mokre osobno. Następnie mieszamy razem, szybko i tylko do połączenia składników. Do papilotek włożonych do foremki na muffinki nalewamy ciasto do mniej więcej połowy, wkładamy jedną kostkę czekolady i przykrywamy drugą porcją ciasta. Pieczemy 20-25 min. w temp. 180 st. Zdobimy zgodnie z upodobaniem. U mnie akurat  polewa z czekolady mlecznej i białej, a na wierzchu to, co znalazłam w domowych słodkich zapasach. Czyli Snickers i czekoladka Kinder :) 