Oczywiście nie tylko z pomidorkami,   choć one grają tutaj najważniejszą dekoracyjną rolę.     Pozostałe dodatki   - wg uznania i wg własnej lodówki,   jak na sobotę przystało. Dziś przecież Dzień Pizzy :)     Zachęcam więc do porządków w lodówce   i do zrobienia domowej pizzy.   Przepis na ciasto mam ponoć rewelacyjny,   zapraszam więc do przetestowania :) ciasto:  20 g drożdży 3/4 szklanki wody 350 g mąki 3 łyżki oliwy z oliwek 1 łyżeczka soli  Z drożdży i ciepłej wody robimy rozczyn, dodajemy łyżkę mąki i odstawiamy do wyrośnięcia na ok. 10-15 minut. Dodajemy mąkę, oliwę, sól i dokładnie wyrabiamy ciasto.  dodatki:    2 łyżki  przecieru pomidorowego 1 łyżeczka koncentratu pomidorowego ew. 1 łyżeczka zielonego pesto oregano, bazylia   125 g mozzarelli (1 kulka) 8-10 średnich pieczarek 10 plasterków salami 2-3 plastry ananasa gałązka pomidorków koktajlowych ew. kilka liści śweżego szpinaku papryka słodka papryka ostra  Pieczarki kroimy w plastry i podsmażamy. Krążki ananasa kroimy na mniejsze kawałki.   W miseczce mieszamy przecier pomidorowy, koncentrat i pesto, dodajemy bazylię i oregano, ew. przyprawiamy wg uznania. Sos rozprowadzamy równo na podrośniętym cieście. Mozzarellę ścieramy na tarce o grubszych oczkach i rozprowadzamy na bazie pomidorowej. Na serze układamy pieczarki, salami i ananasa. Całość posypujemy oregano, bazylią i papryką.  Piekarnik nagrzewamy do 250 st. i przed włożeniem pizzy zmniejszamy do 220 st. Pieczemy ok. 20- 25 minut w dolnej części piekarnika, w połowie czasu pieczenia na pizzy układamy pomidorki. Po upieczeniu dekorujemy kilkoma listkami świeżego szpinaku.   Smacznego :) 