Czyli sławny deser Tiramisu "ocknij się" vel "poderwij mnie". Oszukałam ten deser z dwóch względów:    nie chciałam robić tego deseru z surowymi jajkami   większa dawka alkoholu też byłaby niewzskazana.    Zrezygnowałam więc z tradycyjnego przepisu, tradycyjnej formy i wyszło mi COŚ,  co na pewno będę robić częściej :)        na 4 porcje:  250 g serka mascarpone 200 g śmietanki kremówki (mały kubek) 3 łyżki cukru pudru ok. 20 szt. ciasteczek amaretti (lub klasycznych biszkopów do triamisu, mi jednak zależało na smaku amaretto, a nie chciałam używać większej ilości alkoholu) 3 łyżeczki kawy rozpuszczalnej  25 ml likieru amaretto  ciemne kakao do posypania  Kawę i likier rozpuściłam w 1/2 szklanki gorącej wody i zostawiłam, aż ostygnie. Ubiłam śmietanę kremówkę z cukrem pudrem, pod koniec ubijania dodałam powoli serek mascarpone.  W kawie maczałam ciasteczka i rozkładałam na dnie szklanek, na to wyłożyłam część kremu (zapomniałam posypać kakao już w tym momencie), na krem dałam kolejną warstwę zamoczonych ciastek i kolejną warstwę kremu.  Wstawiłam do lodówki na kilka godzin. Przed podaniem obficie posypałam ciemnym kakao. 