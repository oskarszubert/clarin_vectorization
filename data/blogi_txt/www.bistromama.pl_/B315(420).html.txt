Ostatnio pogoda nie rozpieszczała. Jednak od dziś ma być lepiej!I niech tak trwa przez najbliższe dwa tygodnie! Przynajmniej w Opolu, bo już w ten weekend festiwal, na którym co prawda byłam tylko raz, ale za to bardzo lubię spacerować w okolicach amfiteatru podczas prób. Wczoraj słyszałam Zbigniewa Wodeckiego. Dziś znów pójdziemy z Frankiem kogoś posłuchać :) A już za tydzień w sobotę, wielka feta opolskich blogerów kulinarnych: ŻARŁOSTACJA :) Na razie nic więcej nie piszę, ale za dni parę napiszę kilka słów więcej na ten temat. Pogoda musi więc w Opolu zostać!    A tymczasem jeszcze dzisiaj, po godz. 11.00 w Radio Opole powiem kilka słów na temat zachęcania dzieci do jedzenia warzyw :) Mam nadzieję, że w tym czasie nikt nie wyłączy odbiornika, radio nie straci wiernych słuchaczy... bo ja do wypowiedzi publicznych to się średnio nadaję ;)    I na koniec sama zupa! Soczewicę kupiłam dawno, dawno temu, we wrocławskim sklepie Bacówka, o którym już się kilka razy rozpisywałam :)  . Na szczęście ma długi termin przydatności więc spokojnie mogła czekać na swoje 5 minut.        składniki: 200 g czerwonej soczewicy 1 marchewka 1 pietruszka 1 cebula 1 ząbek czosnku 2 łyżki masła ok. 1,5 litra bulionu warzywnego (robię z tego koncentratu) 1 kartonik passaty pomidorowej (500 g) 2-3 suszone papryczki chili sól, pieprz ew. mielony kmin rzymski   oraz ulubione pieczywo lub grzanki    Soczewicę gotujemy w wodzie ok. 15 minut. Wody dodajemy taką ilość, aby zakrywała lekko soczewicę, a w trakcie gotowania całkowicie się wchłonęła. W razie potrzeby można dolać trochę więcej, żeby soczewica się nie przypaliła.    Marchewkę i pietruszkę obieramy i płuczemy. Na maśle podsmażamy pokrojoną w kostkę cebulę i i czosnek. Kiedy marchewka i pietruszka jest miękka, przekładamy je do blendera, dodajemy podsmażoną cebulkę z czosnkiem oraz połowę ugotowanej soczewicy i miksujemy. Do pozostałej soczewicy dolewamy bulion, passatę pomidorową oraz zmiksowane warzywa. Doprowadzamy do wrzenia, doprawiamy do smaku papryczką Smacznego! 