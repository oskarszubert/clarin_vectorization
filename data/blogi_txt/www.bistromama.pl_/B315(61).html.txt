Te paszteciki, bo tak chyba mogę je nazwać,   zjawiły się na naszym stole zupełnie nieplanowane.  Rozmroziłam dwa ciasta francuskie, jak się okazało o jedno za dużo.  Dzięki podpowiedziom koleżanek długo nie musiałam się głowić   jak zagospodarować wolny płat ciasta :)         ciasto francuskie 100 -150 g mrożonego szpinaku liściastego  150 g fety 5-6 suszonych pomidorów 1 ząbek czosnku 1 łyżka masła 2 jajka sól, pieprz   Szpinak rozmrażamy w rondelku z odrobiną wody, kiedy woda odparuje, dodajemy łyzkę masła i jeszcze chwilę dusimy szpinak, w międzyczasie dodajemy przeciśnięty ząbek czosnku. Pomidory dość drobno kroimy, dodajemy do szpinaku, zdejmujemy z ognia, mieszamy z rozdrobnioną fetą i rozbełtanym jajkiem. Doprawiamy do smaku solą i pieprzem. Dokładnie mieszamy i odstawiamy do wystygnięcia.    Ciasto francuskie rozwijamy i dzielimy na trzy prostokąty. Na dłuższy bok każdego prostokąta nakładamy 1/3 część nadzienia, zakładamy drugim bokiem. Sklejamy boki dociskając widelcem i smarujemy wierzch rozbełtanym jajkiem. Każdą część kroimy ostrym nożem na mniejsze części (powinno z każdej wyjść ok. 4-5 pasztecików).     Blachę wykładamy papierem do pieczenia, piekarnik nagrzewamy do 180 stopni. Pieczemy ok. 15 minut. 