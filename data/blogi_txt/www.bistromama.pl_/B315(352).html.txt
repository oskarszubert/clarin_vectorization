Kulebiak z kaszą gryczaną robiłam w zeszłym roku na święta. Wyszedł super, i nie tylko walory smakowe mam na myśli :) Pięknie się również prezentował na świątecznym stole.  W tym roku mam zamiar powtórzyć, ale z nadzieniem ze słodkiej kapusty i grzybów.   Zdjęcia pochodzą z mojego zeszłorocznego archiwum, wtedy jeszcze nie prowadziłam bloga więc nigdzie ich wcześniej nie publikowałam.       Skorzystałam z przepisu zamieszczonego w Galerii Potraw GW przez lis_kę:  http://fotoforum.gazeta.pl/72,2 ,777,74132462,74132462,0,2.html?v=2  Cytuję za autorką: "Przepis pochodzi z książki kucharskiej Marii Disslowej z 1930 roku. Polecam :)   Kulebiak z kaszą gryczaną i pieczarkami Ciasto:  250 ml mleka   500 g mąki  30 g drożdży świeżych lub 1 torebka (7g) drożdży suszonych  instant dr Oetkera  10 g cukru 3 żółtka  60 gram masła   Na  nadzienie: 100 g kaszy gryczanej 300 g pieczarek  duża cebula   sól, pieprz, gałka muszkatołowa 3 łyżki oleju do smażenia  1 jajko    Ciasto:  Zagotować mleko. Wrzącym mlekiem zalać mąkę i  mieszać drewnianą łyżką lub mikserem  dosyć energicznie. Kiedy masa  przestygnie i jest ciepła (nie gorąca!), dodać pozostałe składniki.  Jeśli  używamy swieżych drożdży, należy je wczesniej zalać małą iloscią mleka, dodać 1   łyżeczkę cukru i odstawic na 15 minut, żeby 'zaczęły pracować'. Ciasto  dobrze wyrobić.  Początkowo będzie dosyć zbite i gęste, ale z czasem stanie  się miękkie i plastyczne. Ciasto przykryć serwetą i odstawic do  wyrośniecia na 30 minut. Nadzienie: Ugotować kaszę gryczaną.   Pieczarki i cebulę pokroić i udusić na patelni, na oleju. Doprawić do smaku  przyprawami, nastepnie wymieszać z kaszą. Kiedy przestygnie, dodać jajko i dokładnie wymieszać.   Wyrośniete ciasto przełożyć na blat i rozwałkować  na prostokąt. Im cieńszy, tym lepiej.  Powinien mieć ok 0,5 cm grubości.  Rozłożyć na nim nadzienie i zwinąć tak, jak strudel -  zwijamy od dłuższego  brzegu, ale niezbyt ciasno, by ciasto mogło jeszcze urosnąć.  Zawijamy w  arkusz papieru do pieczenia i odkładamy do wyrosnięcia na ok. 30 minut (lub  dłużej).  Piekarnik rozgrzać do temperatury 200 st C. Włożyć do  niego strudel w papierze i piec ok. 45 minut. Należy sprawdzic stan upieczenia  po  30 minutach. "   Zamiast pieczarek dałam prawdziwki (część mialam suszonych, część mrożonych). A na szczególną pochwałę zasługuje ciasto drożdżowe z powyższego przepisu.   Naprawdę polecam na świąteczny stół. 