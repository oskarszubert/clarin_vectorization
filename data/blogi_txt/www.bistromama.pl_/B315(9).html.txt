Jedne z moich ukochanych świątecznych ciasteczek.  Jak już się spróbuje to nie można poprzestać na jednym lub dwóch,    zostało mi zaledwie kilka sztuk :)  W przyszłym tygodniu czeka mnie więc powtórka z rogalików.          30 dag mąki   20 dag masła   10 dag cukru pudru   1 żółtko   10 dag zmielonych migdałów lub orzechów   cukier waniliowy   cukier puder do obtoczenia   Z tej porcji wyszło mi ok. 50 sztuk, można zrobić z połowy porcji, wtedy też trzeba dać 1 żółtko.   Wszystkie skladniki razem zagniotłam i dałam do lodówki na 1-2 godziny.  To ponoć w tych rogalikach bardzo ważne, aby ciasto zostalo schłodzone przed pieczeniem.  Z ciasta formułowałam małe kulki, a z kulek rogaliki. Układałam na blaszce wyłożonej papierem do pieczenia. Piekłam w temp. 180 st, ok. 15-20 minut, tak aby zrobiły się lekko zlote.  Jeszcze ciepłe (ale nie gorące!) obtoczyłam w cukrze pudrze. 