Czasami niewiele potrzeba do szczęścia :)  Mąż otworzył lodówkę i powiedział: "zrób coś z tym arbuzem, bo go nie zjemy". Pomyślałam o koktajlu/drinku/czy czymś podobnym.   Znalazłam przepis na Watermelon Aqua Fresca i zaczęłam kroić arbuza... a tu nagle pojawiła się znajoma w "pewnej sprawie"   i "przy okazji" obdarowała mnie takimi słodkimi parasolkami :)  Przepis na drink zamienił się w przepis na pyszne lody!        ok. 1/2 kg arbuza  1/2 szklanki malin sok z 1/2 cytryny 2 łyżki cukru Arbuza kroimy na mniejsze kawałki i oczyszczamy z czarnych pestek. W blenderze miksujemy na najwyższych obrotach kawałki arbuza, maliny, wyciśnięty sok z cytryny i cukier.   Powstały mus przelewamy do pojemników na lody i mrozimy przez kilka godzin.   Lody można zamrozić w plastikowym pojemniku przeznaczonym do mrożenia i po zamarznięciu nabierać łyżką do lodów. Można również mrozić mniejsze porcje w pojemniczkach po danonkach z włożonym patyczkiem lub łyżeczką do środka. Jeśli trochę musu nam zostanie, możemy go rozcieńczyć wodą, dodać kostki lodu, listki mięty i otrzymamy wspomniany drink Watermelon Aqua Fresca. Ja zmieszałam resztkę z jogurtem naturalnym i przyznaję, że wyszło pysznie! Arbuzowego jogurtu nigdy wcześniej nie próbowałam :)    Smacznego! 