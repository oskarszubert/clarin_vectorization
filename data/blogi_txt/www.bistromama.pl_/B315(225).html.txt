Omlet ma jedną wielką zaletę :)Można mu wcisnąć absolutnie wszystkie dodatki.   Jest idealnym daniem w tzw. dniu czyszczenia lodówki,   co najczęściej ma miejsce przed urlopem. A rukola sprawia, że zwykły omlet staje się choć trochę wykwintnym obiadem.       Na patelnię o średnicy 20 cm:  3 jajka 3 łyżeczki mąki pszennej sól świeżo zmielony pieprz rukola  oraz dowolne dodatki, u mnie:   paski czerwonej papryki, lekko podsmażone kilka sztuk czarnych oliwek 2-3 suszone pomidory, pokrojone w paski ser camembert pokrojony na mniejsze kawałki Białka ze szczyptą soli ubijamy na sztywną pianę (trzepaczką lub mikserem), dodajemy po kolei żółtka i dalej ubijamy. Pod koniec dodajemy mąkę, pieprz i delikatnie łączymy.   Na rozgrzaną patelnię (można dać troszkę masła lub oliwy) wylewamy ciasto, zmniejszamy ogień ( ja smażę na "trójce" w skali od 1 do 10, przez ok. 3 minuty). Następnie przewracam delikatnie dwoma łopatkami na drugą stronę i na wierzch (czyli na popieczoną stronę) wykładamy paprykę, suszone pomidory, oliwki i camembert. Przykrywamy patelnię przykrywką i  trzymamy na małym ogniu przez kolejne 3-4 minuty.  Gotowy omlet przekładamy na talerz, doprawiamy świeżo zmielonym pieprzem i na górze układamy rukolę. Smacznego :) 