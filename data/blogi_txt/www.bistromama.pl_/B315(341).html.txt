Dziś coś z kuchni meksykańskiej - wiejska zupa jarzynowa. Przepis pochodzi z z dodatku "Kulinarny Atlas Świata",  który kilka lat temu ukazywał się razem z GW.  Zupa lekka i delikatna w smaku.   Gdybym miała zgadywać z którego kraju pochodzi przepis,   na pewno nie wskazałabym na Meksyk :)        50 dag mięsa drobiowego 1 pęczek włoszczyzny 10 dag zielonej fasolki szparagowej 1 szklanka cieciorki 2 cukinie 2 marchewki 3 cytryny 1 owoc awokado 1 cebula   1 pęczek natki (nie miałam) sól pieprz Cieciorkę moczymy, odstawiamy  na noc, a następnie gotujemy na półmiękko (możemy również użyć z puszki, wtedy nie trzeba wcześniej moczyć). Z mięsa, włoszczyzny i 2 litrów wody gotujemy rosół. Osobno gotujemy pokrojoną w plasterki cukinię i marchewkę. Łączymy rosół z pozostałymi warzywami i gotujemy jeszcze przez chwilę. Solimy, dodajemy pieprz i posypujemy natką.  Podajemy z awokado pokrojonym na ćwiartki i skropionym cytryną, cebulą pokrojoną w drobną kostkę (nie dałam) i ćwiartkami cytryny ułożonymi na osobnym półmisku.    Do tej zupy dokłada się awokado i cebulę w trakcie jedzenia, jak w Polsce dokłada się ziemniaki do barszczu. Dodanie cytryny zamiast śmietany sprawia, że zupa jest lżejsza. Złamałam tę zasadę i zabieliłam zupę odrobiną śmietanki J 