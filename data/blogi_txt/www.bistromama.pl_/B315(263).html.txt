Nie wytrzymałam, musiałam :)  Za parę dni czeka nas urlop i pewnie jak wrócimy to będzie po sezonie.    Kocham ten smak, moje dziecko kocha ten smak (choć o dziwo zjadało ciasto, a zostawiało truskawki), mój mąż woli mięso...   3 szklanki mąki 2/3 szklanki gorącej wody   2-3 łyżki zimnej wody   łyżka roztopionego masła   szczypta soli   truskawki, ok. 300 gram słodka śmietanka   ew. cukier do posypania    poza tym: dziecko do pomocy (?!)   dużo cierpliwości    Truskawki umyłam, odszypułkowałam, wysuszyłam na papierowym ręczniku i pokroiłam na ćwiartki. Z mąki, wody (gorącej i zimnej), roztopionego masła i szczypty soli zagniotłam ciasto.  Podzieliłam je na 3 części. Każdą osobno wałkowałam na cienki placek ("na oko" jakieś 3 mm). Wykrawałam kółka, nakładałam po 2-3 ćwiartki truskawek i sklejałam brzegi.   Gotowłam w dużej ilości posolonego wrzątku z dodatkiem oleju do chwili aż pierogi wypłynęły.     Oczywiscie najlepsze są na ciepło, choć zimne też pyszne :)  Podawałam polane słodką śmietanką i posypane cukrem.    zjadłam ich chyba ze sto... dziecko pięćdziesiąt, a mąż w ogóle :)))) 