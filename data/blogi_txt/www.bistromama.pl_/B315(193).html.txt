Jestem coraz bardziej w stanie uwierzyć, że ktoś, kto wymyślił Mikołajki, zrobił to z myślą o blogerach ;)   Jak się okazuje ten dzień wyjątkowo służy    blogerskim spotkaniom i wspólnym blogerskim akcjom. O czym więc dzisiaj będzie? Najmniej o przepisach :)  1. Mikołajkowe "Ja pierniczę" w Solarisie  2. Manualno-kulinarne Mikołajki w Kafce  3. Gość specjalny na blogu - JAŚ   Akcja 1: Mikołajkowe "Ja pierniczę" w Solarisie miejsce: CH Solaris, Opole  czas: 6 grudnia 2012, godz.16.00-19.00   organizatorzy i sponsorzy: Urząd Miasta Opole, Radio Eska, Stowarzyszenie OPAK  wolontariusze: uczniowie Szkoły Gastronomicznej w Opolu, stowarzyszenie OPAK  blogerki: Aurora - Blog Czeko Lady, Gosia - Delimamma, Kasia - My sweet life, my tasty world   ja  zdjęcia: Kasia (oprócz pierwszego) W tym przypadku wybaczcie jakość zdjęcia, bo to w końcu zdjęcie zdjęcia :)       Propozycja udziału w akcji przyszła od Aurory. Możliwa odpowiedź była tylko jedna :)      Jeśli ktoś miał wątpliwości co do teorii chaosu, to przestał je mieć w mikołajkowy czwartek w Solarisie :) Jakakolwiek koordynacja była zbędna. Takie chyba prawo tłumu ;) Wystarczyło dorabiać lukier, podawać pierniki, talerzyki z posypkami i dopuszczać do stołu kolejnych chętnych. W wielkie zdumienie wprawiło mnie to, że do dekorowania było chętnych sporo nastolatków (no dobra - nastolatek). Myślałam, że to takie mało modne i kompletnie niewspółczesne. A jednak się myliłam. Nawet obcojęzyczna grupa przyszła i chętnie udekorowała kilka pierników. Z tych wszystkich ślicznie udekorowanych, Mikołaj wybierał te, które najbardziej mu przypadły do gustu. A małych  cukierników suto wynagradzał prezentami :)      Podsumowując:  ilość uczestników - kompletnie nieokreślona  wiek uczestników - bliżej nieokreślony  ilość zużytych ozdób - zdecydowanie nie do policzenia  ilość udekorowanych pierników - jednym słowem: sporo ilość zjedzonych pierników - brak danych  uśmiechniętych dziecięcych buziek - dziesiątki na pewno, a może nawet setka lub dwie?             Już prawie pod koniec akcji, na spodzie kosza znalazło się wielkie piernikowe serce. Udekorowała je bardzo dzielna, odważna i rozmowna 5-latka :) Następnie sama zaniosła je do Mikołaja!             Akcja 2: Manualno-kulinarne Mikołajki w Kafce  miejsce: Kawiarnia Kafka, Opole  czas: 8 grudnia 2012, godz.17.00-19.00   blogerki: Miejska KURA   ja zdjęcia: moje, ale zabrakło w ferworze zabrakło czasu na szczegóły :)    Tym razem w oczekiwaniu na Mikołaja, razem z Miejską KURĄ, przygotowałyśmy dla dzieci trochę rozrywki :) Były fantastyczne czapeczki, które dzieci wystroiły jak chciały :) Największym powodzeniem cieszyły się pompony, które czasami robiły psikusa i uciekały z czapek. Dramat z powodu takiego uciekającego pompona czasami był wielki i wywoływał wielkie łzy.... Na szczęście pompony można było szybko z powrotem przykleić i wielki dramat kończył się happy endem :)  Po czapeczkach i niestworzonych historyjkach Beci (kobieto - gdzie dają taki głos????), przyszła pora na babeczkowe reniferki i choinki. Zanim zdążyłam pokazać co z czym, niektóre nosy rudolfa wylądowały na choinkach... Na szczęście zespół zgrany, dzieci posłuszne... nosy reniferów wróciły na właściwe miejsce :) Zaskoczenie na twarzach dzieci, że z babeczki można takie cuda - bezcenne :)             3. Gość specjalny na blogu - JAŚ Jasia poznałam na pierwszych jesiennych warsztatach kulinarnych w Kafce. Jest z nami od początku, widujemy się praktycznie co tydzień. I już wiem, że w następną sobotę, na zdobieniu pierników, też się zobaczymy. Jaś przychodzi ze swoją mamą i młodszą siostrą, Moniką. Monika jest jedną z najmłodszych i najsłodszych uczestników słodkiego szaleństwa. Uwielbiam ją ukradkiem obserwować :)     Jaś ma w sobie coś, co sprawia, że czuję do niego ogromną sympatię. Jest bardzo wrażliwy, szczery w zachowaniu i prawdziwy w wyrażaniu emocji.     Jaś, z pomocą swojej mamy, prowadzi blog ASPIK JASIEK.   Zajrzyjcie, naprawdę zachęcam. Dowiecie się dlaczego Jasia bardziej rozumieją dorośli niż rówieśnicy. Dlaczego jego mama tak bardzo walczy o jego lepsze jutro. Jestem dla niej pełna podziwu! Więcej na temat choroby Jasia oraz o formach pomocy można przeczytać na stronie fundacji "SŁONECZKO".       Na ostatnich zajęciach od Jasia dostałam taką cudną choinkę. Zrobił ją własnoręcznie.  Jasiowa choinka zamieszkała w pokoju Hani. Wiem, że takie, a także własnoręcznie zrobione bombki będzie można kupić na aukcjach charytatywnych.        Piękna, prawda? 