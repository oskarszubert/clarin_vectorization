To mój pierwszy romans z dynią, jakoś nigdy wcześniej nie miałam okazji :)    Ale na pewno nie ostatni.   Ciasto pyszne! Wilgotne, bardzo aromatyczne, z chrupiącymi bakaliami.    I słodkim lukrem z kolorową posypką na wierzchu.     Czyli doskonała odpowiedź na to,   co w tej chwili za oknem:    fuzja dwóch pór roku :)       Inspiracja na to ciasto pochodzi z tego przepisu, z blogu koleżanki Gosi :)  Moje zmiany w przepisie zaznaczyłam kursywą.    3 jajka 1/2 szklanki brązowego cukru 1 1/2 szklanki mąki 1 łyżeczka proszku do pieczenia 1 łyżeczka sody oczyszczonej 1 łyżeczka cynamonu 1/2 łyżeczki soli 3/4 szklanki oleju 3/4 szklanki startej marchewki (na drobnych oczkach) 3/4 szklanki startej dyni ( na drobnych oczkach) 3/4 szklanki orzechów włoskich (u mnie - posiekane migdały i orzechy laskowe)   dodatkowo dałam:   7 pokrojonych daktyli garść rodzynek 1 czubatą łyżeczkę startego świeżego imbiru    Jajka ubijamy z cukrem a następnie stopniowo dodajemy mąkę wymieszaną wcześniej z sodą, proszkiem, cynamonem i solą. Dodajemy olej i dokładnie mieszamy. Na koniec dodajemy startą marchewkę, dynię odciśniętą z nadmiaru soku, imbir oraz pozostałe bakalie . Całość pieczemy w temp. 180 st. przez ok. 45 minut (w keksówce). Ja piekłam w tortownicy o średnicy 18 cm w temperaturze 170 st. przez 60 minut.     Smacznego ! 