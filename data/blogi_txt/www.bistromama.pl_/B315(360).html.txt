Wiem, wiem... to żaden przepis.  Wiem, wiem... większość zna ten sposób.  A jednak zaglądają tu osoby, które rozpoczynają dopiero swoją przygodę w kuchni.  I to właśnie z myślą o: początkujących paniach domu/młodych kurach domowych/zielonych w kuchni  (niepotrzebne skreślić lub zakreślić właściwe) publikuję ten wpis.  Wpis o reprezentancie zielonego, czyli o koperku.           Koperek (pietruszkę, szczypiorek) myjemy i drobno siekamy.         Posiekanym koperkiem napełniamy pojemnik na lód.       I na koniec zalewamy każde wgłębienie wodą. Mrozimy. A po zamrożeniu przekładamy koperek do woreczków foliowych i wkładamy z powrotem do zamrażarki. Tym sposobem mamy zamrożone maleńkie porcje koperku/pietruszki/szczypiorku czy innych ziół na zimę. 