Naleśniki robię bardzo często i przeważnie na dwa dni.  Jeden dzień na słodko, a drugi dzień wytrawny.   Przepadam za jednymi i drugimi, ale gdybym miała wybierać   to wybrałabym zdecydowanie te,  w których jest ser.... żółty :) naleśniki  na ok. 8 sztuk na patelni o średnicy 25 cm  2 szklanki mąki 1szklanka mleka 1szklanka wody mineralnej gazowanej 2 jajka szczypta soli 50 g roztopionego masła. Jajka, sól,  mleko, przesianą mąkę miksujemy mikserem. Na końcu dodajemy wodę.  Na patelni topimy masło i wlewamy je do ciasta, które cały czas mieszamy.  Smażymy naleśniki na patelni bez użycia dodatkowego tłuszczu.    oraz  proporcje wg uznania starty żółty ser pieczarki  kilka plastrów szynki kukurydza oliwki czarne lub zielone ananas sól, pieprz inne przyprawy wg uznania (np. u mnie najczęściej są to zioła prowansalskie lub bazylia)    Ser żółty trzemy na tarce o większych oczkach. Pieczarki kroimy na grube plastry i dusimy niezbyt długo na maśle. Plastry szynki kroimy na podłużne paski. Krążki ananasa kroimy na kawałki i chwilkę przyrumieniamy na odrobinie masła. Na każdy naleśnikowy placek nakładamy starty żółty ser, pieczarki, szynkę i kukurydzę. Przyprawiamy solą, pieprzem i ziołami. Składamy na pół i jeszcze raz na pół (można też zwinąć w rulon). Układamy w żaroodpornym naczyniu i przykrywamy z wierzchu folią aluminiową. Wkładamy do nagrzanego piekarnika do 200 st. na ok. 30 minut (tak, aby ser się roztopił). Podajemy z przyrumienionym ananasem i oliwkami, ew. z ketchupem lub sosem czosnkowym. 