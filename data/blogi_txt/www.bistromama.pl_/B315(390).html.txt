Dokładnie rok temu założyłam bloga.   i dziś muszę przyznać muszę, że:  zakładając bloga rok temu nie miałam żadnych planów z nim związanych, myślałam, że zarzucę działalność po jakimś miesiącu, góra dwóch,   nie miałam żadnej wiedzy na temat blogów i blogowania, ale jakimś cudem udało mi się zamieścić pierwszy post i był to tort urodzinowy mojej (jeszcze wtedy) 3-latki, dziś blogowanie sprawia mi ogromną radość i cieszę się, że ktoś chce czasami tutaj zajrzeć.       Dziękuję wszystkim za wspólnie spędzony rok!!! Dziękuję za odwiedziny i pozostawione komentarze. Mam wielką nadzieję, że kolejny rok będzie przynajmniej tak owocny jak ten :)                     Biszkopt (tortownica 22 cm)    5 jajek 3/4 szklanki cukru 3/4 szklanki mąki pszennej 1/4 szklanki mąki ziemniaczanej   Białka ubijamy na sztywną pianę, pod koniec ubijania dodajemy cukier i dalej ubijamy.   Powoli dodajemy żółtka.  Mąki (wymieszane razem), przesiewamy i delikatnie łączymy z ciastem.   Dno tortownicy wykładamy papierem do pieczenia, wykładamy ciasto i pieczemy w temperaturze 160 – 170 st. około 30 - 40 minut ( do tzw. suchego patyczka).  Gorące ciasto wyjmujemy z  piekarnika, opuszczamy je w formie na podłogę. Odstawiamy do ostygnięcia. Po ostygnięciu kroimy na 3 blaty.    Do przełożenia:    200 ml śmietany kremówki 500 g serka mascarpone 2/3 szklanki cukru pudru (lub więcej, do smaku) 1 szklanka wiórków kokosowych ew. 4 łyżki likieru kokosowego np. Malibu 1 puszka pokrojonego w kostkę ananasa     Schłodzoną śmietanę kremówkę ubijamy, dodajemy do niej mascarpone i cukier puder. Mieszamy do połączenia. 1/3 masy odkładamy do dekoracji boków i wierzchu tortu. Do reszty masy dodajemy wiórki.    ﻿Do nasączenia tortu: Zalewa ananasowa z puszki  Ew. likier kokosowy    Ponadto: Kilka sztuk rafaello do ozdoby    Wykonanie tortu:  Jeden blat biszkoptu kładziemy na paterze.   Nasączamy go mieszanką soku z ananasa i wody.   Układamy cząstki ananasa i przykrywamy je masą kremową z kokosem.  Kładziemy 2 biszkopt, nasączamy, dajemy cząstki ananasa i przykrywamy pozostałą częścią kremu z wiórkami.    Na wierzch dajemy biszkopt i nasączamy go pozostałym sokiem.   Boki i wierzch tortu smarujemy pozostałą masą bez wiórek i na koniec obsypujemy boki kokosem.   Ozdabiamy rafaello.     Inspiracja: Moje Wypieki 