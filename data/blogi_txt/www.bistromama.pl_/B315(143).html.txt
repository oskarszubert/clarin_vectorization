Na ten deser przepisu nie ma :)  Wszystko zależy od tego ile mamy w domowych zapasach kolorowych galaretek.   Do tego potrzebujemy tylko bitą śmietanę,   bezkonkurencyjna jest prawdziwa, ubita z kremówki,   ale jak jej nie ma pod ręką - można się poratować   taką 'doktoroetkerowską" z torebki. Wyszły mi 4 porcje,   śmietanę miałam ubitą z kubka o pojemności 0,4 l,   a galaretki rozpuszczałam w trochę więcej niż połowie wody z przepisu   (czyli każdą w 1 i 1/3 szkl. gorącej wody) Patrząc od dołu zużyłam:       galaretkę truskawkową   galaretkę cytrynową połączoną z 1/2 ubitej śmietany    galaretkę brzoskwiniową   3/4 galaretki malinowej  połączoną z 1/2 ubitej śmietany   1/4 galaretki malinowej     Niewątpliwie największym minusem deseru jest to, że szybko znika.   A na poważnie - że wymaga trochę czasu, choć wcale trudny nie jest.   Każda warstwa, zanim wylejemy kolejną, musi wcześniej zastygnąć. Smacznego :) 