Ciasto, które kojarzy mi się z pierwszymi krokami w kuchni. Ono nie może się nie udać! Jest proste, smaczne i bardzo jesienne.   Cynamonowe, orzechowe i pełne startych jabłek, które sprawiają, że długo pozostaje świeże.   Przepis z mojego domowego zeszytu.   Zerknijcie do swoich zapisków, na pewno też u Was to ciasto się znajdzie :)         Na tortownicę o średnicy 24 cm    4-5 jabłek 4 jajka 3/4 szklanki cukru 2 szklanki mąki 2/3 szklanki oleju 1 szklanka posiekanych orzechów (lub pół na pół migdałów i orzechów) 1 łyżeczka proszku do pieczenia 1 łyżeczka sody oczyszczonej 1 łyżeczka cynamonu   Jabłka obieramy i ścieramy na tarce o grubych oczkach lub kroimy w drobną kostkę. Odsączamy z nadmiaru soku. Orzechy (lub orzechy i migdały) siekamy nożem na mniejsze kawałki.  Jajka ubijamy z cukrem, dodajemy olej. Następnie dodajemy mąkę wymieszaną z proszkiem i sodą. Mieszając, wsypujemy orzechy i starte jabłka. Ciasto pieczemy ok. 50 minut w temperaturze 170 stopni. polewa:    70 g masła 70 g cukru pudru 3 lyżki ciemnego kakao 1 łyżka wody  Wszystkie składniki wkładamy do rondelka i na wolnym ogniu doprowadzamy do roztopienia, a następnie do krótkiego zagotowania. Tężejącą polewę wylewamy na ciasto. 