Siostra zapiekanka popularnego w Anglii "Sheperd's pie". Wystarczy zamienić ziemniaki na makaron i nowe danie z mięsem mielonym gotowe.  Odwołuję się do kuchni angielskiej nie bez powodu.  To właśnie stamtąd przywiozłam przepis na Greek Pasta Bake. Uwielbiałam czytać angielskie magazyny kulinarne, oglądałam je z namaszczeniem, a rodzina, u której pracowałam nie przywiązywała do nich zbyt dużej wagi.  Być może właśnie dzięki temu, kilka drogocennych kartek, wyrwanych tuż przed odwiezieniem gazet na "dumping", przyjechało ze mną do Polski. 250 g makaronu rigatoni (waga przed ugotowaniem) 600 g mięsa mielonego (wołowego lub wołowo-wieprzowego) 1 mała cebula 1 ząbek czosnku 3-4 łyżki oliwy kilka gałązek świeżego tymianku (może być też suszony) sól i pieprz     Makaron gotujemy al dente, zgodnie z czasem podanym na opakowaniu.    Na głębokiej patelni rozgrzewamy oliwę, podsmażamy na niej cebulę pokrojoną w drobną kostkę. Gdy cebulka jest lekko złota, dodajemy przeciśnięty ząbek czosnku, smażymy krótką chwilę i dodajemy mięso mielone. Trzymamy na dość wysokim ogniu, aż mięso zacznie brązowieć. Dodajemy posiekany świeży tymianek (lub suszony). Doprawiamy do smaku solą i pieprzem. W żaroodpornym naczyniu układamy połowę makaronu, na makaron dajemy mięso i przykrywamy go pozostałym makaronem.       sos beszamelowy:     2 łyżki masła 3 łyżki mąki 2 szklanki zimnego mleka 200 g startego żółtego sera  1/2 łyżeczki gałki muszkatołowej szczypta soli Masło topimy w rondelku, dodajemy mąkę i chwilę razem podsmażamy. Wlewamy mleko i ciągle mieszając (aby nie powstały grudki) doprowadzamy do wrzenia.  Doprawiamy gałką muszkatołową i solą. Do gorącego sosu dodajemy 2/3 startego żółtego sera i razem mieszamy.    Na zapiekankę wylewamy beszamel i całość wkładamy do piekarnika nagrzanego do 190 st. na 30-35 minut. Po upływie połowy czasu posypujemy zapiekankę pozostałym żółtym serem i zapiekamy, aż ser się zarumieni. Podajemy z ulubioną sałatą. 