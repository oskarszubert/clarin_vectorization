Nie przepadam za ciastami czekoladowymi.   Moja rodzina przeciwnie :)  To dla niej w pewne niedzielne popołudnie powstało brownie z migdałami.  I chyba przerosło moje oczekiwania   - w domu zapach czekolady unosił się jeszcze długo,   a ciasto udało się znakomicie.     Mocno czekoladowe, wilgotne w środku, z pyszną chrupiącą skórką...   nie potrzebowało dodatkowych ozdobników w postaci polewy czy cukru pudru.         Przepis pochodzi STĄD  Zmodyfikowałam jedynie trochę wykonanie   i zamiast orzechów (nie miałam), dodałam niełuskane migdały.      2 tabliczki gorzkiej czekolady (200 g) 1 kostka masła (200 g) 100 g mąki 300 g cukru 6 jaj 50 g niełuskanych migdałów     W mikrofalówce ( na 60 % mocy) roztopiłam masło z czekoladą wcześniej połamaną na kostki. Jajka ubiłam (w robocie kuchennym), dodając stopniowo cukier i mąkę. Do masy jajecznej wmieszałam przestudzoną czekoladę i wymieszałam z pokruszonymi migdałami.  Spód blachy (26 x 21 cm) wyłożyłam papierem do pieczenia i wlałam ciasto na blachę. Wstawiłam do piekarnika rozgrzanego do 180 st. i piekłam 30 minut.     Prawda, że proste? 