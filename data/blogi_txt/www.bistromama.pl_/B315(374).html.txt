Kiedy chciałam połączyć ciasto kruche z owocami, zawsze miałam problem jakiego kremu powinnam użyć.Do dnia, kiedy spróbowałam połączenia mascarpone z czekoladą. W mojej opinii wszystkie pracochłonne kremy budyniowe czy ich eleganckie francuskie wersje creme patissiere,mogą się schować w kąt i długo nie wychodzić. Ale to moje zdanie i wiem, że ktoś może mieć zupełnie inne upodobania :)     Do kremu idealnie pasuje gorzka czekolada. Wtedy krem nabiera charakteru. W wersji z czekoladą mleczną jest bardziej delikatny. Proporcje czekolady gorzkiej i mlecznej można dowolnie zmieniać, według własnego upodobania. Z mascarpone można połączyć również czekoladę białą, ale to już zupełnie inna historia... :)  ciasto kruche: na formę o średnicy 26 cm  2 szklanki mąki  1/3 szklanki cukru 10 dag masła 1 jajko 2 łyżki kwaśnej śmietany   Mąkę przesiewamy na stolnicę, w środku robimy dołek, do którego dajemy pozostałe składniki. Siekamy wszystko nożem, następnie zagniatamy ciasto i chowamy na pół godziny do lodówki. Po tym czasie rozwałkowujemy, przenosimy na formę do pieczenia tarty, nakłuwamy widelcem i pieczemy ok. 15 minut w piekarniku nagrzanym do 180 st.    krem czekoladowy: 250 g mascarpone 200 g czekolady mlecznej sezonowe owoce do dekoracji     Mascarpone przekładamy do miski. Czekoladę roztapiamy w kąpieli wodnej i łączymy z mascarpone, miksując mikserem na najniższych obrotach. Krem czekoladowy przekładamy na upieczony i wystudzony spód.  Dekorujemy dowolnymi sezonowymi owocami ( u mnie: czereśnie, jagody, poziomki).    Smacznego! 