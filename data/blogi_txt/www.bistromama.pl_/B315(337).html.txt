Kiedy zapytamy 5- 6- czy 10-letnie dziecko, czy miałby ochotę na shake'a albo truskawkowe smotthie, daję głowę, że odpowiedź będzie twierdząca. Do tego shake'a czy innego wabiącego koktajlu możemy przemycić większość zielonych warzyw liściastych. Szpinak, sałatę,nać pietruszki, nawet kawałek brokuła czy seler naciowy.Uwierzcie lub nie, zielone pozostaje niemal niewyczuwalne. Choć może inaczej - wyczuje ten, kto wie. Niedawno zrobiłam napój z natki pietruszki i pomarańczy. Pietruszka przeważała, napój miał kolor intensywnie zielony, jego smak był bardzo orzeźwiający, a pietruszka? Jakby jej nie było.         Zielone warzywa liściaste to kopalnia żelaza i źródło witaminy C, poza tym zawierają m.in. beta-karoten, który jest przeciwutleniaczem, a te jak wiadomo chronią przed różnymi chorobami.         I słówko o szpinaku. Kupiłam wielki wór na targowisku za 5 zł! Takiego prosto z pola, żadnego tam baby- spinach. Musiałam mu przygotować niezłą kąpiel, bo grudki ziemi były wszędzie. Zamroziłam w woreczkach. Jeśli w zamrażarce nie mamy zbyt wiele miejsca, przed zamrożeniem można szpinak zblanszować, zdecydowanie zmniejszy to jego objętość.      na 3 porcje:  250 g truskawek  ok. 2 garści liści szpinaku (mrożonego lub świeżego) 3/4 szklanki mleka lub maślanki 2-3 gałki lodów waniliowych (śmietankowych lub truskawkowych)   Truskawki i szpinak (jeśli używamy świeżego) myjemy, z truskawek usuwamy szypułki. Wszystkie składniki umieszczamy w blenderze i miksujemy razem ok. jednej minuty na najwyższych obrotach. Smacznego :) 