Placki ziemniaczane.  Nie muszą być nudne.  Nie muszą być jak guma.   Nie muszą być wielkie jak patelnia.  Nie muszą być posypane cukrem.   Nie muszą być podane z gulaszem.  Choć nie ukrywam, że takie też lubię.    Mogą być małe.  Chrupiące, dzięki dodatkowi tartej bułki.   Podane z różnymi dodatkami. Dziś pierwsza propozycja.  Szpinak, feta i suszone pomidory. szpinak:  100 -150 g liści szpinaku świeżego (lub ok. 350 g mrożonego)  150 g fety  5-6 suszonych pomidorów  1 ząbek czosnku 1 łyżka masła  sól, pieprz ew. śmietana       Szpinak, jeśli jest mrożony, wkładamy do rondelka, wlewamy troszkę wody i podgrzewamy do momentu, aż woda odparuje. Świeży szpinak myjemy i dalej postępujemy tak samo. Dodajemy do szpinaku łyżkę masła i jeszcze chwilę dusimy, w międzyczasie dodajemy przeciśnięty ząbek czosnku. Suszone pomidory dość drobno kroimy, dodajemy do szpinaku, zdejmujemy z ognia i mieszamy z rozdrobnioną fetą. Doprawiamy do smaku solą i pieprzem. Dokładnie mieszamy. placuszki:  500 g ziemniaków 1 cebula 1-2 ząbki czosnku (opcjonalnie) 3 czubate łyżki mąki pszennej 1 jajko 3 łyżki tartej bułki sól, pieprz olej do smażenia    Obrane ziemniaki, cebulę i czosnek tradycyjnie trzemy na tarce lub robi to za nas robot kuchenny. Do utartej masy dodajemy jajko, mąkę i bułkę tartą. Doprawiamy solą i pieprzem. Mieszamy razem do połączenia wszystkich składników. Placki smażymy na mocno rozgrzanym oleju (placki zwykle smażę na dwóch patelniach równocześnie). Gorące placki przekładamy szpinakiem     Smacznego! 