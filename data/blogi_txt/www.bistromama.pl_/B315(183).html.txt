Słodkie maleństwa w wymiarze 3D.    Takim domkiem można sprawić radość ukochanej osobie,     zanieść jej rano gorący kubek kawy do łóżka...    lub kakao, gdy osoba jeszcze malutka :) Na domki nie potrzebujemy osobno zagniatać ciasta. Wycinamy je przy okazji robienia pierników.   Mam stały przepis od kilku lat, nic w nim nie zmieniam, bo ciasto jest idealne. Podejrzewam, że każda z Was ma swój ulubiony,   jeśli jednak ktoś szuka to z czystym sumieniem polecam ten przepis na PIERNICZKI.       Pomysł podpatrzyłam na blogu not martha.  Nie sugerowałam się wymiarami, tylko ideą samą w sobie. Moje wymiary domków podane są poniżej.  Rozrysowałam ścianki na kawałku twardej kartki, wycięłam i od takich szablonów odmierzałam domki na rozwałkowanym cieście. Na wspomnianym blogu można zobaczyć inną technikę wycinania ;)    Nie polecam robienia domków z ciasta innego niż piernikowe. Próbowałam z kruchego. Wyszły, ale bardzo łamią się przy klejeniu. A ciasto piernikowe po upieczeniu jest wystarczająco odporne na dociskanie jednej ścianki do drugiej :)  lukier:   1/2 łyżeczki wody 3-4 łyżki cukru pudru    Ucieramy razem, aż lukier będzie gładki i gęsty. W razie, gdy jest za rzadki - dosypujemy trochę cukru, a gdy jest za gęsty - dodajemy odrobinę wody. 