Ciasto jest mocno pomarańczowe, mocno czekoladowe, mocno wilgotne.Zaskakuje smakiem i zaskakuje wykonaniem.Do ciasta należy przygotować się dzień wcześniej, ponieważ całe pomarańcze należy gotować przez dwie godziny, a następnie trzeba je wystudzić.Na drugi dzień wystarczy pomarańcze zmiksować i połączyć z resztą składników. Ciasto nie zawiera mąki. Przepis pochodzi ze strony: Moje Wypieki    2 nieduże pomarańcze lub 1 duża (z cienką skórką), o wadze w sumie ok. 375 g 6 jajek 1 czubata łyżeczka proszku do pieczenia pół łyżeczki sody oczyszczonej 200 g zmielonych migdałów lub orzechów 200 g cukru 50 g kakao  Dzień wcześniej pomarańcze (w całości) wkładamy do garnuszka i zalewamy wodą do ich przykrycia. Doprowadzamy do wrzenia i gotujemy 2 godziny, pod przykrywką. Wyłączamy, odlewamy wodę, pomarańcze odstawiamy do wystudzenia. Formę keksową lub tortownicę o średnicy 20 cm wykładamy papierem do pieczenia. Ugotowane pomarańcze (w całości, ze skórą) wkładamy do blendera i miksujemy na lekką pulpę z wyraźnymi jednak kawałkami skórek. Do blendera dodajemy pozostałe składniki i miksujemy do połączenia. Nie należy miksować zbyt długo (dobrze, by małe cząstki skórek były widoczne). Tak przygotowane ciasto przelewamy do formy i pieczemy w temperaturze 180ºC przez 45 - 60 minut, w zależności od piekarnika, do tzw. suchego patyczka. Ciasto studzimy i ozdabiamy w dowolny sposób.   polewa:  50 g masła 50 g cukru pudru 2 łyżki kakao 1 łyżka wody   Wszystkie składniki wkładamy do rondelka i na wolnym ogniu doprowadzamy do roztopienia, a następnie do krótkiego zagotowania. Tężejącą polewę wylewamy na ciasto.   Smacznego :) 