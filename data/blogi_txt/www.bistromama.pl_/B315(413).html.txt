Pierwszy dzień pracy za mną, niezliczone dni przede mną. Wiele osób pyta co będzie z blogiem, czy będą nowe przepisy, czy dam radę z wszystkim. Odpowiedzi mam dwie. Po pierwsze: blog nie zniknie, po drugie: nie wiem czy dam radę :) Czas pokaże, ale dołożę wszelkich starań, żeby do zaniedbań nie dopuścić, bo to trochę tak jak gdybym świadomie miała zaniedbać własne dziecko. Przepis na zupę dostałam od Aldony, która napisała, że dla odmiany to ona podzieli się ze mną  przepisem na magiczną zupę. Zupa jest hitem dla wszystkich niejadków, dużych i małych. Dla mnie to absolutny nr 1 wśród jesienno-zimowych zup. Składniki, które w niej znajdziecie są zaskakujące. Jabłka zastępują tutaj ziemniaki, podsmażony kurczak smakuje o niebo lepiej niż najwymyślniejsze grzanki. Namawiam do spróbowania! składniki:  2 piersi z kurczaka 2 jabłka (lub 1 jabłko i 1 gruszka) 1 cebula 2 łyżki masła 1 łyżka curry 2 puszki pomidorów ok. 150 ml wody (można dać więcej) 1 łyżeczka koncentratu drobiowego 300 ml słodkiej smietany 1 łyżeczka cukru posiekana natka pietruszki (nie miałam)  zimny krem serowy: (pominęłam) 1 kremowy serek kozi 3 duże łyżki śmietany    Piersi pokroić z kostkę i podsmażyć na patelni (można również podsmażyć piersi w całości, a następnie "porwać" na strzępy i ponownie podsmażyć).Jabłka (i ew. gruszkę)oraz cebulę kroimy w kostkę. Podsmażamy na maśle. Dodajemy curry i dusimy razem przez chwilę. Następnie dodajemy pomidory z puszki, koncentrat drobiowy, dolewamy wodę i doprowadzamy do wrzenia. Pod koniec dodajemy podsmażonego kurczaka oraz śmietanę. Podajemy z kleksem zimnego sosu oraz posiekaną natką pietruszki.       Smacznego! 