Napiszę jedno.  Mój mąż kocha to danie bardziej ode mnie ;) 2 polędwiczki wieprzowe  10-12 plastrów wędzonego boczku 2-3 łyżki masła  ew. pikantna musztarda  sól pieprz  Polędwiczki płuczę i osuszam papierowym ręcznikiem. Każdą kroję na 4 cm słupki (z jednej wychodzi ok. 5 porcji). Każą nacieram solą i pieprzem, a następnie zawijam w plaster boczku i spinam (lub nie) wykałaczką. Na patelni topię masło i na mocno rozgrzanym smażę kawałki polędwiczek po 2-3 minuty z każdej strony. Nastepnie przekładam patelnię z polędwiczkami do piekarnika (niech żyje Ingenio!) i tam sobie dochodza przez jakieś 20 min. w temp. ok. 160 st. Przed podaniem nabijam po 3-4 sztuki na duże patyczki do szaszłyków.  W międzyczasie robię sos śliwkowy :) ok. 20 dag suszonych śliwek kalifornijskich 1 cebula 2 łyżki masła 1 szkl. bulionu warzywnego pieprz sól ew. ząbek czosnku (ja nie daję, wolę słodkawy sos)    Drobno pokrojoną cebulę smażę na rozgrzanym maśle. Śliwek nie moczę jeśli są dobrej jakości. Płuczę i wrzucam do wody, gotuję ok. 15 minut, aż będą miękkie. Jeśli wody jest za dużo, to część odlewam, a resztę śliwek z wodą i podsmażoną cebulką miksuję w blenderze. Śliwkową masę przekładam do rondelka, wlewam do niej tłuszcz, który wydzielił się podczas duszenia polędwiczek i rozrzedzam bulionem. Przyprawiam solą, pieprzem, ew. czosnkiem. Doprowadzam do wrzenia i bezpośrednio przed podaniem sosem polewam mięsko lub kluseczki.   Tym razem podałam z gnocchi i klasyczną mizerią.     I żeby była jasność - gnocchi kupiłam gotowe, w Almie :)     Smacznego :) 