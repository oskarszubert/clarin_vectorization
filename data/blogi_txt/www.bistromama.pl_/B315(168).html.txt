Lemon curd robiłam już kilka razy.   Można kupić gotowy, ale cena mnie odstrasza (od 20 zł wzwyż za słoiczek!).  Jak dla mnie to najlepszy produkt kuchni angielskiej.   Nie pozostaje mi nic innego jak po kilku latach przeprosić moją host family z Anglii. Tak, to ja wyjadałam łyżeczką lemon curd ze słoiczka... ;) Ten cudowny krem można wykorzystać na kilka sposobów.   Można nim przełożyć ciasto,   można podać z pokruszonymi ciastkami i bitą śmietana,   można posmarować naleśniki,  można zjeść na śniadanie z chrupiącym tostem.  Można w końcu legalnie wyjadać łyżeczką z własnej lodówki :)))))             100 g masła 150 g cukru 3 jajka sok z 3 cytryn skórka z 1 cytryny   Metalową miskę stawiamy na garnku, w którym gotuje się woda. Do miski na parze dajemy masło, cukier, sok i otartą skórkę z cytryny. Lekko mieszamy do momentu, aż wszystko się dokładnie  rozpuści. Jajka ubijamy trzepaczką lub mikserem (przez kilka minut, nie muszą być ubite na puch) i powoli dodajemy do składników na parze.   Cały czas mieszamy , aż krem zgęstnieje. Trwa to mniej więcej ok. 15 minut.Gotowy krem przekładamy do słoiczków i przechowujemy w lodówce. Ponoć do miesiąca, u mnie jednak najczęściej lemon curd znika już po kilku dniach. 