Pierogi leniwe albo się lubi albo nie ;)   Jak z wszystkim, choć ja uparcie twierdzę, że nie lubi ich ten,   kto tak naprawdę ich nigdy nie spróbował.   Kiedyś kupowałam gotowe, mozna je było dostać w dwóch miejscach w Opolu,   w Delikatesach na Krakowskiej i w barze Starówka.    Pierogi leniwe dużo osób jada z cukrem, ja jednak za słodką wersją nie przepadam. Zdecydowanie wolę pierożki leniwe taplające się w maśle i po prostu posolone,   ale solą gruboziarnistą, żeby można było czuć wyraźny smak.   Do tego szklanka kefiru :)     heh, to przecież kolejne wakacje na wsi!          Robiąc pierogi leniwe, korzystam zawsze z przepisu "Kuchni polskiej" z 1982 r., która podaje, że pierogi leniwe można podawać z przyrumienioną bułką tartą lub  śmietanką.    Widzicie ile możliwości? Jednak nie takie leniwe :) 