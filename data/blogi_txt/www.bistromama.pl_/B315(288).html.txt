Ciasto idealne na lato,   bo bardzo orzeźwiające w smaku,   a połączenia smaku kremowego serka,   delikatnego kremu cytrynowego   i mocno kakaowego spodu, nie sposób opisać słowami.     W dodatku, jeśli lemon curd zrobimy dzień wcześniej,   to z resztą ciasta jest naprawdę niewiele roboty. Spód z kakaowych ciasteczek powstał dlatego,   że nie miałam czasu na zrobienie klasycznego kruchego ciasta.   Natomiast masa śmietankowo-serowa pochodzi z TEGO przepisu.    To ciasto to taki mój mały torcik urodzinowy dla koleżanek,   którym bardzo dziękuję za piękny prezent!!!  I mężowi mojemu również dziękuję!!!  Za to, że potrafi słuchać i za wsparcie,   które wyraził tym razem nie w słowach,   ale w  formie pewnego gadżetu,  który mam nadzieję   wniesie nową jakość do dotychczasowego mojego blogowania.            spód:  (na tortownicę o średnicy 22 cm)    2 szklanki mocno pokruszonych kakaowych ciastek (np, Łakotek) 6 łyżek stopionego masła Skruszone ciastka łączymy z roztopionym masłem i taką masą wykładamy dno i boki tortownicy (można tortownicę wcześniej wyłożyć papierem do pieczenia, ale wystarczy wysmarować dno i boki masłem). Masę dociskamy ręką, żeby było równo i pieczemy ok. 15 minut w piekarniku nagrzanym do 180 stopni.    masa śmietankowo-serowa:    400 g śmietanki kremówki (2 małe kubki) 500 g serka homogenizowanego 4 łyżki cukru pudru 2 czubate łyżki żelatyny rozpuszczone w małej ilości gorącej wody sok z 1/2 cytryny otarta skórka z 1 cytryny   Śmietankę kremówkę ubijamy razem z cukrem pudrem, dodajemy ser, następnie rozpuszczoną żelatynę i na końcu sok i skórkę z cytryny.  Kiedy masa zaczyna tężeć wykładamy ją na podpieczony i wystudzony spód z kakaowych ciastek. Wkładamy do lodówki na 3-4 godziny, kiedy masa smietankowo-serowa dobrze stężeje, wierzch ciasta smarujemy LEMON CURD z tego przepisu. 