Szarlotka "by Aloha" hmmmm....  to nazwa dla wtajemniczonych :) Posiada wszystkie cechy idealnej szarlotki:   jest krucha   jest w sam raz cynamonowa   rozpływa się w ustach   jest szybka i łatwa w wykonaniu             60 dkg mąki 15 dkg cukru  20 dkg miękkiego masła 2 łyżki gęstej śmietany  1 jajko 2 żółtka 1 łyżeczka proszku do pieczenia 1,5 łyżeczki cynamonu 1 cukier waniliowy    7-8 dużych średnich jabłek 1,5 łyżeczki cynamonu Jabłka obieram, kroję na plastry i prażę na głębokiej patelni na 2 łyżkach wody.  Jeśli jabłka są bardzo kwaśne, dodaję trochę cukru. Pod koniec prażenia dodaję 1,5 łyżeczki cynamonu, gdy jabłka zmiękną - odstawiam, aż ostygną.    Wszystkie składniki na ciasto razem zagniatam, dzielę na dwie części - mniejszą i większą. Większą część rozwałkowuję  i wykładam na dno wyłożonej papierem do pieczenia blachy, tak aby zachodziło na boki. Na ciasto wykładam jabłka, na to daję rozwałkowaną drugą część ciasta. A że niedawno kupiłam sobie radełko to zrobiłam kratkę :)  Piekę w nagrzanym piekarniku do 170 stopni ok. 50 minut. Szarlotkę można podawać na ciepło, idealnie pasują do niej lody waniliowe :) 