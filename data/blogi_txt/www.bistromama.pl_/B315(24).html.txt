Jest idealna na takie upały, dzisiaj zamierzam ją powtórzyć na obiad.  Smakuje nawet mojemu mężowi, ale początki nie były łatwe :)  Zrobiłam ją dla siebie, z założeniem,   że połączenie sałaty, bakalii, sera i owoców to mix tylko dla kobiet. Najpierw patrzył z odległości 3 metrów,   później zrobił pierwszy krok, drugi...   wziął widelec do ręki i bardzo nieśmiało skubnął.   Ostatecznie ja zjadłam tyle, ile zdążyłam sobie odłożyć na talerzyk,   a mój szanowny  małżonek wiosłował widelcem z miski, aż miło było popatrzeć :)       składniki: proporcje wg uznania   sałata masłowa lub inna kilka liści świeżego szpinaku  ser lazur niebieski ew. camembert posiekane orzechy laskowe  rodzynki kilka truskawek   Sałatę i szpinak myjemy, suszymy, rwiemy na cząstki.   Ser rozdrabniamy w palcach lub kroimy w kostkę, Orzechy kroimy na pół, truskawki na cztery części.  Wszystkie składniki delikatnie łączymy, polewamy sosem i podajemy z grzankami.    sos:  1 łyżeczka musztardy Dijon 1 łyżka soku z cytryny lub octu winnego 6 łyżek oliwy z oliwek szczypta soli ew. drobno posiekane świeże ulubione zioła   W słoiczku mieszamy musztardę z sokiem cytryny lub octem winnym. Pod koniec dodajemy oliwę z oliwek i całość potrząsamy razem tak długo, aż wszystkie składniki dokładnie się połączą.  Tuż przed polaniem sałaty do sosu możemy dodać drobno posiekane zioła. 