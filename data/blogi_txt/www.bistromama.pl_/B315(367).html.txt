Dziś bistro mama serwuje przysmak wszystkich dzieci ;) zwłaszcza tych dużych, urodzonych w latach 70-tych i 80-tych, które musiały jeść zieloną papkę w przedszkolu i na szkolnej stołówce...    Ja do przedszkola nie chodziłam,  a w mojej podstawówce nigdy szpinaku nie było.   Może dlatego nigdy nie bałam się go spróbować.   Za to jak już spróbowałam to zakochałam się na całe życie.  Moja trzyletnia córka również lubi szpinak, pewnie dlatego, że jeszcze nie chodzi do przedszkola :)))        Poszłam trochę na skróty, kupiłam gotowe ciasto na pizzę, akurat w Almie, ale w opolskim Promyku jedną "kulkę" (bez skojarzeń, proszę) można kupić za 2 zł i zaoszczędzić sobie sporo roboty.   opakowanie ciasta na pizzę, kruchego lub francuskiego  8-10 brykietów mrożonego szpinaku liściastego 2 jajka 180 g śmietany 18 % 2-3 ząbki czosnku sól, pieprz łyżka  masła  Szpinaku wrzucam do rondelka, podlewam odrobiną wody, rozmrażam i odparowuję.  Gdy wystygnie dodaję do niego dwa rozbełtane jajka razem ze śmietaną.  Dodaję przyprawy i  przeciśnięte ząbki  czosnku. Foremki do tartaletek smaruję masłem i wkładam w każdą wycięte kółko ciasta. Na ciasto nakładam (do pełna) masę szpinakową i piekę około  15 - 20 minut w temperaturze 200 stopni.   Zapewniam, że dzieci też polubią te słone pyszności :)) 