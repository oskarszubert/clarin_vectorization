Powidła śliwkowe to nie tylko śniadania na słodko czy dodatek do ciast.       To również baza pod pyszne kanapki.   Powidła śliwkowe bardzo dobrze komponują się     ze świeżymi owocami (figi, gruszki),     z serami pleśniowymi i z zielonymi dodatkami (rukola, roszponka).           2 kg bardzo dojrzałych śliwek węgierek 150 g cukru trzcinowego 3 łyżeczki cynamonu 1-1,5 łyżeczki startego świeżego korzenia imbiru  Śliwki oczyszczamy, myjemy pod bieżącą chłodną wodą, a następnie usuwamy z nich pestki. Na małym ogniu stawiamy rondel i wsypujemy śliwki.Doprowadzamy powoli do zagotowania, kilkakrotnie w tym czasie mieszając.  Pozostawiamy na ogniu (ciągle małym) na blisko 2 godziny. Gotujemy je pod przykryciem i co jakiś czas mieszamy. Pod koniec gotowania, gdy już śliwki ściemnieją, dodajemy cukier (jeśli śliwki są wystarczająco słodkie, cukier można całkowicie pominąć lub dać go mniej). Dodajemy cynamon i starty imbir. Powidła przekładamy do wyparzonych słoiczków, od razu zakręcamy i ustawiamy dnem do góry na desce przykrytej kuchennym ręcznikiem. Pozostawiamy w tej pozycji do wystygnięcia, najczęściej na całą noc. Smacznego! 