Miałam spory zapas jabłek...  i miałam też budyń.  Długo nie myślałam, zrobiłam jabłecznik z budyniem waniliowym.  Wyszło i ładnie, i smacznie :)  Jeszcze trochę zostało.               1/2 kilograma mąki 200 g masła 1/2 szklanki cukru (użyłam pół na pół cukru białego i trzcinowego) 1/2 szklanki kwaśnej śmietany 1 łyżeczka proszku do pieczenia 2 jajka 1 łyżeczka cynamonu     Z podanych składników zagniatamy ciasto, dzielimy na dwie części i wkładamy do lodówki.      1 kg jabłek 2 łyżeczki cynamonu 2 łyżki cukru (jeśli jabłka są kwaśne)    2 budynie waniliowe 4 łyżeczki cukru (jeśli budyń nie jest słodzony) 750 ml mleka Jabłka myjemy, obieramy i trzemy na tarce o grubych oczkach. Prażymy w rondelku z dodatkiem cukru i cynamonu, aż będą miękkie. Studzimy.     Rozwałkowujemy połowę ciasta i wykładamy na formę (u mnie tortownica). Wykładamy jabłka na wierzch. Gotujemy budynie z cukrem i gorący wylewamy na jabłka. Wszystko przykrywamy rozwałkowaną drugą połową ciasta. Pieczemy w temperaturze 180 stopni przez mniej więcej 50 minut (ostatnie 10-15 na dolnej grzałce z termoobiegiem).    Czekamy aż wystygnie i posypujemy cukrem pudrem. 