Talerz takiej sałatki śmiało można zjeść na obiad.   W lodówce mam zawsze sałatę lodową lub mix sałat.   Kiedy nie jesteśmy bardzo głodni, ale czujemy, że jednak coś powinniśmy zjeść, bo za chwilę głód jednak da o sobie znać, wtedy najczęściej na stole ląduje mieszanka na bazie sałat, bakalii, owoców i sosu vinaigrette.   Zmienia się zaledwie kilka składników.   Zawsze są też grzanki lub bruschetty.   Jest dużo, lekko, kolorowo i smacznie.     Piersi kurczaka można pokroić i ułożyć na sałacie jeszcze gorące, ale równie dobrze smakują na zimno. "karaibska" marynata    1 plaster ananasa 2 łyżki dżemu pomarańczowego 2 łyżki świeżo zmielonego imbiru 1 łyżka miodu sok i otarta skórka z 1 limonki 1 łyżeczka sosu sojowego 3-4 łyżki oliwy z oliwek    2 pojedyncze piersi kurczaka    Plaster ananasa miksujemy na gładką masę, dodajemy do niego resztę składników marynaty i wszystko razem łączymy za pomocą łyżki (lub miksując na niższych obrotach). Marynatą zalewamy piersi kurczaka, szczelnie przykrywamy i odstawiamy na ok. dwie godziny do lodówki. Po tym czasie smażymy kurczaka z obu stron na mocno rozgrzanej patelni grillowej. Po usmażeniu kroimy w ok. 1,5 cm paski.      sałatka:    sałata lodowa lub mix ulubionych sałat 1/2 pomarańczy 2 brzoskwinie z zalewy (lub jedna świeża) rzodkiewka (można pominąć) garść rodzynek garść orzechów laskowych   Na talerzu rozkładamy porwaną sałatę lodową lub mix sałat. Cząstki pomarańczy całkowicie pozbawiamy białych włókien, kroimy na mniejsze kawałki i układamy na sałacie. Brzoskwinie i rzodkiewkę (dałam, bo miałam w lodówce, ale można pominąć) kroimy w kostkę lub w paski. Rozkładamy na sałacie. Posypujemy posiekanymi orzechami i rodzynkami. Na wszystkim rozkładamy pokrojonego w paski kurczaka (jeszcze ciepłego luz zimnego) i tuż przed podaniem skrapiamy sosem vinaigrette z dodatkiem miodu.    sos vinaigrette:  1 łyżeczka musztardy 1 łyżka soku z cytryny lub octu winnego 1 łyżka miodu 3 łyżki oliwy z oliwek  3 łyżki oleju szczypta soli   W słoiczku mieszamy musztardę z miodem, sokiem cytryny lub octem winnym. Pod koniec dodajemy olej i  oliwę z oliwek, całość potrząsamy razem tak długo, aż wszystkie składniki dokładnie się połączą. 