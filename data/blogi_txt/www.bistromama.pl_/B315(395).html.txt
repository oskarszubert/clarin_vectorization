Domowe.  Proste, zwyczajne ciasto domowe.  Nie umiem znaleźć lepszego określenia.  Jeśli kiedyś moje dzieci będą wspominać dzieciństwo,   chciałabym, żeby zapamiętały właśnie smak tego ciasta.     Przepis, po zwiększeniu proporcji,   bo trochę ubogie wydawało mi się na pierwszy rzut oka,   pochodzi z książki Szkoła Pieczenia Dr. Oetkera             na tortownicę o średnicy 22 cm    200 g miękkiego masła 170 g cukru 1 cukier wanilinowy 3 jajka 200 g mąki pszennej 50 g mąki ziemniaczanej 1,5 łyżeczki proszku do pieczenia 3 łyżki mleka 4 brzoskwinie  1 jabłko (mogą być np. 3 brzoskwinie i 2 jabłka)   Miękkie masło ucieramy mikserem na gładką masę, dosypujemy cukier i cukier wanilinowy. Ucieramy na gładką masę, Kolejno wbijamy jajka (każde następne po pół minucie ucierania poprzedniego). Przesianą mąkę i proszek dodajemy do masy, ucierając razem na wolniejszych obrotach. W trakcie ucierania do ciasta dodajemy mleko.   Brzoskwinie i jabłko myjemy i kroimy razem ze skórką w kostkę.   Tortownicę smarujemy tłuszczem, przekładamy ciasto, a na wierzchu układamy warstwę owoców.   Pieczemy ok. 50 minut w temperaturze 180 st. do tzw. "suchego patyczka".  Smacznego :) ;) 