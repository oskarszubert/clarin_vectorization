Szpinak jem wtedy, kiedy  dla męża mam obiad z dnia poprzedniego.  Na szczęście córka nie odmawia ani szpinaku, ani makaronu ani sera :)  Czyli dziś zapraszam na nasz babski obiad! Na dwie porcje:   makaron penne ok. 200 g mrożonego szpinaku w liściach 150 ml gęstej śmietany (12 lub 18 %) 2-3 ząbki czosnku 150 g sera cambozola obrane pestki dyni 2 łyżki masła   Łyżkę masła  rozgrzewamy na patelni, wrzucamy przeciśnięty przez praskę czosnek i  po chwili mrożony szpinak. Czekamy chwilę, aż się rozmrozi i odparuje nadmiar wody. Zdejmujemy na chwilę z ognia i dodajemy śmietanę, łyżkę masła i dokładnie rozprowadzamy.   Wstawiamy na mały ogień i mieszamy jeszcze przez 3-5 minut. Dodajemy połowę pokrojonego w kostkę sera Cambozola, doprawiamy solą i pieprzem. Ser może, ale nie musi się do końca roztopić.  Osobno gotujemy makaron oraz prażymy chwilę na patelni pestki dyni.  Na talerz wykładamy porcję makaronu, na makaron dajemy szpinak w sosie śmietanowo-serowym. Na koniec układamy pozostałe kawałki sera i całość posypujemy pestkami dyni.    Smacznego :) 