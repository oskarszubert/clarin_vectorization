Pod koniec ubiegłego tygodnia oglądałam prognozę pogody i cieszyłam się, że dopisze piękne słońce na przedszkolnym pikniku. Niestety, od rana dziś pada, termometr wskazuje jakieś 14 stopni, dzieci nie pobiegają po zielonej trawce, nie będzie występów na tarasie, atrakcji w ogrodzie.     Żal mi ich strasznie. One czekają, panie przedszkolanki szykują swoje grupy na ten dzień od kilku miesięcy.   A tu przychodzi deszcz w ten dzień i tyle z wielkiego słonecznego pikniku.   Wiem, wiem, że to nie jest powód, żeby ręce załamywać.   Ale znając życie, jutro będzie piękne słońce ;)    Za chwilę siadamy do szybkiego obiadu, mój mąż z okazji występów swoje ukochanej córeczki wziął urlop :)  Młoda kapusta i młode ziemniaczki :) A później bierzemy parasolki i pędzimy na występ do MDKu, a następnie do przedszkola, posiedzieć przy mini stoliczkach na mini krzesełkach z PSZCZÓŁKAMI :)          1 główka młodej kapusty pęczek koperku 1 cebula 150 g wędzonego boczku 2-3 pomidory, sparzone i obrane ze skórki (lub z puszki) 8-10 szt. pomidorków koktajlowych 100 g masła kminek mielony ziele angielskie, liść laurowy sól, pieprz   Cebulkę drobno kroimy i podsmażamy na jednej łyżce masła, od razu dodajemy pokrojony w kostkę boczek i smażymy razem, aż cebulka i boczek ładnie będą miały złoty kolor.   Liście kapusty myjemy i drobno szatkujemy, pozostały główkę również. Dorzucamy do cebulki i boczku, dodajemy liść laurowy, ziele  i dusimy ok. 15-20 minut. W tym czasie siekamy koperek i dosypujemy do kapusty. W połowie duszenia dodajemy pokrojone pomidory i całe koktajlowe. Doprawiamy do smaku solą, pieprzem i obowiązkowo mielonym kminkiem.  Smacznego! 