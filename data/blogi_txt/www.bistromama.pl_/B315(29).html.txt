Małe czarne ciasto,   bardzo wilgotne i mocno czekoladowe.  Do tego kilka truskawek zatopionych w środku   i kilka na wierzchu oprószonych cukrem pudrem.  Moje małe prywatne przyjęcie pożegnalne dla tych owoców.  Dla mojej 4-letniej córki to ciągle są "kluskawki",w następnym sezonie pewnie będzie już mówić prawidłowo,   a tymczasem: bye bye kluskawki, do zobaczenia za rok :)         na tortownicę o średnicy 21 cm   150 g gorzkiej czekolady  90 g masła  40 g mąki  70 g cukru pudru  4 jajka kilkanaście truskawek  W mikrofalówce ( na 60 % mocy) topimy masło z czekoladą wcześniej połamaną na kostki.Jajka ubijamy, dodając stopniowo cukier i mąkę. Do masy powoli wlewamy przestudzoną czekoladę.  Tortownicę smarujemy masłem, wykładamy papierem do pieczenia i wylewamy ciasto.  Na wierzchu układamy truskawki. Pieczemy ok. 30 minut w temp. 180 st.Smacznego :) 