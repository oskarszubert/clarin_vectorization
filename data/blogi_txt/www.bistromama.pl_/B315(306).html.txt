Przepis od osoby wyjątkowej, bo od Przyjaciółki przez naprawdę duże P.  Znamy się już prawie 20 lat i choć nasze drogi się rozeszły,   mieszkamy w różnych miastach, to kontakt trwa i mam nadzieję,   że trwać będzie do końca świata i o jeden dzień dłużej.   Dom rodzinny mojej Przyjaciółki przez długi okres był moim drugim domem.   Nigdy i nigdzie nie czułam się tak dobrze jak tam,   i nigdy od obcych ludzi nie zaznałam tyle szczerej serdeczności.  I w tym domu po raz pierwszy zajadałam się sałatką curry z ryżem :)                1 torebka ryżu 1 mieszanka meksykańska Bonduelle lub Pudliszki (czyli: kukurydza, groszek, papryka, ew. marchewka) 1 mała puszka czerwonej fasolki 1 mała puszka kiełków fasoli Mung 2 jajka  4-5 średnich korniszonów 3 łyżki rodzynek 3 łyżki majonezu 2-3 łyżeczki curry sól, pieprz   Ryż gotujemy w osolonej wodzie zgodnie z czasem podanym na opakowaniu (najczęściej 15 minut). Korniszony i ugotowane na twardo jajka kroimy w kostkę, a zawartość puszek lub słoiczków odsączamy.  Wszystkie składniki mieszamy razem w misce, dodajemy majonez (ew. pół na pół z jogurtem naturalnym) i curry. Doprawiamy solą i pieprzem do smaku.     Smacznego :) 