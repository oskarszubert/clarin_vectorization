Piernik, który nie potrzebuje leżakowania  ani przed pieczeniem, ani po pieczeniu. Idealnie komponuje się z masą marcepanową. Kupioną w Lidlu za 6 zł. W Almie ta sama gramatura innej firmy warta jest już 10 zł...  Nic to, trzeba kupić bo piernik trzeba absolutnie powtórzyć na święta. A w Lidlu tej masy marcepanowej już nie ma.    Przepis na tortownicę o średnicy 23 cm. piernik:  480 g mąki 360 g miodu 190 g cukru 100 g masła 250 ml mleka 4 jajka 1 przyprawa do piernika (30g) 1 łyżeczka cynamonu 1  łyżka sody oczyszczonej 1 łyżka kakao   Miód, masło, przyprawę do piernika, cynamon, kakao i cukier doprowadzamy do wrzenia i odstawiamy, żeby ostygło. Następnie, do zimnej masy, dodajemy po kolei mleko, żółtka, mąkę wymieszana z sodą.  Białka ubijamy i pod koniec delikatnie łączymy z masą. Pieczemy w piekarniku nagrzanym do 170 stopni (piekłam wyjątkowo na termoobiegu) około 60 minut. Po 45 minutach pieczenia sprawdzamy stopień upieczenia piernika patyczkiem.    do przełożenia:   200 g masy marcepanowej ok. 150 g powideł śliwkowych    Marcepan rozwałkowujemy na stolnicy, podsypując nieco cukrem pudrem. Wycinamy koło o średnicy równej wielkości piernika. Upieczony i ostudzony piernik przekrawamy. Na dolnej części cienko rozsmarowujemy powidła, kładziemy masę marcepanową, znowu cienko smarujemy powidłami i przykrywamy drugą częścią ciasta. polewa:  70 g masła 70 g cukru pudru 3 lyżki ciemnego kakao 1 łyżka zimnej wody   Wszystkie składniki wkładamy do rondelka i na wolnym ogniu doprowadzamy do roztopienia, a następnie do krótkiego zagotowania. Tężejącą polewę wylewamy na piernik i dowolnie ozdabiamy.  Smacznego! 