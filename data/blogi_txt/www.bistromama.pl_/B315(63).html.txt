O amarantusie dowiedziałam się niedawno.   To jedna z najstarszych i najzdrowszych roślin na świecie,a w takiej postaci w Polsce znana od niedawna. Kupiłam amarantus firmy "Dobra Kaloria" i powtarzam za tym co na opakowaniu:   Amarantus zawiera:   więcej wapnia niż mleko     więcej żelaza niż szpinak więcej błonnika niż owies   więcej magnezu niż czekolada bardziej wartościowe białko niż soja  bardziej lekkostrawną skrobię niż kukurydza  mikroelementy: cynk, potas i fosfor Amarantus nie zawiera glutenu,     dzięki czemu może być spożywany przez chorych na celiakię.             Same plusy :) Amarantus można stosować zamiennie z mąką (w ilości 10-15%). Na pierwsze testowanie wzięłam to CIASTO MARCHEWKOWO-IMBIROWE. I tak zamiast 200 g mąki, dałam 12 g amarantusa (jest bardzo lekki) i 100 g mąki.     2 jaja 200 g brązowego cukru 150 ml oleju roślinnego 200 g drobno startej marchewki 50 g posiekanych orzechów włoskich 50 g wiórek kokosowych 100 g mąki 12 g amarantusa  2 łyżeczki świeżo startego imbiru po 1 łyżeczce: cynamonu, sody, soli 1/2 łyżeczki proszku do pieczenia  Jajka ubijamy do podwojenia objętości. Dodajemy cukier i ubijamy, aż masa będzie gładka i puszysta. Wciąż ubijając na wysokich obrotach, dolewamy ciągłym, cieniutkim strumieniem olej. Do powstałej masy dodajemy marchewkę, , orzechy, imbir, wiórki kokosowe i delikatnie mieszamy. Dodajemy przesianą mąkę, cynamon, sodę, proszek do pieczenia i sól, a na końcu wsypujemy amarantus. Delikatnie łączymy wszystkie składniki. Przekładamy do małej formy 21 x 21 cm lub tortownicy (22cm), wyłożonej papierem do pieczenia. Pieczemy przez 1 godzinę, w piekarniku nagrzanym do 150 stopni (u mnie 160 st.). kiedy ciasto wystygnie, kroimy na dwa równe krążki i przekładamy kremem. krem:    200 g białej czekolady 300 g śmietanki kremówki   150 g białej czekolady roztapiamy w kąpieli wodnej i odstawiamy do lekkiego przestygnięcia. W tym czasie ubijamy śmietanę kremówkę i łączymy ją z roztopioną czekoladą. Należy to zrobić dość energicznie, żeby czekolada zbyt szybko nie zastygła, zrobią się wtedy grudki. Połową kremu przekładamy ciasto, drugą połowę wykładamy na wierzch. Pozostałe 50 g czekolady strugamy nożem lub trzemy na tarce i posypujemy nią górną warstwę kremu. Smacznego! 