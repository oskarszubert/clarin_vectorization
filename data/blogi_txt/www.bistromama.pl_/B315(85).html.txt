Od czego tu zacząć... :)    Po pierwsze - muffinki czekoladowe z dżemem wiśniowym wg Nigelli   były mi dobrze znane na długo zanim zaczęłam przygodę z blogiem.  Przepis od zawsze "pożyczałam" z forum cincin.    Po drugie - pozwoliłam sobie tym babeczkom nadać nazwę "cupcakes",   bo jak wiadomo, cupcakes to muffinka, tylko ozdobiona czymś więcej   niż cukrem pudrem czy polewą. Cupcakes to już właściwie torcik na jeden kęs.    Po trzecie - zrobiłam kilka babeczek w tradycyjnych papilotkach, a kilka  na próbę w wafelkach do lodów. Pomysł podpatrzyłam kiedyś tutaj.    Po czwarte - to była taka mała próba generalna przed tym co już za chwilę...   ale o tym za jakiś czas... (tymczasem wszelkie chętne i zaciśnięte kciuki mile widziane) :) babeczki   125 g miękiego masła 100 g ciemnej czekolady 300 g dżemu wiśniowego 150 g drobnego cukru trzcinowego szczypta soli 2 jajka (ubite) 150 g mąki 1,5 łyżeczki proszku do pieczenia 12 papilotek lub 12 wafelków do lodów (małych lub średnich i stabilnie stojących)   Masło roztapiamy, do gorącego dodajemy połamaną czekoladę, chwilę czekamy aż zmięknie i mieszamy aż masa będzie gładka. Dodajemy dżem (najlepiej z całymi wiśniami), cukier, sól i jajka. Dokładnie mieszamy i dodajemy przesianą mąkę. Masą wypełniamy papilotki lub wafelki (do 2/3 wysokości).W papilotkach pieczemy ok. 25 minut w 180 stopniach, natomiast w wafelkach 3-4 minuty dłużej. Najlepiej zastosować pod koniec pieczenia metodę "suchego patyczka".  *Wafelki po upieczeniu nie zmieniają swoich właściwości - nie są ani bardziej kruche, ani bardziej miękkie, nie robią się też twarde. Nie ukrywam, że było to dla mnie zaskoczeniem.   krem:  115 g masła 1 szklanka cukru pudru 1 łyżka mleka lub serka (np. Bielucha) wisienki lub inne ozdoby   Masło ucieramy na puszystą masę, dodajemy stopniowo cukier puder. Pod koniec ucierania dodajemy mleko lub serek. Ozdabiamy babeczki kremem za pomocą szprycy i ulubionej tylki. Dekorujemy wisienkami, kwiatuszkami lub posypką.   Smacznego! 