Ciasto miłościwie królujące w tym roku na wielu blogach.     I wcale się się nie dziwię, bo ciasto zaskakuje smakiem, swoją wilgotnością, a mina osoby uświadomionej, że ciasto zawiera prawie dwie cukinie - bezcenna :)     Przepis pochodzi z tej strony.      ciasto:   Przepis jest na blachę o wymiarach 22x33 cm, ja piekłam w tortownicy o średnicy 26 cm i dwóch małych foremkach.  115 g miękkiego masła 1/2 szklanki oleju 250 g drobnego cukru do wypieków cukier waniliowy  1 łyżeczka sody oczyszczonej 1/2 łyżeczki proszku do pieczenia szczypta soli 2 duże jajka pół szklanki kwaśnej gęstej śmietany lub jogurtu naturalnego 300 g mąki pszennej 60 g kakao 2 łyżeczki kawy rozpuszczalnej (niekoniecznie) 2 szklanki cukinii startej na tarce o dużych oczkach (około 340 g) 60 g posiekanej gorzkiej czekolady   Masło miksujemy na jasną puszystą masę. Dodajemy stopniowo olej i nadal miksujemy. Dodajemy cukier, wanilię, sodę, proszek do pieczenia i sól. Następnie po kolei wbijamy jajka nie przestając miksować.Dodajemy mąkę na przemian ze śmietaną, ciągle miksując. Dodajemy kakao i kawę. Na końcu dodajemy cukinię, posiekaną czekoladę  i razem mieszamy.Blachę lub tortownicę wykładamy papierem do pieczenia. Przelewamy do niej ciasto. Pieczemy w temperaturze 160ºC przez około 35 - 45 minut (lub dłużej, do tzw. suchego patyczka). Autorka podaje, że w związku z tym, iż piekła w tortownicy (22 cm) - trzymała ciasto w piekarniku aż 80 minut. Ja piekłam również w tortownicy, ale  moja tortownica była większa(26 cm), więc ciasto było niższe. Piekłam 65 minut w temperaturze 160 st. Upieczone ciasto wyjmujemy i studzimy. Przed podaniem polewamy polewą czekoladową i posypujemy startą czekoladą.Polewa czekoladowa:  100 g gorzkiej czekolady 40 g masła 50 g startej czekolady gorzkiej lub mlecznej do posypania   Czekoladę topimy w kąpieli wodnej, dodajemy masło i mieszamy. Rozprowadzamy na cieście i posypujemy startą czekoladą.Smacznego :) 