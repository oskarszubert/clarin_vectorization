Kolejny przepis z cyklu łatwych, ekspresowych,   robiących wrażenie i szybkoznikających :)  Spód to sprawdzony już przeze mnie przepis, czyli skruszone Łakotki,  krem z mascarpone to już klasyk,   do tego letnie owoce i pyszne ciasto gotowe w kilkanaście minut :)            spód:   2 szklanki mocno pokruszonych kakaowych ciastek Łakotek 6 łyżek stopionego masła Skruszone ciastka łączymy z roztopionym masłem i taką masą wykładamy dno i boki formy do tart . Masę dociskamy ręką, żeby było równo i pieczemy ok. 15 minut w piekarniku nagrzanym do 180 stopni.    krem:   250 g mascarpone 200 g śmietany kremówki 3 łyżki cukru pudru do przystrojenia - maliny i borówka amerykańska   Śmietanę kremówkę ubijamy, dodajemy pod koniec ubijania cukier puder i porcjami ser mascarpone. Krem przekładamy na podpieczony spód i dekorujemy owocami. Smacznego :) 