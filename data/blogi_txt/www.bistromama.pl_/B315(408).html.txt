Bardzo lubię od czasu do czasu   takie siermiężne danie zaserwować  na obiad.  I bardzo lubię, kiedy zapach rozmarynu unosi się w domu :)              8-10 średnich ziemniaków 2 pętka dobrej kiełbasy (np. jałowcowej) 2 cebule 8-10 plastrów wędzonego boczku 3-4 gałązki świeżego rozmarynu 3/4 szklanki śmietany 1 jajko kilka pomidorków koktajlowych 1 łyżka masła sól, pieprz.   Ziemniaki obieramy i gotujemy w osolonej wodzie na półtwardo. Cebulę siekamy w piórka i lekko dusimy na łyżce masła. Formę do zapiekania wykładamy plastrami boczku. Przestudzone ziemniaki kroimy na plastry i połowę wykładamy na boczek. Przykrywamy ziemniaki podsmażoną cebulką i nakładamy drugą połowę ziemniaków pokrojonych w plastry. Jajko roztrzepujemy widelcem, dodajemy śmietanę, sól i pieprz i polewamy zapiekankę. Na wierzchu układamy ok. 8 cm kawałki kiełbaski nacięte w szyszkę oraz gałązki rozmarynu. Wkładamy na 40 min. do nagrzanego piekarnika do 180 st. Na ok. 15 minut przed końcem zapiekania  dodajemy pomidorki koktajlowe. Smacznego :) 