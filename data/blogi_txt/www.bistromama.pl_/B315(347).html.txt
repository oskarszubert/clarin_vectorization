Moja pierwsza poważna strucla z makiem.  Nigdy wcześniej nie robiłam i bałam się tej pracy jak diabeł święconej wody. Skorzystałam z pomysłu na struclę z TEGO PRZEPISU  Piszę "skorzystałam", ponieważ:  podwoiłam porcję na ciasto krucho- drożdżowe (piekłam dwie strucle)  pierwszy raz kupiłam  MAK MIELONY, który sprawdził się rewelacyjnie i już mam nadzieję, że będzie w sprzedaży w przyszłym roku przed świętami :)  masę makową zrobiłam wg przepisu na opakowaniu          ciasto krucho - drożdżowe, na 2 strucle  500 g mąki, 50 g świeżych drożdży, 140 g cukru pudru, 140 g zimnego masła, 2 jajka, 3 żółtka, 1/2 szklanki kwaśnej, gęstej śmietany, 1 łyżeczka cukru waniliowego, skórka z otartej z cytryny, szczypta soli  podaję za autorką: "Mąkę przesiać na stolnicę, wymieszać z solą i posiekać razem z masłem. Drożdże rozetrzeć z łyżką cukru i dodać do mąki razem z jajkiem i żółtkami, śmietaną, cukrem, cukrem waniliowym i skórką cytrynową. Wszystko wymieszać i szybko zagnieść ciasto (jeżeli jest zbyt rzadkie, dodać odrobinę mąki, jeżeli za gęste - trochę śmietany). Uformować kulę, owinąć folią aluminiową i schłodzić w lodówce przez około 30 minut. Ciasto rozwałkować na oprószonej mąką stolnicy na kształt prostokąta. Ciasto posmarować roztrzepanym białkiem i nałożyć masę makową, zostawiając ok. 2 cm wolnej przestrzeni na brzegach i zwinąć ciasno w rulon, podwijając brzegi do środka, aby zamknąć struclę. Uformowaną struclę przełożyć do formy keksowej, wyłożonej pergaminem i zostawić do wyrośnięcia. Wyrośnięte ciasto posmarować roztrzepanym jajkiem i włożyć do piekarnika nagrzanego do 180 stopni. Piec 40-50 minut (do suchego patyczka)" masa makowa: trochę mi jej zostało, zrobiłam jeszcze małe zawijańce makowe z mrożonego ciasta kruchego   3 opakowania maku mielonego (razem 600 g) 600 ml mleka 400 g cukru 5 łyżek miodu 120 g masła 2 białka bakalie (orzechy, rodzynki, skórka pomarańczowa) Gotujemy mleko z cukrem, miodem i masłem. Do gotującego się mleka wsypujemy mak. Zacznie on  natychmiast chłonąć mleko. Dodajemy pokrojone bakalie i już zimną masę łączymy z ubitą pianę z białek.  Oblewamy lukrem z soku cytryny i z cukru pudru. Posypujemy skórką pomarańczową.    Smacznego! 