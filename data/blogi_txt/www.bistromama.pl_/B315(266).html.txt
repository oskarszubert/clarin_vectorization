Chodziły za mną już od dawna,   jadłam podobne kilka lat temu podczas Bardzo Ważnego Wyjazdu Służbowego,   podane zostały jako deser.  Sos był karmelowy, na pewno lepszy niż waniliowy,   bo bardziej wyraźny w smaku.  Ale waniliowy też jest jak najbardziej OK.           ok. 20-30 suszonych śliwek, najlepiej dobrej jakości kalifornijskich, których nie trzeba wcześniej moczyć    ciasto śmietanowe z połowy TEJ porcji, czyli:     2 szklanki mąki   3 łyżki śmietany   1 jajko   1/4 szkl. ciepłej wody   1 łyżka oleju   odrobina soli    Mąkę przesiałam na stolnicę, w środku zrobiłam dołek, wbiłam jajka, dodałam śmietanę, wodę i olej. Wyrobiłam sprężyste ciasto i odstawiłam na 15 min., żeby "odpoczęło".  Wycinałam małe kółka, do środka wkładałam po jednej śliwce i zlepiałam brzegi.  Pierożki gotowałam przez kilka minut.    Podałam z ciepłym sosem waniliowym z Lidla :)  Następnym razem pokuszę się o karmelowy domowej roboty :) 