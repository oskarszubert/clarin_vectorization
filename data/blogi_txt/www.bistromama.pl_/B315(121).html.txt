Zainspirowała mnie Monika.Widziała takie gruszki z listkiem w jednej z kobiecych gazet.Wyobraźnia zaczęła działać i już wiedziałam, że zrobię takie wcześniej lub później.I zrobiłam, wczoraj o 8 rano :)Po dwóch tygodniach dojrzewania w mojej głowie, doczekały się realizacji w takiej formie.Zjadłam jedną jeszcze ciepłą na drugie śniadanie.  Z niebieskim lazurem i obsypane włoskimi orzechami.  Ech... pyszne to było!     5 miękkich słodkich gruszek  300 g mąki  80 g cukru  100 g miękkiego masła  1 łyżka gęstej śmietany  1 jajko  1/2  łyżeczki proszku do pieczenia  1 łyżeczka cynamonu   Wszystkie składniki na ciasto razem zagniatamy i wkładamy do lodówki na ok. pół godziny. Następnie ciasto rozwałkowujemy na grubość 3-4 mm i wycinamy prostokąty (ok.10 x 15 cm). Umyte i osuszone gruszki zawijamy szczelnie w ciasto, wygładzamy brzegi i odcinamy nadmiar. Zostawiamy tylko wystające ogonki. Możemy wyciąć foremką do ciastek listki i ozdobić nimi gruszkę. Układamy w jednym większym naczyniu do zapiekania lub w pojedynczych mniejszych. Pieczemy w piekarniku nagrzanym do 180 st. przez ok.30 minut. Ostatnie 10 minut piekłam tylko na dolnych grzałkach. 