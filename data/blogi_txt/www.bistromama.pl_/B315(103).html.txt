Tak, tak - duszki i mumie!   Nie jakieś tam zające, o które był podejrzane ;)    Od razu zaznaczam - więcej przepisów na Halloween nie będzie.    Względy osobiste.     Ale na duszki się skusiłam.  Zobaczyłam je na blogu Celebrations at Home. Uwielbiam tam zaglądać i jeśli poszukujecie inspiracji na Halloween,  to absolutnie musicie tam zajrzeć!       1 arkusz mrożonego ciasto francuskiego 1/2 szklanki tartego żółtego sera 1 łyżka posiekanego świeżego rozmarynu lub listki tymianku (ja nie dałam) 15-18 patyczków do szaszłyków Kapary (u mnie pokrojone czarne oliwki) ser śmietankowy  Rozgrzewamy piekarnik do 200 stopni. Ser ścieramy na tarce o drobnych oczkach. Arkusz ciasta francuskiego rozkładamy na stolnicy i całość tniemy wzdłuż krótszej krawędzi ciasta na 3-4 cm paski. Powinniśmy otrzymać 15 - 18 pasków. Każdy pasek składamy jak harmonijkę (u podstaw trochę szersza, na wierzchu węższa) i nadziewamy na patyczki do szaszłyków. Układamy na blaszce wyłożonej papierem do pieczenia, posypujemy startym serem i ziołami (ja nie dałam). Pieczemy 15-20 minut (do lekko złotego koloru) w piekarniku nagrzanym do 200 st. Wyciągamy i studzimy na kratce. Oczy robimy z kaparów lub pokrojonych oliwek, "przyklejając" je na odrobinę śmietankowego serka. Smacznego! 