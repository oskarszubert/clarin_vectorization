Obiad dla całej rodziny!  Ale u nas taki obiad oznacza, że mąż w tym dniu je w pracy albo u swojej mamy :) Ja natomiast mam danie dla siebie i Hani na dwa dni.  I kto jeszcze z nami podjada? Kto? Tak, Franczesław! Uśmiałam się do łez, kiedy szczerzył się do mnie swoją maleńką paszczę pełną zielonego szpinaku :)  O wartościach odżywczych szpinaku nie trzeba nikomu przypominać. Warto natomiast zwrócić uwagę na mąkę gryczaną, która zawiera dużo białka, skrobi,  witamin z grupy B i soli mineralnych. Przepis znajdziecie również na stronie Mamabu.      naleśniki: na ok. 8-9 sztuk:  200 g mąki gryczanej 80 g mąki pszennej 250 ml mleka 250 ml wody mineralnej gazowanej 2 jajka szczypta soli 50 g roztopionego masła.   Wszystkie składniki, oprócz masła, razem miksujemy lub ubijamy za pomocą trzepaczki. Na patelni topimy masło i przelewamy je do ciasta, cały czas mieszając. Naleśniki, dzięki dodatkowi masła, możemy smażyć na patelni bez użycia dodatkowego tłuszczu.  szpinak:  450 g mrożonego szpinaku lub 250 g świeżego 125 g śmietany 18 % 2 ząbki czosnku sól, pieprz  Świeży szpinak płuczemy i lekko siekamy. Zamrożony przekładamy od razu do rondelka. Dusimy na oliwie lub maśle, aż zmięknie (zamrożony powinien całkowicie odparować). Dodajemy zmiażdżone ząbki czosnku, śmietanę, sól i pieprz i jeszcze chwilkę dusimy. Odstawiamy do wystygnięcia.  dodatkowo:  125 g mozzarelli (1 kulka) 1 gałązka pomidorków koktajlowych  Na placki naleśnikowe nakładamy cienką warstwę szpinaku i zwijamy w zwarte rulony. Naleśniki układamy w wysmarowanym masłem naczyniu żaroodpornym. Mozzarellę kroimy w plastry, układamy na naleśnikach tak, aby przykryła została całość. Na wierzchu kładziemy umyte pomidorki koktajlowe (z gałązką lub same). Wkładamy do piekarnika nagrzanego do 190 st. i zapiekamy ok. 30 minut.  Smacznego! 