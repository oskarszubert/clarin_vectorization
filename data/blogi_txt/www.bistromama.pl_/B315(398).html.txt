W ostatni weekend stanęłyśmy z Miejską Kurą przed nie lada wyzwaniem: urodzinami 4-letniej Księżniczki :) Miało być różowo, brokatowo i koniecznie z motywem korony :) Zanim wszystko znalazło się na stole małej Solenizantki, zrobiłyśmy z Miejską Kurą małą sesję fotograficzną. Taką poważną i stonowaną, choć my wcale poważne przy tym nie byłyśmy :)      Miejska Kura przygotowała:    zaproszenia  girlandę na tort cyferkę 4 na piku podziękowania w formie torebek zapamiętnik   Bistro mama: torcik bezowy  babeczki 3D z lukrem babeczki z kwiatkami z pianek babeczki z koroną ciasteczka korony ciasteczka motylki (do podziękowań) czekoladowe łyżki z koroną Torcik bezowy  beza: (3 sztuki o średnicy 20-22 cm)  5 białek 260 g cukru 1 łyżeczka  octu winnego 2 łyżeczki kisielu truskawkowego lub mąki ziemniaczanej   Przygotowujemy dwie prostokątne blachy. Wykładamy na nich papier do pieczenia i odrysowujemy od talerza o średnicy ok. 20 cm okręgi (na jednej blaszce dwa, na drugiej jeden).     Białka ubijamy na sztywną pianę, pod koniec ubijania dodajemy powoli cukier, nie przerywając ubijania. Na końcu dodajemy kisiel lub mąkę oraz ocet. Delikatnie łączymy.     Sztywną pianę wykładamy na papier do pieczenia, starając się, aby każdy blat mieścił się w narysowanym okręgu. Do piekarnika wkładamy obie blaszki i pieczemy  z termoobiegiem w temperaturze 130 - 14 0st, przez 1,5 godziny. Zostawiamy do wystygnięcia przy uchylonych drzwiczkach. krem:  300 ml śmietany kremówki 300 g mascarpone 3 łyżki cukru pudru   Schłodzoną śmietanę kremówkę ubijamy z cukrem pudrem, a następnie łączymy z mascarpone. Ubijamy jeszcze chwilkę. Schłodzonym kremem przekładamy bezę tuż przed podaniem. Możemy udekorować owocami.      Smacznego! 