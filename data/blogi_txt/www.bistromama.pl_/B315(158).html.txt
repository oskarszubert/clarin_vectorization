To była miłość od pierwszego wejrzenia.  Jak zobaczyłam to ciasto na jednym z blogów, pomyślałam TO JEST TO!!!  Miałam je zrobić w niedzielę, zrobiłam wcześniej, bo tak bardzo nie mogłam się go doczekać.   Nie zawiodłam się, jest dokładnie takie, jakie sobie wyobrażałam.    Do truskawek będę jeszcze powracać wielokrotnie w tym miesiącu.  Taką mam przynajmniej nadzieję :) Przepis pochodzi z blogu Majanowe pieczenie, moje zmiany zapisałam kursywą i/ lub w nawiasach   ciasto  2,5 szklanki mąki pszennej (można dać krupczatkę) 250 g masła  2 łyżeczki proszku do pieczenia 3 łyżki cukru pudru 5 żółtek 1 łyżka kwaśnej śmietany    Masło kroimy w kostkę i szybko zagniatamy z pozostałymi składnikami ciasta. Jeśli ciasto będzie zbyt sypkie, dodajemy 1 - 2 łyżki wody (ja dałam śmietanę, choć ciasto wcale nie bylo za rzadkie, ale to moje małe widzimisię, bo dla mnie dobre kruche ciasto = przynajmniej łyżka kwaśnej śmietany). Dzielimy na 2 części - około 60% i 40%, każdą zawinąć w folię spożywczą i zamrażamy (zrobiłam ciasto rano, włożyłam do zamrażarki i poszłam na 2-godzinny spacer)Blachę o wymiarach 33 x 20 cm (u mnie 26x21cm) wysmarowałam masłem i wyłożyłam papierem do pieczenia. Na spód starłam na tarce większą część ciasta i lekko wyrównałam. Podpiekłam na złoty kolor w temperaturze 190ºC przez około 20 minut. Odstawiłam do wystudzenia.budyniowa pianka  5 białek 1 szklanka drobnego cukru do wypieków 1 opakowanie cukru wanilinowego (dałam ziarenka z połowy laski wanilii) 2 opakowania budyniu waniliowego lub śmietankowego, bez cukru (2 x40 g) 1/2 szklanki oleju słonecznikowego   oraz  500 g rabarbaru i truskawek (dałam pół na pół) cukier puder do oprószenia   Kiedy podpieczony spód jest wystudzony, zaczynamy ubijać białka.Wsypujemy cukry i cały czas ubijamy na najwyższych obrotach. Następnie powoli wsypujemy proszek budyniowy, cały czas miksując, by dobrze się rozpuścił. Na koniec strużką wlewamy olej, miksując do połączenia.Na podpieczony, zimny spód ciasta wykładamy ubitą pianę z budyniem. Wyrównujemy i układamy rabarbar oraz truskawki. Owoce łopatką lekko wpychamy w pianę. Na wierzch ścieramy resztę zamrożonego ciasta. Pieczemy w temperaturze 190ºC przez około 30 - 40 minut (ja piekłam w 180 st.)    Po przestudzeniu oprószamy cukrem pudrem. Proszę się delektować :) 