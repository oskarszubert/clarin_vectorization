Ostatnie dni na takie rarytasy :)  W tym roku mogę powiedzieć, że naprawdę czuję się nasycona tym cudownym warzywem.  A wszystko dlatego, że nie chodzę do pracy,   w związku z czym mam więcej czasu i w ramach spacerów z wózkiem   - często zaglądam na targ/plac/rynek (niepotrzebne skreślić).         Na 4 roladki:    2 pojedyncze niewielkie filety z piersi kurczaka  12 plastrów wędzonego boczku 12-15 ugotowanych zielonych szparagów (powinny mieć ok. 10 cm długości) sól, pieprz oliwa    Filety z piersi kurczaka kroimy wzdłuż na dwie części, każdą z nich rozbijamy tłuczkiem, solimy i posypujemy pieprzem.  Na każdym kawałku piersi układamy dwa plasterki boczku (tak, aby zakryły całą pierś) i 4-5 szparagów (powinny wystawać z obu stron). Filety zwijamy w rulony i całość zawijamy w jeszcze jeden plaster boczku i spinamy z boku wykałaczką.  Układamy w żaroodpornym naczyniu, które wcześniej smarujemy masłem. Pieczemy w piekarniku nagrzanym do 200 stopni najpierw przez 35-45 min, w międzyczasie dwu- lub trzykrotnie obracając roladki, aby zarumieniły się równo z każdej strony. Inspiracja: Kwestia smaku 