W końcu znalazłam chwilkę na zrobienie kruchego ciasta do tarty. Opłacało się :)  Czarnuszka i żółty ser dodały ciastu fantastycznego aromatu.  Śmietanowy środek idealnie skomponował się z delikatnym w smaku brokułem.   Ale jeśli nie będziecie używać czubricy - nie żałujcie innych przypraw.   W przeciwnym wypadku tarta będzie mdła,   a przecież nie o to w takich lunchowo-obiadowych potrawach chodzi :)          spód:    200 g mąki krupczatki 100 g zimnego masła 1 jajko 10 g startego żółtego sera sól ew. łyżeczka czarnuszki   Z podanych składników zagniatamy ciasto i wkładamy na 30 minut do lodówki. Do ciasta dodałam czarnuszkę, dzięki której ciasto zyskało ciekawy smak i aromat.  Formę do tarty smarujemy masłem i wykładamy rozwałkowanym ciastem aż po brzegi.   Nakłuwamy widelcem i pieczemy  w piekarniku ok. 20 min.  w temperaturze 180 st. oraz:   200 ml gęstej, ale nie kwaśnej śmietany (używam Piątnicy 18% do zup) 3 jajka 1 brokuł lub 3/4 opakowania mrożonki sól, pieprz czubrica   Brokuła myjemy i dzielimy na różyczki. Krótko obgotowujemy w osolonej wodzie, lub lepiej - na parze.   Jajka i śmietanę rozbijamy trzepaczką, przyprawiamy czubricą, solą i pieprzem.   Następnie delikatnie przelewamy na podpieczone i przestudzone ciasto.   Na masie układamy różyczki brokuła i wkładamy do nagrzanego piekarnika do 180 st. na 20-25 minut. Tarta smakuje zarówno na ciepło, jak i na zimno.     Smacznego :))) 