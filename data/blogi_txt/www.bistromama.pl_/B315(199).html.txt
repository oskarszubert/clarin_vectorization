Reklama Oreo potrafi zdziałać cuda, zwłaszcza jeśli chodzi o dzieci.   Rozkręcanie ciasteczek to nielada gratka,   kusi maczanie ich w mleku i kontrast bieli z czernią,   którego tradycyjne markizy nie mają.  Osobiście, gdybym miała wybierać, to wolałabym zjeść kilka orzechowych markiz nyskich,   a do tego wypić kubek zimnego mleka ;)     Serniczki z Oreo to jednak zupełnie inna bajka,   zwłaszcza dla tych, którzy uwielbiają serniki.        Przepis na serniczki z Oreo, znalazłam na kilku anglojęzycznych blogach. Skorzystałam z TEGO  Wyszło mi 15 serniczków.   19 ciasteczek Oreo   15 całych ciasteczek na spód 4 ciasteczka rozdrobnione 5 ciasteczek do ozdobienia (pokrojonych na ćwiartki)   200 g białego gładkiego sera 110 g cukru pudru 2 duże jajka 110 g gęstej śmietany cukier waniliowy lub ekstrat waniliowy    bita śmietana do ozdoby   Przygotowałam formę muffinkową, wyłożyłam papilotkami, do każdej papilotki dałam jedno ciasteczko Oreo. Zmiksowałam ser z cukrem pudrem i cukrem waniliowym, dodałam jajka i na końcu śmietanę. Delikatnie wmieszałam do masy posiekane ciasteczka i przełożyłam masę serową do papilotek (na całe ciasteczka Oreo). Piekłam 30 minut w piekarniku nagrzanym do 180 stopni. Kiedy wystygły, każdy serniczek ozdobiłam bitą śmietaną i kawałeczkiem ciasteczka Oreo.  Bardzo proste, bardzo efektowne i bardzo smaczne :) 