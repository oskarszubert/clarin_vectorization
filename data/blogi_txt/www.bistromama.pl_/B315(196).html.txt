Goszczą na moim stole od kilku lat.   Te zdjęcia pochodzą z zeszłego roku.  W tym roku będą również, jutro zamierzam kupić bakalie,   które będą się moczyć w alkoholu przez mniej wiecej 10 dni, choć powinny znacznie dłużej.  Nie dość, że smakują, to jeszcze bardzo świątecznie wyglądają.            nadzienie:  65 dag koryntek 70 dag sułtanek (mogą być na pół na pół dwa rodzaje różnych) 60 dag brązowego cukru 40 dag kwaśnych jabłek (obranych i drobno startych) 15 dag pokrojonej kandyzowanej skórki pomarańczowej 10 dag pokruszonych orzechów włoskich lub migdałów 170 ml brandy lub whisky, w ostateczności czystej wódki 1 łyżeczka zmielonej gałki muszkatołowej 1 łyżeczka zmielonego cynamonu 1łyżeczka przyprawy do piernika wyciśnięty sok i skórka otarta z 2 cytryn  Wszystkie składniki wymieszałam i szczelnie zamknęłam w misce na ok. 3 tygodnie.  W tym roku jeszcze nie zrobiłam, ale myślę, że niepełne dwa tygodnie w alkoholu też bakaliom wystarczą :)    ciasto:  175 g mąki 100 g miękkiego masła 30 g cukru pudru szczypta soli.  Z podanych składników zagniatam ciasto. Z 3/4 ciasta wykrawam krążki, którymi wykładam zagłębienia i boki w formie do muffinek. Resztę ciasta zostawiam do wykrojenia "przykrywki", czyli ozdób w postaci np. gwiazdek. Do zagłębień nakładałam nadzienie, na wierzch kładłam wyciętą z ciasta gwiazdkę i piekłam ok 20-25 minut w piekarniku nagrzanym do 190 stopni.   Zimne oprószyłam cukrem pudrem.    Uwaga, którą zawdzięczam czujności innych :)  Ponieważ nadzienia z tego przepisu wychodzi naprawdę sporo, "zaleca się":  - albo zrobienie farszu z polowy przepisu   - albo zrobienie ciasta z podwójnej porcji :) 