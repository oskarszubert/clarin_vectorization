Różowego ciąg dalszy...   Cake pops i Cupcake pops robiłam pierwszy raz w życiu.     Może nie dogonię Bakerelli, ale na pewno jeszcze do nich wrócę, zabawy jest z nimi sporo, ale efekt finalny wynagradza trud.     Przepis pochodzi z Moich Wypieków. Składniki na około 20 sztuk:  (robiłam z 1,5 porcji)     400 g suchego ciasta, pokruszonego (ciasto babkowe, czekoladowe, itp.) 120 g serka mascarpone 80 g nutelli lub masła orzechowego 150 g czekolady do obtoczenia (u mnie pół na pół mleczna i gorzka) 150 g białej czekolady do obtoczenia różowy barwnik spożywczy 2 łyżki oleju kolorowe posypki   Kawałki pokruszonego ciasta dokładnie mieszamy z mascarpone i nutellą, tworząc dużą kulę. Zawijamy w folię spożywczą i schładzamy przez 15 minut w zamrażarce.Wyjmujemy i  odmierzając równe kawałki ciasta przy pomocy łyżki, formujemy kulki. Układamy je na gładkiej powierzchni (blaszce lub desce do krojenia, wyłożonej papierem do pieczenia lub folią aluminiową). Schładzamy w zamrażarce przez kolejne 15 minut.W dwóch osobnych miseczkach roztapiamy czekoladę w kapieli wodnej:  - mleczną i gorzką z łyżką oleju  - białą z dodatkiem barwnika i oleju.  Wyjmujemy kulki z zamrażarki, końcówkę patyczka zanurzamy w czekoladzie i natychmiast wtykamy w środek kulki, dochodząc mniej więcej do jej połowy. Układamy cake pops na blaszce patyczkami do góry i znów chłodzimy przez około 15 minut. Po tym czasie, jeśli czekolada przestygnie, roztopiamy ją ponownie. Wyjmujemy cake pops z zamrażarki, zanurzamy w roztopionej czekoladzie. Czekamy, aż skapie jej nadmiar. Dowolnie dekorujemy. Wbijamy patyczkami w styropian, kartonik lub gąbkę florystyczną. Przechowujemy w lodówce.   Filmik instruktażowy Bakerelli       Szczegółowa instrukcja robienia Cupcake Pops znajduje się TUTAJ 