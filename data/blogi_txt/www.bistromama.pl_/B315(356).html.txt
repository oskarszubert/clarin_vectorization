Obiad bardzo prosty i szybki, pod warunkiem,   że polentę zrobi się dzień wcześniej :)      Polentę zrobiłam dzień wcześniej: 20 dag kaszki kukurydzianej  3 łyżki startego sera (najlepiej parmezanu)  4 łyżki oleju  sól   Zagotowałam ok. 1 litr wody, wsypałam delikatnie kaszkę i gotowałam na małym ogniu aż kasza zgęstnieje (ok. 25 min). Na końcu wsypałam ser i wymieszałam. Silikonową foremkę do pieczenia (20 x 20 cm) wyłożyłam pergaminem, wyłożyłam kaszę i odstawiłam do zastygnięcia. Najlepiej na całą noc :)  Pieczarki (dosłownie 7 sztuk) pokroiłam w grube plastry i przysmażyłam na patelni grillowej. Wąskie wstążki cukinii (stworzone dzięki obieraczce do warzyw), lekko posoliłam i również zgrillowałam.   Nabijałam na patyczki do szaszłyczków wszystkie trzy składniki w dowolnej kolejności, zjadłam z malinówką, czyli najlepszym pomidorem pod słońcem :) 