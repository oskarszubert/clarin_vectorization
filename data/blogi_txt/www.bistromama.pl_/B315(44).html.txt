Chleb w wielu kulturach to podstawowe pożywienie,  dzięki któremu można przeżyć.   Ponoć pierwsze wspomnienie o chlebie sięga 7 tys. lat p.n.e.     Chleb, oprócz tego, że stanowi ważny pokarm,  niesie też przesłanie symboliczne.   Podzielenie się chlebem oznacza po prostu braterstwo.  Dzielę się tym razem chlebem z Wami i z Opolską Blogosferą. Dziękuję za wczorajsze spotkanie. Mam nadzieję, że kiedyś przyjdzie ten dzień i będę mogła zostać do końca :)    Nie wiem dlaczego nie piekłam domowego chleba wcześniej.  Na chleb na zakwasie jeszcze przyjdzie pora.   Teraz rozkoszuję się chlebem, na który nie trzeba długo czekać.      Smaku ciepłej i chrupiącej piętki z masłem nie zastąpi żadne kupne pieczywo :)           Inspiracja pochodzi z broszury "Domowy wyrób chleba"     400 g mąki żytniej 100 g mąki pszennej 80 g ziaren słonecznika 40 g świeżych drożdży 300 ml letniej wody 1 łyżeczka soli   mąka do oprószenia chleba lub łyżka mleka do posmarowania i ziarna do posypania Drożdże i łyżkę mąki pszennej rozprowadzamy w połowie letniej wody. Zaczyn odstawiamy na ok. 10-15 minut do wyrośnięcia. Obie mąki mieszamy w misce, dodajemy sól i przekładamy zaczyn. Wyrabiamy na gładkie i elastyczne ciasto, pod koniec dodając ziarna słonecznika. Wyrobione ciasto przykrywamy ściereczką i odkładamy w ciepłe miejsce do wyrośnięcia. Kiedy ciasto podwoi swoją objętość, formujemy z niego bochenek chleba i przekładamy na natłuszczoną blachę. W zależności pd wyboru - możemy chleb lekko namoczyć wilgotną ręką i posypać mąką, a następnie naciąć ostrym nożem po skosie (jak na zdjęciach) lub możemy posmarować mlekiem i posypać z wierzchu ziarnami słonecznika. Blaszkę z chlebem ponownie odstawiamy do wyrośnięcia na ok. 30 min. Pieczemy w piekarniku nagrzanym do 190 st. przez mniej więcej 50 minut.     Smacznego!                           Głosowanie trwa do czwartku,  jeśli ktoś jeszcze chciałby zagłosować na mój blog,   to należy wysłać SMS o treści: D00301 na numer 7122. (w numerze bloga znak 0, to cyfra zero, a w treści nie ma żadnej spacji)  Dziękuję za wszystkie dotychczasowe glosy! 