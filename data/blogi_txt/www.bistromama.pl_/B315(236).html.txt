Jeden z moich ulubionych obiadów, odgapiony z jednej z miejscowych restauracji, gdzie do najtańszych wcale nie należy! Zdecydowanie bardziej opłaca się przygotować w domu. Nie dość, że taniej to jeszcze jaka satysfakcja :) Do tego to obiad ekspresowy w przygotowaniu.         Składniki:  makaron pappardelle lub tagliatelle (im szersze wstążki tym lepsze ;)) 100 g wędzonego łososia 1 cukinia 20-30 dag pieczarek 300 g śmietany, dobra jest 30 % (nie powinna być kwaśna) duuuużo świeżego koperku sól, pieprz  Makaron ugotowałam al dente. Pokrojone pieczarki oraz cukinię pokrojoną w grubsze plastry podsmażyłam na patelni. Podlałam śmietaną, dodałam naprawdę dużo posiekanego koperku, trochę soli i całkiem sporo pieprzu. Na koniec dodałam wędzonego łososia porwanego na mniejsze pasma, a kilka zostawiłam do dekoracji.  Pyszne, pyszne, pyszne! 