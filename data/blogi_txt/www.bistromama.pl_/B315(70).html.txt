Chyba nigdy nie zrobiłam tak pysznych ciastek!Nie zdążyłam policzyć ile sama zjadłam i przyznaję,  że było mi wstyd z tego powodu przed własnym mężem :)Zapach czekolady, który unosi się w domu podczas pieczenia działa jak najlepsza terapia na jesienne smutki.Przepis pochodzi z książki "Smakowite prezenty" Sigrid Verbert.Przypominam, że książkę można wygrać w KONKURSIE organizowanym  przez Polska Gotuje.     Mam tylko jedną uwagę. Kiedy będziecie je robić, trzymajcie się ściśle przepisu.  Przy drugim podejściu chciałam coś dodać, czegoś ująć, jak to kobieta w kuchni.  Nie wyszły takie jak te pierwsze :)    przepis na ok. 30 ciastek:    420 g gorzkiej czekolady, w tym:  220 g gorzkiej czekolady (do stopienia) 200 g gorzkiej czekolady (pokrojonej w kawałki)*  160 g cukru trzcinowego 110 g mąki 2 jajka 60 g masła 1/2 łyżeczki proszku do pieczenia 1/2 łyżeczki soli   W kąpieli wodnej roztapiamy 220 g gorzkiej czekolady razem z masłem. Jajka z cukrem ucieramy na puszystą masę, dodajemy do niej stopioną czekoladę, a następnie mąkę, proszek do pieczenia i sól. Mieszamy. Dodajemy 150 g pokruszonej czekolady. Łyżką nakładamy ciasto na blachę wyłożoną papierem do pieczenia, 50 g czekolady dekorujemy ciastka. Pieczemy w temperaturze 160 st. przez 20 minut.    * pokroiłam 100 g czekolady mlecznej i 100 g czekolady gorzkiej     Smacznego! 