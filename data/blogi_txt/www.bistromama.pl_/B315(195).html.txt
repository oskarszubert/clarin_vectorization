Uwielbiam takie olśnienia :)  Dzieci już spały, a ja siedziałam na kanapie   i przeglądałam przyniesione przez męża gazetki reklamowe z supermarketów.  W jednej z nich natknęłam się na duże czekolady Milki,   a między nimi była ta z ryżem. Patrzyłam na nią i pomyślałam sobie: jakie to proste!  Mam ryż, mam czekolady! No to do roboty :)            ok. 50-60 g ryżu preparowanego  ok. 230 g czekolady mlecznej lub gorzkiej, lub jednej i drugiej w proporcjach jakie nam odpowiadają     150 ml śmietanki kremówki    Do formy na tartę o średnicy 21 cm włożyłam wycięte koło z papieru do pieczenia, nasypałam ryżu na grubość 1-1,5 cm. Śmietankę podgrzałam do zagotowania, dodałam posiekaną czekoladę (nie gotowałam, tylko podgrzewałam lekko) i następnie tężejącą masą zalałam ryż. Wstawiłam do lodówki. Kroiłam jak już zupełnie wystygło. 