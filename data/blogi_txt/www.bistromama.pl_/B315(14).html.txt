Skąd wziąć jeżyny w mieście?   Kiedyś nie miałam z tym kłopotu, jeżyny rosły 200 m od mojego domu.  Obok obecnego nie rosną... a nawet gdyby rosły to raczej bym ich nie zjadła ;)  Całą rodziną wyruszyliśmy więc na targowisko w poszukiwaniu tych cudownych, trochę dzikich owoców. Były tylko na jednym stoisku. Ciasto:  30 dag mąki krupczatki 2 łyżeczki proszku do pieczenia 10 dag cukru 2 żółtka 15 dag miękkiego masła 1 łyżka kwaśnej śmietany   Z podanych składników zagniotłam ciasto, wyłożyłam nim formy do tartaletek, nakłułam widelcem spody i piekłam ok. 15-20 min. w nagrzanym piekarniku w temperaturze 180 stopni. Masa:  200 - 250 g serka mascarpone 3 łyżki cukru pudru  Utarłam serek z cukrem pudrem, wykładałam łyżeczką na upieczone spody. Udekorowałam jeżynami i malinami.  To naprawdę prosty i bardzo smaczny deser :)  I jaki fotogeniczny ;) 