Już kiedyś robiłam podobne rożki z serem,   te też miały takie być, ale w ostatniej chwili pomyślałam   - dlaczego nie gruszka? A miałam zapas.   A do gruszki bardzo pasują powidła śliwkowe, o tym połączeniu smaków było już na blogu dwa razy:    GRUSZKA Z SEREM PLEŚNIOWYM I ORZECHAMI  oraz  DRUGIE ŚNIADANIE Z GRUSZKĄ Na ok. 12 szt.   opakowanie ciasta francuskiego 2 gruszki powidła śliwkowe  cukier puder do posypania   Ciasto rozmrażamy, rozwijamy i kroimy na kwadraty.   Gruszki myjemy, obieramy i kroimy na większe kawałki. Na każdy kwadrat nakładamy niecałą łyżeczkę powideł śliwkowych, a na powidła kawałek gruszki. Składamy kwadraty po przekątnej i dociskamy brzegi widelcem. Trochę powideł i tak wycieknie w trakcie pieczenia, ale nie ma się czym przejmować :) na pewno warto piec na papierze, żeby uniknąć szorowania blaszki z powideł.    Pieczemy w piekarniku nagrzanym do 190 st. ok. 15 minut.   Posypujemy cukrem pudrem lub polewamy lukrem. 