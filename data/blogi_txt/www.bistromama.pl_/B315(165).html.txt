Lasagne to danie dla tych,   którym od czasu do czasu kalorie nie straszne.   Nie namawiam, żeby jeść ją na obiad w każdy weekend,   bo raz na kwartał zupełnie wystarczy.     W przygotowaniu dość pracochłonna,  w końcu trzeba przygotować dwa sosy  i obgotować makaron.  Na niektórych opakowaniach można spotkać informację,  że można ten krok pominąć.   Nigdy nie zaryzykowałam  i zawsze płaty lasagne lekko obgotowuję   w osolonej wodzie z dodatkiem oliwy.     Dodałam trzy sery: pecorino, fetę i mozzarellę.       Na naczynie o wymiarach 25 x 16 cm (4 porcje)  9 płatów lasagne tyle, aby móc trzy razy przełożyć farsz w naczyniu, u mnie wyszło 9 sztuk (3x3)   500 g mielonego mięso wieprzowo-wołowego 1 cebula 2 ząbki czosnku 350 g passaty pomidorowej (1 kartonik) 2 łyżki koncentratu pomidorowego 150 g startego sera pecorino  8-10 liści bazylii (lub bazylia suszona) 1 suszona papryczka chilli sól, pieprz do smaku  oraz    250 g fety 125 g mozzarelli      Płaty lasagne obgotowujemy przez kilka minut w osolonej wodzie z dodatkiem oliwy (to sprawi, że się do siebie nie będą przyklejać). Na niewielkiej ilości oliwy podsmażamy drobno posiekaną cebulę, dodajemy zgniecione ząbki czosnku i mięso mielone. Podsmażamy razem do momentu, aż mięso będzie lekko przyrumienione. Następnie dodajemy passatę pomidorową, przecier, dokładnie mieszamy i doprowadzamy do wrzenia. Dusimy do momentu, aż sos zgęstnieje, a woda całkowicie odparuje (ok. 10-15 minut). Dodajemy starty ser pecorino, drobno posiekane liście bazylii, skruszoną papryczkę chilli, sól i pieprz wg uznania.     Fetę i mozarellę kroimy w plasterki. Piekarnik nagrzewamy do temperatury 180 stopni.   sos beszamelowy:   2 łyżki masła 2 łyżki mąki pszennej 450 ml mleka 1/2 łyżeczki gałki muszkatołowej sól   Masło topimy w rondelku, dodajemy mąkę i chwilę razem podsmażamy. Wlewamy mleko i ciągle mieszając (aby nie powstały grudki) doprowadzamy do wrzenia.  Doprawiamy gałką muszkatołową i solą.      kolejność nakładania:    na dnie formy rozprowadzamy cienką warstwę beszamelu  układamy płaty lasagne, tak aby lekko na siebie zachodziły  rozprowadzamy 1/2 sosu z mięsem mielonym układamy plastry fety rozprowadzamy niewielką ilość beszamelu układamy płaty lasagne nakładamy drugą część sosu mięsnego układamy plasterki fety nakładamy niewielką ilość beszamelu układamy płaty lasagne rozprowadzamy pozostałą część beszamelu układamy plastry mozzarelli     Wkładamy do rozgrzanego piekarnika i zapiekamy ok. 45 minut, aż wierzch się ładnie zarumieni. W razie potrzeby, gdy góra przypiecze się wcześniej, przykrywamy całość folią aluminiową (błyszczącą stroną do dołu). Po wyjęciu z piekarnika odstawiamy na kilka minut. Przed podaniem ozdabiamy świeżą bazylią.      Smacznego! 