W tym roku krem z kurek gości na naszym stole kolejny raz.Ale dopiero wczoraj udało mi się uchwycić go przed zjedzeniem :)Kto nigdy nie jadł - absolutnie polecam,kto jadł - nic więcej od siebie dodawać nie muszę ;)     300 g kurek 1 cebula 1 szklanka bulionu 3 szklanki wody 250 ml śmietany (użyłam 30 % śmietanki) 2 łyżki masła 2 gałązki świeżego tymianku 80-100 g salami w jednym kawałku (miałam orzechowe) sól świeżo zmielony pieprz Kurki czyścimy i myjemy pod bieżącą wodą.Większe grzyby kroimy na 2-3 części. Cebulę kroimy w drobną kostkę i podsmażamy na maśle na złoty kolor, a po chwili dorzucamy kurki. Dusimy razem przez ok. 7-8 minut. Po tym czasie podlewamy całość bulionem, dodajemy wodę i śmietanę. Dodajemy listki świeżego tymianku i gotujemy wszystko na wolnym ogniu przez 10-15 minut. Doprawiamy do smaku solą i pieprzem. Zupę miksujemy na gładki krem, posypujemy salami pokrojonym w kostkę i ozdabiamy małą gałązką tymianku. Podajemy z grzankami.    Smacznego! 