Zdecydowałam się wziąć udział w kampanii  Fundacji ProKarton pt. „Karton, naturalnie!", która ruszyła 19 marca br.    Kampania ma na celu promocję kartonów do płynnej żywności jako najnowocześniejszych opakowań do tego typu produktów. Kartony zapewniają najwyższe bezpieczeństwo zapakowanej w nie żywności, są bardzo wygodne dla konsumentów oraz, co jest coraz bardziej ważne, są przyjazne środowisku.    Idą Święta... pomyślmy o tym chwilę, pakując zakupy do koszyka...         Czy i dlaczego Polacy wybierają produkty w kartonikach?  Co można w nie zapakować?   Czy konsumenci postrzegają zużyte kartoniki jako cenny surowiec?   Kampanię wspierają ambasadorka Magdalena Stużyńska, aktorka i mama  oraz Sławomir Brzózek, prezes Fundacji Nasza Ziemia.     Niemal wszyscy kupujemy produkty zapakowane w kartoniki – przyznaje się do tego blisko 95% konsumentów. Kartony do płynnej żywności to podstawowe opakowania dla mleka i jego pochodnych oraz dla soków i różnego rodzaju napojów. Jednakże ponad 2/3 badanych nie wie, że można w nie zapakować także cukier, kukurydzę czy groszek, a połowa z nich (51%) nie potrafi odpowiedzieć, do którego pojemnika do selektywnej zbiórki odpadów należy wrzucić zużyty kartonik po mleku czy sokach lub w ogóle tego nie robi.*     Dlatego Fundacja ProKarton, założona przez trzech największych producentów opakowań do żywności płynnej, tj. Tetra Pak, SIG Combibloc i Elopak, inicjuje kampanię „Karton, naturalnie!”. W ramach prowadzonych działań organizatorzy będą przypominać Polakom, jakie zalety mają opakowania na mleko, soki i inne produkty: że są wygodne, bezpieczne i ekologiczne, a wybierając je, rzeczywiście robimy przyjazny gest w stronę natury. * W ogólnopolskim badaniu opinii publicznej, zrealizowanym na zlecenie Fundacji przez TNS Polska, przeprowadzonym  5 – 6 marca 2013 r. na próbie  n=500.                 Wnioski z Raportu Ogólnopolski sprawdzian z wiedzy o recyklingu.   Czy Polacy to ekologiczni konsumenci?       1. Niemal wszyscy Polacy kupują produkty zapakowane w kartoniki, co potwierdza tezę, że są to opakowania wygodne i dobrze dostosowane do indywidualnych potrzeb konsumentów.    2. Najczęstszym powodem, dla którego respondenci decydują się na zakup produktu w tego typu opakowaniu, jest fakt, że kartonik się nie stłucze. Ponadto duże znaczenie ma możliwość poddania opakowania recyklingowi.    3. Mimo, że kartonik do żywności płynnej, dzięki swojej budowie i technologii pakowania, bardzo dobrze zabezpiecza każdą żywność, konsumenci nie wiedzą, jakie produkty można w niego zapakować (...)      4. Polacy najczęściej sięgają po produkty w kartonikach z myślą o swoich dzieciach, lub gdy chcą kupić produkty bez konserwantów, zachowujące świeżość. Najmniejsze znaczenie natomiast ma ustawność w lodówce i ilość posiadanego miejsca na zapasy. Niewiele osób docenia regularny, w większości prostopadłościenny kształt, dzięki któremu kartoniki do żywności płynnej są wygodne w transporcie i przechowywaniu na półkach sklepowych i w domu.    5. Większość badanych przekonana jest, że dostęp światła do żywności ma wpływ na jej jakość i smak (89%). To ważne dla bezpieczeństwa żywności, ponieważ tylko chroniąc produkty przed światłem, powietrzem i drobnoustrojami mamy gwarancję zachowania w pełni ich wartości odżywczych i walorów smakowych. Taką ochronę zapewniają żywności płynnej właśnie kartoniki.    6. Zdecydowana większość Polaków mówi, że segreguje śmieci w swoim domu oraz deklaruje, że recykling jest dla nich ważny.    7. 12% uczestników badania w ogóle nie segreguje zużytych kartoników po produktach spożywczych.    8. Duża część badanych uważa, że kartony do żywności płynnej mają korzystny profil ekologiczny, więc pytanie o typ opakowania, który stanowi największe obciążenie dla środowiska, w przeważającej większości (49%) wskazują butelki PET. Jedynie 5% badanych stwierdziło, że kartoniki stanowią obciążenie dla środowiska.   9. Z Raportu wynika, że jedynie 9% Polaków dobrze segreguje kartony, czyli wrzuca je do... pojemnika tzw. „frakcji lekkiej”, który dedykowany jest dla opakowań z tworzyw sztucznych, metali i kartoników. Według obecnych regulacji prawnych dotyczących kwestii recyklingu w Polsce, kartoniki po mleku i sokach powinny trafiać pojemników oznaczonych kolorem żółtym i przeznaczonych na tworzywa sztuczne i metale. 40 % kartoniki wrzuca je nieprawidłowo, czyli do pojemnika na papier. A Ty?   Pomyślisz przed Świętami o kartonikach? 