Nie planowałam tego soku. Jednak nie pierwszy raz znajoma zaskoczyła mnie darami z ogrodu swoich rodziców. Po maleńkich i uroczych dyniach i aronii, otrzymałam winogron, którego nie można kupić w supermarkecie. Taki winogron dojrzewa w winnicach albo w przydomowych warunkach, pnąc się po murze albo specjalnie dla niego zbudowanej konstrukcji. Nie ma grama chemii, ma za to same zalety. Czarny i czerwony winogron posiada przede wszystkim właściwości przeciwgrzybiczne, przeciwnowotworowe czy przeciwmiażdżycowe. Ten sok smakuje znakomicie. Jest idealny do zimowej herbaty. Jednak jak dla mnie najlepszy bez rozcieńczania, intensywny i słodki!         składniki:  1 kg czarnych winogron  100 - 150 g cukru trzcinowego 0,5 - 0,75 l wody   Winogrona myjemy i odrywamy od gałązek. Wsypujemy do garnka, zalewamy wodą w takiej ilości, żeby tylko lekko przykryła owoce. Wsypujemy cukier i doprowadzamy do wrzenia. Gotujemy ok. 10 minut. Następnie owoce razem z sokiem przecieramy przez sito. Przelewamy do słoików lub butelek i pasteryzujemy.     Smacznego! 