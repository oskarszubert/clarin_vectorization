Co roku staram się przygotować świąteczne śledzie na dwa sposoby z nowych przepisów. Tych nie miałam w planie, ale kiedy przeczytałam przepis, wiedziałam, że muszę je zrobić. Łączą w sobie wszystkie tradycyjne świąteczne składniki i smaki, które bardzo lubię.     Przepis, autorstwa Marcina Kręglickiego, znalazłam w przedświątecznych Wysokich Obcasach, poprzedzony fantastyczną opowieścią jego siostry o mężczyznach jej życia w kuchni.     Śledzie to również idealna przekąska na Sylwestra. I choć nie planuję nic specjalnego, szampan Piccolo na pewno będzie i śledzi też nie zabraknie :)                6 płatów śledziowych 2 średnie cebule 40 g suszonych prawdziwków 80 g orzechów laskowych 5 łyżek oleju 2 łyżki miodu pieprz czarny świeżo zmielony    Grzyby zalewamy wrzątkiem i odstawiamy do namoczenia. Śledzie moczymy*, osuszamy, kroimy w 1 cm paski. Orzechy rozsypujemy na blaszce i prażyć w piekarniku rozgrzanym do 150 st. C, aż skórka popęka i ściemnieje. Wyjmujemy, studzimy i ocieramy skórkę z orzechów. Nie zrobiłam tego, dodałam posiekane orzechy ze skórką,  Cebule kroimy w piórka i szklimy na maśle. Grzyby wyjmujemy, kroimy w paseczki lub kostkę, dodajemy na patelnię do cebuli. Chwilę smażymy razem, dodajemy miód i doprawiamy pieprzem. W misce układamy naprzemiennie śledzie i miodową cebulę z grzybami. Przed podaniem łączymy z orzechami.    *Śledzie moczyłam według zaleceń przyjaciółki i własnej intuicji. Wyszło idealnie: w sumie 4 godziny moczenia. Co godzinę wymiana wody. Ostatnie dwa razy moczyłam w mleku. Mała galeria przekąsek, pieczywa i sałatek na Sylwestra.   Może ktoś znajdzie coś dla siebie?  Wystarczy kliknąć na zdjęcie :) Smacznego! 