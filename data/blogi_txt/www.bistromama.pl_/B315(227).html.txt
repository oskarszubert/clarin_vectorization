Pojawiają się coraz częściej na kulinarnych blogach.  Sprawiały, że nie mogłam spać w nocy,  bo nie mogłam o nich zapomnieć.Aż do wczoraj :)                   Przepis pochodzi ze strony Śladami Słodkiej Babeczki i za nią też cytuję:    Składniki na około 30 – 35 oponek (w zależności od wielkości szklanki):  0,5 kg białego zmielonego sera (półtłustego)  0,5 kg mąki 3 żółtka 1 płaska łyżeczka sody oczyszczonej 4 łyżki cukru pudru szczypta soli pół szklanki kwaśnej śmietany   olej do smażenia (3/4 l) cukier puder    Mąkę przesiewamy i wyrabiamy z pozostałymi składnikami zwarte i elastyczne ciasto. Stolnicę wysypujemy mąką. Rozwałkowujemy ciasto na grubość około 0,5 cm. Szklanką wykrawamy krążki, a kieliszkiem środki. Smażymy na rozgrzanym oleju po obu stronach na złocisty kolor.   Usmażone odsączałam na papierowym ręczniku. Jeszcze gorące maczałam w cukrze pudrze. Tak lubię najbardziej, bo wtedy powstaje coś co do końca nie jest lukrem, ani sypkim cukrem pudrem.  Smacznego :) 