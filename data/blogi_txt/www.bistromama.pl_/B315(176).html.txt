Podobne lody w dzieciństwie robiła moja mama....  W dobie głębokiego komunizmu to był prawdziwy rarytas.  Dziś, kiedy lody można kupić w warzywniaku i na stacji benzynowej,   można przebierać wśród stu smaków w najlepszych włoskich lodziarniach, wydawałoby się, że nie ma potrzeby robienia domowych lodów... ... a jednak.     Przepis przysłała mi Olga.   I od kiedy go przeczytałam, wiedziałam,   że prędzej czy później do niego wrócę.   I oto efekt :)           2 desery "Śnieżka"  1 szklanka mleka   1 szklanka śmietanki kremówki 30%  3 jajka  1 szklanka cukru pudru cukier waniliowy 50 g czekolady mlecznej  50 g czekolady gorzkiej     Jajka ubijamy z cukrem pudrem i cukrem waniliowym na puszystą masę. Następnie ustawiamy miskę ( najlepiej metalową) na parze i ubijamy dalej w kąpieli wodnej, aż masa będzie mocno gorąca (u mnie to trwało ok. 15 minut). Obie Śnieżki ubijamy z zimnym mlekiem, osobno ubijamy kremówkę. Gdy masa jajeczna przestygnie, wszystkie trzy masy łączymy razem.   Dodajemy dowolne dodatki (zmiksowane owoce, bakalie, kakao, czekoladę). Przekładamy do pojemników. Ja roztopiłam czekoladę (pół na pół mleczną i gorzką) i cienką strużką polałam lody przelane do pojemnika.  Następnie łyżką zrobiłam kilka esów-floresów "do dna".   Mrozimy całą dobę.    *Olga pisze, że w oryginalnym przepisie jest szklanka cukru i według niej to za dużo. Ja jednak tego wcześniej nie doczytałam i dałam całą szklankę... i dla mnie były akurat :)   Pierwsze testowanie: 