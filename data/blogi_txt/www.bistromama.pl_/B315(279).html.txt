Dlaczego 2w1?  Leczo - bo jest cukinia, jest papryka, jest kiełbaska.    Choć tu zdania są podzielone.   Dla jednych leczo to przede wszystkim  papryka,   dla innych kiełbaska, papryka i pomidory.   Jest jeszcze grupa, która leczo robi tylko z cukinią :)  Pożywna zupa - bo jest sycąca   i nie potrzebujemy drugiego dania.  Nie ukrywam, przedobrzyłam z czasem gotowania,ale nie miało to najmniejszego wpływu na walory smakowe   tego pysznego dania jednogarnkowego :)         1 cukinia  1 bakłażan  2 cebule 2 ząbki czosnku 2 dobrej kiełbaski (u mnie ok. 300 g jałowcowej) 1 papryka czerwona 3 młode papryki białe 1 puszka pokrojonych pomidorów 3-4 łyżki oliwy z oliwek papryka mielona słodka papryka mielona ostra mielony kminek sól, pieprz   Bakłażana myjemy, kroimy w kostkę, solimy i odstawiamy na ok. 15 min. na sitku.  Pokrojoną cebulę smażymy na oliwie w głębokim rondlu na złoty kolor, w połowie smażenia dodajemy zmiażdżony czosnek. Na osobnej patelni smażymy pokrojoną w kostkę kiełbasę.  Do podsmażonej cebuli dodajemy pokrojoną czerwoną i białą paprykę, dusimy razem ok. 10 minut. Następnie dodajemy pokrojoną również w kostkę cukinię i bakłażana. Z puszki wlewamy pomidory i wszystko razem dusimy na małym ogniu aż będzie miękkie (ok. 10 minut). Pod koniec gotowania dodajemy podsmażoną kiełbaskę i doprawiamy do smaku przede wszystkim papryką (słodką i ostrą), solą i pieprzem. Możemy dodać również papryczkę chilli. Ja bardzo lubię mielony kminek w tego typu potrawach.   Podałam z foccacią, która już jutro pojawi się na blogu.    Smacznego! 