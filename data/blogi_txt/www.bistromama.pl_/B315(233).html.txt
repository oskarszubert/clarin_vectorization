Mam przed oczami zdjęcie tego słodkiego puddingu  z brytyjskiego czasopisma kulinarnego.  Chodził za mną tyle lat!   I w końcu mogę powiedzieć: zaliczone!  Teraz już wiem nie tylko jak wygląda, ale i jak smakuje :)  Obłędnie rozpływa się w ustach i idealnie łączy trzy smaki: maślany, waniliowy i czekoladowy. Pudding można serwować jako deser,   ale chyba lepiej sprawdzi się podany na śniadanie.     Zapraszam więc do słodkiego leniuchowania.   W końcu po STUTYSIĘCZNYCH odwiedzinach na blogu każdemu należy się mały odpoczynek :)  Dziękuję za to! 3-4 bułeczki z czekoladą - pain au chocolat (kupiłam w Lidlu) 250ml mleka 200 śmietany kremówki 2 łyżki cukru 1 jajko 2 żółtka cukier waniliowy    Bułeczki (najlepiej kupione dzień wcześniej i lekko sczerstwiałe) kroimy na plastry o szerokości 1-1,5 cm i wykładamy nimi wysmarowane masłem naczynie do zapiekania.   W garnku mocno podgrzewamy mleko i śmietankę. Jajko, żółtka, cukier i cukier waniliowy ubijamy na puszystą masę i powoli wlewamy do gorącego mleka, cały czas mieszając.  Gorącą masą zalewamy bułeczki w naczyniu.  Zapiekamy bułeczki w piekarniku nagrzanym do 160 st. przez ok. 45 min.   Pudding powinien być miękki w środku i chrupiący z wierzchu.  Serwujemy oczywiście na ciepło J 