Pewnie od razu zgadniecie, w którym sklepie mój mąż robił zakupy, i który to sklep skusił go świątecznymi ciasteczkami :) Przyniósł je do domu, a mi od razu zapaliła się lampka: gdzie widziałam przepis na COŚ z tymi ciasteczkami??? Oczywiście w "Smakowitych prezentach". Książkę ciągle można wygrać w KONKURSIE  organizowanym  przez Polska Gotuje.     Speculoos to typowe belgijskie ciasteczka z cynamonem. W zeszłym roku próbowałam je zrobić sama, w smaku wyszły bardzo dobre, ale kształtu nie miały jak należy. A nawet w specjalny wałek się zaopatrzyłam do ich wycinania. Autorka "Smakowitych prezentów" podaje na nie przepis, podejrzewam, że spróbuję w tym roku ponownie.     na 2 średnie słoiczki ( u mnie 3 małe):     150 g ciastek speculoos (ok. 17 sztuk) 60 g miodu 30 g cukru trzcinowego 100 ml mleka 50 ml oleju 90 g białej czekolady Włożyć speculoos do piekarnika nagrzanego do 150 st. i zostawić na 10 minut. Zmiksować ciastka na proszek i wsypać do misy razem z pokruszoną czekoladą. Podgrzać mleko z miodem i cukrem i zalać sproszkowane ciastka i czekoladę. Dobrze wymieszać, na ciągliwą, gładką masę i na końcu dodać olej. wlać jeszcze płynny krem do słoików. Zostawić do wystygnięcia w temperaturze pokojowej. Przechowywać w lodówce. 