Pamiętam jak przez mgłę, że kiedyś, że gdzieś, z takim zaczątkiem ciasta, przekazywanym z rąk do rąk, już się spotkałam. Ale niestety, pamięć zawodzi i nie potrafię sobie przypomnieć szczegółów.     Nie pamiętałabym o tym cieście w ogóle, gdyby nie nasi przyjaciele, którzy odwiedzili nas na chwilkę w sylwestrowy wieczór.     Zaczyn tego ciasta wędruje z rąk do rąk, razem z przepisem, pod nazwą Chlebek Watykański, Chleb Przyjaźni Amiszów lub Niemieckie Ciasto Hermana. I choć traktowany jest jak łańcuszek szczęścia, co nie przez wszystkich jest mile widziane, to ja takiemu łańcuszkowi zdecydowanie mówię TAK! Ciasto w smaku jest rewelacyjne. Ni drożdżowe, ni ucierane. Wilgotne i długo pozostaje świeże.    I przekazuję łańcuszek szczęścia dalej :)        Podarowane ciasto wlać do miski z plastiku, szkła lub porcelany. Przykryć ściereczką lub pokrywką plastikową i zostawić w ciepłym miejscu.  1. PONIEDZIAŁEK – dodać 250 g cukru (nie mieszać!) 2.       WTOREK – wlać 250 ml mleka (nie mieszać!) 3.       ŚRODA – dodać 250 g mąki (nie mieszać!) 4.       CZWARTEK – zamieszać rano, w południe i wieczorem 5.       PIĄTEK – dodać 250 g cukru (nie mieszać!) 6. SOBOTA – zamieszać i rozdzielić ciasto na 4 części, z czego 3 należy rozdać najpóźniej do poniedziałku. 7.       NIEDZIELA – dodać do swojej ¼ części ciasta niżej wymienione składniki, wyrobić ciasto powoli mieszając i upiec.  Składniki do naszej części ciasta:  250 g mąki 15 g proszku do pieczenia 8 g cukru waniliowego ½ łyżeczki soli ½ łyżeczki cynamonu (nie dałam) 200 ml oleju 3 całe jajka (ubite razem na pianę)  Można dodać do ciasta również:  wiórki kokosowe (nie dałam) posiekane orzechy posiekane migdały rodzynki (dałam żurawinę) 2 sztuki jabłek startych na grubej tarce kawałki posiekanej czekolady (nie dałam)   Piec w keksówce ok. 45 minut w piekarniku nagrzanym do 180 st.  (Piekłam w formie 21x21 cm) NIC NIE WOLNO MIESZAĆ METALEM !!!  Smacznego! 