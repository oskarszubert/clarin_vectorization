Nietknięta :( tylko ja jadłam, ale ja kocham te smaki. Dziadek nie (szpinak no way), babcia nie (za duzo na noc), mój mąż też nie (szpinak be, łosoś be, ewentualnie serek mógłby wygrzebać), a Hania to juz w ogóle. Może jutro goście będą łaskawsi :) Potrzebowałam:  1 opakowanie mrożonego szpinaku (450 g) 2 ząbki czosnku  4 jajka  koperek  śmietankowy serek Almette  twaróg półtłusty (250 g)  łosoś w plastrach (150g)      Na patelni podsmażyłam szpinak, dodałam czosnek, koperek (dużo!) sól, pieprz (cytrynowy, moje ostatnie odkrycie), poczekałam aż odparuje i wystygnie. Ubiłam białka na sztywną pianę, dodąłam żółtka, a następnie szpinak.Wylałam na dużą blachę wyłożoną papierem do pieczenia i piekłam ok. 15 min. w 190 st.   Serek Almette zmiksowałam z twarogiem, dodałam sól i pieprz cytrynowy. Przestygnięty placek posmarowałam zmiksowaną masą, ulożyłam plastry łososia. Nie pokryly całosci, ale ja nie lubię zbyt intensywnego smaku łososia, wolę lekką nutę, dlatego dałam  150 g, a nie 400 g (jak było w przepisie, z którego korzystałam). Zwinęłam roladę (o dziwo, gladko poszło), owinęłam w folię aluminiową i dałam do lodówki. Kroi się super! A miałam obawy, że będą z tym problemy. 