Ciasto kruche z owocami i bezą nie jest żadną nowością. Dla mnie jednak było. A mianowicie zaskoczyło mnie pomysł, żeby zmieszać owoce z bezą jeszcze przed upieczeniem. Skoro tak radzi książka z roku 1962 r. to trzeba jej słuchać.       Ta sama książka radzi też ile cukru dodać do ciasta.I uwierzcie, albo kiedyś jadano naprawdę słodkie ciasta,  albo zmieniła się zawartość cukru w cukrze. Instynktownie zmniejszyłam jego ilość. Gdybym tego nie zrobiła, z tego pysznego ciasta powstałby turecki ulepek. Proporcje podane tutaj uwzględniają zmiany. W trakcie zagniatania dodałam sporo więcej mąki. Przepis pochodzi z książki Jana Czernikowskiego    Ciasta, ciastka, ciasteczka, wypiek domowy"         ciasto:   300 g mąki 100 g cukru 200 g masła 4 żółtka 1 łyżeczka śmietany       Z mąki, masła, żółtek, cukru i śmietany zagniatamy ciasto. Rozwałkowujemy na grubość 2-3 cm i przekładamy do formy wyłożonej papierem do pieczenia (o rozmiarach 21 x 26 cm). Pieczemy ok. 15 minut w temperaturze 180 st., aż będzie miało jasnozłoty kolor.    beza:  4 białka 150 g cukru pudru szczypta soli 250 g truskawek 50 g płatków migdałowych    Białka ubijamy ze szczyptą soli na sztywną pianę, stopniowo dosypujemy cukier puder i ubijamy do momentu, aż piana będzie gęsta i błyszcząca. Truskawki kroimy na mniejsze kawałki (duże na cztery części, małe na dwie), wsypujemy do ubitej piany i za pomocą szpatułki delikatnie mieszamy. Pianę z truskawkami nakładamy na upieczony i lekko przestudzony placek, posypujemy płatkami migdałów. Wstawiamy do piekarnika nagrzanego do 160 st. na ok. 15 minut, następnie zmniejszamy temperaturę do 130 stopni i pieczemy jeszcze ok. 25-30 minut. Studzimy przy uchylonych drzwiczkach piekarnika.       Smacznego! 