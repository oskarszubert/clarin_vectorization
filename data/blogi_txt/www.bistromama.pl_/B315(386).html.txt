Przepis na to ciasto w  wersji z malinami jest jednym z najczęściej wyszukiwanych przepisów na moim blogu. Po wersji malinowej, brzoskwiniowej, przyszła pora na wersję truskawkową. To ciasto jest bardzo łatwe w przygotowaniu, owoce można dowolnie zmieniać. Może tylko należy unikać tych, przy których galaretce ciężko stężeć ;)  Tym razem ciasto ze specjalną dedykacją. Dla wszystkich Babć i Dziadków :) Pięknego święta! na tortownicę o średnicy 22 cm  warstwa I - nutella z sucharkami 1/2 opakowania sucharków (12 sztuk) 300 g nutelli  Sucharki miksujemy w robocie na tartą bułkę. Do zmiksowanych sucharków dodajemy nutellę (w miarę ciepłą, nie z lodówki) i mieszamy za pomocą drewnianej łyżki. Taką masę rozprowadzamy równo na dnie tortownicy i wstawiamy do lodówki.   warstwa II - śmietankowa 400 g śmietanki kremówki (2 małe kubki) 500 g sera białego (np. serek naturalny President, mogą być też serki Danio) 3 łyżki cukru pudru 2 czubate łyżki żelatyny rozpuszczonej w małej ilości gorącej wody   Śmietankę kremówkę ubijamy, pod koniec dodajemy cukier puder. Następnie dodajemy ser, a na końcu rozpuszczoną żelatynę i chwile razem miksujemy.  Kiedy masa zaczyna tężeć wykładamy ją warstwę nutellowo-sucharkową i ponownie wkładamy do lodówki.  warstwa III - truskawkowa  500 g truskawek (świeżych lub mrożonych) 2 galaretki o smaku truskawkowym   Truskawki miksujemy na gładką masę. Galaretkę rozpuszczamy w połowie wody, która była podana w przepisie na opakowaniu (czyli 2 galaretki w 500 ml wody) i łączymy ze zmiksowanymi truskawkami.  Kiedy mus zaczyna tężeć wylewamy go na masę śmietankową (trzeba to robić delikatnie, żeby uniknąć utworzenia "wulkanów"). Przed podaniem wkładamy na 2-3 godziny do lodówki.  Smacznego :)              Wersje, o których pisałam powyżej (wystarczy kliknąć w obrazek).   Od malinowej zaczynała się moja przygoda z blogowaniem :) 