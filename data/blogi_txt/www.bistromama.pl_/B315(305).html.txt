Jak radzicie sobie z obiadami w takie upały?U mnie najczęściej kończy się na dużej ilości sałaty i kilku grzankach. Wszystko, byle nie włączać piekarnika.  Każdy zaoszczędzony stopień Celsjusza jest ważny :)           składniki:   proporcje wg uznania    mix sałat ser złoty lazur gruszka posiekane orzechy laskowe  rodzynki   Sałaty myjemy i suszymy. Ser rozdrabniamy w palcach lub kroimy w kostkę, Gruszkę razem ze skórką kroimy na plasterki, orzechy na dwie lub cztery części. Wszystkie składniki delikatnie łączymy, polewamy sosem i podajemy z ulubionymi grzankami.    sos:  1 łyżeczka musztardy Dijon 1 łyżka soku z cytryny lub octu winnego 6 łyżek oliwy z oliwek (dałam pół na pół oleju i oliwy) szczypta soli ew. drobno posiekane świeże ulubione zioła lub mix suszonych ziół do sałatek    W słoiczku mieszamy musztardę z sokiem cytryny lub octem winnym. Pod koniec dodajemy oliwę z oliwek i całość potrząsamy razem tak długo, aż wszystkie składniki dokładnie się połączą. Tuż przed polaniem sałaty do sosu możemy dodać suszone zioła lub drobno posiekane świeże. 