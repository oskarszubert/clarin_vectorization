Uwielbiam jagody.  I jak widać poniżej, nie tylko ja :) Ciasto:  na 6 tartletek   30 dag mąki 1 łyżeczka proszku do pieczenia 10 dag cukru pudru 2 żółtka 15 dag zimnego masła 1 łyżka kwaśnej śmietany    Z podanych składników zagniatamy ciasto i odkładamy na 30 minut do lodówki. Następnie rozwałkowujemy i wykładamy nim formy do tartaletek, nakłuwamy widelcem spody i pieczemy 15-20 min. (do złotego koloru) w nagrzanym piekarniku w temperaturze 180 stopni.       krem: 150 g serka mascarpone (może też być serek homogenizowany) 200 g śmietanki kremówki (mały kubek) 2 łyżki cukru pudru śmietan-fix 1 szklanka jagód     Pół szklanki jagód miksujemy w blenderze. Śmietankę ubijamy razem z cukrem pudrem i śmietan-fixem. Dalej ubijając dodajemy serek i mus jagodowy.    Musu jagodowego dodajemy taką ilość, aby uzyskać odpowiadający nam kolor kremu na babeczkach. Krem wyciskamy za pomocą szprycy na podpieczone spody i ozdabiamy pozostałymi jagodami.      Smacznego :) 