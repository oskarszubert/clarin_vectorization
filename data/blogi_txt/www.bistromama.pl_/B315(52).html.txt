Od czasu do czasu trzeba coś zmajstrować z Miejską Kurą. Puszka z zawartością była prezentem   dla naszej wspólnej znajomej.   W taki sposób jej dziękujemy za wszystko co do tej pory :)   I trzymamy kciuki, a już ona wie za co!    I jak tu u zakręconych kobiet bywa   - nic tutaj nie jest przypadkowe. Ciastka kolorystycznie musiały pasować do puszki :)    Mam nadzieję, że smakowały,  a puszka posłuży Ci na dłużej! na ok. 20-25 sztuk:  180 g masła 70 g  cukru pudru  1 płaska łyżeczka kardamonu* szczypta soli 1 łyżka mleka 260 g mąki 6-8 szt. suszonych moreli       Masło ucieramy i dodajemy cukier, kardamon, mleko,sól i ucieramy do białości. Następnie dodajemy mąkę, dobrze mieszamy lub wyrabiamy ręką. Na końcu dodajemy drobno pokrojone morele. Dzielimy ciasto na 2 lub 3 części i z każdej formujemy wałeczek o średnicy 4 cm. Zawijamy w folię i umieszczamy w zamrażalniku na ok. pół godziny. Następnie wyjmujemy i kroimy w 5-6 mm plasterki. Układamy na blasze wyłożonej papierem i pieczemy 10-12 min w 190 st.   * Kardamon miałam w ziarnach, sproszkowałam 5 sztuk.  Smacznego! Część ciastek upiekłam na blasze do pizzy, efekt mnie zaskoczył. Spód ciastek wyglądał  jak tradycyjne herbatniki Leonki. 