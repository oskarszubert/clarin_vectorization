Nigdy wcześniej nie robiłam ciasta marchewkowego.Jadłam jeden jedyny raz, w tym roku na Wielkanoc.Kupione przez mojego męża, specjalnie dla mnie, bo z myślą o matce karmiącej. Nasz synek miał wtedy dwa tygodnie,a ja w kuchni bywałam tylko myślami :)Nie żałowałam temu ciastu imbiru, dzięki temu jego smak ma zupełnie inny wymiar.  Naprawdę polecam!           Inspiracja: Kwestia Smaku  2 jaja 200 g brązowego cukru 150 ml oleju roślinnego 200 g drobno startej marchewki 50 g posiekanych orzechów włoskich 75 g drobno pokrojonego ananasa (ominęłam) 50 g wiórek kokosowych 200 g mąki 2 łyżeczki świeżo startego imbiru po 1 łyżeczce: cynamonu, sody, soli 1/2 łyżeczki proszku do pieczenia  Jajka ubijamy do podwojenia objętości. Dodajemy cukier i ubijamy, aż masa będzie gładka i puszysta. Wciąż ubijając na wysokich obrotach, dolewamy ciągłym, cieniutkim strumieniem olej. Do powstałej masy dodajemy marchewkę, ananasa, orzechy, imbir, wiórki kokosowe i delikatnie mieszamy. Dodajemy przesianą mąkę, cynamon, sodę, proszek do pieczenia i sól, delikatnie łącząc wszystkie składniki. Przekładamy do małej formy 21 x 21 cm lub tortownicy (22cm), wyłożonej papierem do pieczenia.Pieczemy przez 1 godzinę, w piekarniku nagrzanym do 150 stopni (u mnie 160 st.). Na zimne ciasto wylewamy polewę i ozdabiamy w dowolny sposób.  polewa:    50 g masła 50 g cukru pudru 2 łyżki kakao 1 łyżka wody    Wszystkie składniki wkładamy do rondelka i na wolnym ogniu doprowadzamy do roztopienia, a następnie do krótkiego zagotowania. Tężejącą polewę wylewamy na ciasto.    Smacznego! 