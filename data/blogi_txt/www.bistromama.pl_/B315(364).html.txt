Zaplanowany obiad.  Ma być szybko.  Tagliatelle z pesto. Kupnym, bo nie ma czasu na swoje.   Góra prasowania czeka. Jedno dziecko śpi, drugie się bawi.  Otwieram lodówkę, wyciągam pesto, a tam boczek w plastrach, szynka szwarcwaldzka, pyszny camembert...  I jak tu nie wymyślić czegoś ciut pyszniejszego niż zwykły makaron z pesto?    na 4 małe porcje:    makaron tagliatelle (ok. 150 g suchego makaronu, u mnie 1/3 paczki) 40-50 g zielonego pesto 10-12 plastrów wędzonego oczku 2-3 plastry szynki szwarcwaldzkiej  60 g sera camembert    Makaron gotujemy o minutę krócej niż podaje instrukcja na opakowaniu. Odcedzamy. Szynkę szwarcwaldzką rwiemy na małe kawałki  i mieszamy razem z makaronem i pesto. Plastrami boczku wykładamy małe naczynka do zapiekania w ten sposób, aby część boczku pozostała nam do przykrycia wierzchu. Miałam po 3 plastry boczku na jedno naczynie. Można wyłożyć jedno duże naczynie zamiast kilku małych. Do środka nakładamy makaron wymieszany z pesto i szynką, dodajemy ser pokrojony w kostkę, przykrywamy wystającą częścią boczku. Wkładamy do nagrzanego piekarnika i zapiekamy przez ok. 20 minut w temperaturze 200 st. (aż boczek będzie chrupiący).    Smacznego! 