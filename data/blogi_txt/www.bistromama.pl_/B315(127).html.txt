Uwielbiam szpinak w każdej postaci.  A jak do tego dochodzi jajko sadzone,   z dobrze ściętym białkiem i rozpływającym się żółtkiem   to do szczęścia nie potrzebuję już absolutnie nic więcej.  Nawet gdy za oknem pochmurno jak dzisiaj :)         Na 2 porcje:    1,5 szklanki makaronu (u mnie kokardki) 150 g świeżego (lub mrożonego) szpinaku 200 g serka ricotta 2 ząbki czosnku sól, pieprz 2 jajka   Makaron gotujemy al dente.   W międzyczasie płuczemy szpinak, siekamy i dusimy na oliwie lub maśle, aż zmięknie. Jeśli używamy szpinaku mrożonego (najlepiej brykiet, a nie miazgę) - dusimy aż woda  całkowicie odparuje. Dodajemy zmiażdżone ząbki czosnku, sól i pieprz i jeszcze chwilkę dusimy. Zdejmujemy z ognia, dodajemy serek ricotta i łączymy ze szpinakiem.  Kiedy makaron jest już ugotowany, dodajemy do niego masę szpinakową i delikatnie razem mieszamy. Jajka sadzone smażymy na patelni i nakładamy na porcje gorącego makaron ze szpinakiem.  Można oczywiście zapiec całość w piekarniku, ale ja wybrałam wersję szybszą i chyba łatwiejszą :) Smacznego! 