Obiad na życzenia męża, inspirowany (i mąż, i obiad) kuchnią Nigelli.  Przyrządzony przeze mnie, choć był moment - dlatego warto o tym wspomnieć - kiedy mąż chciał pomóc. Ale w kuchni wolę "ja siama", jak to powiada moja słodka trzylatka :) Przy okazji oglądania gazetki z Almy trafiłam na informację o konkursie... nie zastanawiałam się dlugo :) nie wymyślałam Bóg wie czego, po prostu pstryknęłam zdjęcie właśnie temu co akurat było na stole :)))  A do całego zamieszania potrzebowałam:  8 udek kurczaka kiełbaskę chorizo (małe lub chorizo pokrojone w plastry)  ok. 1/2 kg młodych ziemniaków (przekrojonych na pół) czerwoną cebulę suszone oregano     Na płaską blaszkę wlałam trochę oliwy. Maczałam w niej udka kurczaka i odwracałam skórą do góry. Cebulę obrałam i pokroiłam w piórka. Ziemniaki umyłam, podzieliłam na połówki i ułożyłam przeciętą stroną do blachy. Chorizo,ziemniaki i cebulę ułożyłam pomiędzy kurczaka. Część chorizo dałam na udka i posypałam oregano.     Włożyłam do rozgrzanego piekarnika i piekłam w temp. 220°C przez godzinę. W połowie pieczenia polałam kurczaka tłuszczem, który wytworzył się z chorizo.    Podałam z sałatą:  sałata strzępiasta pomidor ogórek młoda papryka oliwki     Sos do sałaty zrobiłam z 1 łyzki musztardy Dijon, 1 łyżki octu balsamicznego i kilku łyżek oliwy z oliwek.    Smacznego :)) 