Pyszne ciacho ananasowo - kokosowe to rarytas dla smakoszy kokosu i anansów. Połączenie lekkiego kremu z dodatkiem ananasa i kokosowego placka to idealne połączenie. Ciasta tego typu są bardzo reprezentacyjne i można je zajadać na codzień jak i na uroczystych przyjęciach. Zachęcam do wypróbowania, to stary przepis z mojego brulionu ! ﻿Składniki na biszkopt:  4 jajka 1/2 szklanki cukru kryształu 2 cukry waniliowe 1/2 szklanki mąki pszennej 1/4 szklanki mąki ziemniaczanej 1 płaska łyżeczka proszku do pieczenia szczypta soli  Składniki na placek kokosowy:  30 dag wiórków kokosowych (grube) 6 białek 1 szklanka cukru kryształu  Składniki na krem ananasowy:  1 puszka ananasów 1 budyń śmietankowy  1 kostka masła lub margaryny 1 szklanka cukru pudru 4 żółtka  Polewa czekoladowa:  1 gorzka lub mleczna czekolada  3-4 łyżki wody   Dodatkowo:  2 łyżeczki cukru kryształu  sok z połowy cytryny  2/3 szklanki ciepłej wody Biszkopt: białka ubić z szczyptą soli na sztywno, dodać cukry i nadal ubijać. Gdy cukier dobrze połączy się z białkami, dodać żółtka, wymieszać łyżką. Na końcu wsypywać stopniowo mąki przesiane z proszkiem do pieczenia, delikatnie i dokładnie wymieszać wszystkie składniki łyżką. Biszkopt piec w nagrzanym piekarniku 25-30 minut w temperaturze 180 stopni C. Placek kokosowy: białka ubić na sztywno, dodać cukier, następnie wiórki kokosowe i dokładnie wymieszać mikserem. Masę wyłożyć na blachę (blacha musi być wyłożona folią lub papierem do pieczenia), wyrównać. Piec w nagrzanym piekarniku na złoty kolor - ja piekłam 8 minut w temperaturze 190 stopni C w piekarniku ustawionym na grzałkę góra - dół. Po upieczeniu zdjąć zaraz folię lub papier do pieczenia. Krem ananasowy: na soku z ananasów ugotować budyń. Odlać pół szklanki soku, wymieszać z budyniem. Resztę soku zagotować. Na gotujący sok wlać zawartość szklanki - ja zmniejszam zawsze gaz lub odstawiam na chwilkę garnek, nie zrobią się dzięki temu krupki. Po wymieszaniu wstawić na mały ogień i gotować budyń tak około 3 minut, budyń wystudzić. Żółka utrzeć na parze z cukrem na puszystą masę, wystudzić. Kostkę masła lub margaryny zmiksować z masą jajeczną i z budyniem ananasowym, dokładnie wymieszać. Do gotowego kremu dodać pokrojone w kostkę ananasy, wymieszać łyżką. Ostudzony biszkopt można naponczować: ciepła woda + połowa soku z cytryny+ 2 łyżeczki cukru. Na biszkopt wyłożyć krem, na krem placek kokosowy, polać polewą czekoladową. Polewa czekoladowa: rozpuścić w kąpieli wodnej gorzką lub mleczną czekoladę z wodą. Smacznego! 