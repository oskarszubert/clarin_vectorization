Dzisiaj specjalne złociste bułeczki z dyni posypane słonecznikiem, źródło tutaj, polecam! ﻿Składniki:  1/2 szklanki puree z dyni 7 dag suchych drożdży lub 20 dag drożdży zwykłych 1/2 szklanki ciepłego mleka 3/4 łyżeczki soli 1 płaska łyżeczka cukru kryształu  1 żółtko 2,5 szklanki mąki pszennej (można dodać 1,5 szklanki mąki pszennej + 1 szklankę mąki kukurydzianej) słonecznik do posypania bułeczek jajko do posmarowania bułeczek  Mleko podgrzać, dodać cukier, puree z dyni, drożdże, wszystko wymieszać trzepaczką. Mąkę przesiać, dodać sól, dokładnie wymieszać. Do mąki dodać masę drożdżowo - dyniową,  żółtko, wymieszać na jednolitą masę. Ciasto wyrabiać podsypując mąką (żeby ręce nam się nie kleiły). Przykryć czystym ręcznikiem i odstawić w ciepłe miejsce, aby podwoiło swoją objętość. Wyrośnięte ciasto jeszcze raz wyrobić rękoma, podzielić na 10 części i z każdej części uformować bułeczkę. Każdą bułeczkę posmarować rozmąconym jajkiem i posypać słonecznikiem. Bułki ułożyć na posmarowanej olejem lub podsypanej mąką blasze, zostawić do wyrośnięcia na około 30 minut. Na koniec włożyć do nagrzanego piekarnika i piec w temperaturze 200 stopni około 15 ﻿minut. Smacznego ! 