Na urodziny mojej kochanej mamy upiekłam tort malinowy z bitą śmietaną według własnego pomysłu, pozdrawiam ;-)  Składniki na biszkopt:   6 jajek  1 szklanka cukru kryształu  1,5 szklanki mąki pszennej, w tym 3 łyżki mąki ziemniaczanej  2 łyżeczki proszku do pieczenia 2 cukry waniliowe  Dodatkowo:   1 szklanka soku malinowego - 200 ml gęsty dżem malinowy - 1 średni słoik śmietana kremówka 30 %  - 0,5 litra 2 śmietan - fixy galaretka malinowa do dekoracji najlepiej użyć świeżych malin (1 koszyczek), jeśli nie mamy możemy użyć gęstego dżemu malinowego (mój był trochę za rzadki)  Białka ubić na sztywno, dodać cukier i nadal ubijać. Do żółtek dodać szczyptę soli, wymieszać. Do piany dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, wymieszać delikatnie łyżką. Ciasto wylać do wysmarowanej tłuszczem tortownicy. Włożyć do nagrzanego piekarnika i piec około 40 minut w temperaturze 180 °C. Na koniec sprawdzić patyczkiem czy ciasto jest dobre.  Gdy ostygnie przekroić biszkopty na 3 części. ﻿ Każdą krążek naponczować sokiem malinowym. Następnie pierwszy i środkowy krążek posmarować grubo gęstym dżemem malinowym. Galaretkę malinową rozpuścić w szklance gorącej wody, schłodzić.  Śmietanę ubić na sztywno, dodać tężejącą się galaretkę malinową, śmietan - fixy, dokładnie zmiksować dla dokładnego połączenia składników. Każdą część oraz boki smarować bitą śmietaną, wyrównać. Aby nie było fałdek na torcie nóż maczać w gorącej wodzie i smarować tort. Tort udekorować malinami lub dżemem malinowym według własnego pomysłu.  Smacznego ! 