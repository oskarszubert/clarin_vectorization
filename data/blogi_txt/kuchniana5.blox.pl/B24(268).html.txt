Sałatka gyros to jedna z ulubionych sałatek mojego męża. Przygotowuję ją bardzo często, bo jest oryginalna, pyszna i łatwa. Lubimy to połączenie usmażonego kurczaka, cebulki, kapusty pekińskiej z majonezem i keczupem. Po prostu pychotka! Czasami robię inną wersję tej sałatki, dodaję wtedy do kurczaka przyprawę curry.  Składniki (na 6 osób):  3-4 filety z kurczaka puszka kukurydzy słoik ogórków konserwowych kapusta pekińska  1 łyżeczka przyprawy gyros majonez  keczup  olej  pęczek koperku sól, pieprz   Piersi kurczaka pokroić w kostkę, oprószyć przyprawą gyros,usmażyć na oleju. Kukurydzę wyłożyć z puszki,odsączyć. Kapustę pekińską pokroić, lekko posolić żeby zmiękła. Ogórki pokroić w talarki, cebulę w krążki (można sparzyć).  Układać warstwowo sałatkę w następujący sposób: usmażony kurczak majonez cebula keczup ogórki majonez kukurydza keczup kapusta pekińska majonez z posiekanym koperkiem Dodatkowo każdą warstwę trzeba posolić i popieprzyć według uznania. Można posypać wierzch sałatki koperkiem. Smacznego ! 