Ciasto z Kubusiem jest godne polecenia! Proste, super dobre, pięknie się prezentuje i w mig znika z talerza, pycha! Składniki na biszkopt:  6 jajek 1 1/2 szklanki mąki, w tym 3 łyżki mąki ziemniaczanej 1 szklanka cukru 1 cukier waniliowy 2 łyżeczki proszku do pieczenia szczypta soli﻿  Dodatkowo  1 duża butelka soku "Kubuś" (1 litr) 2 budynie śmietankowe 0,5 litra śmietany kremówki 30 % 2 cukry waniliowe 2 galaretki pomarańczowe rozpuszczone w 1/2 litra wody albo 2 łyżki żelatyny rozpuszczonej w 1/2 szklanki wody biała lub gorzka czekolada Białka ubić na sztywno, dodać szczyptę soli, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Ciasto wylać do wysmarowanej tłuszczem prostokątnej formy. Włożyć do nagrzanego piekarnika i piec około 25 minut w temperaturze 170 °C.﻿ Po wystudzeniu przekroić biszkopt na pół. Ugotować krem budyniowy na Kubusiu. Odlać szklankę soku, resztę zagotować. W odlanym soku wymieszać 2 budynie, jeśli będą grudki przelać przez sitko. Na gotujący sok wylać zawartość szklanki. Zmniejszyć gaz i energicznie mieszać, aż zrobi się budyń. Mieszać jeszcze budyń na małym ogniu około 2 minut. Ciepły budyń wlać na biszkopt, przykryć drugą połową biszkoptu.  Galaretkę rozpuścić w 1/2 litra gorącej wody, wystudzić (albo żelatynę w 1/2 szklanki wody). Śmietanę ubić na sztywno z cukrem waniliowym, na koniec wlać chłodną żelatynę rozpuszczoną w wodzie albo tężejącą się galaretkę, wymieszać. Całość wlać na biszkopt. Na wierzch zetrzeć czekoladę.  Smacznego! 