Moja pierwsza zupa na blogu:-) Postanowiłam ugotować kapuśniak z kapusty kiszonej. U mnie w domu kapusty kiszonej dostatek, ponieważ razem z mamą kisimy ją co roku. Domownicy ją lubią, szczególnie tata i bez kapuśniaka się nie obędzie:-) Przepis na tą zupę pochodzi ze starej książki kucharskiej i jest w 100 % sprawdzony, polecam! Składniki:  30 dkg kapusty kiszonej 20 dkg ziemniaków 5 dkg cebuli 20 dkg marchwi 2 l wody 1 ząbek czosnku 1 kostka przyprawy do zup 1/2 liścia lauroweg0 sól, pieprz Cebulę obrać, drobno posiekać i zrumienić na dużej patelni, dodać pokrojoną kiszoną kapustę i dusić pod przykryciem 8 - 10 minut często mieszając. Po zagotowaniu w czasie duszenia odkryć na  2-3 minuty, następnie dusić pod przykryciem. Ziemniaki i marchewkę umyć, obrać, opłukać, pokroić w cienkie talarki, które wrzucić do wrzącej wody i gotować około 10 minut. Następnie dodać do nich kapustę i cebulę, gotować jeszcze około 5 minut. Pod koniec gotowania dodać kostkę przyprawy do zup, dodać szczyptę pieprzu, czosnek roztarty z solą, liść laurowy i, jeśli potrzeba, sól do smaku. Czas wykonania zupy około 35 minut. Smacznego ! 