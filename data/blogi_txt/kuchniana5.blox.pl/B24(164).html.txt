Bigos z cukinii i kapusty to moja następna propozycja biorąca udział w akcji "CUKINIOWY SIERPIEŃ 2010", pyszotka:-)  Składniki na 6 osób:   4 średnie cukinie  1 kg zwykłej kiełbasy  0,5 kg cebuli  przecier pomidorowy lub 4 pomidory  1 główka kapusty  6 łyżek keczupu  olej do smażenia  3 ząbki czosnku  5 łyżek wody sól, pieprz    Cukinię  obrać, wykroić miąższ z pestkami, pokroić w drobną kostkę, posolić  (cukinia puści sok i zmięknie, później odcedzić). Pokrojoną w kostkę  cebulę i kiełbasę zeszklić na oleju, wrzucić do rondla. Kapustę pokroić, wrzucić na wrzątek, gotować do miękkości.  Ostudzić, kapustę wycisnąć, można drobniej pokroić.   Oddzielnie na odrobinie oleju uprażyć cukinię, dodać wodę, musi lekko  się rozgotować (tak około 10 minut). Wszystkie składniki połączyć razem,  na koniec dodać pomidory (albo przecier pomidorowy) oraz keczup.  Doprawić solą i pieprzem, dokładnie wymieszać. Dusić jeszcze około 10 minut. Wyłączyć palnik, na koniec dodać starty czosnek, wymieszać, gotowe! Smacznego:-) 