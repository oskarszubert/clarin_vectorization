Polecam przepis na czarne porzeczki w cukrze. Jeśli lubicie zaprawiać zachęcam do przygotowania, banalnie prosta receptura. Porzeczki w taki sposób przygotowane są rewelacyjne na przeziębienie. W moim przypadku sprawdziły się w czasie ciąży, bardzo dobre także do herbaty, do deserów typu kisiel, budyń :-), pozdrawiam. Składniki:   5 kg czarnych porzeczek  cukier kryształ (proporcja na oko - ja daję do każdego słoika 3 łyżki cukru)  Porzeczki obrać, umyć. Słoiki i nakrętki wyparzyć. Przygotować garnek, kociołek (ja spód kociołka wykładam nakrętkami i na nich stawiam słoiki). Porzeczki wrzucić do słoików tak do 3/4 wysokości słoika.  Wsypać cukier i ponownie dopełnić słoiki porzeczkami. Dopasować nakrętki, zamknąć słoiki, ułożyć je w kociołku (wlać wodę do 3/4 wysokości słoika), gotować 15 minut na wolnym ogniu. Po tym czasie słoiki wyłożyć, gorące układać do góry nogami (tak na 10 minut), na koniec słoiki z powrotem postawić nakrętką do góry, gotowe! Smacznego! ﻿ 