Świderki w sosie pomidorowym to moja propozycja obiadowa. Na pewno będą smakować miłośnikom makaronów i pomidorów, proste i szybkie danie! Polecam również dbającym o linię, pozdrawiam :-) ﻿Składniki:  opakowanie brązowego makaronu świderki 2 łyżki oliwy z oliwek 2 średnie cebule 3 ząbki czosnku 4-5 pomidorów 150 ml śmietanki sól, pieprz pietruszka (może być bazylia lub koperek)  Podgrzać oliwę na patelni na małym ogniu. Cebulę i obrane pomidory pokroić w kostkę. Cebulę smażyć na oliwie przez 5 minut. Dodać pokrojone pomidory, wszystko wymieszać, posypać solą i pieprzem, dusić na średnim ogniu pod przykryciem około 20 minut, mieszając od czasu do czasu.  Pod koniec gotowania wlać śmietankę, wymieszać. Wyłączyć gaz, dodać starty czosnek, doprawić jeszcze solą i pieprzem, wymieszać.  Makaron ugotować al dente, odcedzić, wyłożyć na talerz, polać sosem, udekorować pietruszką (można makaron wymieszać z sosem). Smacznego ! 