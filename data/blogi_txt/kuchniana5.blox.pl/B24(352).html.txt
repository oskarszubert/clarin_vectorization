Na 34 rocznicę ślubu moich rodziców zrobiłam tort czekoladowy. Przepis na masę czekoladową zaczerpnęłam z strony wielkie żarcie. Z masy wychodzi dość dużo kremu, wystarczy na duży tort. Tort jest mocno czekoladowy, polecam! Składniki na biszkopt:  6 jajek 1 szklanka cukru 1 1/2 szklanki mąki pszennej w tym 2 łyżki kakao i 2 łyżki mąki ziemniaczanej 2 łyżeczki proszku do pieczenia 1 łyżka oleju   2 łyżki wody  Składniki na masę czekoladową:   2 gorzkie czekolady 2 łyżki kakao 1 łyżeczka kawy rozpuszczalnej 3 łyżki mąki pszennej 3 łyżki mąki ziemniaczanej 1/2 litra mleka 1/3 szklanki mleka 25 dag masła lub margaryny 2 małe żółtka  1 szklanka cukru kryształu  Składniki na masę z białej czekolady:   25 dag masła lub margaryny 22,5 dag białej czekolady stopionej w kąpieli wodnej i ostudzonej 1 szklanka przesianego cukru pudru cukier waniliowy szczypta soli Dodatkowo:    puszka brzoskwiń  3 -4 kieliszki spirytusu  pół szklanki ciepłej wody  sok z połowy cytryny  Białka ubić, dodać cukier i nadal ubijać. Do żółtek dodać łyżkę oleju, wymieszać. Gdy piana będzie sztywna dodać żółtka z olejem i delikatnie wymieszać łyżką. Następnie dodać mąkę pszenną, mąkę ziemniaczaną, kakao i proszek do pieczenia. Delikatnie wymieszać, na koniec dodać 2 łyżki wody. Ciasto wylać do wyłożonej papierem do pieczenia tortownicy. Włożyć do nagrzanego piekarnika i piec około 30-35 minut w temperaturze 180 °C. Czekolady rozpuścić z 3 łyżkami wody. Kakao i mąki wymieszać w 1/3 szklanki mleka, resztę mleka zagotować z cukrem i wlać do czekolady, zagotować. Wlać kakao z mąkami i wsypać kawę rozpuszczalną, ugotować budyń, ostudzić. Masło utrzeć z żółtkami, partiami dodawać zimny budyń. Wstawić na 1 godzinę do lodówki. Biszkopt przekroić na 3 części. Każdą część naponczować spirytusem połączonym z ciepłą wodą i sokiem z cytryny. Każdy krążek smarować masą czekoladową, na pierwszy i drugi ułożyć pokrojone brzoskwinie.  Torta wykończyć masą czekoladową z każdej strony, na wierzchu ozdobić masą z białej czekolady według uznania.  Smacznego! 