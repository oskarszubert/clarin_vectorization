Dzisiaj Popielec, dla większości z nas dzień w którym nie jemy mięsa. Proponuję Wam zatem śledzie w occie według receptury mojej babci. Śledzie są kruche, nie za ostre ani za kwaśne. Cały sekret tkwi w zalewie, którą przygotowuję zarówno dla śledzi jak i dla ogórków konserwowych. Polecam, będą Wam smakowały! Składniki:  1 kg śledzi (matiasy) 3 cebule 3 marchewki rodzynki (mogą być, ale nie muszą) suszone owoce (mogą być, ale nie muszą)  Zalewa:  2 l wody 0,75 l octu 35 dkg cukru liść laurowy ziele angielskie pieprz gorczyca  Śledzie namoczyć w wodzie – minimum pół dnia. Odsączyć, pokroić w dość duże kawałki. Cebulę i marchewkę pokroić w krążki, sparzyć gorącą wodą. Można dodać rodzynki i suszone owoce. Składniki na zalewę zagotować, można dodać jeszcze 6 dkg soli (ja nie dodaje, bo śledzie matiasy są słone).  Układać warstwami w słoiku lub w szklanej misce: śledzie cebula marchewka rodzynki  suszone owoce (i tak na przemian)   Na koniec zalać zimną zalewą, jeśli układamy w słoiku zakręcić słoik. Śledzie muszą stać minimalnie 1 dzień. Smacznego ! 