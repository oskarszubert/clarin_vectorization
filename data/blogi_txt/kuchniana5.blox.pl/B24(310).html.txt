Dzisiaj na moim blogu hit pomidorowy. To sok z czerwonych pomidorów, który przygotowuję co roku na przełomie sierpień- wrzesień. Można go pić, ale także można dodawać do sosów, spaghetti, bigosu czy gołąbków. Nie ma nic lepszego, przepis pochodzi z zeszytu mojej mamy:-) Samo zdrowie, gorąco polecam! Składniki na 10 litrowych słoików:   8 kg pomidorów  sól, pieprz kwasek cytrynowy   Pomidory sparzyć wrzątkiem, ściągnąć skórkę. Następnie przekręcić przez maszynkę, sok wlać do garnka. Doprawić solą i pieprzem według uznania. Dodać kwasek cytrynowy, który spowoduje, że pomidory nie stracą koloru. Masę pomidorową gotować pół godziny. Od czasu do czasu mieszać, żeby się nie przypaliło. Można gotować dłużej, wtedy odparuje więcej wody i sok będzie bardziej gęsty. Przygotować słoiki. Ja zawsze myję je w zmywarce albo wyparzam w piekarniku. Gorący sok pomidorowy wlewać do słoików, każdy dokładnie zakręcić, słoiki przewrócić do góry nogami i czekać, aż wystygną. Nie trzeba pasteryzować, trzymają cały rok. Smacznego:-) 