Jeśli macie w swojej szafie zapas musli, a chcecie upiec coś dobrego, skorzystajcie z przepisu na ciasteczka z musli. Ciastka te są przede wszystkim pyszne, zdrowe, nie za słodkie. Piekę je często bo są szybkie i łatwe w przygotowaniu. W sam raz dla tych co są na diecie, bo zawierają dużo błonnika.  Składniki:  185 g masła (rozpuścić)  1 szklanka musli 1 szklanka wiórków kokosowych  1 szklanka płatków owsianych 1/2 szklanki mąki  1/4 łyżeczki proszku do pieczenia  1/4 łyżeczki sody oczyszczonej 70 g brązowego cukru (ja dodaję większą połowę szklanki białego cukru)  1/4 szklani ziaren sezamu (ja zamiast sezamu dodaję pół szklanki zmielonego siemienia lnianego) 1 łyżka miodu 1roztrzepane jajko   Wszystkie suche składniki wymieszać. Rozpuścić masło. Roztrzepać jajko, dodać miód. Wszystko wymieszać.  Formować kulki wielkości orzecha włoskiego, kłaść na blasze w sporych odstępach, spłaszczyć łyżką. Piec 15 minut w temperaturze 170 stopni C. Ciastka ostudzić (będą miękkie). Ostudzone ciastka ułożyć na talerzu.  Ciastka te są nie tylko pyszne ale i zdrowe:-) Ja dodaję do nich bardzo często pestki słonecznika, żurawinę, rodzynki oraz suszone owoce . Samo zdrowie, polecam!   Smacznego ! 