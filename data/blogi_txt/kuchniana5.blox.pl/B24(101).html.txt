Fale Dunaju dołączam do akcji jabłkowej. To bardzo popularne i lubiane ciasto z owocami, kremem i polewą czekoladową. Super się prezentuje i jest bardzo proste. Ja najbardziej lubię je z jabłkami, gorąco polecam!    Składniki na ciasto:   kostka masła lub margaryny  6 jaj  2 szklanki mąki pszennej  1 szklanka cukru pudru  cukier waniliowy  olejek rumowy  2 łyżki kakao  2 łyżeczki proszku do pieczenia  6-7 jabłek    Składniki na krem: kostka masła lub margaryny  1/2 l mleka  1/2 szklanki cukru kryształu  2 łyżki mąki ziemniaczanej  2 łyżki mąki pszennej cukier waniliowy  Składniki na polewę:   1/2 kostki margaryny szklanka cukru pudru  2 łyżki kakao  2 łyżki wody albo gotowa polewa lub starta na tarce gorzka czekolada   Masło dobrze utrzeć z cukrem, dodać żółtka, olejek rumowy, resztę składników i na koniec pianę z białek. Jedną część wyłożyć na blachę, a do drugiej dodać kakao. Utrzeć.   Na ciasto jasne wyłożyć ciasto ciemne, a na sam wierzch rozłożyć jabłka.  Piec około 45 minut w temperaturze 180-190 stopni C. Z mleka, cukru, cukru waniliowego, mąki ziemniaczanej i pszennej  ugotować budyń. Ostudzony dodawać stopniowo do utartej margaryny. Polewa: do garnka wsypać cukier puder, kakao, dodać 2 łyżki wody i margarynę. Zagotować, wystudzić.  Przekładanie ciasta: ciasto - krem -  polewa. Smacznego:-) 