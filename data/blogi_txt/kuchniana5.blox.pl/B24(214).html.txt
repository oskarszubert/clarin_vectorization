Przedstawiam pasztet własnej roboty, z przepisu mojej teściowej. Pasztet domowy nadaje się jako przekąska na imprezkę, możecie też obłożyć nim kanapkę. Polecam ten przepis, jest wypróbowany. Mam nadzieję, że przypadnie Wam do gustu! Składniki:  4 udka 1 kg podudzi 1 golonka z indyka 40 dkg wątróbki drobiowej 0,5 kg wieprzowiny 25 dkg słoniny lub boczku 2 cebule 1 pietruszka 1 marchew pół selera ziele angielskie - 8 sztuk liść laurowy - 3 sztuki sól, pieprz  Mięso włożyć do garnka zalać wodą, dodać obrane warzywa: cebule, marchewkę, pietruszkę i selera. Wrzucić ziele angielskie, liść laurowy, doprawić solą i pieprzem. 10 minut przed końcem gotowania wrzucić do rosołu słoninę lub boczek, aby nie były surowe. Wątróbkę usmażyć na maśle. Następnie mięso, słoninę i wątróbkę przepuścić przez maszynkę dwa razy. Do pierwszego mielenia dodać 3 ząbki czosnku. Wymieszać wszystkie zmielone składniki, doprawić według uznania. Na koniec odlać trochę rosołu, wlać do farszu, dokładnie wymieszać. Piec, aż się zrumieni w temperaturze 200 stopni C. Smacznego ! 