Witam po długiej przerwie spowodowanej niedyspozycją zdrowotną. Mam nadzieję, że odrobię zaległości:-), mam sporo nieopublikowanych przepisów. Dzisiaj przedstawiam muffiny z wiśniami, które upiekłam na początku wakacji. Polecam, skorzystałam z przepisu pani Ewy Wachowicz, link tutaj, pozdrawiam! Składniki:  1 szklanka wiśni 2 szklanki mąki 2/3 szklanki cukru 3/4 szklanki maślanki 1 duże jajko 1/3 szklanki mleka 1/3 kostki masła po łyżeczce sody oczyszczonej i proszku do pieczenia płatki migdałowe (ja nie dałam) łyżeczka przyprawy korzennej do pierników cukier puder do dekoracji  Piekarnik rozgrzać do temperatury 190°C. Wydrylowane wiśnie odsączyć na sicie. W jednej misce wymieszać składniki suche: mąkę, cukier, przyprawę korzenną, proszek do pieczenia i sodę oczyszczoną.  W drugim naczyniu połączyć składniki mokre: jajko, maślankę, mleko oraz uprzednio roztopione i wystudzone masło. Gotową masę przelać do miski z suchymi składnikami, dodać wiśnie i dużą garść płatków z migdałów. Wymieszać - ciasto na muffinki powinno mieć nieco grudkowatą konsystencję!  Formę do muffinek lub specjalne papierowe papilotki napełnić masą do 3/4 wysokości. Piecz około 25 minut, po wystudzeniu posypać cukrem pudrem.﻿ ﻿ Smacznego!﻿ 