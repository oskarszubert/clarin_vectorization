Zupa pomidorowa smakuje o każdej porze roku. Lekka, orzeźwiająca, dodająca witalności, nadaje się na obiad jak i na przekąskę w trakcie dnia. Taką zupę robiła moja babcia, gorąco polecam! Składniki:  25 dkg mięsa z kością albo kurczaka 3 litry zimnej wody włoszczyzna: 2 marchewki, pietruszka, pół selera, mały por puszka koncentratu pomidorowego (220 g) 1 łyżeczka jarzynki do mięs sól, pieprz pół paczki makaronu albo paczka ryżu  śmietana  Mięso umyć, włożyć do garnka, zalać zimną wodą i zagotować. Po zagotowaniu zmniejszyć ogień, garnek przykryć. Gotować około 30 minut. Następnie dodać do wywaru obraną i opłukaną włoszczyznę, jarzynkę, sól i szczyptę pieprzu. Gotować do czasu, aż mięso i jarzyny będą miękkie (około 30 minut). Wywar przecedzić i wymieszać z koncentratem pomidorowym. Zupę gotować jeszcze przez 3 -5 minut. Jeśli ktoś lubi można zaprawić zupę śmietaną. Podawać z makaronem lub ryżem, można posypać koperkiem lub natką pietruszki. Zamiast na wywarze z mięsa zupę możesz przygotować na kostkach bulionowych, a w sezonie koncentrat dobrze jest zastąpić przecierem ze świeżych pomidorów (1 kg).  Smacznego ! 