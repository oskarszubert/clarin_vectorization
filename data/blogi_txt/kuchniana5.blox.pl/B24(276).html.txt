Wiosny za bardzo nie widać, więc na pocieszenie przygotowałam sałatkę wiosenną. Bardzo szybka i prosta sałatka, szczególnie wtedy kiedy pojawią się u Was niespodziewani goście, polecam! Składniki:pęczek rzodkiewki2 ogórki zieloneszczypiorek2 jajkapomidor10 dag żółtego serapuszka fasoli czerwonejmajonez - pół słoiczka2-3 łyżki kwaśnej śmietany (można dodać, ale nie trzeba)sól, pieprz Rzodkiewkę umyć, pokroić w kostkę. Ogórka i pomidora obrać, pokroić w kostkę. Szczypiorek drobno posiekać, ser żółty pokroić, fasolkę wyłożyć z puszki i odsączyć. Jajka ugotować na twardo, ostudzić i pokroić w większą kostkę. Majonez połączyć z śmietaną, doprawić solą i pieprzem. Wszystkie składniki dokładnie wymieszać z majonezem, gotowe ! Smacznego:-) 