Dzisiaj "Dzień zakochanych", więc nie może zabraknąć walentynkowego deseru. Proponuję prosty i szybki deser składający się z musu truskawkowego i kremu jogurtowo - galaretkowego, bardzo dobry, zachęcam do przygotowania :-) Składniki (na 8 pucharków):  2 galaretki truskawkowe 2 - 3 łyżki cukru pudru 800 ml jogurtu naturalnego 40 dag truskawek - świeżych lub mrożonych 2 kostki gorzkiej czekolady lub 1 łyżeczka kakao 2 szklanki wrzącej wody  ﻿Truskawki umyć, usunąć szypułki - mrożone wcześniej rozmrozić. Truskawki zasypać cukrem pudrem, dokładnie zblenderować, aż powstanie mus. Galaretki rozpuścić w 2 szklankach wrzącej wody, dobrze wymieszać, schłodzić. Do każdego pucharka na spód wyłożyć mus truskawkowy. Jogurt wymieszać mikserem, lekko spienić, wlać schłodzoną galaretkę (nie tężejącą), wymieszać, poczekać chwilę, aż się zetnie, wyłożyć do każdego pucharka, wyrównać. Na koniec posypać startą czekoladą lub kakao. Smacznego ! ﻿ 