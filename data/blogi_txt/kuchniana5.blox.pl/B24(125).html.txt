Przedstawiam przepis na pyszne, chrupiące kokosanki. Skorzystałam z przepisu Pauliny, źródło tutaj. Przepis jest prosty i szybki w wykonaniu. Jeśli macie spory zapas białek zachęcam do wypróbowania. Ja zrobiłam kokosanki z podwójnej porcji i znikły w mig :-). Kokosanki biorą udział w akcji: "Kokosowo", pozdrawiam. Składniki:  200 g wiórków kokosowych 50 g masła 3/4 szklanki cukru 3 łyżki mleka - opcjonalnie 2 białka 2 łyżeczki mąki ziemniaczanej szczypta soli  Masło rozpuścić w garnku, dodać cukier, mieszać tak długo, aż się rozpuści, trzymać na niewielkim ogniu. Dodać mleko (opcjonalnie - ja dałam) - dodać wtedy gdy masa jest dość gęsta. Dodać wiórki kokosowe, wymieszać, schłodzić. Do schłodzonych wiórków kokosowych dodać pianę ubitą na sztywno ze szczyptą soli, wymieszać, na koniec wsypać mąkę ziemniaczaną i wszystko jeszcze raz dokładnie połączyć. Łyżką lub ręką nakładać ciasteczka na blachę wyłożoną papierem do pieczenia. Piec 15 minut w temperaturze 180 stopni C na złoty kolor. Po upieczeniu ostudzić kokosanki i złożyć na talerz. Z podwójnej porcji wyszły mi 3 duże blachy, takie z piekarnika. ﻿ Smacznego!﻿ 