 Wczoraj na deser zrobiłam zdrowego truskawkowo - herbatnikowego przekładańca. Przepis zaczerpnięty z przepisów Nigelli Lawson.Trochę go zmodyfikowałam, bo nie miałam malin i jogurtu greckiego. To pyszny i sycący deser.  Polecam go szczególnie osobom dbającym o linię! Składniki:  około 1 kg truskawek  (lub malin - świeże lub mrożone) połowa paczki herbatników (albo ciasteczek owsianych) duży jogurt naturalny (w oryginale jogurt grecki) cukier waniliowy 5 łyżeczek cukru pudru Truskawki umyć, zmiksować. Jeśli mamy owoce mrożone, należy wyjąć je pół godziny przez robieniem deseru z zamrażarki. Następnie zasypać je cukrem pudrem i poczekać chwilkę. Truskawki powinny zacząć się rozmrażać, wtedy należy je zmiksować lub rozgnieść, żeby powstała papka. Rozkruszyć herbatniki, ja wkładam do woreczka i rozbijam wałkiem. Jogurt naturalny wymieszać z cukrem waniliowym. Do pucharków nakładać na przemian: zmiksowane owoce, jogurt naturalny, rozkruszone herbatniki. Udekorować herbatnikiem.  Smacznego ! 