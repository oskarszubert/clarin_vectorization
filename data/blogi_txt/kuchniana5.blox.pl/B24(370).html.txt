Moja ostatnia propozycja do akcji grillowej, tym razem tzaziki czyli grecka sałatka z ogórków. Ja robię tzaziki z twarogiem, są pyszne i pasują do wszystkich dań z grilla, polecam!  Składniki: 2 duże ogórki  6 ząbków czosnku  sól, pieprz  pęczek koperku jogurt naturalny  5o dag twarogu   Ogórki obrać ze skórki, pokroić w drobną kostkę, posolić, pozostawić jakiś czas na sitku i później odcisnąć. Koperek posiekać, czosnek zetrzeć na tarce. Ser rozetrzeć łyżką albo przekręcić przez maszynkę, dodać jogurt (ilość według uznania), doprawić solą i pieprzem, dokładnie wymieszać.  Do masy twarogowej dodać ogórki, czosnek i koperek, wszystkie składniki połączyć, odstawić do lodówki na godzinę, gotowe! Smacznego:-) 