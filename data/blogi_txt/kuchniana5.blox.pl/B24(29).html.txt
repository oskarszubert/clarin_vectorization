Bardzo lubię piec bułki i chleby:-) Postanowiłam tym razem wypróbować przepis na bułeczki pszenne. Wyszły pyszne, chrupiące, najlepiej smakują wyjęte prosto z pieca z masłem, mniam! Składniki:  15 dag drożdży 1-2 łyżki cukru kryształu 1-2 szklanki ciepłej wody 5 szklanek mąki pszennej 3 łyżki oliwy 1-2 łyżeczki soli  Z drożdży, cukru, paru łyżek mąki, szklanki wody zrobić rozczyn. Mąkę przesiać, dodać sól, dobrze wymieszać drewnianą łyżką. Do mąki dodać wyrośnięty rozczyn, wlać resztę wody, zagnieść ciasto i zacząć wyrabiać. Pod koniec dodać oliwę, wyrabiać ciasto, aż do momentu gdy będzie odchodzić od miski. Następnie ciasto odstawić do wyrośnięcia na minimum 20 minut (ciasto musi podwoić swoją objętość). Gdy ciasto wyrośnie uformować bułki i znowu odstawić, na minimum 15 minut. Górę bułek posmarować żółtkiem rozbełtanym z odrobiną wody. Piec 20 minut w temperaturze 200 stopni C (ja piekę z termoobiegiem). Smacznego! 