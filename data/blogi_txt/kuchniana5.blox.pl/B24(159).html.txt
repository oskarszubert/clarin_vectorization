Zawsze przygotowałam kurczaka w tradycyjny sposób. Parę dni temu otrzymałam przepis od koleżanki Wandy. Kurczak smakował naprawdę dobrze, miał słodkawy smak i czuć było nutę cytrynową. Poza tym mięso było bardzo delikatne i sprężyste. Na drugi dzień smakuje jeszcze lepiej, na pewno zrobię go jeszcze nie jeden raz, polecam!  Składniki:  2 średnie kurczaki piwo cytrynowe ziele angielskie liść laurowy kilka goździków 4-5 ząbków czosnku sok z całej cytryny sól, pieprz  przyprawa do mięsa Knoor (czerowna) olej lub masło   Kurczaka należy przygotować dzień wcześniej, piec następnego dnia. Kurczaka podzielić na części, oprószyć solą, pieprzem i przyprawą do mięsa. Następnie obrać czosnek, zetrzeć na tarce, natrzeć mięso. Wycisnąć sok z całej cytryny, wszystko wymieszać. Ułożyć porcje kurczaka w misce. Dodać liść laurowy, ziele angielskie, kilka goździków. Całość zalać piwem cytrynowym, przykryć folią i włożyć na noc do lodówki. Piec kurczaka w rondlu około 40 minut pod przykryciem, a później zdjąć przykrycie by kurczak nabrał rumieńca i miał chrupiącą skórkę. Smacznego ! 