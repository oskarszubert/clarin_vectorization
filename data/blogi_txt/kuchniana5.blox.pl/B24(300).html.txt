Na moje urodziny upiekłam sernik z brzoskwiniami. Sernik jest pyszny, przepis sprawdzony. Wypróbujcie, nie będziecie żałować! Ciasto:  3 szklanki mąki 3 łyżeczki proszku do pieczenia 1 kostka masła lub margaryny 3 łyżki cukru 5 żółtek  Masa serowa: 1,5 kg sera  6 żółtek 1 budyń śmietankowy 2 łyżki mąki ziemniaczanej 1 szklanka cukru pudru 1 kostka masła lub margaryny  skórka pomarańczowa  Dodatkowo:  puszka brzoskwiń Mąkę przesiać z proszkiem do pieczenia, dodać kostkę masła lub margaryny, cukier i 6 żółtek (6 białek odstawić na pianę). Z wymienionych składników należy wyrobić ciasto. Podzielić ciasto, 3/4 jego części rozłożyć na blasze. Pozostałe ciasto dobrze schłodzić w lodówce. Przygotować masę serową. Żółtka zmiksować z cukrem pudrem na kogel -mogel. Kostkę masła lub margaryny rozetrzeć, dodać masę jajeczną, wymieszać. Dodać ser (może to być twaróg - wtedy trzeba go zmielić albo dodać gotową masę serową już przygotowaną pod sernik), wymieszać. Następnie wsypać budyń śmietankowy, mąkę ziemniaczaną, skórkę pomarańczową i wymieszać. Na koniec ubić pianę z 6 białek, dodać szczyptę soli żeby była sztywna. Pianę dodać do masy serowej i delikatnie wymieszać łyżką. Przygotowaną masę serową rozłożyć na surowym cieście. Na ser wyłożyć odsączone brzoskwinie (układać do góry nogami). Następnie ubić pianę z 5 białek, dodać szczyptę soli. Ułożyć pianę na brzoskwiniach. Na wierzch zetrzeć na tarce schłodzoną resztę ciasta.  Włożyć sernik do piekarnika nagrzanego do 100 stopni C, w trakcie pieczenia zwiększyć temperaturę do 200 stopni C. Piec sernik około godziny. Żeby placek się nie spalił trzeba przykryć papierem.     Smacznego ! 