Ciasto o wdzięcznej nazwie "delicja" zagościło na moim stole. Przepis dostałam od mamy mojego męża, pyszne :-), gorąco zachęcam do wypróbowania! Biszkopt:  5 jaj 25 dag cukru 3 budynie śmietankowe 1 łyżka mąki 1 mały proszek do pieczenia Krem:  1/2 litra mleka 2 budynie waniliowe﻿ 1/2 szklanki cukru pudru 25 dag masła lub margaryny  Polewa czekoladowa:  tabliczka gorzkiej czekolady 2 łyżki cukru pudru 3 łyżki wody łyżka masła - wszystkie składniki rozpuścić  Dodatkowo:  słoik marmolady puszka brzoskwiń 1/2 kg mandarynek bakalie (opcjonalnie) 2 galaretki pomarańczowe  Żółtka oddzielić od białek. Białka ubić na sztywno ze szczyptą soli, dodać cukier i jeszcze ubijać. Żółtka, przesianą mąkę, proszek do pieczenia i budynie wrzucić do piany i delikatnie wymieszać łyżką. Ciasto wyłożyć na blachę wyłożoną papierem do pieczenia, piec 25 minut w temperaturze 180 stopni C. Ostudzony biszkopt przekroić na pół (jeśli chcecie można naponczować biszkopt dowolnym ponczem, np. wodą z cytryną i cukrem waniliowym).  Przygotować krem: mleko zagotować, odlać szklankę mleka, w którym rozpuścić budynie (nie może być grudek). Na gotujące się mleko (ustawić mały ogień) wlać zawartość szklanki, mieszać energicznie, aż zrobi się budyń. Trzeba uważać, żeby nie zrobiły się grudki, budyń mieszać jeszcze na małym ogniu tak około 2 minut, musi stracić swoją surowość. Ostudzony budyń zmiksować dokładnie z masłem i cukrem pudrem na puszystą masę. Brzoskwinie osączyć z zalewy, każdą przekroić na pół, mandarynki obrać. Galaretki rozpuścić w 2 szklankach gorącej wody, ostudzić do całkowitego stężenia. Pierwszy placek posmarować marmoladą, na to wyłożyć połowę kremu, na krem ułożyć brzoskwinie, na to położyć resztę kremu. W drugiej części biszkoptu wyciąć literatką kółka. Biszkopt położyć na krem, przycisnąć. W każdy otwór włożyć kawałek mandarynki (można włożyć bakalie) i zalać cały placek tężejącą się galaretką. Włożyć placek do stężenia, następnie wycięte kółka ponakładać na otwory, wszystko polać polewą czekoladową, schłodzić w lodówce. Smacznego! 