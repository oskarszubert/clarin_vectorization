Pyszne pieczarki z nadzieniem, rewelacyjne jako przekąska na imprezie lub jako osobne danie, np. na kolację, polecam do wypróbowania. Składniki:   25 większych pieczarek  2 cebule masło  2 jajka ugotowane na twardo 1 kg mięsa mielonego 2-3 jajka bułka tarta sól pieprz olej lub oliwa z oliwek Pieczarki umyć, obciąć nóżki i wydrążyć miąż z środka. Cebulę pokroić w kostkę i zeszklić na maśle. Oddzielnie usmażyć mięso mielone oraz nóżki i miąż z pieczarek. Wszystkie  usmażone składniki oraz jajka na twardo przekręcić przez maszynkę, najlepiej 2 razy. Dodać sól i pieprz, dokładnie wymieszać. Kapelusze pieczarek w środku doprawić solą i pieprzem. Gotowe nadzienie nakładać w kapelusze pieczarek. Następnie spód kapeluszy panierować w jajku i bułce tartej. Pieczarki smażyć na rozgrzanym mocno oleju na złoty kolor. Smacznego:-) 