Bardzo lubię domowe pieczywo wypiekane w domu. Nie ma nic lepszego niż własnoręcznie upieczony chleb czy bułki, dlatego testuję różne przepisy. Tym razem skorzystałam z przepisu mojej koleżanki Doroty, polecam! Składniki:  1 szklanka ciepłego mleka 10 dag drożdży 3 szklanki ciepłej wody 1 kg mąki pszennej 2 szklanki otrębów żytnich 1 łyżeczka soli 2 łyżki siemienia lnianego garść słonecznika garść dyni jajko mak lub siemie lniane do posypania  Drożdże rozpuścić w mleku i wodzie. Połączyć z mąką, otrębami, solą, ziarnami. Wymieszać. Odstawić do wyrośnięcia na około 1 godzinę.  Gdy ciasto podwoi swoją objętość wylać je na blachę i piec około 1 godziny w temperaturze 190 stopni. 0,5 godziny przed wyjęciem wierzch chlebka  posmarować roztrzepanym jajkiem i posypać makiem albo siemieniem.  Z tej porcji wyszły mi 2 chlebki. Smacznego! 