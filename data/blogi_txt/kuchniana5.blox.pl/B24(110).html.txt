U mnie jak robi się mamine gołąbki z mięsem mielonym, to robi się ich strasznie dużo:-) Lubimy je bardzo, do obiadu lub z świeżym pieczywem! Możecie zrobić mniej gołąbków, najważniejsza jest zasada, żeby ryżu było mniej więcej tyle samo co mięsa. Polecam gorąco, to kolejny przepis, który dodaję do akcji "KULINARNE PERŁY Z LAMUSA" oraz "SMACZNIE I POMIDOROWO". Składniki:3 opakowania ryżu (400 g)1,5 kg mięsa mielonego wieprzowego1 kg mięsa mielonego z indyka0,5 kg cebuli (można dodać mniej lub więcej, według uznania)sól, pieprz keczup pikantny - 0,50 litra2-3 kapusty (najlepiej młoda)   olej    2 szklanki  bulionu Składniki na sos pomidorowy:pomidory - 6 sztuk 1 szklanka bulionu   1-2 łyżki mąki pszennej    2 łyżki masła 2-3 łyżki śmietany    sól, pieprz, cukier       Ryż ugotować w osolonej wodzie według przepisu na opakowaniu. Z kapusty wyciąć głąb. Kapustę opłukać i obgotować w wodzie z 2 łyżkami oleju - kapusta będzie się wtedy lekko obierała.  Cebulę pokroić w kostkę, podsmażyć oleju na złoty kolor. Ostudzony ryż wyrzucić na miskę, dodać gorącą cebulkę, mięso mielone wieprzowe i z indyka. Wymieszać dokładnie najlepiej drewnianą łyżką lub ręką. Doprawić solą, pieprzem i keczupem, jeszcze raz wymieszać. Liście odrywać delikatnie od kapusty, można lekko wyciąć miejsca, gdzie kapusta jest twarda. Nakładać farsz do środka i zawijać w liście. Dno garnka lub naczynia żaroodpornego wyłożyć liśćmi kapusty. Na nich układać gołąbki –  zawinięciem do dołu – ciasno jeden obok drugiego, żeby się nie  porozwijały w czasie duszenia. Na dolnej warstwie ułożyć następną i  następną, zalać gołąbki bulionem, wierzch przykryć liścmi kapusty. Przykryć garnek i postawić na płytce na małym gazie. Dusić pod przykrywką do miękkości kapusty około 1 godziny i 15  minut.  Można przygotować sos pomidorowy. Pomidory sparzyć, zdjąć skórkę i pokroić. Udusić na 1  łyżce masła, wlać bulion, chwilę podgotować, przyprawić do smaku solą,  pieprzem i cukrem. Na pozostałym maśle lekko przesmażyć mąkę. Wlać  trochę sosu i dokładnie wymieszać (tak aby nie było grudek), połączyć z pozostałym sosem, zagotować. Na końcu do sosu wlać śmietanę. Gołąbki  wyjąć na talerz, polać sosem.   Smacznego:-) 