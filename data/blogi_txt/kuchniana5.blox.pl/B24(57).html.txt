Kolejne, tak lubiane przeze mnie ciasto drożdżowe, tym razem z rabarbarem. Przepis pochodzi z książki "Kuchnia polska" Ewy Aszkiewicz. Drożdżowiec rabarbarowy bierze udział w akcji "RABARBAROWE WYPIEKI :-)   Składniki na ciasto:2 szklanki i 2 kopiaste łyżki mąki tortowej3 żółtkaniepełna szklanka mleka4 dag drożdży3 kopiaste łyżki cukru pudrucukier waniliowy1/2 kostki (12,5 dag) masła lub margarynyszczypta soli Składniki na kruszonkę:1/2 kostki (12,5 dag) masła lub  margaryny1/2 szklanki cukru pudrucukier waniliowyszklanka mąki krupczatki Owoce:obrany, pokrojony w drobną kostkę rabarbar - około 1 kg Masło lub margarynę roztopić, ostudzić. W ciepłym mleku rozprowadzić łyżeczkę mąki, łyżeczkę cukru pudru i rozdrobnione drożdże, wymieszać. Zaczyn odstawić w ciepłe miejsce. Do wyrośniętego zaczynu dodać cukier puder, cukier waniliowy, żółtka i sól. Składniki połączyć, następnie dodać przesianą przez sitko mąkę, całość wyrobić (około 5 minut). Dodać tłuszcz i nadal wyrabiać, aż ciasto go wchłonie i stanie się gładkie i lśniące. Odstawić do wyrośnięcia (musi podwoić swoją objętość). W międzyczasie przygotować kruszonkę. Masło lub margarynę posiekać z mąką, cukrem pudrem i cukrem waniliowym. Rozdrobnione składniki zagnieść czubkami palców, aż powstanie kruszonka. Na przygotowanej blasze (można wysmarować tłuszczem lub włożyć papier do pieczenia) rozłożyć wyrośnięte ciasto, wyrównać powierzchnię, nałożyć przygotowane owoce, posypać kruszonką i ponownie odstawić do wyrośnięcia. Piec około 50 minut w temperaturze 160 stopni C (gdy trzeba nieco dłużej). Wyjąć, gdy powierzchnia jest delikatnie zrumieniona, a boki odstają od formy.  Smacznego:-) 