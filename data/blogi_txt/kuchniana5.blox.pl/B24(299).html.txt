Sernik z białą czekoladą to idealna propozycja na święta Wielkiej Nocy. Upiekłam go według przepisu Pauliny ze strony www.kotlet.tv. Sernik jest smaczny, puszysty, ale bardzo słodki. Proponuję dodać zamiast 3 tabliczek czekolalady tylko 1,5 tabliczki. Następnym razem dodam także do masy serowej sok z połowy cytryny, nada to sernikowi kwaskowaty smak, polecam naprawdę sernik godny uwagi:-)  Masa serowa:   1 kg sera  3 tabliczki białej czekolady 4 jajka 1 łyżka mąki ziemniaczanej 1-2 łyżki cukru pudru 1 łyżeczka cukru waniliowego   Spód ciasteczkowy:  160 g ciasteczek maślanych 20 g masła   Spód: miękkie masło zmiksować w siekaczce/blenderze i dodać pokruszone maślane ciasteczka.  Masa serowa: ser w temperaturze pokojowej przełożyć do miski, zmiksować i kolejno dodawać po jednym jajku i za każdym razem bardzo dokładnie miksować, aż do puszystości. Potem dodać cukier puder, cukier waniliowy i mąkę ziemniaczaną, wszystko dokładnie wymieszać. Na koniec dodaję roztopioną czekoladę i cały czas miskować, aby składniki się połączyły. Formę dokładnie obkleić folią aluminiową a na dno włożyć papier do pieczenia (ja wycinam kółko z papieru i wkładam na dno tortownicy).  Masę serową wlać do tortownicy, użyłam tortownicy o rozmiarze 22-23 cm.Formę wstawić do naczynia z gorącą wodą (okrągłe naczynie żaroodporne lub duża blacha), woda powinna sięgać do połowy formy. Wstawić do piekarnika nagrzanego do 160 stopni C i piec około 1 godziny i 20 minut. Po upieczeniu zostawć w zamkniętym piekarniku by sernik przestygł, wyjąć z wody i zostawić aby całkowicie wystygł, najlepiej na całą noc. Smacznego! ﻿ 