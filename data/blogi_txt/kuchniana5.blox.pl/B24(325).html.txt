W okresie zimowym, kiedy brakuje nam witamin, warto zrobić surówkę z selera i ogórka konserwowego. Seler to cenne warzywo, które wzmacnia przede wszystkim układ odpornościowy i pobudza przemianę materii. Ponadto zawiera witaminy C, B oraz jest niezwykle mało kaloryczny. Surówka z selera, którą proponuję jest nie tylko zdrowa, ale również pyszna. Ogórek słodko-kwaśny zmienia smak tej surówki. Nie musimy używać cytryny, aby zabić charakterystyczny smak selera. To jedna z moich ulubionych surówek, polecam! Składniki (na 6 osób):  1 duży seler słoik ogórków konserwowych (litrowy) sól pieprz majonez lub olej Seler obrać ze skórki, umyć. Następnie seler i ogórki zetrzeć na tarce o grubych oczkach. Doprawić solą i pieprzem według uznania. Dodać olej lub majonez, wymieszać (ja osobiście wolę majonez do tej surówki). Smacznego ! 