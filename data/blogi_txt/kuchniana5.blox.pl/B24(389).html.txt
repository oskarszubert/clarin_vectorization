Postanowiłam wypróbować przepis mamy na zielone śledzie w zalewie octowej. Są to smaczne, delikatne śledzie, których ości kruszeją pod wpływem zalewy octowej, nie tuczące. Smakują najlepiej z pieczywem lub bez, w lodówce mogą stać nawet parę dni a jak się skończą można znów zrobić:-), pycha, polecam! ﻿ Składniki:  1 kg zielonych śledzi (można kupić je w każdym sklepie rybnym) mąka sól, pieprz olej do smażenia  Zalewa:  1 litr wody 1 szklanka octu 2-3 łyżki cukru 1 płaska łyżka soli kilka ziaren ziela angielskiego, pieprzu kilka listków liścia laurowego 2-3 łyżki oleju 2-3 cebule  Filety śledziowe opłukać, osuszyć, doprawić solą i pieprzem, odstawić na 3 godziny do lodówki. Śledzie obtoczyć dokładnie w mące i smażyć na rozgrzanym oleju na złoty kolor z każdej strony. Cebulę obrać i pokroić w talarki (ja jak widać na zdjęciach tym razem zrobiłam śledzie bez cebuli, choć osobiście wolę z cebulą).  Przygotować zalewę: zagotować wodę, dodać cukier, cebulę, sól, przyprawy i ocet, chwilę gotować. Doprawić zalewę do smaku i zalać letnią zalewą ułożone w słoiku śledzie. Ja do słoika wlewam jeszcze trochę oleju. Słoik z śledziami odstawić w chłodne miejsce najlepiej minimum na 2-3 dni.  Smacznego! 