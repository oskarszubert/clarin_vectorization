Święta, święta i już praktycznie po świętach:-( Szkoda, że tak krótko w tym roku. Jedynie co zostało to możliwość pochwalenia się jeszcze przygotowanymi ciastami, potrawami na blogu. W ten ostatni świąteczny wieczór przedstawiam Wam przepis na sernik z śmietaną na zimno. Ciasto jest bardzo pyszne, przepis otrzymałam od mojej koleżanki Renaty, zachęcam do wypróbowania! Biszkopt: 4 jajka 1 łyżka oleju 1/2 szklanki mąki pszennej lub krupczatki 1/2 szklanki mąki ziemniaczanej 1 łyżeczka proszku do pieczenia szczypta soli 1 szklanka cukru kryształu, w tym 2 cukry waniliowe 2 łyżki wody  Ponczowanie biszkoptu:  1/2 szklanki ciepłej wody 2 kieliszki wódki lub spirytusu 1/2 soku z cytryny 1 cukier waniliowy  Masa serowa + wierzch:  40 dag twarogu (ja używam gotowego sera przygotowanego już na sernik) 1 szklanka cukru pudru 1 cukier waniliowy sok z cytryny 1 galaretka cytrynowa rozpuszczona w 250 ml gorącej wody 2 śmietan - fixy 0,5 litra śmietany kremówki 2 galaretki wiśniowe rozpuszczone w 2 niepełnych szklankach gorącej wody  ﻿Białka oddzielić od żółtek, przesiać mąki z proszkiem do pieczenia. Białka ubić mikserem na sztywną pianę, dodać szczyptę soli. Dodać cukier oraz cukry waniliowe, dalej miksować. Żółtka wymieszać z łyżką oleju, dodać do sztywnej piany, wymieszać delikatnie łyżką. Następnie dodawać stopniowo mąkę przesianą z proszkiem do pieczenia i mieszać łyżką, na koniec dodać 2 łyżki wody (ciasto będzie wilgotniejsze), delikatnie wymieszać. Ciasto wylać na blachę wyłożoną papierem do pieczenia, piec 25 minut w temperaturze 180 stopni C (pod koniec pieczenia nakłuć ciasto w kilku miejscach drewnianym patyczkiem i sprawdzić czy ciasto jest upieczone - patyczek musi być suchy). Ostudzony biszkopt naponczować. Do pół szklanki ciepłej wody wlać spirytus lub wódkę, sok z cytryny, wsypać cukier waniliowy, wszystko dokładnie wymieszać. Biszkopt porządnie zwilżyć przygotowanym ponczem. ﻿Twaróg zemleć 3 razy przez maszynkę. Zmielony lub gotowy ser wyłożyć do miski, zasypać cukrem pudrem, dodać sok z cytryny i utrzeć na gładką masę. Galaretkę cytrynową rozpuścić w gorącej wodzie, wystudzić.  Śmietanę zmiksować z cukrem waniliowym. Dodać tężejącą się galaretkę cytrynową i śmietan - fixy, dokładnie zmiksować i szybko wylać na biszkopt, schłodzić. Galaretki wiśniowe rozpuścić w gorącej wodzie, schłodzić do stężenia, na koniec wylać na masę serową, schłodzić dokładnie w lodówce. Żeby galaretka nie uciekała na boki blachy ja wcześniej wkładam między blachę a ciasto kawałki papieru śniadaniowego, wypełniam nim dokładnie lukę, usztywniam i wtedy galaretka na pewno Wam nie ucieknie, polecam. Smacznego ! 