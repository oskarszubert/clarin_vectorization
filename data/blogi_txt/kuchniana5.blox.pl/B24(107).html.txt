Dzisiaj przedstawiam Wam przepis na galat (galaretkę, galantynę) z kurczaka według receptury mojej mamy. Galaretka jest lekkostrawna, smaczna no i super się prezentuje. Nadaje się na każdego rodzaju imprezki i nie tylko, zachęcam do wypróbowania. Składniki :  1 kurczak 4-5 marchewek pół selera pietruszka liść laurowy 2 ziela angielskie lubczyk kilka ziarenek pieprzu kawałek pora 2 żelatyny do dekoracji: kawałek pora, ugotowana marchew, natka pietruszki  ﻿Kurczaka, wszystkie warzywa umieścić w garnku, zalać wodą tak żeby przykryła kurczaka. Dodać przyprawy: lubczyk (jeśli nie mam lubczyku daję maggi według uznania), ziele angielskie, listek laurowy, ziarenka pieprzu i gotować do miękkości na małym ogniu. W międzyczasie wywar doprawić solą i pieprzem (ja czasami daję kostkę rosołową lub przyprawę jarzynkę).  Żelatynę namoczyć w małej ilości wody. Gdy kurczak będzie już miękki, wyciągnąć go wraz z warzywami, ostudzić. Bulion przecedzić przez sito. Dodać rozpuszczoną wcześniej żelatynę do wywaru, podgrzać ponownie i odstawić do wystudzenia. Kurczaka obrać z mięsa i pokroić w większą kostkę. Przygotować salaterki, kubeczki, ułożyć na spód np. krążki pora, krążki ugotowanej marchewki, gałązki pietruszki. Całość zalać zimnym wywarem i odstawić do lodówki do zastygnięcia na całą noc.Smacznego! 