Przedstawiam sałatkę z makaronu ryżowego i wędzonego kurczaka według mojego pomysłu, zachęcam do wypróbowania :-)  Składniki: 2 opakowania makaronu ryżowego (jedno opakowanie 250 g) duży słoik papryki konserwowej 3 udka wędzonego kurczaka pęczek koperku lub pietruszki pora - biała część 3-4 ząbki czosnku majonez sól, pieprz  Kurczaka pokroić w drobną kostkę. Makaron ugotować w osolonej wodzie według przepisu na opakowaniu, po ugotowaniu przelać zimną wodą, odcedzić. Paprykę osączyć z zalewy, pokroić w większą kostkę. Koperek lub pietruszkę umyć, poszatkować.  Pora pokroić w drobną kostkę, zasypać pół łyżeczką soli, aby zmiękła. Makaron, kurczaka, pora oraz paprykę połączyć ze sobą, doprawić solą, pieprzem, dokładnie wymieszać.  Czosnek przecisnąć przez praskę. Do majonezu dodać pietruszkę - koperek oraz czosnek, doprawić solą i pieprzem, dokładnie wymieszać. Do wymieszanych składników dodać majonez, wymieszać. Włożyć sałatkę do lodówki, spożyć najlepiej po minimum 3-4 godzinach, sałatka jest najlepsza jak się przegryzie. Smacznego! 