W tym roku nie udało mi się opublikować oponek serowych na Tłusty Czwartek. Zatem nadrabiam zaległości, przepis na oponki znalazłam w książeczce "Ciasta Siostry Leonilli". Wyszły super, są bardzo smaczne i rozeszły się błyskawicznie, polecam! Składniki:  1 kg sera twarogowego 4 jajka 2 czubate łyżki masła lub margaryny 6-7 szklanek mąki pszennej (zależy od wilgotności) 2 płaskie łyżki proszku do pieczenia sok z połowy z cytryny cukier waniliowy 2 kg smalcu najlepiej gęsiego cukier puder do posypania  Ser zemleć. Mąkę z proszkiem do pieczenia przesiać na stolnicę, dodać masło lub margarynę, posiekać nożem. Następnie dodać zmielony ser, sok z cytryny, cukier waniliowy i jajka. Wszystko razem połączyć i dokładnie zagnieść ciasto. Ciasto rozwałkować na grubość 1/2 cm, jeśli jest za rzadkie podsypać mąką. Wykrwać szklanką krążki, pośrodku każdego wycisnąć kieliszkiem dziurki.   Smalec  roztopić w rondelku. Aby sprawdzić czy temperatura jest już odpowiednia  do smażenia, należy wrzucić do smalcu mały kawałek ciasta, gdy szybko wypłynie i zaraz się zrumieni można smażyć oponki serowe z obu stron. Wyjmować łyżką cedzakową, odsączyć na papierowym ręczniku, posypać cukrem pudrem.   Smacznego! 