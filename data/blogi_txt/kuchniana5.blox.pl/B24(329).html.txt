Nadrabiam zaległości w publikowaniu przepisów świątecznych. Przedstawiam Wam sprawdzony przepis na piernik, piekę go co roku na Boże Narodzenie. Bardzo dobry, wilgotny i pełen bakalii. Mam nadzieję, że wypróbujecie go za rok, polecam!  Składniki:  1 kostka masła lub margaryny 1 szklanka cukru kryształu 3 jajka 1 żółtko 3 łyżki miodu 2 szklanki mleka 2 łyżeczki roztworu sody w mleku 2 płaskie łyżki cynamonu 1 słoik dżemu (najlepiej wiśniowy) 1 łyżka mielonego goździka 4 szklanki mąki 2 łyżki kakao bakalie: rodzynki, skórka pomarańczowa, orzechy, migdały olejek migdałowy    Jajka + żółtko utrzeć z cukrem na puszystą masę, tak jak na kogel -mogel. Margarynę lub masło utrzeć z masą jajeczną. Dodać miód, cynamon, goździka, kakao i wszystko dokładnie wymieszać. Mleko ugotować, przestudzić. Sodę rozpuścić w małej ilości ciepłego mleka. Do masy dodawać na przemian mąkę i mleko. Potem wlać sodę oczyszczoną, olejek migdałowy, na koniec wrzucić dżem i bakalie. Ciasto piec około godziny w temperaturze 180 stopni C. Jak piernik wystygnie można go polukrować i przełożyć dżemem.   Smacznego:-) 