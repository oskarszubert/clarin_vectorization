Bardzo lubię marynować po swojemu mięso, bo moim zdaniem lepiej smakuje niż te ze sklepu. Na obiad i do chleba w sam raz, pycha! Składniki:   1 kg szynki  przyprawa do mięsa np. delikat  olej ocet jabłkowy   sól, pieprz  4-5 ząbków czosnku  Szynkę ponakłuwać widelcem. Zetrzeć czosnek, natrzeć mięso. Posypać przyprawą do mięsa, solą i pieprzem. Na koniec polać octem i olejem pół na pół, mięso dobrze obtoczyć z każdej strony marynatą, pozostawić na 1,5 dnia w lodówce. Na drugi dzień włożyć mięso do naczynia żaroodpornego lub do rękawa. Piec w temperaturze 200 stopni C tak około 1,5 godziny (po prostu do miękkości). Smacznego! 