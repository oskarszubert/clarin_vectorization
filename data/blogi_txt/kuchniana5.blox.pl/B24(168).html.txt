Polecam sałatkę pełną kolorowych warzyw z kawałkami pieczeni z kaszy kuskus. Do tej sałatki możecie wykorzystać ulubione warzywa świeże czy zamarynowane oraz każdy rodzaj pieczeni. Ja dałam do sałatki pieczeń z ziołami prowansalskimi i kaszą kuskus - przepis poniżej, smacznego:-) Składniki:  pieczeń z kaszy kuskus - pół foremki "keksówki" puszka kukurydzy opakowanie makaronu np. rurki czerwona cebula pół główki kapusty pekińskiej 5 ogórków słodko- kwaśnych pół słoika papryki marynowanej lub 1 świeża czerwona papryka pęczek koperku lub koperek suszony rzeżucha (opcjonalnie - jeśli ktoś lubi) sól, pieprz majonez z jogurtem  Makaron ugotować według przepisu na opakowaniu, przelać gorącą wodą, odcedzić. Pieczeń pokroić w większe kawałki (ja zawsze zamrażam sobie wcześniej pieczeń i odmrażam tak 2 godziny przed robieniem sałatki). Kukurydzę wyjąć z puszki i odsączyć. Cebulę pokroić w piórka i sparzyć gorącą wodą - dzięki temu cebula straci swoją ostrość (lub jeśli wolicie możecie posypać cebulę odrobiną soli, po jakimś czasie zmięknie ale cebula nie straci swojego smaku). Kapustę pekińską pokroić, posolić, wymieszać  - dzięki temu kapusta zmięknie i puści wodę, na koniec lekko wycisnąć.  Ogórki i paprykę pokroić w kostkę. Świeży koperek i rzeżuchę posiekać. Majonez połączyć z jogurtem (proporcje według uznania), dodać koperek i rzeżuchę, wymieszać. Wszystkie składniki połączyć ze sobą, dodać majonez z jogurtem, dokładnie wymieszać. Sałatkę włożyć do lodówki minimum na godzinę, żeby się przegryzła, gotowe. Smacznego!﻿ 