Na akcję jagodową upiekłam ciasto drożdżowe z jagodami. Skorzystałam z niezawodnego przepisu kuchareczki 58. Ciacho się udało, dziękuję za przepis, pyszotka!   Składniki:  0,5 kg - 0,6 kg mąki pszennej 0,5 kostki drożdży (50 g) 1 jajko 6 łyżek cukru kryształu  szczypta soli 1 szklanka mleka  2-3 łyżki wody 3 łyżki masła - roztopić  Składniki na kruszonkę:  4 łyżki mąki pszennej 2 łyżki masła lub margaryny - rozpuścić 2 łyżki cukru pudru może być cukier kryształ  Składniki na lukier:   3/4 szklanki cukru pudru  odrobina przegotowanej gorącej wody kilka kropli aromatu do ciasta o smaku śmietankowym  Dodatkowo: dowolne owoce - ja użyłam jagód  Drożdże rozetrzeć z 3 łyżkami cukru, dodać ciepłe (niegorące mleko),  3 łyżki mąki, wszystko dokładnie wymieszać i pozostawić do wyrośnięcia. Do wyrośniętego rozczynu dosypać mąkę, lekko roztrzepane jajko, masło, szczyptę soli, wodę, cukier i zagnieść ciasto.  Dokładnie zagniecione ciasto pozostawić do wyrośnięcia, aż podwoi swoją objętość. Po tym czasie ponownie zagnieść. Ciasto rozwałkować i wyłożyć do wysmarowanej wcześniej formy (blaszaka o wymiarach: 25cmx35cm). Na wierzch ułożyć dowolne owoce, następnie posypać kruszonką, tak przygotowane ciasto przed włożeniem do pieca pozostawić na 15 min do wyrośnięcia.  Piec w temperaturze 180 stopni C około 50-60 minut. Po upieczeniu, na lekko ostudzony placek polewamy lukier.  Kruszonka: składniki na kruszonkę wsypać do miski i i wolno wymieszać, przesypując mąką. Lukier: do szklanki z cukrem wlać olejek śmietankowy i dodać odrobinę wody, następnie wymieszać, jak będzie za gęste to jeszcze dolać wody. Pamiętać, aby wody dolewać w bardzo małych ilościach. Gotowy lukier powinien mieć gęstą, ale równocześnie płynną konsystencję. Gorącym jeszcze lukrem polać placek.   Smacznego:-) 