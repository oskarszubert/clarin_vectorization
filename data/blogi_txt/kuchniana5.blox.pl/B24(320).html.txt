Prosta i szybka surówka z cukinii z dodatkiem czerwonej cebuli i natki pietruszki, samo zdrowie. Źródło tutaj, pozdrawiam:-) Składniki:   1 duża cukinia 1 czerwona cebula sól, pieprz pęczek natki pietruszki kieliszek octu kieliszek oleju kieliszek cukru Cukinię pokroić w dość cienkie plasterki (jeśli cukinia jest twarda lepiej obrać ją ze skórki), wrzucić do miski, posolić. Cebulę pokroić w piórka, dodać do cukinii, zostawić na 15 minut (cukinia i cebula pod wpływem soli zmięknie). ﻿ Natkę pietruszki umyć, poszatkować (ja do tej surówki nie dałam), wrzucić do surówki, wszystkie składniki wymieszać. Do miseczki wlać ocet, olej, dodać cukier i pieprz, wymieszać. Zalać tym składniki, dokładnie wszystko połączyć, gotowe. Uwaga:  Nie trzeba cukinii i cebuli solić aby zmiękła, można wszystko połączyć i włożyć tak przygotowaną surówkę do lodówki na godzinę lub dwie, aby składniki się przegryzły.  Smacznego! 