U mnie na blogu nowy dział: "porady kulinarne i nie tylko". Porady te wyczytałam w różnych gazetkach, przetestowałam, niektóre z nich stosuje się u mnie w domu. Zapraszam do dzielenia się własnymi poradami, proszę wpisujcie je w komentarze, może ktoś z nich skorzysta :-)﻿ Czy wiecie, że: krążki cebuli nabiorą pięknego koloru, jeżeli podczas smażenia posypiecie je mieloną papryką,   barszcz czerwony można zakwasić na wiele sposobów, u mnie w domu stosuje się wodę z kiszonych ogórków,   zapach ryby można zniwelować przez natarcie ryby ziołami i obłożenie jej krążkami cebuli,   smak surówki z czerwonej kapusty podniesie dodatek galaretki lub soku porzeczkowego - wyczytałam i jeszcze nie wypróbowałam.    ﻿Z innej beczki:  odrobina soli kuchennej dodana do krochmalu zapobiega przypalaniu się bielizny podczas prasowania - prawda moja babcia tak robiła,   wyroby z miedzi poleruje się solą zwilżoną octem - wyczytałam,   srebro można wyczyścić pastą do zębów, ja np. rozpuszczam proszek do pieczenia w ciepłej wodzie, zamaczam srebro i czyszczę ściereczką.  Pozdrawiam ! 