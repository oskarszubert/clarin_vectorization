Upiekłam kakaowe ciasteczka z płatków owsianych specjalnie na "FESTIWAL PŁATKÓW OWSIANYCH". To jedna z propozycji, która bierze udział w tej akcji. Przepis znalazłam na stronie "wielkie żarcie" i lekko go zmodyfikowałam. Powstały pyszne i zdrowe ciastka kakaowe, doskonałe do kawy jak i na drugie śniadanie, polecam! Składniki:  50 dag płatków owsianych błyskawicznych 25 dag cukru kryształu 1 cukier waniliowy 2 średnie jajka 1 łyżka miodu 2 łyżki kakao 12,5 dag masła lub margaryny pół łyżeczki proszku do pieczenia około 10 kropelek olejku rumowego (można dodać inny) do wyboru: rodzynki, suszona żurawina, migdały, orzechy, wiórki kokosowe  Płatki owsiane zrumienić lekko na suchej patelni. Gdy zaczną wydzielać zapach, odstawić je z ognia i ostudzić. Masło lub margarynę rozpuścić na małym ogniu, dodać cukier kryształ, cukier waniliowy, miód oraz kakao. Wszystko dokładnie wymieszać, żeby nie było grudek. Płatki wsypać do miski, wlać rozpuszczone składniki, wsypać proszek do pieczenia. Następnie roztrzepać widelcem jajka i wlać do miski. Wrzucić według własnego uznania bakalie, orzechy i migdały lub wiórki kokosowe. Ze wszystkich składników zagnieść ciasto. Wstawić je na pół godziny do lodówki. Z ciasta formować małe kulki, układać je na blasze, lekko spłaszczyć łyżeczką. Piec 10 minut w temperaturze 160 stopni C. Można dodać mniej cukru, bo ciasteczka są dość słodkie.  Smacznego !  Źródło: http://www.wielkiezarcie.com/recipe73.html 