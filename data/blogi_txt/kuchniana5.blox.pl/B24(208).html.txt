Kolejna perła z lamusa, marynowana papryka według przepisu mojej babci. Papryka wychodzi super twarda i pyszna, nadaje się do sałatek, jako przystawka do obiadu i do chleba, polecam! Składniki:   papryka  3 szklanki octu (6 lub 10 %)  35 dag cukru kryształu  6 dag soli (2-3 łyżki)  2 litry wody (1 szklanka więcej, jeśli jest to ocet 10 %)  1 łyżeczka gorczycy  2-3 ziela angielskie   1 liść laurowy  cebula   czosnek  5-6 ziaren pieprzu  olej  Paprykę umyć, usunąć pestki, pokroić w plastry. Do każdego słoika włożyć: ziela angielskie, pieprz, gorczycę, liść laurowy, 2 krążki cebuli, pokrojony w plasterki ząbek czosnku, paprykę. Przygotować zalewę. Zagotować wodę z octem, cukrem oraz solą. Gorącą zalewą zalewać paprykę w słoikach, dodać do każdego słoika 1 łyżkę oleju. Pasteryzować 5 minut, gorące przewracać do góry nogami, gotowe! Smacznego! 