Przygotowałam trochę inną wersję bigosu, bo z podrobami, Przepis na ten bigos wymyśliłam trochę sama a trochę skorzystałam z przepisu umieszczonego na tej stronce. Moim domownikom bardzo smakował, wypróbujcie:-)  Składniki na bigos:  1 kg kiszonej kapusty, odciśniętej 1 kg kapusty białej 30 dag ugotowanych żołądków drobiowych 30 dag ugotowanych serc drobiowych włoszczyzna: 2-3 marchewki, seler, pietruszka 20 dag suszonych grzybów 3-4 cebule sól, pieprz, olej do smażenia 1 kg dowolnego mięsa 25 dag wędzonego boczku 5 - 6 sztuk kiełbasy 1 łyżka suszonego majeranku koncentrat pomidorowy - ilość według własnego smaku ja dodałam sok pomidorowy własnej roboty słoiczek keczupu 2-3 liścia laurowe kilka ziaren ziela angielskiego kilka ziaren pieprzu 2-3 ząbki czosnku -opcjonalnie kostka rosołowa lub 1 łyżka przyprawy jarzynki  Grzyby namoczyć w wodzie najlepiej dzień wcześniej, następnego dnia ugotować w tej samej wodzie i pokroić w większe kawałki, wodę zostawić. Odciśniętą kapustę kiszoną zalać wodą (1 litr), dodać ziela angielskie, ziarenka pieprzu, liścia laurowe i gotować do miękkości na wolnym ogniu. Kapustę białą poszatkować drobno, wrzucić do garnka, zalać wodą (500 ml) i gotować do miękkości, po ugotowaniu kapusty odcedzić.﻿ Surowe mięso pokroić w większą kostkę, doprawić solą, pieprzem, można też zetrzeć do mięsa czosnek (ja tego nie robię) i podsmażyć na oleju. Ugotować osobno w wodzie żołądki i serca (ja dodatkowo wrzucam kostkę rosołową lub daje 1 łyżkę przyprawy jarzynki, aby zrobił się lepszy smak), wywar zostawić. Włoszczyznę:  marchewki, seler pietruszkę zetrzeć na grubych oczkach na tarce i poddusić na oleju do miękkości. Kiełbasę i boczek pokroić, zrumienić na patelni. Cebulę pokroić w drobną kostkę i zeszklić na złoty kolor na tłuszczu od kiełbasy i boczku. Podsmażone składniki wrzucić do kapusty. Wymieszać razem kapusty z podrobami, z wszystkimi rodzajami mięsa, z włoszczyzną, z cebulą, z grzybami, dodać koncentrat pomidorowy, wodę od grzybów, wywar z podrobów, keczup, majeranek, sól, pieprz i wszystko dokładnie wymieszać. Smacznego! 