Ciasto o nazwie "dyskoteka" to smak mojego dzieciństwa. Jako dziecko stałam się fanką tego ciasta i jestem nią do dzisiaj. Ciasto jest proste w wykonaniu i wygląda bardzo okazale. To biszkopt przełożony pysznym kremem karpatkowym, musem jabłkowym rozpuszczonym w cytrynowej galaretce a na wierzchu znajduje się posypka kokosowo-maślana, pyszotka, polecam do wypróbowania! Składniki na biszkopt:  6 jajek 1 1/2 szklanki mąki, w tym 3 łyżki mąki ziemniaczanej 1 szklanka cukru 1 cukier waniliowy 2 łyżeczki proszku do pieczenia szczypta soli﻿  Ponczowanie biszkoptu:  1/2 szklanki ciepłej wody 2 kieliszki wódki lub spirytusu 1/2 soku z cytryny 1 cukier waniliowy  Krem karpatkowy:  1/2 litra mleka 1 cukier waniliowy 1 szklanka cukru kryształu 1 kostka masła lub margaryny - 25 dag 2,5 łyżki mąki ziemniaczanej 2 łyżki mąki pszennej  Mus jabłkowy:  1 kg jabłek albo 1 litrowy słoik startych jabłek 1 galaretka cytrynowa szklanka gorącej wody  Posypka kokosowa:  1 paczka wiórków kokosowych 2 łyżki masła 2 łyżki cukru kryształu  ﻿Białka ubić na sztywno, dodać szczyptę soli, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Ciasto wylać do wysmarowanej tłuszczem prostokątnej formy. Włożyć do nagrzanego piekarnika i piec około 25 minut w temperaturze 170 °C.﻿ Po wystudzeniu przekroić biszkopt na pół. Ostudzony biszkopt naponczować. Do pół szklanki ciepłej wody wlać spirytus lub wódkę, sok z cytryny, wsypać cukier waniliowy, wszystko dokładnie wymieszać. Biszkopt porządnie zwilżyć przygotowanym ponczem. Krem karpatkowy: do pół szklanki mleka wsypać mąkę ziemniaczaną i mąkę pszenną. Rozmieszać dokładnie (żeby nie było grudek) i wlać do gorącego mleka, gotować tak jak budyń. Ostudzoną masę połączyć z kostką masła lub margaryny, dobrze rozmieszać. Mus jabłkowy: jabłka zetrzeć lub wyłożyć z słoika, podsmażyć w garnku. Do musu dodać galaretkę cytrynową rozpuszczoną w szklance gorącej wody, wymieszać, ostudzić. Posypka kokosowa: na patelnię wrzucić masło, wiórki kokosowe i cukier. Wszystko dokładnie wymieszać. Podgrzewać na małym ogniu, aż się zarumienią na złoty kolor (trzeba uważać, żeby się za bardzo nie przypiekły). Przełożenie ciasta: 1. biszkopt 2. połowa kremu karpatkowego 3. połowa musu jabłkowego 4. biszkopt 5. reszta kremu karpatkowego 6. reszta musu jabłkowego 7. posypka kokosowa  ﻿Smacznego! 