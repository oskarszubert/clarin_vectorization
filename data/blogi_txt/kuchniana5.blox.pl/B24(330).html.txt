Dzisiaj Sylwester a ja jeszcze w nastroju świątecznym. Przedstawiam Wam przepis na świąteczny piernik przełożony powidłami śliwkowymi i polany polewą o nucie amaretto. Piernik ten jadłam w tamtym roku na święta i bardzo mi posmakował. Do tej pory piekłam inny - przepis znajdziecie tutaj. W tym roku upiekłam ten i nie żałuję. Bardzo mi smakuje, jest wilgotny, można upiec go wcześniej i smakować nawet do Sylwestra :-). Im starszy tym lepszy, polecam, za przepis dziękuję cioci Bożenie, którą serdecznie pozdrawiam :-).  Na Sylwestra życzę Wam udanej zabawy i wszystkiego dobrego w Nowym Roku! Dzisiaj przygotowuję deser, przepisem podzielę się z Wami w najbliższych dniach. DO SIEGO ROKU!  Ciasto:  1 kostka margaryny - 25 dag 1 szklanka cukru pudru 2 szklanki mąki tortowej 2 łyżki mąki ziemniaczanej 6 jaj 2 łyżeczki kaka0 1 przyprawa do pierników lub cynamon i zmielone goździki po 1 łyżeczce 38 dag miodu sztucznego  (taki słoiczek od dżemu) 1 łyżeczka sody oczyszczonej pokrojone orzechy, rodzynki powidła śliwkowe  Polewa:  1/2 kostki masła 2 łyżki kakao 1/2 szklanki cukru 3 łyżki wody  3-4 łyżki amaretto Ciasto: margarynę utrzeć z cukrem pudrem (mikserem), po kolei dodawać żółtka, mąkę tortową, ziemniaczaną, przyprawę do pierników, sodę, przesiane kakao, na końcu dodać miód, wymieszać. Białka ubić na sztywno, dodać do ciasta, delikatnie wymieszać łyżką. Na sam koniec dodać rodzynki, orzechy, wszystko wymieszać. Piec w temperaturze 170 stopni C przez 45 minut w funkcji termoobieg (ja piekę do suchego patyczka). Ostudzony piernik przełożyć powidłami śliwkowymi. Polewa: masło, kakao, cukier, wodę, rozpuścić. Do ostygniętej polewy dodać amaretto, wymieszać. Ciepłą polewą polać piernik. Smacznego!﻿ 