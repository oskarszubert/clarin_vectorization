Kolorowa sałatka z sosem pomidorowym to mój własny pomysł, nie korzystałam z żadnego przepisu. Kupiłam kolorowy makaron o różnym smaku, dodałam to co znalazłam w lodówce albo w szafie, do tego pomidory i spontaniczna salatka gotowa!   Składniki: opakowanie kolorowego makaronu  puszka fasoli czerwonej  kawałek pora - biała część  pół czerwonej cebuli  20 dag dowolnej wędliny  4 pomidory lub przecier pomidorowy  4 łyżki oleju lub oliwy z oliwek  2 ząbki czosnku sól, pieprz  Makaron ugotować według przepisu na opakowaniu. Fasolę wyciągnąć z puszki i osączyć. Pora i cebulę pokroić w talarki. Wędlinę pokroić w kostkę. Powyższe składniki wymieszać z makaronem, doprawić solą i pieprzem. Pomidory zblenderować z czosnkiem, dodać olej lub oliwę z oliwek, doprawić jeszcze raz solą i pieprzem. Tym sosem polać makaron, wymieszać, gotowe. Smacznego:-) 