Kolejny przepis na ciasto drożdżowe, tym razem z sezonowymi śliwki i chrupiącą  kruszonką. To jest pyszne ! - zachęcam do upieczenia :-) Przepis znalazłam w książce: "Słodka kuchnia polska" p. Ewy Aszkiewicz, polecam - warto! Ciasto:  szklanka pełnego mleka 5 dag świeżych drożdży  3 szklanki mąki tortowej szklanka cukru pudru 5 żółtek szczypta soli łyżeczka smalcu 1/2 (12,5 dag) masła lub margaryny szklanka rozkruszonych, czerstwych biszkoptów cukier puder do posypania tłuszcz do wysmarowania blachy  Kruszonka:  2/3 szklanki mąki krupczatki 1/2 kostki (12,5 dag) masła 1/2 szklanki cukru pudru  Owoce: około 1 kg śliwek  Ciasto: w 3 łyżkach ciepłego mleka rozprowadzić rozkruszone drożdże z dodatkiem łyżki mąki i łyżki cukru, wymieszać, zaczyn przykryć ręcznikiem i odstawić w ciepłe miejsce do wyrośnięcia. Do przesianej przez sito mąki dodać pozostałą mąkę, resztę cukru, żółtka, sól, łyżeczkę smalcu, zaczyn i pozostałe mleko, wyrobić ciasto. Gdy składniki się połączą, wlać roztopione masło i wyrabiać ciasto tak długo, aż stanie się sprężyste i lśniące. Przykryć lnianą ściereczką, odstawić do wyrośnięcia. Kruszonka i owoce: mąkę posiekać z masłem i cukrem, wyrabiać czubkami palców, aż powstanie kruszonka. Śliwki umyć, wyciągnąć pestki, ponacinać każdą połówkę. Wykonanie: gdy ciasto podwoi objętość, wyłożyć je na blachę wysmarowaną obficie tłuszczem, powierzchnię wyrównać zwilżonymi w roztopionym tłuszczu palcami, posypać rozkruszonymi biszkoptami, które lekko wgnieść w ciasto, a następnie wyłożyć przygotowane śliwki (część przekrojona musi być na górze), posypać kruszonką. Wstawić do ciepłego piekarnika. Piec 50-60 minut w temperaturze 180 stopni C. Placek wyłożyć, gdy będzie równomiernie zrumieniony, a boki będą odstawać od formy. Ciasto posypać cukrem pudrem lub polukrować. Smacznego!﻿ 