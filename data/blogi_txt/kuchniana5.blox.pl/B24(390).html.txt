Proste i szybkie w wykonaniu zrazy drobiowe w sosie koperkowym według własnego pomysłu. Przygotowuję je zawsze wtedy gdy zostaje mi mięso z rosołu, polecam naprawdę smaczne:-). Składniki na zrazy:   mięso z kurczaka  ok. 40 dag 1 średnia cebula pęczek koperku sól, pieprz bułka bułka tarta 1 żółtko 1 całe jajo 3 ząbki czosnku olej do smażenia  Składniki na sos koperkowy:  pęczek koperku 3 łyżki mąki sól, pieprz kostka rosołowa 3 łyżki śmietany 1/2 szklanki mleka  Zrazy drobiowe: bułkę namoczyć w wodzie. Ugotowane mięso z kurczaka (np. z rosołu), cebulę, bułkę zmielić w maszynce. Do masy dodać posiekany koperek, starty czosnek, przyprawy i wszystko dokładnie wymieszać. Następnie dodać żółtko, jajko, bułkę tartą ( ja dałam tak około 7-8 łyżek stołowych, żeby zagęścić masę). Jeśli masa jest za rzadka można dodać więcej bułki tartej, według Waszego uznania. Formować zrazy, obtaczać w bułce tartej, smażyć na głębokim oleju. Sos koperkowy: koperek posiekać drobno. Na patelnię, na której smażyły się zrazy wlać wodę, dodać kostkę rosołową, wymieszać, zagotować. W szklance wymieszać śmietanę, mleko i mąkę, rozetrzeć, żeby nie było grudek (ja czasami przepuszczę zawartość szklanki przez małe sitko). Zmniejszyć ogień, wlać zawartość szklanki, mieszać do momentu aż sos zgęstnieje. Dodać koperek, doprawić solą i pieprzem, wymieszać, gotowe. Zrazy drobiowe podawać polane sosem.  Smacznego! 