Przedstawiam dzisiaj bardzo szybki i wypróbowany przepis na ciasto z dynią i daktylami. Przepis znalazłam na stronie pani Magdy, źródło tutaj. Polecam, ciasto jest bardzo zdrowe, wilgotne, smakuje z lekką nutą imbirową - dla mnie bomba, na jesienne i zimowe dni w sam raz :-). Ja upiekłam z podwójnej porcji, dałam mniej cukru, piekłam w keksówce, zachęcam do wypróbowania. Składniki:  400 g dyni (bez skórki i miąższu) 100 g daktyli (powinno być 200 g ale dla mnie ta ilość była wystarczająca) + 1 łyżka mąki tortowej 6 jajek 3/4 szklanki cukru trzcinowego (pojemność 250 ml) szczypta soli 2 szklanki mąki (pojemność 250 ml) 2 łyżeczki proszku do pieczenia 2/3 łyżeczki kurkumy 100 ml oleju mały kawałek świeżego imbiru (6 g) ekstrakt waniliowy (odrobina) tabliczka białej czekolady 1 łyżka pestek z dyni 2 łyżeczki śmietany 1 łyżeczka brązowego cukru Dynię obrać, umyć i zetrzeć na tarce o dużych oczkach. Zamiast dyni można dać marchew, jabłko (jabłko trzeba odsączyć na sitku). Daktyle posiekać jak rodzynki, następnie wymieszać je w łyżce mąki. Jajka, cukier, szczyptę soli zmiksować na puszystą masę. Piekarnik nastawić na temperaturę 180 stopni C. Do masy dodać mąkę, proszek do pieczenia, olej, kurkumę, wszystko zmiksować. Na koniec wrzucić dynię, daktyle, starty imbir oraz opcjonalnie ekstrakt waniliowy, wszystkie składniki dokładnie wymieszać łyżką. Ciasto wylać na blachę - "keksówkę", wyłożoną papierem do pieczenia. Piec do tzw. suchego patyczka - ja piekłam 45-50 minut w funkcji termoobieg. Czekoladę rozpuścić w kąpieli wodnej, dodać 2 łyżeczki śmietany, dokładnie wymieszać. Pestki posiekać, dodać łyżeczkę brązowego cukru. Po ostygnięciu ciasto polać polewą czekoladową i posypać pestkami dyni (ja posypałam w całości).﻿  Smacznego!﻿ 