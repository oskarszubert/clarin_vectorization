Zapiekanka ziemniaczana z kiełbasą to szybka i treściwa propozycja obiadowa dla całej rodziny, przepis znalazłam na stronie Kuby, polecam do wypróbowania :-)﻿ Składniki na 6 osób: 10 ziemniaków  5 cebul 4 ząbki czosnku 50 dag dowolnej kiełbasy 25 dag żółtego sera 1 jajko olej 2 łyżki masła 300 ml śmietany 18 % sól, pieprz  Ugotować ziemniaki np. w mundurkach, obrać i pokroić w talarki o dowolnej grubości. Cebulę pokroić w piórka a czosnek drobno posiekać, zeszklić na patelni. Kiełbasę pokroić w talarki i dorzucić do cebuli i czosnku. Całość lekko podsmażyć i zdjąć z ognia.  Ścianki naczynia żaroodpornego wysmarować masłem i ułożyć na dnie pierwszą warstwę ziemniaków, wyłożyć mieszankę cebulowo - kiełbasianą. Wyłożyć drugą warstwę ziemniaków i resztę farszu. Na wierzch ułożyć ostatnią porcję ziemniaków. Całość zalać śmietaną wymieszaną z startym serem, jajkiem, solą i pieprzem. Zapiekać w temperaturze 175 stopni C przez około 30 minut. Smacznego ! 