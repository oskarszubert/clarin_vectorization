Kiedy zostają mi ugotowane ziemniaki z dnia poprzedniego, często robię kluski śląskie zwane w moim domu kluskami z dziurką lub kluskami aksamitkami. Są pyszne, aksamitne i sprężyste. Najlepiej smakują z ciemnym sosem, surówką i roladą wołową. Składniki:  ugotowane ziemniaki - około 1 kg 3 żółtka mąka ziemniaczana sól   Ziemniaki ugotować w osolonej wodzie lub wykorzystać ziemniaki z ostatniego obiadu. Przepuścić przez praskę, włożyć do miski. W misce podzielić je na cztery części. Wyjąć jedną część i wypełnić wgłębienie mąką ziemniaczaną. Następnie dodać żółtka, można doprawić.    Ciasto zagnieść i formować małe kuleczki, na środku robić dziurkę. Nastawić wodę, posolić. Na wrzątek wrzucać kluski, gotować chwilkę. Jak wypłyną na wierzch, są już gotowe. Odcedzić i podawać. Smacznego ! 