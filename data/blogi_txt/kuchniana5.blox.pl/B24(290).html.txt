Wypróbowałam nową sałatkę, tym razem z zupek chińskich. Trochę ją zmodyfikowałam, ponieważ nie dodałam przypraw z  zupek. Dla mnie to chemia, zastąpiłam je  np. sokiem pomidorowym, wodą z kukurydzy, polecam!  Składniki na 6 osób:  3 zupki chińskie 3 pomidory sól, pieprz puszka kukurydzy por - biała cześć albo czerwona cebula 3 filety z kurczaka ogórek zielony majonez sok pomidorowy - 2 szklanki 2 szklanki gorącej wody    Makaron zupek chińskich pokruszyć, jeśli ktoś lubi - dodać przyprawy z zupek, ja zalałam makaron gorącą wodą pomieszaną z sokiem pomidorowym. Pomidory i ogórka pokroić w kostkę, odcedzić na sitku, sok dodać do makaronu. Pora lub czerwoną cebulę pokroić w kostkę, posypać szczyptą soli, żeby zmiękła.  Kukurydzę odcedzić, wodę z kukurydzy wlać do makaronu. Gdyby makaron nie wciągnął całej wody trzeba odcedzić go na sitku. Kurczaka pokroić w kostkę i usmażyć na złoto. Wszystkie składniki połączyć, doprawić solą i pieprzem, dodać majonez i dokładnie wymieszać. Smacznego:-) 