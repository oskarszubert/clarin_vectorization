Klasyczny, puszysty, pełen bakalii i bez kruchego spodu, czyli sernik wiedeński. Pyszny, polecam do wypróbowania :-). Przepis zaczerpnięty z książki p. Ewy Aszkiewicz, "Kuchnia polska", pozdrawiam !. Składniki:  1 kg białego sera - dobrze zmielonego 10 jajek 1 kostka masła lub margaryny - 25 dag 2 szklanki cukru pudru 2 kopiaste łyżki mąki krupczatki budyń waniliowy cukier wanilinowy rodzynki i skórka pomarańczowa - razem 2 szklanki tłuszcz do wysmarowania formy bułka tarta do posypania formy Masło utrzeć z cukrem pudrem i cukrem wanilinowym na puch, dodawać, cały czas ucierając po jednym żółtku. Gdy masa będzie jednolita, dodać w kilku częściach ser. Następnie przesianą przez sitko mąkę i budyń waniliowy dodać do masy serowej i dokładnie połączyć składniki. Na końcu dodać pianę ubitą z 5 białek. Do utartej, pulchnej masy dodać bakalie, całość wylać na przygotowaną dużą tortownicę (średnica 26 cm), wstawić do nagrzanego piekarnika i piec w temperaturze 180 stopni C przez 80 minut.  Sernik jest upieczony, gdy wierzch się zrumieni, a boki lekko odstają od formy. Wychłodzony sernik przełożyć na paterę, posypać cukrem pudrem (polać roztopioną czekoladą), można podać z porcją bitej śmietany. Smacznego!﻿ 