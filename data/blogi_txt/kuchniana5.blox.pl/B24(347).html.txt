Tarta pachnąca wanilią i śliwkami to rozkosz dla podniebienia. Skorzystałam z przepisu Paolki. Polecam na jesienną chandrę, do kawki lub do dobrej książki, pozdrawiam :-) ﻿Składniki:  1/2 szklanki mąki 2 żółtka 25 dag masła 10 dag gęstej śmietany 18 % 15 dag  cukru pudru szczypta soli 2 łyżeczki proszku do pieczenia  Dodatkowo:  35-40 dag śliwek 2 cukry waniliowe bułka tarta tłuszcz do formy  Z mąki wymieszanej z proszkiem do pieczenia, masła, śmietany, cukru pudru, żółtek i soli zagnieść gładkie ciasto. Zawinąć i wsadzić do lodówki na co najmniej godzinę.  W tym czasie śliwki przekroić na pół i każdą połówkę naciąć do połowy. Foremkę wysmarować tłuszczem i wysypać bułką tartą. Wyjąć ciasto z lodówki, odciąć 1/3 ciasta﻿. 3/4 ciasta rozwałkować na 0,5 cm i wyłożyć nim formę do tarty. Ponakłuwać spód widelcem, ułożyć na nim śliwki, posypać cukrem waniliowym. 1/3 ciasta rozwałkować, powycinać paski. Układać paski ciasta na śliwkach, ja ułożyłam paski w kratkę.  Piec 30 - 40 minut. w temp. 170 stopni. Na koniec pieczenia sprawdzić patyczkiem czy ciasto jest upieczone.  ﻿Smacznego ! 