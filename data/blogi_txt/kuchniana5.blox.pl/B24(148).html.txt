Kruche ciasteczka śmietankowe przekładane dżemem to przepis, który znalazłam  w książce "Wypieki domowe" pań Ilony Fąferek i Kingi Osmycka. Ciasteczka pyszne, kruche i szybkie w wykonaniu, pycha! Składniki:   25 dag margaryny  szklanka gęstej śmietany 4 szklanki mąki pszennej dżem (ja wybrałam truskawkowy i aroniowo - jabłkowy)  Mąkę przesiać, dodać miękką margarynę, śmietanę i wyrobić ciasto, które powinno się rozwałkować cienko bez podsypywania mąką. Wykrawać szklanką krążki całe i z małą dziurką (ja użyłam kieliszka). Ciastka nakłuć widelcem (ja zapomniałam:-)). Blachę posypać mąką lub wyłożyć papierem do pieczenia. Układać ciasteczka na blasze w odstępach. Piec ciastka około 10-15 minut w bardzo gorącym piekarniku. Ja piekłam w temperaturze 220 stopni C w funkcji termoobieg. Po upieczeniu ciastka ostudzić, na całe krążki nałożyć dżem i przykryć krążkami z dziurką.  Smacznego!﻿ 