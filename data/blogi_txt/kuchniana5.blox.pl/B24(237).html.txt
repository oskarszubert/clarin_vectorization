Placuszki czosnkowe z pomidorami to propozycja przygotowana przede wszystkim do akcji "SMACZNIE I POMIDOROWO". Placuszki te rozpływają się w ustach, zrobiłam 2 wielkie talerze i moja rodzina wciągneła je w tempie ekspresowym. Placuszki można zabrać na piknik albo zjeść na śniadanie, gorąco polecam! Składniki na placuszki:6 szklanek mąki pszennej4 żółtka1 białko2 szklanki mlekapołowa główki czosnku (można dodać mniej albo więcej - jak kto lubi)20 dag masła lub margaryny1 paczka drożdży (10 dag)2 łyżeczki cukru4 łyżeczki soli Dodatkowo:1 kg pomidorów3 duże cebule20 dag żółtego sera2 łyżki keczupu4 łyżki wody sól, pieprz   Mleko podgrzać (musi być letnie, w żadnym razie gorące). Zrobić rozczyn z drożdży, cukru i 2 łyżek mleka. Odstawić do wyrośnięcia.  Do miski wsypać mąkę i sól, dokładnie wymieszać drewnianą łyżką. Następnie dodać wyrośnięte drożdże, żółtka i mleko ze startym czosnkiem, dokładnie wyrobić. Na koniec wlać rozpuszczone masło lub margarynę, wyrabiać tak długo, aż będzie odstawać od ręki. Przykryć ciasto czystym ręcznikiem i położyć w ciepłe miejsce. Ciasto musi rosnąć do momentu, aż podwoi swoją objętość. W tym czasie pokroić pomidory i cebule w większą kostkę. Cebulę zeszklić na oleju. Lekko ze złoconą cebulę podlać wodą, doprawić solą i pieprzem. Dusić  bez przykrywki, aż do wygotowania się wody. Przestudzić. Pomidory odsączyć, a żółty ser zetrzeć na tarce.  2 łyżki keczupu rozrobić z 4 łyżkami wody, żeby powstała płynna  konsystencja. Z ciasta wyrabiać kulki wielkości małego jabłka i rozwałkowywać na placuszki, odstawić do wyrośnięcia na blasze z pergaminem na ok. 30 min.  Placki  posmarować sosem pomidorowym, nakładać pomidory, cebulę oraz posypać serem.  Boki każdego placuszka posmarować roztrzepanym białkiem. Piec w piekarniku nagrzanym do 180 stopni C około 15-20 min.     Smacznego:-) 