Z myślą o akcji naleśnikowej przygotowałam "naleśniki po meksykańsku". To naleśniki nadziewane sosem pomidorowym połączonym z fasolą i kukurydzą, naprawdę pyszne. Skorzystałam z przepisu na stronie: www.taniegotowanie.com, polecam!﻿ Składniki na ciasto naleśnikowe:   500 ml mleka  4 jajka 30 dag mąki 1 szklanka wody mineralnej  szczypta soli olej do smażenia Składniki na farsz:   50 dag mięsa mielonego  puszka pomidorów lub 6 pomidorów (lub litr soku pomidorowego - link do przepisu tutaj) 1 puszka kukurydzy 2 czerwone cebule 1 puszka fasoli białej lub czerwonej 4 ząbki czosnku sól, pieprz suszony koperek 2 łyżki keczupu 30 dag żółtego sera olej do smażenia  Składniki na sos pomidorowy:   1 litr soku pomidorowego (link wyżej) lub 50 dag pomidorów  4 ząbki czosnku suszony koperek 2 cebule 2 łyżki mąki ziemniaczanej łyżka cukru sól, pieprz  ﻿Mleko wlać do garnka, dodać sól, przesianą mąkę, jajka, wszystko razem zmiksować, odstawić na 20 minut. Przed samym smażeniem dodać do ciasta wodę mineralną i jeszcze raz zmiksować. Ciasto musi mieć odpowiednią konsystencję, nie może być za gęste (wtedy łatwo rozprowadzi się na patelni). Naleśniki smażyć z każdej strony na złoty kolor na małej ilości oleju. Cebulę pokroić w kostkę i podsmażyć na oleju na złoty kolor. Na drugiej patelni usmażyć mięso mielone, dodać usmażoną cebulę, pomidory z puszki lub świeże pomidory obrane ze skórki i pokrojone w większą kostkę (lub sok pomidorowy), wymieszać. Do składników wrzucić również osączoną fasolę, kukurydzę, całość wymieszać, doprawić solą, pieprzem, dodać koperek, wymieszać.  Masa musi się chwilę pogotować, aż zgęstnieje. Będzie Wam się wydawało, że jest rzadka, ale po wystygnięciu zgęstnieje.﻿ Na koniec dodać 2 łyżki keczupu do smaku, wyciśnięty czosnek i wszystko jeszcze raz dokładnie wymieszać.  Farsz wystudzić. Ostudzony farsz nakładać na każdy naleśnik, posypywać startym żółtym serem, zawijać naleśniki w rulony lub sakiewki. Naleśniki ułożyć w naczyniu żaroodpornym. Przygotować sos pomidorowy: cebulę pokroić w drobną kostkę, usmażyć na złoty kolor na odrobinie oleju. Dodać pokrojone pomidory lub gotowe z puszki (lub sok pomidorowy), łyżkę cukru, doprowadzić sos do wrzenia i gotować go 5 minut. Na koniec dodać starty czosnek oraz doprawić sos solą i pieprzem, dodać koperek, wszystko wymieszać. Można sos zaklepać:  do szklanki wlać trochę letniej wody, rozmieszać z mąką ziemniaczaną, wlać do sosu, chwilę gotować, aż sos zgęstnieje. Połową sosu polać naleśniki w naczyniu żaroodpornym, resztę sosu zostawić na patelni. Naczynie włożyć do piekarnika nagrzanego do 170 stopni C na 10 minut. Naleśniki można podgrzać na patelni lub w mikrofali, chodzi o to, aby całość była gorąca , a ser żółty się stopił. Gorące naleśniki wyjmować na talerze, polać resztą sosu pomidorowego. Smacznego :-) 