Spóźniony trochę przepis, bo akcja grzybowa się już skończyła. Jednak chciałabym się z Wami podzielić przepisem na grzybki w occie według przepisu mojej mamy. Wykorzystuję je przede wszystkim do sałatek i jako przekąskę na imprezkach, polecam! Składniki:   grzyby: prawdziwki, podgrzybki, maślaki, krawce, koźlaki  3 szklanki octu (6 lub 10 %)  35 dag cukru kryształu  6 dag soli (2-3 łyżki)   2 litry wody (1 szklanka więcej, jeśli jest to ocet 10 %)  1 łyżeczka gorczycy  2-3 ziela angielskie  1 liść laurowy  cebula  5-6 ziaren pieprzu    Grzyby oczyścić, odciąć nóżki, kapelusze gotować w osolonej wodzie z jedną cebulą przez 10 minut. Do   każdego słoika włożyć: ziela angielskie, pieprz, gorczycę, liść   laurowy, po 2 krążki surowej cebuli, następnie ugotowane i odsączone grzyby. Przygotować   zalewę. Zagotować wodę z octem, cukrem oraz solą. Gorącą zalewą  zalewać grzyby w słoikach.  Pasteryzować 20 minut, gorące przewracać do góry  nogami, gotowe!  Smacznego! 