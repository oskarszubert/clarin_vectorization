Sezon na cytrusy zainspirował mnie do upieczenia prostego biszkoptu z kremem karpatkowym i mandarynkami własnego pomysłu, pycha, zachęcam do wypróbowania :-) Składniki na biszkopt:  6 jajek 1 1/2 szklanki mąki, w tym 3 łyżki mąki ziemniaczanej 1 szklanka cukru 1 cukier waniliowy 2 łyżeczki proszku do pieczenia szczypta soli﻿  Krem karpatkowy:  1/2 litra mleka 1 cukier wanilinowy 1 szklanka cukru kryształu 1 kostka masła lub margaryny - 25 dag 2,5 łyżki mąki ziemniaczanej 2 łyżki mąki pszennej  Pozostałe składniki:  2 galaretki pomarańczowe sok z połowy cytryny cukier wanilinowy pół szklanki ciepłej wody 1 kg mandarynek lub 2 puszki mandarynek  ﻿Biszkopt: białka ubić na sztywno, dodać szczyptę soli, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie połączyć łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wmieszać łyżką wszystkie składniki. Ciasto wylać do wysmarowanej tłuszczem lub wyłożonej papierem do pieczenia prostokątnej formy. Włożyć do nagrzanego piekarnika i piec około 25 minut w temperaturze 170 °C.﻿ Po wystudzeniu przekroić biszkopt na pół. Ostudzony biszkopt naponczować. Do pół szklanki ciepłej wody wycisnąć sok z cytryny, wsypać cukier waniliowy, wszystko dokładnie wymieszać. Biszkopt porządnie zwilżyć przygotowanym ponczem (zamiast cytryny można dać sok mandarynkowy z 1 puszki, wtedy nie trzeba dodawać cukru wanilinowego). Krem karpatkowy: do pół szklanki mleka wsypać mąkę ziemniaczaną i mąkę pszenną. Rozmieszać dokładnie (żeby nie było grudek) i wlać do gorącego mleka, gotować tak jak budyń. Ostudzoną masę połączyć z kostką masła lub margaryny, dobrze rozmieszać. Galaretki rozpuścić według przepisu na opakowaniu, dobrze wymieszać i pozostawić do stężenia. Krem podzielić na pół. Mandarynki obrać ze skórki, podzielić na cząstki (jeśli z puszki odcedzić dobrze na sitku). Pierwszy biszkopt ułożyć na blasze, posmarować połową kremu, ułożyć mandarynki w niewielkich odstępach, przycisnąć drugim biszkoptem. Wierzch ciasta posmarować resztą kremu, ułożyć mandarynki i zalać tężejącą się galaretką, pozostawić w chłodnym miejscu do całkowitego stężenia. Smacznego ! 