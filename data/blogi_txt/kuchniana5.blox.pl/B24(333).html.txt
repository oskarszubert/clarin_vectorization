Jeśli macie w domu świeże mięso z uboju zróbcie świeżonkę z cebulą. Jest to mięso pokrojone w kostkę, podsmażone z cebulką. Danie proste i syte, u mnie je się je z chlebem. Danie jest kaloryczne ale raz na jakiś czas każdy może sobie na nie pozwolić, zachęcam do wypróbowania :-) Składniki:  1 kg mięsa wieprzowego (łopatka, schab, karkówka) 5 cebul sól pieprz  Mięso oczyścić, umyć, pokroić w w większą kostkę - tak 2 cm. Mięso usmażyć na patelni na złoty kolor (ja nie dodaję tłuszczu, mięso jest samo w sobie tłuste, ewentualnie podlewam wodą).  Cebulę obrać, pokroić w kostkę, zeszklić na tłuszczu, który wytworzył się od mięsa. Usmażone składniki połączyć razem, doprawić solą i pieprzem, dokładnie wymieszać, gotowe! Smacznego! 