Zupa szczawiowa z jajkiem to wspomnienie mojego dzieciństwa. Zupę tą gotowała moja babcia, później mama. Bardzo ją lubię i jak tylko pojawia się szczaw w moim ogrodzie muszę ugotować ją na obiad. Dzisiaj wersja na włoszczyźnie, ale możecie ją pominąć w przepisie. Sam szczaw w zupie wystarczy, zupa będzie wtedy bardziej kwaśna, zachęcam do wypróbowania. Składniki:  1/2 kg szczawiu 2 kostki warzywne lub 2 łyżki wegety pojemnik śmietany 22% 4 jaja ugotowane na twardo cukier sól 1/2 selera 2 marchewki 1 por  ﻿Rozpuścić kostki w 3/4 litra wody, dodać pokrojony seler, marchewki i por (te warzywa można pominąć). Gotować około 1 godziny, aż warzywa będą miękkie.  Szczaw umyć, przebrać, zbyt długie łodyżki odrzucić, posiekać listki. Zieleninę wrzucić do wywaru, zagotować, doprawić cukrem, solą i śmietanką. Podawać z ugotowanymi na twardo jajami. Smacznego! ﻿ 