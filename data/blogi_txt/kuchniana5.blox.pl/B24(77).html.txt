Dzisiaj zapraszam Was na moje pierwsze crumble z truskawkami i jagodami. To nic innego jak owoce posypane migdałami ukryte pod pyszną chrupiącą kruszonką. Owoce wyjęłam z zamrażarki, pozostałe składniki z mojej spiżarni. Deser prosty, szybki a do tego niebiańsko dobry:-) Przepis znalazłam na blogu Moniki, zachęcam do zrobienia ;-) Składniki:  60 dag truskawek  60 dag jagód paczka płatków migdałowych 2 cukry waniliowe 12 łyżek mąki krupczatki 4 kopiaste łyżki masła 4 łyżki cukru pudru  W naczyniu żaroodpornym ułożyć truskawki na przemian z jagodami. Ja użyłam mrożonych owoców i po zapieczeniu miałam bardzo dużo soku (lepiej wykorzystać do tego deseru świeże owoce). Owoce posypać cukrem waniliowym i płatkami migdałowymi. Do miski przesiać mąkę z cukrem pudrem, dodać masło i zagnieść na kruszonkę Kruszonką posypać truskawki i jagody i zapiec całość w 180oC przez 25 minut. Najlepiej na początku pieczenia ustawić w piekarniku nawiew góra - dół, tak 10 minut przed końcem sama góra, wtedy się kruszonka fajnie zrumieni, pycha!  Smacznego! 