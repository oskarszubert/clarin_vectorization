Przedstawiam Wam bardzo prosty przepis na tort z masą krówkową według mojego pomysłu, gorąco zachęcam do wypróbowania. Składniki na biszkopt:  6 jajek 1 szklanka cukru 1 1/2 szklanki mąki pszennej w tym 3 łyżki mąki ziemniaczanej 2 łyżeczki proszku do pieczenia 1 łyżka oleju   2 łyżki wody  Masa:  1 puszka masy krówkowej (można dodać więcej  jeśli ktoś lubi) - 40 dag 25 dag masła lub margaryny olejek rumowy  Dodatkowo:  paczka drażetek czekoladowych paczka płatków migdałowych cytryna 3 kieliszki spirytusu 2 łyżeczki cukru  ﻿Białka ubić, dodać cukier i nadal ubijać. Do żółtek dodać łyżkę oleju, wymieszać. Gdy piana będzie sztywna dodać żółtka z olejem i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia. Delikatnie wymieszać łyżką, na koniec dodać 2 łyżki wody. Ciasto wylać do wyłożonej papierem do pieczenia tortownicy. Włożyć do nagrzanego piekarnika i piec około 30-35 minut w temperaturze 180 °C. Pod koniec pieczenia sprawdzić patyczkiem czy biszkopt jest upieczony (patyczek musi być suchy). Masa:﻿ miękkie masło dobrze zmiksować z gotową masą krówkową lub zrobić samodzielnie masę krówkową, przepis tutaj. Dodać olejek rumowy i na koniec wszystko dobrze wymieszać. W mojej masie były grudki, więc potraktowałam ją blenderem. Tort przekroić na pół i naponczować każdą część ciepłą wodą wymieszaną z cytryną, spirytusem oraz cukrem. Tort przełożyć masą, udekorować według uznania. Ja wykorzystałam drażetki czekoladowe i płatki migdałowe. Smacznego !﻿ ﻿﻿ 