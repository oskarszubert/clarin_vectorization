Przedstawiam calzone czyli pizzę w kształcie pieroga. Ciasto nietrudne do zrobienia, można dawać różne nadzienia, źródło tutaj. Fajna propozycja na romantyczną kolację walentynkową, polecam! Składniki na ciasto (8 dużych porcji):   1 kg mąki pszennej  2,5 łyżeczki soli  50 g drożdży  3 łyżki oliwy z oliwek  2 szklanki letniego mleka 1 łyżeczka cukru  Składniki na nadzienie:   około 1 kg pieczarek  5 dużych cebul  0,5 kg kiełbasy  1 puszka kukurydzy  50 dag żółtego sera sól, pieprz oliwa z oliwek lub olej do smażenia  Sos pomidorowy (smaruję nim ciasto przed nałożeniem farszu):   5 ząbków czosnku  keczup łagodny  koncentrat pomidorowy  sól, pieprz  Dodatkowo:    1 jajko  Mąkę przesiać, dodać sól dokładnie wymieszać drewnianą łyżką. Zrobić dołek, pokruszyć drożdże, posypać cukrem, drożdże rozetrzeć łyżką z odrobiną mąki. Podgrzać lekko mleko i wlać do mąki, dokładnie wymieszać, a następnie wyrobić ciasto dokładnie rękoma. Dodać oliwę z oliwek, jeszcze raz wyrobić.  Ciasto przykryć czystą ściereczką lnianą i pozostawić do wyrośnięcia na około 1,5 godziny (ciasto musi powoić swoją objętość). Kukurydzę odsączyć. Ser żółty zetrzeć na tarce. Cebulę i kiełbasę pokroić w kostkę, podsmażyć na odrobinie oliwy z oliwek.  Pieczarki pokroić również w kostkę, wrzucić na patelnię z odrobiną wody, poprożyć do momentu, aż woda się wygotuje, na koniec doprawić solą i pieprzem. Przygotować sos pomidorowy. Keczup połączyć z koncentratem pomidorowym, dodać starty czosnek, doprawić solą i pieprzem. Ciasto po wyrośnięciu podzielić na 8 części. Każdą rozwałkować na koło o średnicy mniej więcej 25 cm. Każdy kawałek ciasta posmarować sosem pomidorowym a na połowę każdego koła nałożyć nadzienie: kiełbasę, cebulę i pieczarki, dokładnie tak jak się to robi z pierogami. Trzeba pamiętać, żeby zostawić około 1 cm odstępu od brzegu ciasta. Górę nadzienia posypać startym serem. Brzegi zgiąć w połowie, uformować pieroga, można pomóc sobie widelcem i przy jego pomocy połączyć brzegi ciasta. Pizzę wyłożyć na blachę wyłożoną papierem do pieczenia, posmarować rozmąconym jajkiem. Piec 20 minut w temperaturze 200 stopni C.  Smacznego! 