Prosty pasztet z drobiu z dodatkiem wątróbki, doskonały dodatek do pieczywa. Polecam, przepis znalazłam w jednej z lokalnych gazet, pozdrawiam :-)  Składniki:   3 małe piersi z kurczaka 10 dag wątróbki drobiowej 1 cebula  3 ząbki czosnku 1 bułka namoczona w wodzie lub w mleku 2 jajka sól, pieprz majeranek gałka muszkatołowa przyprawa do gyrosa  Piersi pokroić w dużą kostkę, posypać przyprawą do gyrosa, podsmażyć. Dodać pokrojoną cebulę, czosnek, chwilę podsmażyć. Przyprawić majerankiem i małą ilością gałki muszkatołowej. Dokładnie wymieszać, dodać wątróbkę i dalej smażyć, aż się zetnie. Ostygnięte składniki przełożyć do miksera, dodać odciśniętą bułkę i rozbełtane jajka. Zmiksować na gładko. Doprawić do smaku. Masę wyłożyć do foremki wyłożonej papierem do pieczenia (foremka mała około 20 cm). Piec około 40-50 min w temperaturze 170 stopni C. Smacznego! 