W końcu zdecydowałam się zrobić roladę z bitą śmietaną i owocami. W zamrażarce miałam jeszcze zeszłoroczne mrożone truskawki, więc je wykorzystałam:-). Przepis znalazłam na gazeta.pl. Rolada wyszła ok, choć trochę mi pękła. Myślę, że następnym razem dodałabym więcej oleju i na pewno świeże owoce nie mrożone. Ogólnie rolada się udała, jest szybka w wykonaniu i szybko znika z talerza, polecam!   Składniki na biszkopt:5 jaj 5 łyżek cukru kryształu albo cukru pudru5 łyżek mąki pszennejszczypta solicukier waniliowy3/4 łyżeczki proszku do pieczenia (ja dałam, ale następnym razem nie dodam)3 łyżki oleju Dodatkowo:0,5 litra śmietany kremówki 2 cukry waniliowe2 galaretki cytrynowe1/2 l gorącej wodykilka truskawek (najlepiej świeżych, ja dałam mrożone)1 słoiczek dżemu truskawkowego Oddzielić żółtka od białek. Białka ubić na sztywną pianę, dodać szczyptę soli. Gdy piana będzie sztywna dodać cukier kryształ, cukier waniliowy i olej, jeszcze ubijać chwilkę. Następnie dodać żółtka, wymieszać  łyżką, dodać mąkę z proszkiem do pieczenia, wymieszać delikatnie łyżką. Przygotować blachę, ja użyłam blachy, która znajduje się w piekarniku, ciasto upiekło się cieńsze. Blachę z piekarnika wyłożyć papierem do pieczenia, rozłożyć ciasto. Piec 15 minut w temperaturze 170-180 stopni C na jasnozłoty kolor. Jak biszkopt się upiecze, od razu zdjąć papier i zwinąć ciasto w roladę (trochę mi pękła). Zawinąć w czysty ręcznik i tak rolada powinna ostygnąć. Zimna roladę rozwinąć. Ubić śmietanę z cukrami waniliowymi.  Rozpuścić 2 galaretki cytrynowe w 1/2 l gorącej wody. Gdy będzie tężeć wlewać   stopniowo do śmietany i dalej ubijać. Ubitą śmietanę wylać na roladę, wyłożyć miejscami dżem truskawkowy (następnym razem posmarowałabym najpierw biszkopt dżemem, później dałabym śmietanę), ułożyć truskawki na brzegu rolady i zwinąć ponownie. Roladę posypać cukrem pudrem i oziębić w lodówce, gotowe! Smacznego:-) Źródło: http://fotoforum.gazeta.pl/71,1,777.html 