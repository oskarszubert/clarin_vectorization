U mnie szał na tarty:-) Tyle wokół świeżych sezonowych owoców, że aż żal nie skorzystać - chociaż ja wykorzystuję jeszcze zamrożone owoce, bo trzeba robić nowe miejsce w zamrażarce. Teraz kusi mnie, żeby upiec tartę na słono, może np. z szpinakiem i serem, mmmm.... muszę pomyśleć! Na razie zachęcam Was do wypróbowania przepisu na tartę jagodową z pianką, przepis znalazłam tutaj, szczerze polecam!﻿ Składniki na ciasto:  30 dag mąki  15 dag masła lub margaryny 1 łyżka śmietany 1 łyżeczka proszku do pieczenia 1 cukier waniliowy szczypyta soli Nadzienie:   2,5 szklanki jagód (mogą być mrożone)  pół szklanki cukru kryształu 2 łyżki mąki ziemniaczanej + 1 łyżka mąki pszennej  2 szklanki wody + 1 szklanka wody  Pianka:   2 białka pół szklanki cukru kryształu szczypta soli  ﻿Dodatkowo   olej do wysmarowania formy  bułka tarta lub kaszka manna﻿   Na stolnicę przesiać mąkę, dodać szczyptę soli, masło, śmietanę, proszek do pieczenia, i cukier waniliowy. Wszystkie składniki połączyć i zagnieść jednolite ciasto. Ciasto schłodzić min. 30 minut w lodówce. Formę posmarować olejem i wysypać bułką tartą lub kaszką manną. Schłodzone ciasto wyłożyć na blachę, przykryć pergaminem i obciążyć fasolą (ja użyłam jasia). Piec około 25-30 minut w temperaturze 180 stopni C. Po upieczeniu ściągnąć pergamin z fasolą. Przygotować kisiel jagodowy. Do rondelka wrzucić jagody z cukrem, zalać 2 szklankami wody.  W pozostałej wodzie rozmieszać mąki i zalać tym gotujące się jagody, mieszać tak długo, aż powstanie kisiel. Letni kisiel wylać na ciasto. Białka ubić na sztywno z solą i cukrem. Zrobić dowoolny wzorek na ciście (ja użyłam szprycy cukierniczej). Wstawić ponownie do piekarnika  tak długo, aż pianka będzie na wierzchu będzie rumiana (ja piekłam 10-15 minut) - tak jak radzi autorka oryginalnego przepisu piekłam na górnej grzałce. Ciasto podawać ostudzone.  Smacznego! 