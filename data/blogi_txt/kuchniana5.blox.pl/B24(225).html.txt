Po 2-tygodniowej przerwie powracam:-) Przygotowałam pierogi z kapustą i serem,  robiłam je po raz pierwszy. U mnie w domu przeważnie jadło się pierogi  na słodko, czas na zmiany:-) polecam!  Składniki na ciasto:   40 dag mąki pszennej  1 jajko 200 ml ciepłej wody  1 - 1,5 łyżki masła  szczypta soli Składniki na farsz:   1 główka kapusty  5 cebul  50 dag twarogu sól   Mąkę z szczyptą soli przesiać na stolnicę, zrobić dołek. Do dołka wbić jajko, dodać masło, lekko zagnieść. Następnie wlać gorącą wodę. Temperatura wody powinna być jak najwyższa. Zagnieść ciasto na jednolitą masę, powinno się odklejać od rąk. Przygotować  farsz: kapustę pokroić, wrzucić na wrzątek, gotować do miękkości.  Ostudzić, kapustę wycisnąć, można drobniej pokroić. Twaróg przekręcić  przez maszynkę. Cebule obrać, pokroić na kostkę, zeszklić na oleju.  Wszystkie składniki dokładnie połączyć, doprawić solą.  Posypać  stolnicę mąką. Odcinać po kawałku ciasta, resztę ciasta trzymać pod  miską. Ciasto wałkować na odpowiednią grubość, ja staram się wałkować cieniutko. Szeroką szklanką wycinać krążki, nakładać farsz, skleić  pierogi ręką, można użyć do tego także widelca już specjalnego  urządzenia do zagniatania pierogów. Układać pierogi na talerzu posypanym  mąką lub po prostu na lnianym ręczniku, nie mogą sie sklejać. W  dużym garnku zagotować wodę, lekko osolić. Wrzucać pierogi, jak wypłyną  na wierzch gotować jeszcze 3 minuty. Wykładać pierogi, odcedzić na  łyżce cedzakowej, ułożyć na talerzu, polać stopionym masłem. Smacznego:-) 