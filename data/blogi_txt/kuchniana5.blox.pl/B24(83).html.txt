Delikatna szarlotka z bitą śmietaną to bardziej tucząca wersja szarlotki, ale jakże pyszna. Kupiłam kiedyś taką szarlotkę w cukierni i postanowiłam, że zrobię mniej więcej taką samą. Wyłożyłam na biszkopt starte jabłka z galaretką, na to bitą śmietanę, druga połowę biszkoptu i polewę czekoladową. Pyszotka, proste i szybkie ciasto. Myślę, że się udała, bo szybko zniknęła z talerza, polecam!! Składniki na biszkopt:6 jaj1 1/2 szklanki mąki, w tym 3 łyżki mąki ziemniaczanej1 szklanka cukru1 cukier waniliowy2 łyżeczki proszku do pieczeniaszczypta soli Dodatkowo:1,5 kg jabłek lub 1 litrowy słoik startych jabłek3 galaretki cytrynowe1 łyżeczka cynamonu (jeśli ktoś lubi)0,5 l śmietany kremówki2 cukry waniliowe1 gorzka czekolada4 łyżki wodyłyżeczka masła3,5 szklanki gorącej wody  Białka ubić, dodać cukier i nadal ubijać. Do żółtek dodać  szczyptę soli, wymieszać. Gdy piana będzie sztywna dodać żółtka i  delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Ciasto wylać  do wysmarowanej tłuszczem prostokątnej formy. Włożyć do nagrzanego  piekarnika i piec około 25 minut w temperaturze 170 °C.  Przekroić zimny biszkopt na pół. Spód włożyć ponownie na blachę. Galaretkę cytrynową rozpuścić w 1,5 szklanki gorącej wody, musi się stężeć. W międzyczasie przygotować mus jabłkowy:  jabłka obrać, zetrzeć na tarce o dużych oczkach, wyłożyć do garnka i próżyć na małym ogniu. Trzeba często mieszać, żeby się nie przypaliły. Dodać cynamon, cukier waniliowy, dokładnie wymieszać i odstawić z ognia, ostudzić. Gdy galaretka zacznie tężeć wlać ją do jabłek, dokładnie wymieszać. Zimny mus wyłożyć na biszkopt. Przygotować bitą śmietanę. Rozpuścić 2 galaretki w 2 szklankach gorącej wody, ostudzić. Gdy będzie widać, że galaretki niedługo zaczną tężeć, ubić śmietanę, dodać cukier waniliowy i wlać powoli tężejące się galaretki, wymieszać mikserem. Wyłożyć śmietanę na mus jabłkowy, wyrównać. Położyć na nią drugą część biszkoptu. Przygotować polewę czekoladową: rozpuścić łyżeczkę masła, dodać wodę i całą tabliczkę czekolady, rozpuścić na gęstą masę. Polewą polać placek, gotowe! Smacznego:-) 