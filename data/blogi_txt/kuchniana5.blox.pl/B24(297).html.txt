Wczoraj zrobiłam sernik na zimno z czerwonymi porzeczkami :-), super smakuje i chłodzi w gorący dzień. Słodycz sera i kwaskowatość czerwonych porzeczek idealnie do siebie pasują, zachęcam do wypróbowania. Składniki:  1 kg twarogu 2 galaretki cytrynowe 2 galaretki truskawkowe około 40 dag czerwonych porzeczek (dałam na oko) 1 opakowanie maślanych ciasteczek lub herbatników (ilość taka żeby pokryły dno tortownicy) 2 kieliszki alkoholu pół szklanki ciepłej wody szklanka cukru pudru cukier waniliowy sok z połowy cytryny 2 łyżki mąki krupczatki Tortownicę wyłożyć herbatnikami lub ciasteczkami namoczonymi w wodzie wymieszanej z alkoholem. Twaróg zmielić 3 razy. Galaretki cytrynowe rozpuścić w 2 szklankach gorącej wody, schłodzić do stężenia. 2 garści porzeczek obtoczyć w mące krupczatce. Ser zmiksować z cukrem pudrem i cukrem waniliowym, dodać sok z cytryny i obtoczone w mące porzeczki (dzięki mące porzeczki nie spadną na dno), wymieszać łyżką. Na koniec dodać tężejącą się galaretką cytrynową, wymieszać i wylać masę na herbatniki. Galaretki truskawkowe rozpuścić w 2 szklankach gorącej wody, schłodzić do stężenia. Resztę porzeczek wyłożyć na masę serową, zalać tężejącą się galaretką, sernik schłodzić w lodówce, najlepiej całą noc.     Smacznego! ﻿ 