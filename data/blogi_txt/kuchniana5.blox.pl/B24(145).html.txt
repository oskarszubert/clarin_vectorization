Tym razem inne krokiety, bo z farszem szpinakowym i żółtym serem, przepis według własnego pomysłu. Pierwszy raz robiłam i raczej nie skończy się na jednym razie. Krokiety są pyszne, bardzo lubię połączenie szpinaku z czosnkiem. Polecam do wypróbowania na imprezkę, na pewno zaskoczycie swoich gości, pozdrawiam :-)﻿  Składniki na ciasto naleśnikowe:   500 ml mleka 4 jajka 30 dag mąki 1 szklanka wody mineralnej  szczypta soli olej do smażenia   Składniki na nadzienie:   2 opakowania mrożonego szpinaku 3 ząbki czosnku kostka rosołowa sól, pieprz 20 dag żółtego sera   Dodatkowo:   mąka krupczatka bułka tarta jajka olej do smażenia krokietów﻿  ﻿Mleko wlać do garnka, dodać sól, przesianą mąkę, jajka, wszystko razem zmiksować, odstawić na 20 minut. Przed samym smażeniem dodać do ciasta wodę mineralną i jeszcze raz zmiksować. Ciasto musi mieć odpowiednią konsystencję, nie może być za gęste (wtedy łatwo rozprowadzi się na patelni). Naleśniki smażyć z każdej strony na złoty kolor na małej ilości oleju.﻿ Przygotować nadzienie ze szpinaku. Szpinak odmrozić, wrzucić na patelnię. Gotować tak długo, aż woda odparuje. W międzyczasie pokruszyć kostkę rosołową, dodać do szpinaku, doprawić według uznania solą i pieprzem. Patelnię zdjąć z ognia, szpinak lekko ostudzić. Do ostudzonego szpinaku dodać starte ząbki czosnku oraz starty żółty ser, dokładnie wymieszać.﻿ Na każdym naleśniku rozsmarować masę szpinakową, zwinąć naleśnik z farszem w rulon jak gołąbki. Obtaczać każdy kawałek w mące krupczatce, w roztrzepanym jajku i bułce tartej.﻿ Krokiety smażyć na bardzo wolnym ogniu na złoty kolor, okręcając z każdej strony i lekko dociskając.    Smacznego !﻿ 