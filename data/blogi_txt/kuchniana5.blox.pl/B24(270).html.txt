Zamykamy lato w słoikach. U mnie w domu zaczął się czas zaprawiania:-) Przedstawiam Wam zatem sałatkę na zimę składającą się z pomidorów, ogórków kiszonych i cebuli (można dodać też paprykę). Tą sałatkę jadamy najczęściej do obiadu, bardzo fajne połączenie, polecam!    Składniki:   pomidory  ogórki kiszone cebula  sól, pieprz      Pomidory sparzyć wrzątkiem, obrać ze skórki, pokroić w plastry. Ogórki kiszone i cebulę pokroić także w plasterki (ilość warzyw w zależności ile chcecie słoików, ja zawsze robię na oko). W czystych słoikach układać na przemian: pomidory - sól, pieprz - cebula - ogórki. Zakręcić szczelnie słoiki. Pasteryzować 7 - 8 minut, następnie wywracać słoiki do góry nogami, gotowe!   Smacznego:-) 