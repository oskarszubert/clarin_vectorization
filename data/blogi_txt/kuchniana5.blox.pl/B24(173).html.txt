Na moim stole wigilijnym co roku królują zdecydowanie makiełki czyli pokrojona bułka z masą makową. Na Wigilię zrobiłam aż dwie wielkie miski i wszystko poszło w mig, pycha! Składniki :  2 bułki strucle  25 dag maku 4 jajka 5 dag orzechów bakalie: rodzynki, suszone owoce, skórka pomarańczowa 15 dag cukru 5 dag masła lub margaryny 1,5 łyżki miodu słoiczek powideł lub dżemu ciepła woda  Bułki pokroić w większą kostkę, wrzucić do miski. Przygotować masę makową. Namoczony dzień wcześniej mak wypłukać, zalać wrzącą wodą lub mlekiem i trzymać na ogniu tak długo, aż da się go rozetrzeć w palcach. Odcedzić przez gęste sito, starannie osączyć, zmielić 3 razy przez maszynkę.  Utrzeć mikserem żółtka z cukrem, dodać miękką margarynę. Mak dodać do masy jajecznej, wmieszać, dodać bakalie, powidła, miód i połączyć z ubitą pianą z białek. Na koniec rozrobić masę makową w szklance ciepłej wody, masa makowa musi mieć konsystencję lejącą, polać bułkę, dokładnie wymieszać, makiełki gotowe! Smacznego :-) 