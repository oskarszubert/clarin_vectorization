Jeśli lubicie połączenie twarogu z rybą to na pewno skusicie się na pastę twarogową z tuńczykiem. Pasta twarogowa jest bardzo prosta i szybka w wykonaniu, a dodatkowo bardzo dobra, szczególnie z pieczywem. Trochę zmodyfikowałam przepis, bo dodałam rzeżuchę i czerwoną cebulę. Cebula i rzeżucha nadały paście wyrazisty smak. Bardzo mi smakowała, polecam! Składniki: puszka tuńczyka w sosie własnym 30 dkg twarogu 3 jajka 3 - 4 łyżki majonezu (ja dałam 2 łyżki jogurtu naturalnego) 1 czerwona cebula rzeżucha (ilość według uznania, jeśli nie lubicie rzeżuchy dodajcie natkę pietruszkę) szczypiorek sól, pieprz Tuńczyka wyjąć z puszki, rozdrobnić. Pokruszyć biały ser, wrzucić do tuńczyka. Rzeżuchę pociąć nożyczkami na kawałki, szczypiorek posiekać, wsypać do miski. Jajka ugotować na twardo, ostudzić, zetrzeć na tarce.  Cebulę pokroić w kostkę, sparzyć wrzątkiem (na kilka minut), odcedzić, wrzucić do pasty. Wszystkie składniki doprawić solą i pieprzem i dokładnie wymieszać. Przygotować sos, majonez zmieszać z jogurtem naturalnym, doprawić jeszcze według uznania solą i pieprzem (można dodać czosnek), dodać do składników, dokładnie wymieszać, gotowe! Podawać z pieczywem, smacznego ! 