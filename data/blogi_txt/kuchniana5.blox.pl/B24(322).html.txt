U mnie w domu królowała dzisiaj marchewka, ponieważ na obiad zrobiłam prostą i szybką surówkę z marchewki z pomarańczą. Jadałam ją często na weselach, smakowała mi, dlatego postanowiłam ją przygotować. Połączenie marchewki ze słodkim pomarańczem bardzo do siebie pasuje, idealnie, pycha! Składniki:  3 marchewki  1 duży , soczysty pomarańcz  2 łyżki oleju pół soku z cytryny szczypta soli  Marchewki obrać, umyć, zetrzeć na tarce o średnich oczkach, skropić sokiem z połowy cytryny. Pomarańcza obrać ze skórki, pokroić w kostkę, wrzucić do marchewki, dodać także cały sok z pomarańczy, wymieszać.  Na koniec dodać szczyptę soli do smaku oraz olej. Wszystko dokładnie wymieszać, gotowe.﻿   Smacznego ! 