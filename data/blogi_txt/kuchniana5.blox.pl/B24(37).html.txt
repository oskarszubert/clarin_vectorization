Żytnio-pszenny z ziarenkami kminku zaskoczył mnie swoim smakiem. Podczas pieczenia super pachnie, jest bardzo smaczny i idealny na kanapki. Najbardziej smakował mi z masłem, miodem oraz z białym serem, polecam, przepis znalazłam na stronie www.goscinneprogi.pl﻿. Składniki:  50 g drożdży 1 łyżka miodu 0,7 litra ciepłej wody 0,5 kg mąki pszennej 0,5 kg mąki żytniej 2 łyżeczki soli 4 łyżki oleju 1 łyżka kminku  Drożdże wymieszać z łyżką miodu i 5 łyżkami letniej wody. Mąkę pszenną przesiać do miski, dodać rozczyn drożdżowy, letnią wodą i wszystko dokładnie wymieszać. Zostawić na 1 godzinę w ciepłym miejscu.   Po godzinie dodać mąkę żytnią, sól, olej, kminek, wszystko zagnieść i wyrabiać, aż ciasto będzie gładkie. Podzielić i uformować bochenki (ja użyłam 2 foremek "keksówek").  Zostawić do wyrośnięcia około 50 minut. Piec 35-40 minut w temperaturze 220 stopni C.  5 minut przed wyjęciem chleba wierzch posmarować wodą. Po 40 minutach sprawdzić patyczkiem czy chleb się upiekł (patyczek musi być suchy).  Jeśli jest taka potrzeba włożyć chlebki jeszcze na 10-15 minut do pieca. Smacznego! 