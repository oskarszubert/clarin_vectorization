Dzisiaj Sylwester! Na stronie kotlet.tv znalazłam fajny przepis na szampański deser na Sylwestra. Zrobiłam go z soku brzoskwiniowego własnej roboty, brzoskwiń oraz z serka waniliowego. Wersja oryginalna jest z truskawkami, na pewno Wam zasmakuje:-) W ten szczególny wieczór życzę Wam dużo zdrowia, miłości, szczęścia, spełnienia wszystkich marzeń, aby następny rok 2012 był lepszy od poprzedniego. Do Siego Roku! Składniki na galaretkę:  1,5 litr soku brzoskwiniowego (np. z kompotu) szklanka wrzątku 9 łyżeczek żelatyny brzoskwinie 2 cukry waniliowe  Pianka:  40 - 50 dag serka waniliowego pół szklanki wrzątku 2 łyżeczki żelatyny 2 cukry waniliowe﻿  Sok brzoskwiniowy lekko podgrzać, brzoskwinie osączyć na sitku. Żelatynę rozpuścić we wrzątku, dodać cukry waniliowe i wymieszać dokładnie z sokiem. Do kieliszków wrzucić brzoskwinie a następnie kieliszki napełnić sokiem, schłodzić w lodówce max. 3 godziny, najlepiej na całą noc. Żelatynę rozpuścić we wrzątku. Wymieszać z serkiem waniliowym i cukrami waniliowymi. Masę serową wymieszać z żelatyną. Na galaretkę nałożyć piankę serową, schłodzić min. godzinę, aby się ścięła. Smacznego!﻿ 