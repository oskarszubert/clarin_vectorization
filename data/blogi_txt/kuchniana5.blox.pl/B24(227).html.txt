Klejenie pierogów jest bardzo pracochłonne, ale efekt końcowy wynagradza wszystko:-) Pyszne pierogi z nadzieniem serowym , oblane masełkiem i posypane cukrem, mniam, nie ma nic lepszego. Warto się natrudzić, gorąco polecam!  Składniki na ciasto:70 dkg mąki2 jajka250 ml wodysól Farsz: 1 kg twarogu2 cukry waniliowe30 dkg cukru 2 żółtka Dodatkowo:masło do polania pierogówcukier kryształ do posypania Mąkę przesiać, zrobić wgłębienie, wrzucić jajka, posiekać z mąką. Dodać gorącą wodę i zagnieść ciasto. Podzielić  na 2 części, żeby nie wyschło. Przygotować farsz: ser przemielić, dodać żółtka, cukier, cukier waniliowy i utrzeć wszystko na jednolitą masę. Ciasto rozwałkować cienko, wycinać krążki. Na każdy krążek  nałożyc farsz,  złożyć ciasto na pół i zlepić. Gotować w dużej  ilości osolonej wody. Wrzucać do wrzatku, zamieszać, przykryć, a  kiedy wypłyną zdjąć pokrywkę, gotowacć jeszcze 1-2 min. Wyjąć łyżką  cedzakową, osączyć, przełożyć na półmisek. Podawać  posypane cukrem i polane roztopionym masłem .  Smacznego:-) 