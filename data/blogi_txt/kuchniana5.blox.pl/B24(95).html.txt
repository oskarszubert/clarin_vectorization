Drożdżowe racuchy z jabłkami to wspomnienie dzieciństwa. Pulchne i miękkie w środku, pyszne, fajny deser ale i danie główne! Polecam, szybko znikają z talerza :-). Źródło - blog: majanaboxing, którą serdecznie ﻿pozdrawiam :-) Składniki:  5 jaj 5 dag drożdży + pół szklanki letniego mleka pół łyżeczki soli 5 łyżek cukru kryształu 1 cukier waniliowy 3 łyżki kwaśnej śmietany 2 szklanki mleka (ciasto musi być nie za rzadkie, ale dość gęste) 1 kg mąki  1 kg jabłek olej cukier puder do posypania racuchów  Jabłka obrać ze skórki, wydrążyć gniazda nasienne. Pokroić w cienkie plasterki. Mąkę przesiać do garnka zrobić dołek, pokruszyć drożdże, posypać cukrami, dodać ciepłe mleko (ale nie gorące), zagęścić mąką, poczekać aż drożdże ruszą się - tak około 20 minut. Następnie wbić jajka, dodać pozostałe mleko, śmietanę, sól, wszystko dokładnie wymieszać, formować zgrabne placuszki, smażyć z obu stron na rozgrzanym oleju z obu stron. Posypać cukrem pudrem.  Smacznego :) 