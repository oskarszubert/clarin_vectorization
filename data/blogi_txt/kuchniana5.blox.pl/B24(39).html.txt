Ciasteczka dyniowe to moja pierwsza propozycja do akcji dyniowej i ciasteczkowej. Przepis znalazłam tutaj, ciasteczka zrobiłam z podwójnej porcji i włożyłam do puszki. Zachowują świeżość przez długi czas, na długie jesienne wieczory są w sam raz do schrupania, polecam!    Składniki na ciasteczka:  2 1/2 szklanki mąki pszennej 1 łyżeczka proszku do pieczenia 1 łyżeczka sody 2 łyżeczki cynamonu 1/2 łyżeczki gałki muszkatołowej 1/2 łyżeczki mielonych goździków 1/2 łyżeczki soli 1/2 szklanki zmiękczonego masła lub margaryny 1 1/2 szklanki cukru kryształu (w tym 2 cukry waniliowe) 1 1/2 szklanki przecieru z dyni 1 jajko Składniki na lukier:  pół szklanki cukru pudru 1 sok z cytryny trochę gorącej wody  Nagrzać piekarnik do 175 stopni C. Wymieszać mąkę, proszek do pieczenia, sodę, cynamon, gałkę, goździki i sól, odstawić na bok.  W średniej misce utrzeć masło i cukier. Dodać dynię, jajko, ucierać aż masa będzie kremowa. Wmieszać suche składniki. Ciasteczka można nakładać łyżką na papier do pieczenia, lekko spłaszczać (ja wałkowałam ciasto, wykrawałam większym kieliszkiem krążki). Piec 15-20 minut w nagrzanym piekarniku. Ostudzić ciastka, posmarować lukrem. Lukier: wsypać cukier puder do miski, wycisnąć sok z cytryny, dodać trochę gorącej wody, rozmieszać pałką na jednolitą masę. Jak lukier będzie za rzadki, dodać cukru pudru. Każde ciastko posmarować lukrem.     Smacznego! 