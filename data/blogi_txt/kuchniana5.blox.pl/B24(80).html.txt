Mój cytrynowiec to ciasto składające się z warstwy budyniu cytrynowego, bitej śmietany wymieszanej z galaretką cytrynową przykrytej herbatnikami nasączonymi w soku cytrynowo- spirytusowym, na koniec lukier cytrynowy. Przyznacie ciasto grzechu warte! Przepis otrzymałam od koleżanki Renaty, którą serdecznie pozdrawiam!﻿ ﻿Składniki na biszkopt:  4 jajka 1 łyżka oleju 1/2 szklanki mąki pszennej lub krupczatki 1/2 szklanki mąki ziemniaczanej 1 łyżeczka proszku do pieczenia szczypta soli 1 szklanka cukru kryształu, w tym 2 cukry waniliowe 2 łyżki wody Składniki na budyń:  duży budyń śmietankowy lub waniliowy (musi być na 3/4 litra mleka)  sok wyciśnięty z 2 cytryn  3/4 kostki masła lub margaryny  ﻿Ponczowanie biszkoptu:  1/2 szklanki ciepłej wody 2 kieliszki wódki lub spirytusu 1/2 soku z cytryny 1 cukier waniliowy  Warstwa śmietanowa:  śmietana kremówka - 500 ml galaretka cytrynowa rozpuszczona w 1/4 litra wody  Lukier cytrynowy:  1,5 szklanki cukru pudru 4-5 łyżek cytryny Dodatkowo:  1 paczka herbatników 3 kieliszki spirytusu lub wódki do maczania herbatników 1 cytryna  Białka oddzielić od żółtek, przesiać mąki z proszkiem do pieczenia. Białka ubić mikserem na sztywną pianę, dodać szczyptę soli. Dodać cukier oraz cukry waniliowe, dalej miksować.  Żółtka wymieszać z łyżką oleju, dodać do sztywnej piany, wymieszać delikatnie łyżką. Następnie dodawać stopniowo mąkę przesianą z proszkiem do pieczenia i mieszać łyżką, na koniec dodać 2 łyżki wody (ciasto będzie wilgotniejsze), delikatnie wymieszać. Ciasto wylać na blachę wyłożoną papierem do pieczenia, piec 25 minut w temperaturze 180 stopni C (pod koniec pieczenia nakłuć ciasto w kilku miejscach drewnianym patyczkiem i sprawdzić czy ciasto jest upieczone - patyczek musi być suchy). Ostudzony biszkopt naponczować. Do pół szklanki ciepłej wody wlać spirytus lub wódkę, sok z cytryny, wsypać cukier waniliowy, wszystko dokładnie wymieszać. Biszkopt porządnie zwilżyć przygotowanym ponczem. Ugotować duży budyń w 1/2 litra wody. Z 1/2 litra wody odlać pół szklanki wody, wymieszać w niej budyń, wlać na gotującą się wodę, ugotować budyń. Do budyniu dodać sok z 2 cytryn oraz 3/4 kostki masła lub margaryny (rozpuścić), budyń dokładnie wymieszać. Gorący budyń od razu wylać na biszkopt. Kremówkę ubić na sztywną masę. Galaretkę cytrynową rozpuścić w 1/4 litra wody (1 szklanka). Gdy galaretka zacznie tężeć wlać ją do śmietany, dokładnie wymieszać mikserem, od razu wylać na budyń cytrynowy. Sok z cytryny wymieszać z spirytusem lub wódką, maczać w nim herbatniki i układać obok siebie na śmietanie.  Lukier cytrynowy: cukier puder wsypać do miski, dodać do niego sok z cytryny i utrzeć całość pałką﻿﻿. Smarować lukrem wierzch ciasta, ciasto schłodzić w lodówce lub zamrażarce. ﻿Smacznego ! 