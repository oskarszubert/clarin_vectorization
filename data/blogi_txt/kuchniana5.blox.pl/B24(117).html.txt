Przepisów świątecznych już po świętach dalszy ciąg :-), dzisiaj przepis na jajka w sosie tatarskim własnej roboty. Przystawka szybka, pyszna, świąteczna i ładnie prezentująca się na wielkanocnym stole, zachęcam do wypróbowania!﻿  Składniki:   3-4 większe ogórki słodko - kwaśne (jeśli ktoś lubi mogą być kiszone)  1 mały słoiczek marynowanych grzybków w occie  1,5 cebuli 3-4 łyżki kwaśnej śmietany 2 -3 łyżki majonezu woda od grzybków  sól keczup pęczek szczypiorku  Jajka ugotować na twardo. Szczypiorek umyć i pokroić. Grzybki i ogórki pokroić w drobną kostkę, wrzucić na sitko. Cebulę pokroić w drobną kostkę, posolić aby zmiękła i puściła wodę, odcedzić z nadmiaru wody. Śmietanę i majonez połączyć, wlać wodę od grzybków, wymieszać dokładnie Cebulę, grzybki i ogórki połączyć razem, wrzucić do śmietany i majonezu, wymieszać, doprawić solą według uznania. Na półmisek wyłożyć sos tatarski, jajka przekroić na pół, ułożyć na sosie. Na każdym jajku zrobić kleks keczupu, posypać szczypiorkiem, gotowe!  ﻿Smacznego! ﻿ 