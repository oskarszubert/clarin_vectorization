Łatwa, smaczna sałatka dla miłośników kurczaka i ananasów. Doskonale smakuje z świeżym pieczywem, jak i bez żadnych dodatków. Często gości u mnie na stole. Przepis otrzymałam od mojej cioci Haliny, która jest mistrzynią w robieniu sałatek:-) Sałatka ta bierze udział w akcji "ŚNIADANIE MAJOWE 2", polecam! Składniki (na 6 osób):5-6 ogórków konserwowychśredni kurczak lub 4 filety z kurczaka4 woreczki ryżu1 puszka ananasówgroszek (może być z puszki)4 marchewkicebula lub por kukurydza Składniki na sos:6-7  łyżek majonezu (można dać mniej lub więcej, jak kto lubi)4-5 łyżek soku z ananasa3 łyżki jogurtu naturalnego2-3 łyżeczki musztardysólbiały pieprzkoperek Ryż ugotować, odcedzić, zimny wysypać do miski. Filety pokroić w kostkę, doprawić solą i pieprzem, usmażyć. Jeśli mamy kurczaka w całości oczyścić go, umyć, włożyć do rondelka i usmażyć w całości.  Po upieczeniu mięso oddzielić od kości i pokroić w kostkę. Ogórki konserwowe i ananasa pokroić w kostkę. Kukurydzę i groszek wysypać z puszki, odsączyć. Cebulę lub por pokroić w talarki, zasypać solą (zmiękną). Marchewki obrać, opłukać, ugotować do miękkości, pokroić w kostkę. Wszystkie składniki wrzucić do ryżu, doprawić solą i pieprzem, dokładnie wymieszać. Przygotować sos. Majonez wyłożyć na oddzielną miskę, dodać jogurt i sok z ananasa, dokładnie wymieszać. Koperek umyć, drobno pokroić, dodać do sosu. Dodać musztardę, doprawić solą i pieprzem, wymieszać. Sos dodać do składników, połączyć, gotowe! Smacznego:-) 