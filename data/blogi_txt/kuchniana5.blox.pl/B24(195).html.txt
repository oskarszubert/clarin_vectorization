Nowa propozycja obiadowa - wątróbka w sosie musztardowym, nowy przepis, który otrzymałam od mojej kolegi Jacka. Choć nie przepadam za wątróbką, muszę powiedzieć, że takie połącznie przypadło mi do gustu, polecam! Składniki:   1 łyżka mąki  1 łyżeczka Vegety (do smaku)  0,5 szklanki bulionu (może być z kostki rosołowej)  1 łyżka musztardy, najlepiej ostrej  2/3 szklanki gęstej śmietany  2 ząbki czosnku 2 cebule 500 g wątróbki drobiowej lub wieprzowej pieprz, sól olej lub oliwa z oliwek  Wątróbkę obmyć, osuszyć, usmażyć. Cebulę posiekać i podsmażyć na oleju na głębokiej patelni. Oprószyć mąką, a następnie wlać gorący bulion, dodać Vegetę, dokładnie wymieszać. Sos mieszać do momentu zagotowania. Po zagotowaniu dusić jeszcze 10 minut na małym ogniu. Dodać śmietanę wymieszaną z musztardą, zmiażdżonymi ząbkami czosnku, wymieszać i zagotować. Doprawić do smaku solą i pieprzem. Smacznego! 