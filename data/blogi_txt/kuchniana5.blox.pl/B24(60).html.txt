W sezonie zimowym w mojej zamrażarce można znaleźć owoce mrożone, dlatego postanowiłam upiec ciasto drożdżowe z truskawkami i agrestem. Przepis ten dostałam od mojej babci. Ciasto jest pyszne, wilgotne, pachnące i miękkie jak puch. To sprawdzony przepis na ciastko drożdżowe. Mam nadzieję, że zagości także w Waszych domach, smacznego !Składniki na ciasto: 3 i 1/2 szklanki mąki 4 jajka (3 żółtka + 1 całe jajko) 1 szklanka cukru 1 szklanka mleka 7 dkg drożdży 12, 5 dkg masła lub margaryny (roztopić) cukier waniliowy szczypta soli Składniki na kruszonkę:  pół kostki masła lub margaryny wiórki kokosowe - 2 łyżki szklanka mąki cukier waniliowy pół szklanki cukru   Mąkę przesiać, dodać szczyptę soli, zrobić wgłębienie, rozkruszyć drożdże, posypać je 2 łyżkami cukru, wlać na to trochę letniego mleka i rozmieszać z mąką do gęstości śmietany. Poczekać, aż drożdże się ruszą. W międzyczasie ubić 3 żółtka + 1 całe jajko z resztą cukru na kogel -mogel. Dodać masę jajeczną do wyrośniętych drożdży. Wymieszać z resztą mąki i mlekiem, wyrobić ciasto.W czasie wyrabiania ciasta dodawać stopniowo roztopiony tłuszcz (musi być letni). Ciasto wyrabiać do momentu, aż będzie odchodzić od boków miski. Postawić w ciepłym miejscu do wyrośnięcia (tak, aż podwoi swoją objętość). Ciasto wyłożyć na blachę, wyrównać, ułożyć owoce (truskawki, agrest, porzeczki lub dżem) i posypać kruszonką.Przygotować kruszonkę. Do mąki dodać masło, cukier, cukier waniliowy, wiórki kokosowe. Wszystko zagnieść i zrobić kruszonkę. Piec 35 minut w temperaturze 180 stopni C.  Smacznego ! 