Kolejna propozycja swojskiego chlebka, który zagościł na moim stole wielkanocnym. To chleb pszenny pełnoziarnisty, bardzo zdrowy, zawiera dużo błonnika, który wspomaga prawidłowe funkcjonowanie układu trawiennego. Jest naprawdę bardzo pyszny! Chlebek bierze udział w zabawie "KUCHNIA WIELKANOCNA 2010", gorąco polecam! Składniki:1 kg mąki pszennej pełnoziarnistej np. Lubella2 czubate łyżeczki soli5 dkg drożdży2,5 szklanki ciepłej wodygarść pestek dynigarść pestek słonecznikagarść siemienia lnianego w ziarenkach lub garść maku Drożdże rozpuścić w wodzie. Mąkę przesiać, dodać sól, dokładnie wymieszać drewnianą łyżką. Zrobić dołek, wlać drożdże, wsypać dynię i słonecznik.  Dodawać wodę stopniowo i zagniatać ciasto, aż do uzyskania jednolitej, luźnej konsystencji. Tak przygotowane ciasto przykryć czystym ręcznikiem i odstawić na około 15 minut w temperaturze pokojowej. Po tym czasie, podzielić ciasto  na dwie części, formować bochenki chleba i umieścić ciasto w foremkach nasmarowanych olejem lub wyłożonych papierem do pieczenia ( ja używam keksówek). Ciasto odstawić na około godzinę do wyrośnięcia, aż podwoi swoją objętość. W międzyczasie posmarować chlebki letnią wodą, użyć do tego pędzelka i posypać chlebki siemieniem lnianym w ziarenkach albo makiem.  Wyrośnięte chlebki włożyć do piekarnika nagrzanego do 220 stopni C i piec przez około 30 - 40 minut. Po upieczeniu wyjąć chlebki z blaszek i odstawić do ostygnięcia.  Smacznego:-) 