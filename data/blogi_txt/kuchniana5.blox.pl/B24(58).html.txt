Następny drożdżowiec do kolekcji, tym razem eksperyment z serem. Przepis otrzymałam od mojej koleżanki Malwiny, gorąco polecam! Składniki na ciasto:  50 dag mąki pszennej 150 ml mleka 50 g drożdży 15 dag cukru kryształu szczypta soli 10 dag masła lub margaryny 6 żółtek   1 jajko  Masa serowa:  50 dag twarogu cukier waniliowy 15 dag cukru pudru 5 dag masła lub margaryny 5 jajek  skórka pomarańczowa  Składniki na kruszonkę:  pół kostki masła lub margaryny szklanka mąki pszennej cukier waniliowy pół szklanki cukru     Drożdże rozetrzeć z 1 łyżką cukru i ciepłym mlekiem. Dodać 2 łyżki mąki,  wymieszać. Przykryć i odstawić w ciepłe miejsce do wyrośnięcia. Żółtka  utrzeć z cukrem. Gdy rozczyn podwoi swoją objętość, dodać utarte żółtka, mąkę i szczyptę  soli.  Wyrobić ciasto, a gdy zacznie odstawać od ręki dodać roztopione  masło i ponownie wyrobić. Przykryć i odstawić do wyrośnięcia.  Przygotować masę serową. Twaróg zemleć dwa razy. Żółtka oddzielić od  białek i utrzeć z cukrem. Masło rozetrzeć i dodawać do niego stopniowo,  stale ucierając, twaróg, cukier waniliowy i żółtka, można dodać skórkę pomarańczową. Na koniec dodać sztywną pianę z białek. Wymieszać. Blachę wyłożyć papierem do pieczenia. Wyłożyć ciasto, następnie masę serową.  Na wierzchu rozsmarować masę serową. Na masę wyłożyć kruszonkę. Przygotować kruszonkę. Do mąki dodać masło, cukier, cukier waniliowy. Wszystko zagnieść i zrobić kruszonkę. Piec 40-50 minut w temperaturze 200˚C (sprawdzić patyczkiem czy jest dobry). Smacznego! 