Postanowiłam upiec mojej córeczce swojskie biszkopty. Skorzystałam z przepisu Agnieszki, źródło tutaj. Mój maluszek bardzo je polubił, z takiej ilości składników wyszło mi 37 biszkoptów, zachęcam do wypróbowania :-). Składniki:  4 jajka 100 g mąki pszennej 50 g mąki ziemniaczanej 50 g cukru szczypta soli  Żółtka oddzielić od białek. Do białek dodać szczyptę soli, ubić na sztywno. Dodać cukier, ubijać, aż cukier się rozpuści. Dodać żółtka, mąki, wymieszać dokładnie łyżką. Prostokątną blachę wyłożyć papierem do pieczenia (ja użyłam tej z piekarnika). Układać łyżeczką ciasto na blasze zachowując odstępy, piec 15 minut w temperaturze 180 stopni C w funkcji termoobieg. Na zdrowie maluchom! 