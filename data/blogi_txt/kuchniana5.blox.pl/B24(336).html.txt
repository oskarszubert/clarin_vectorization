W ten weekend upiekłam szarlotkę. Przepis znalazłam w ksiażce "Nowe przepisy Siostry Anastazji".  Szarlotkę robi się szybko, a do tego smakuje wybornie, moja rodzinka wciągnęła wszystko:-) Można podawać ją na ciepło lub z bitą śmietaną, polecam! Składniki na  ciasto:70 dkg mąki pszennej1 szklanka cukru pudru1/2 kostki masła lub margaryny1 proszek do pieczenia5 jajek1 cukier waniliowy Masa jabłkowa: 1 1/2 kg jabłek2 cukry waniliowepół szklanki cukru kryształucynamon (opcjonalnie) Lukier cytrynowy: 25 dkg cukru pudru4 łyżki wody3 łyżki soku z cytryny Masło lub margarynę posiekać nożem, dodać proszek do pieczenia. Cukier, cukier waniliowy roztrzepać z jajkami, połączyć z mąką, wyrobić ciasto i podzielić na 2 części. Jabłka obrać, zetrzeć na tarce o dużych oczkach albo pokroić na plastry. Dodać cukier kryształ i cukier waniliowy, dokładnie wymieszać. Jeśli ktoś lubi można dodać, także cynamon. Smażyc około 20 minut, ciągle mieszając, przestudzić. Na blachę wyłożoną papierem do pieczenia wyłożyć jedną cześć ciasta, przykrywając dno i boki blachy, nakłuć widelcem. Wyłożyć masę jabłkową, przykryć drugą częścią ciasta, nakłuć widelcem.  Piec około 1 godziny (ja piekłam 50 minut)  w temperaturze 180 stopni C.  Placek można polukrować. Cukier puder wysypać na miskę, dodać gorącą wodę i sok z cytryny, dokładnie wymieszać. Jeśli lukier jest za rzadki, dodać więcej cukru pudru - jeśli za gęsty dolać wody. Smacznego:-) 