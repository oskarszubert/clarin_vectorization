Mamy sezon na bób, więc wymyśliłam nową sałatkę z bobu i ciecierzycy, sałatka zdrowa i szybka w wykonaniu, nam bardzo smakowała:-) Sałatka bierze udział w akcji "Warzywa strączkowe", polecam! Składniki:  puszka ciecierzycy 0,5 kg bobu 2-3 pomidory puszka czerwonej fasoli 5 jajek pęczek szczypiorku 200 g serka topionego 50 ml słodkiej śmietanki łyżka masła 2 ząbki czosnku sól, pieprz  Ciecierzycę i fasolę odcedzić na sitku. Bób gotować w osolonej wodzie 15-20 minut, po ugotowaniu ostudzić i obrać z łupek. Pomidory sparzyć gorącą wodą, obrać ze skórki i pokroić w większą kostkę. Jajka ugotować na twardo, pokroić w kostkę. Szczypiorek umyć, pokroić. Wszystkie składniki wymieszać w misce﻿. Doprawić solą i pieprzem. Na patelni roztopić serek topiony z masłem, gotować na małym ogniu 10 minut. Wlać śmietankę, starte ząbki czosnku, gotować jeszcze chwilkę, na koniec sos doprawić według uznania solą i pieprzem. Warzywa polać sosem, dokładnie wymieszać, wstawić do lodówki na minimum 1 godzinę, składniki muszą się dobrze połączyć. Smacznego! ﻿ 