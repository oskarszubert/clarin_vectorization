Sprawdzony przepis na keks z bakaliami, gorąco polecam! Składniki na ciasto:    40 dag bakalii (rodzynki, orzechy, skórka z                          pomarańczy i z cytryny, suszone figi, suszone daktyle, migdały) 25 dag masła lub margaryny 25 dag cukru kryształu 25 dag mąki pszennej 5 jaj 2 cukry waniliowe 1/2 torebki proszku do pieczenia   Masło lub margarynę utrzeć z cukrem, dodawać po jednym żółtku i miksować. Dodać mąkę, cukier waniliowy oraz proszek do pieczenia, delikatnie wymieszać. Przygotować bakalie. Migdały zalać wrzątkiem i obrać. Orzechy pokroić. Rodzynki sparzyć wrzątkiem i obtoczyć w mące (dzięki temu nie opadną na dno keksa). Skórkę pomarańczową czy wiśnie kandyzowane wyłożyć z pudełka. Bakalie oprócz  rodzynek, skórki czy wiśni kandyzowanych pokroić, niezbyt drobno.  Bakalie połączyć z ciastem.  W oddzielnej misce ubić na sztywno pianę z białek. Bardzo delikatnie łyżką połączyć pianę z ciastem.  Keksówkę  wyłożyć papierem do  pieczenia i ciasto przełożyć do foremki. Keks piec  w  temperaturze 180 stopni przez około 50 minut. Po tym czasie  sprawdzić patyczkiem czy ciasto jest upieczone. W razie konieczności należy  wydłużyć czas pieczenia o kilka minut. Smacznego:-) 