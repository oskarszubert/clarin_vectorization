Przygotowałam śledzie po kaszubsku w pysznym aromatycznym sosie pomidorowym. Robiłam je już parę razy, mają niezwykły smak i ze stołu znikają bardzo szybko. To jeden ze staropolskich przepisów na śledzie. Gorąco polecam, to pierwsza propozycja przygotowana w ramach "Kuchni Wielkanocnej 2010". Składniki:  1 kg słonych śledzi, np. matiasy 4 duże cebule 1 szklanka przecieru pomidorowego 1 szklanka koncentratu pomidorowego pół szklanki oleju sól, pieprz ziele angielskie majeranek  Filety wymoczyć w wodzie - minimum 2 godziny, następnie wypłukać, odsączyć na sitku. Pokroić w większe kawałki. Cebulę obrać, pokroić w talarki, wrzucić na patelnię, smażyć, aż się lekko zarumieni. Następnie wlać przecier i koncentrat pomidorowy, doprawić solą i pieprzem, dokładnie wymieszać. Wlać jeszcze pół szklanki oleju, dodać ziele angielskie i majeranek. Układać w słoiku warstwami: śledzie, sos, śledzie, sos...  Następnie zakręcić dokładnie słoik i przechowywać minimum 2 dni w zimnym miejscu.  Smacznego ! 