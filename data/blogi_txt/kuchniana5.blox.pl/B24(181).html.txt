Polecam mielonkę swojskiej roboty według przepisu mojej teściowej :-) Mielonka bierze udział m.in. w akcji "Wędliny domowe", gorąco polecam! Składniki na marynatę:  2-3 ziela angielskie listek laurowy garść suszonej kolendry kilka ziaren pieprzu sól  peklowa (proporcja 3 dag soli na 1 litr wody) Dodatkowo:  szynka, mięso wieprzowe, boczek - (ilość według uznania, ja daję w sumie 2,5 kg mięsa) 2-3 ząbki czosnku﻿ Zagotować wodę razem z zielem angielskim, listkiem laurowym, ziarenkami pieprzu, kolendrą, marynatę ostudzić. Do zimnej marynaty dodać sól peklową, dokładnie wymieszać, włożyć mięsa do marynaty, trzymać 2-3 dni. W ciągu tych dni szynkę należy obracać i nakłuwać widelcem. Po tym czasie mięso wyłożyć z marynaty i zmielić razem z czosnkiem. Mięso włożyć do rynienek i ułożyć na blasze w piekarniku. Zapiekać w piekarniku około 2 godzin w temperaturze 140 stopni C. ﻿ Smacznego! 