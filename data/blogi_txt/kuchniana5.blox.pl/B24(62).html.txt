Upiekłam dzisiaj pyszny placek kakaowy z kokosem. Placek jest wilgotny dzięki wiórkom kokosowym, a ciasto kakaowe, mmm.... rozpływa się w ustach. Smakuje przepysznie, uwielbiam wiórki kokosowe, pychota! Ciasto:  1 1/5 kostki margaryny 1 szklanka cukru 2 łyżki kakao 7 łyżek wody - te składniki rozpuścić!   1 1/2 szklanki mąki 2 łyżeczki proszku do pieczenia 7 jaj 1/2 szklanki cukru cukier waniliowy 20 dkg kokosu  Lukier:  cukier puder - 20 dkg sok z połowy cytryny 4-5 łyżek przegotowanej ciepłej wody   Przygotować masę kakaową, ostudzić. W międzyczasie, gdy masa stygnie, przesiać mąkę z proszkiem do pieczenia. Oddzielić żółtka od białek. 2 białka odłożyć do oddzielnej miseczki. Ubić 7 żółtek z cukrem waniliowym i dodać do przestudzonej masy kakaowej. Następnie dodać mąkę z proszkiem do pieczenia i wymieszać. Na końcu dodać pianę ubitą z 5 białek i delikatnie wymieszać łyżką. Z 2 białek ubić pianę z 1/2 szklanki cukru i 20 dkg kokosu, wymieszać. Z kokosu zrobić kulki i układać na cieście.  Piec 45 -50 minut w temperaturze 200 stopni C. Gdy ostygnie przygotować lukier. W misce rozpuścić cukier puder z wodą i sokiem cytrynowym, wymieszać.  Smacznego ! 