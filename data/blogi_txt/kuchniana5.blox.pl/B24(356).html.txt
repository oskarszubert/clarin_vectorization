Uwielbiam każdą tortillę z dowolnym nadzieniem, polaną sosem czosnkowym. Dla mnie jest to lepsze danie obiadowe niż tradycyjny obiad. Przepis podstawowy na ciasto tortilli znalazłam na blogu Moniq, Wykorzystać można również gotowe tortille zakupione w sklepie, ponieważ wykonanie placków jest bardzo pracochłonne. Nadzienie przygotowałam według własnego pomysłu, polecam. Składniki na placki tortilli (14 placków): 0,5 litra mleka łyżka masła łyżeczka soli 2 łyżeczki proszku do pieczenia 5 łyżek mąki kukurydzianej około 70 dag mąki pszennej Składniki na nadzienie:  pół pieczeni z kaszy kuskus - przepis tutaj papryka marynowana - pół słoika lub 2 świeże czerwone papryki 4 ogórki słodko kwaśne pół główki kapusty pekińskiej 3 pomidory 2 czerwone cebule  ﻿Składniki na sos czosnkowy:  2 jogurty naturalne pół słoika majonezu sól, pieprz pęczek koperku lub paczka koperku suszonego  6-7 ząbków czosnku  Ciasto na tortillę: podgrzać mleko, dodać masło i poczekać aż się rozpuści. Do jeszcze ciepłego mleka dodać sól i proszek do pieczenia. Mieszać powoli, dodać mąkę kukurydzianą i pszenną. Gdy już ciasto zrobi się gęste wyłożyć je na blat i dodać mąkę, dokładnie wyrobić. Trzeba mieć trochę cierpliwości, bo ciasto musi być gładkie i nie kleić się do rąk. Ciasto wyłożyć do miski, przykryć ściereczką i odstawić na około pół godziny.﻿ Ciasto podzielić na 14 części, żeby to sobie ułatwić wyłożyć nim dno miski i nożem podzielić jak tort na równe części. Z każdej części uformować kulkę a następnie podsypując mąką rozwałkować na cienkie placki. Usmażyć na suchej, mocno rozgrzanej patelni około 20-30 sekund z każdej strony aż pokażą się bąble. Tak przygotowane placki można przechowywać w lodówce ale należy je wystudzone zawinąć w folię, żeby nie obsychały.  Nadzienie: pieczeń pokroić na większe kawałki - można użyć każdego rodzaju pieczeni. Ogórki słodko kwaśne i paprykę osączyć i pokroić w kawałki. Cebulę pokroić w piórka, pomidory w kostkę, koperek posiekać. Kapustę pekińską pokroić, posypać solą żeby zmiękła, jak puści wodę lekko wycisnąć. Sos czosnkowy:  jogurt wymieszać z majonezem, dodać starty czosnek, koperek, doprawić solą i pieprzem, dokładnie wymieszać. Każdy placek tortilli posmarować sosem czosnkowym, poukładać dowolnie wszystkie warzywa oraz kawałki pieczeni, polać sosem na wierzchu, zawinąć rogi placka do środka, na koniec polać sosem czosnkowym, gotowe. Smacznego! 