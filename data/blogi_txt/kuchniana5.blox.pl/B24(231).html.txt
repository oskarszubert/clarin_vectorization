Wypróbowany przepis z zeszytu mojej mamy na biszkopt z kremem wiśniowym. Bardzo fajny pomysł na proste i szybkie ciacho. Można użyć świeżych wiśni lub ze słoika, owoce polać polewą czekoladową, polecam!﻿ Składniki na biszkopt:  6 jaj 1 1/2 szklanki mąki, w tym 3 łyżki mąki ziemniaczanej 1 szklanka cukru kryształu 1 cukier waniliowy 2 łyżeczki proszku do pieczenia szczypta soli  Krem:  25 dag masła lub margaryny (ja użyłam kostki masła + 1/3) 3-4 łyżki cukru pudru 1 słoik kompotu z wiśni (0,5 litrowy) 1 żółtko  Polewa czekoladowa:  troszkę wody 2 łyżki cukru kryształu plaster margaryny lub masła - rozpuścić czekolada  Dodatkowo:  puszka ananasów kieliszek spirytusu  1 łyżeczka kwasku cytrynowego lub sok z połowy cytryny 1 łyżeczka cukru  ﻿Białka ubić, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Ciasto wylać do wysmarowanej tłuszczem prostokątnej formy. Włożyć do nagrzanego piekarnika i piec około 25 minut w temperaturze 170 °C. , ostudzić. Krem: kostkę masła lub margaryny zmiksować z cukrem pudrem i żółtkiem na gładką masę. Następnie stopniowo dodawać sok z wiśni - trzeba uważać, żeby nie dać za dużo soku. Sok nie może oddzielać się od margaryny. Można przygotować polewę czekoladową i polać na końcu nią owoce. Polewa: wszystkie składniki rozpuścić ze sobą, ostudzić. Wiśnie osączyć z kompotu. Biszkopt można przekroić na pół, ale nie trzeba, przełożyć kremem wiśniowym. Wcześniej naponczować biszkopt - przygotować wodę do nawilżenia biszkoptu, tj. pół szklanki ciepłej wody + łyżeczkę kwasku cytrynowego lub sok z połowy cytryny. Do tego dodać 1 łyżeczkę cukru, spirytus i dokładnie wymieszać. ﻿ Na wierzchu poukładać wiśnie, ja ułożyłam także pokrojone w kostkę ananasy. Na koniec polać polewą czekoladową (lub nie) - jak kto woli :-).  Smacznego! 