Po wielkanocnym obżarstwie przygotowałam dla moich bliskich lekką sałatkę z mojej ulubionej sałaty lodowej, Sałatka jest pyszna, chrupiąca, zdrowa i bardzo ją lubię. Polecam, odżywiajmy się zdrowo! Składniki:główka sałaty lodowej2 pomidory1 czerwona paprykaser Fetapęczek szczypiorkupęczek rzodkiewek1 czerwona cebula3 ząbki czosnku1 łyżeczka cukrusól4 -5 łyżek oleju lub oliwy z oliwek2 łyżki octu winnego Sałatę lodową umyć z wierzchu, poskubać na większe kawałki. Pomidory umyć, sparzyć, zdjąć skórkę (można pozostawić ze skórką), pokroić w większą kostkę. Czerwoną cebulę obrać, pokroić w talarki, zalać wrzątkiem, żeby się nie odbijało albo po prostu posypać odrobiną soli i poczekać, aż zmięknie. Paprykę umyć, oczyścić, pokroić na większe kawałki.  Ser Feta pokroić w większą kostkę, szczypiorek umyć i posiekać. Rzodkiewki obrać, umyć, pokroić na większe kawałki. Czosnek zetrzeć na tarce, wrzucić do miseczki. Dodać olej, ocet, cukier, trochę soli. Wszystkie składniki wymieszać, posolić do smaku, wylać sos i wymieszać, gotowe. Smacznego:-) 