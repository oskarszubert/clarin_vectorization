Przedstawiam przepis na pyszne kotleciki z żółtym serem i pietruszką. Przepis prosty a dobry. Kotleciki są fajnym dodatkiem do obiadu, do kanapki, można je jeść na zimno, ponadto są doskonałe na różnego rodzaju imprezy. ﻿Składniki:  3 filety drobiowe 5 dag sera żółtego 5 łyżek zielonej pietruszki 2 łyżki mąki ziemniaczanej 2 łyżki majonezu 2 jajka przyprawa do kurczaka olej do smażenia  Filety pokroić w drobną kostkę i oprószyć przyprawą do kurczaka. Pozostawić w lodówce około godziny, kurczak przejdzie wtedy przyprawą. Żółty ser zetrzeć na tarce na dużych oczkach. Pietruszkę umyć i poszatkować. Wszystko wymieszać, dodać majonez, mąkę, jajka. Nakładać na rozgrzany olej łyżką, formując kotleciki, smażyć z dwóch stron na złoty kolor. ﻿Smacznego ! 