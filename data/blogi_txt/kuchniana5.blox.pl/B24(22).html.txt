Bigos z cukinii to moja pierwsza propozycja do akcji "CUKINIOWY SIERPIEŃ 2010". Jako dziecko jadłam go często u mojej babci, to kolejna perła z lamusa, polecam!  Składniki na 6 osób:   4 średnie cukinie  1 kg zwykłej kiełbasy  0,5 kg cebuli  5 pomidorów lub przecier pomidorowy  5-6 łyżek keczupu  olej do smażenia  3 ząbki czosnku  5 łyżek wody  sól, pieprz    Cukinię obrać, wykroić miąższ z pestkami, pokroić w drobną kostkę, posolić (cukinia puści sok i zmięknie, później odcedzić). Pokrojoną w kostkę cebulę i kiełbasę zeszklić na oleju, wrzucić do rondla.  Oddzielnie na odrobinie oleju uprażyć cukinię, dodać wodę, musi lekko się rozgotować (tak około 15 minut). Wszystkie składniki połączyć razem, na koniec dodać pomidory (albo przecier pomidorowy) oraz keczup. Doprawić solą i pieprzem, dokładnie wymieszać. Dusić jeszcze około 10 minut. Wyłączyć palnik, na koniec dodać starty czosnek, wymieszać, gotowe! Smacznego:-) 