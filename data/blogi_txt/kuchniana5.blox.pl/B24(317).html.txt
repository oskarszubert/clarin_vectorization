Moja koleżanka Zosia dała mi przepis na pyszną surówkę z marchewki z sokiem pomarańczowym. Surówka jest bardzo łatwa i szybka do wykonania, zdrowa, wpływa na przemianę materii. Gorąco polecam, jeśli lubicie takie połączenia, będzie Wam smakowało, pozdrawiam :-) Składniki:  4-5 marchewek 2 jabłka sok z połowy cytryny sok z 1 pomarańczy + miąż lub pół szklanki kupnego soku pomarańczowego 2-3 łyżki kwaśnej śmietany  ﻿Marchewki i jabłka obrać, umyć. Marchewki zetrzeć na tarce o małych oczkach, jabłka na większych oczkach, wymieszać.  Składniki skropić sokiem z cytryny i pomarańczy. Dodatkowo wybrać cały miąż z pomarańczy i wrzucić do surówki, wszystko ponownie wymieszać (jeśli nie macie świeżego pomarańcza można zastąpić go kupnym sokiem pomarańczowym, surówka będzie słodsza). Na koniec dodać kwaśną śmietanę, wszystko dokładnie wymieszać, schłodzić w lodówce, podawać, gotowe! Smacznego!﻿ 