Szarlotka z budyniem to fajne połączenie kruchego spodu, wkładu jabłkowo - cynamonowo - budyniowym oraz kruszonki. Pycha, bardzo lubię takie kompozycje! Ciasto takie nadaje się na każdą słodką okazję, może również gościć na wigilijnym stole. Skorzystałam z przepisu Evenki, polecam! ﻿Składniki:  1 /2 kg mąki 25 dag margaryny lub masła 1 szklanka cukru kryształu + 4 łyżki do budyniu cukier waniliowy cynamon 2 jajka 1 łyżeczka proszku do pieczenia szczypta soli 2 budynie śmietankowe 3 szklanki mleka 1 kg jabłek cukier puder do posypania ciasta  Jajka utrzeć z cukrem kryształem i solą. Mąkę wymieszać z proszkiem do pieczenia, posiekać z margaryną i dodać utarte jajka, wszystko razem zagnieść.  Ciasto podzielić na połowę - jedną rozwałkować i wyłożyć do blaszki (u mnie 25 x 35 cm) a drugą włożyć do zamrażalnika.  Na rozwałkowanym cieście ułożyć obrane i pokrojone w kawałki jabłka, posypać je cukrem waniliowym i cynamonem. Następnie na jabłka wyłożyć gorący budyń ugotowany w 3 szklankach mleka z dodatkiem kilku łyżek cukru. Budyń rozprowadzić równo na jabłkach. Na wierzch zetrzeć drugą część ciasta, najlepiej na grubych oczkach. Piec około 35-40 minut w temperaturze 200 stopni C. Ostudzone ciasto posypać cukrem waniliowym. Smacznego !﻿ 