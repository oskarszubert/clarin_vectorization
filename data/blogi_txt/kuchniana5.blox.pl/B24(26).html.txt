Pyszne bułeczki czosnkowe to przepyszna przekąska szczególnie dla miłośników czosnku! Moim zdaniem najlepiej smakuje z masłem i pomidorem, nie umiałam im się oprzeć:-). Bułeczki biorą udział w akcji: "CO NA GRILLA?", gorąco polecam!  Składniki:3 szklanki mąki pszennej2 żółtka1 białko1 szklanka mlekapołowa główki czosnku (można dodać mniej albo więcej - jak kto lubi)10 dag masła lub margarynypół paczki drożdży (5 dag)1 łyżeczka cukru2 łyżeczki soligarść ziaren słonecznika   Mleko podgrzać (musi być letnie, w żadnym razie gorące). Zrobić rozczyn z drożdży, cukru i 2 łyżek mleka. Odstawić do wyrośnięcia.  Do miski wsypać mąkę i sól, dokładnie wymieszać drewnianą łyżką. Następnie dodać wyrośnięte drożdże, żółtka i mleko ze startym czosnkiem, dokładnie wyrobić. Na koniec wlać rozpuszczone masło lub margarynę, wyrabiać tak długo, aż będzie odstawać od ręki. Przykryć ciasto czystym ręcznikiem i położyć w ciepłe miejsce. Ciasto musi rosnąć do momentu, aż podwoi swoją objętość.   Z ciasta wyrabiać kulki, każdą lekko spłaszczyć, naciąć nożem na krzyż, odstawić do wyrośnięcia. Bułeczki posmarować roztrzepanym białkiem i posypać słonecznikiem. Piec w piekarniku nagrzanym do 180 stopni C około 15-20 min. Smacznego:-) 