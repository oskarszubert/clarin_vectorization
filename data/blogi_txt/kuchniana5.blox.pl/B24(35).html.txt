Dawno nic nie piekłam, więc postanowiłam nadrobić zaległości. Długo się zastanawiałam co upiec i padło na chlebek kukurydziany, który znalazłam na blogu Izy, link tutaj. Jest to złocisty chlebek na bazie mąki pszennej i kukurydzianej, doskonale smakuje z miodem, najlepiej z samym masłem, pycha! Składniki:  150 ml wody 80 ml mleka 1 łyżka oleju 30 dag mąki pszennej 10 dag mąki kukurydzianej 1 łyżeczka soli 1 łyżeczka brązowego cukru (ja dałam zwykły) 3 dag drożdży (1 łyżeczka suszonych drożdży)  Drożdże rozmieszać z cukrem, dodać łyżkę mąki pszennej, wymieszać, poczekać, aż rozczyn wyrośnie (musi podwoić swoją objętość). Mąki przesiać wraz z solą, zrobić dołek, wlać rozczyn drożdżowy, lekko podgrzane mleko (nie gorące!), wodę, wszystkie składniki wymieszać drewnianą łyżką. Ciasto wyrobić, dodać pod koniec olej (wyrabiać tak długo, aż będzie odchodzić od rąk). Uformować kulę, zostawić do wyrośnięcia w ciepłym miejscu na minimum 30 minut (aż podwoi swoją objętość). Wyłożyć do keksówki wyłożonej papierem do pieczenia (wyszły mi dwa chlebki), piec 40-45 minut w temperaturze 180 stopni C (przed końcem sprawdzić patyczkiem czy chleb jest już dobry - patyczek musi być suchy).﻿ Smacznego! 