Uwielbiam szybkie i proste surówki. Stanowią źródło cennych witamin, których brak w zimie. Polecam zatem surówkę z kapusty kiszonej. Kapusta kiszona to solidna dawka witaminy C. Warto sobie o niej przypomnieć zwłaszcza w zimie, bo na nowalijki trzeba będzie jeszcze poczekać. Surówka z kapusty kiszonej jest doskonała zwłaszcza do obiadu, smakuje cudownie. Gorąco polecam! Składniki (na 6 osób):  1 kg lub słoik kapusty kiszonej z marchewką (ja taką zaprawiam) pęczek pietruszki 1 duża cebula 2 łyżeczki cukru  sól, pieprz olej  Kapustę wyjąć z słoika, włożyć do miski. Cebulę pokroić w kostkę, lekko posolić, żeby zmiękła. Pietruszkę umyć i poszatkować (ja czasami daję jeszcze kiełki). Składniki dokładnie wymieszać. Surówkę doprawić solą i pieprzem, dodać 2 łyżeczki cukru, następnie wlać olej (ja daję 6 - 7 łyżek), wymieszać, gotowe! Smacznego ! 