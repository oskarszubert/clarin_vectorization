Dzisiaj moja córeczka ma 6 miesięcy i z tej okazji upiekłam torcik czekoladowy z malinami :-) Przepis znalazłam w dodatku do gazety "Chwila dla Ciebie", nr.31 z 1 sierpnia 2013 r., zachęcam do upieczenia. Biszkopt:  3/4 szklanki mąki pszennej 3/4 szklanki mąki ziemniaczanej 1 szklanka cukru 6 jajek 2 łyżeczki proszku do pieczenia szczypta soli 2 łyżki kakao (ja nie dałam) 1 cukier wanilinowy  Krem:  1 litr śmietany kremówki (30 %) 3/4 szklanki cukru 2 łyżki kakao tabliczka gorzkiej czekolady 2 łyżki żelatyny  Dodatkowo:  pół kg malin 2 kieliszki wódki lub spirytusu (jeśli robicie tort dla dzieci alkohol pominąć, można zastąpić sokiem z cytryny)  Białka ubić na sztywno, dodać szczyptę soli, dodać cukry i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną, proszek do pieczenia, kakao delikatnie wymieszać. Tortownicę wyłożyć papierem do pieczenia (ja wycinam koło z papieru i wkładam na dno formy, boków tortownicy niczym nie smaruję). Ciasto wylać do tortownicy i włożyć do nagrzanego piekarnika. Piec około 25-30 minut w temperaturze 180 °C, pod koniec pieczenia sprawdzić drewnianym patyczkiem czy biszkopt jest upieczony (po nakłuciu biszkoptu w paru miejscach patyczek musi być suchy).  Po wystudzeniu przekroić biszkopty na 3 części. Przygotować poncz: do szklanki ciepłej wody wlać spirytus lub wódkę, wszystko dokładnie wymieszać.  ﻿ Krem: kremówkę zagotować z cukrem, kakao i pokruszoną czekoladą, ostudzić. Krem wstawić do lodówki na 8 godzin, masa wtedy zgęstnieje. Po tym czasie dodać rozpuszczoną żelatynę, masę ubić mikserem.  Każdy krążek tortu naponczować, szczególnie boki. Na każdy krążek wyłożyć krem, położyć maliny, ułożyć krążki jeden na drugim. Boki i wierzch tortu posmarować kremem (ja moczę nóż w gorącej wodzie, wtedy masa lepiej się wygładzi). Wierzch tortu udekorować w dowolny sposób malinami, tort schłodzić w lodówce, gotowe :-).   ﻿Smacznego ! ﻿ 