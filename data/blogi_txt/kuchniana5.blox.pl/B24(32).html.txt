Jeśli lubicie chałwę, polecam ciasto o nazwie chałwowiec. Przepis znalazłam na blogu Myniolinki. Choć nie jestem fanką chałwy muszę przyznać, że ciasto jest pyszne i pięknie się prezentuje. Jest to biszkopt czekoladowy przełożony kremem chałwowym, na wierzch starta gorzka czekolada i można jeść :-) Smakował mi szczególnie po schłodzeniu, prawie jak lody, gorąco zachęcam do wypróbowania! Składniki na biszkopt czekoladowy: szklanka cukru kryształu 6 jajek cukier waniliowy 1 łyżeczka proszku do pieczenia 1 łyżka mąki pszennej 3 budynie czekoladowe (bez cukru) szczypta soli  Składniki na krem chałwowy:﻿  2 budynie waniliowe (bez cukru) 1 kostka masła - 25 dag 3 szklanki mleka 30 dkg chałwy waniliowej  Dodatkowo:  gorzka czekolada Białka ubić na sztywną pianę ze szczyptą soli. Miksować stopniowo cukier, cukier waniliowy, następnie dodać  żółtka i wymieszać dokładnie łyżką. Mąkę, budynie i proszek do pieczenia przesiać i dodać do masy. Całość delikatnie wymieszać łyżką. Piec w formie o wymiarach 35 x 20 cm. przez około 30 minut w temperaturze 160 stopni C. Ciasto po upieczeniu przekroić na pół. Budynie ugotować na mleku i ostudzić. Masło ucierać dodając po łyżce zimnego budyniu. Na koniec dodać zmiksowaną chałwę (ja użyłam blendera). Na pierwszy biszkopt wyłożyć połowę kremu, równomiernie rozprowadzić. Przykryć drugim biszkoptem i na niego rozsmarować pozostałą część kremu. Na wierzch zetrzeć gorzką czekoladę. Schłodzić w lodówce, przechowywać w zimnym miejscu. Smacznego :) 