Kolejny przepis od pani Magdy z strony http://gotuj.skutecznie.tv/﻿ na szybką wegetariańską pizzę z warzywami. Pizza bierze udział w akcji: "Tanie gotowanie" , polecam!  Składniki na ciasto:  1 i 1/2 szklanki (pojemność 200 ml) mąki ﻿﻿ 25 dag świeżych drożdży lub 1 łyżeczka suchych drożdży instant 1/2 łyżeczki cukru 1/2 łyżeczki soli 1/2 szklanki ciepłej wody 1 łyżka oleju ulubione zioła - opcjonalnie Dodatki:﻿  mieszanka chińska - 1 paczka warzyw﻿ sól, pieprz 50 dag żółtego sera  Sos pomidorowy:﻿  2 łyżeczki koncentratu pomidorowego niewielka ilość wody - tyle, by uzyskać gęsty sos pomidorowy 1/2 łyżeczki oliwy z oliwek zioła do smaku np. bazylia, oregano  Do miski dodać mąkę, drożdże instant (jeśli bierzecie świeże, to dodać je później wraz z wodą, w której je rozpuszczacie), cukier, sól, dokładnie wymieszać. Do letniej wody dodać olej (jeśli korzystacie z drożdży świeżych to je teraz trzeba rozpuścić w wodzie), wymieszać i dodać do miski. Całość wyrobić na gładkie, miękkie i elastyczne ciasto –najpierw łyżką do połączenia składników, a potem ręką najlepiej na lekko podsypanej mąką stolnicy. Wyrabiać kilka minut i kiedy jest gotowe, przełożyć je do miski i zostawić pod przykryciem do wyrośnięcia.  Rozgrzać patelnię z niewielką ilością oliwy z oliwek lub oleju. Dodać mrożone warzywa i smażyć na średnim ogniu przez jakieś 10-15 minut.. Co jakiś czas mieszać, a gdy są gotowe, wyłączyć i doprawić do smaku solą, pieprzem. Zostawić do przestygnięcia. Żółty ser zetrzeć na tarce o grubych oczkach. Sos pomidorowy: do naczynia dodać koncentrat, wodę, oliwę i zioła –dokładnie wymieszać na gładki, w miarę gęsty sos. Natłuścić blachę do pizzy, ja używam wyciąganej blachy z piekarnika na której piecze się np. mięso (na taką blachę piekę podwójną porcję). Zwilżonymi olejem dłońmi wyklejać  ciastem blachę, formować w miarę cienki placek o lekko podwyższonych krawędziach. Smarować sosem pomidorowym, na sosie równą warstwą ułożyć warzywa, posypać żółtym serem. Pizzę wstawić do piekarnika nagrzanego do 200 stopni C piekarnika i piec na środkowej półce. Czas pieczenia zależy oczywiście od piekarnika, więc pod koniec trzeba uważnie obserwować, ja piekłam przez 20 minut. Smacznego!﻿  ﻿ 