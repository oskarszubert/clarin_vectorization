Przepis na ciasto "strzępiec" pochodzi z zaprzyjaźnionego bloga kulinarnego: My cuisine". Zgadzam się z autorką tegoż bloga, że ciasto strzępiec jest wersją pleśniaka, która różni się recepturą i kolejnością warstw. Od siebie mogę dodać, że ciasto bardzo mi smakowało:-) Jest fantastyczne i pięknie pachnie, a do tego jest proste w wykonaniu. Zachęcam do wypróbowania :-). Składniki:  3 szklanki mąki 1 kostka masła lub margaryny 5 jajek 2 łyżki śmietany 3/4 szklanki cukru 1 cukier waniliowy 2 łyżeczki proszku do pieczenia 1 łyżka mąki ziemniaczanej kwaskowy dżem lub powidła śliwkowe 2-3 łyżki kakao 2 łyżki bułki tartej  Oddzielić żółtka od białek. Mąkę, żółtka, proszek, masło, śmietanę oraz 1/4 szklanki cukru posiekać nożem i zagnieść ciasto. Podzielić je na pół, a następnie jedną z połówek na 2/3 i 1/3, czyli musisz otrzymać 3 części różnej wielkości. Do średniej części trzeba dosypać kakao, i jeszcze raz zagnieść. Wszystkie części owinąć osobno folią i włożyć na co najmniej godzinę do lodówki.  Formę wysmarować tłuszczem i wysypać bułką tartą. Największą część ciasta rozwałkować lub zetrzeć na grubej tarce na blachę. Wstawić blachę do piekarnika nagrzanego do 190 stopni i podpiekać przez 15 minut.  W tym czasie ubić pianę z białek z dodatkiem 1/2 szklanki cukru i mąki ziemniaczanej. Na podpieczonym spodzie rozsypać bułkę tartą, na to wyłożyć dżem. Na dżem zetrzeć na tarce kakaowe ciasto, następnie wyłóż pianę i zetrzeć ostatni kawałek jasnego ciasta. Piec wszystko jeszcze przez 40-45 minut, do momentu, aż wierzch się zarumieni. Źródło: http://mycuisine.blox.pl/html  Smacznego ! 