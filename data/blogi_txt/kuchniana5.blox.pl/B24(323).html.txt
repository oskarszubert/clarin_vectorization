Prosta i szybka surówka z pomidorów, oliwek i bazylii. Doskonała propozycja na przekąskę, bardzo dobra na śniadanie, kolację, grilla. Zachęcam do wypróbowania, przepis znalazłam w książce p. Hanny Szymanderskiej pt. "Pomidory - przepisy na pyszne potrawy", polecam! Składniki:  1/2 kg pomidorów 2 jajka ugotowane na twardo 5-6 łyżek czarnych oliwek 1/2 pęczka świeżej bazylii lub 1 łyżeczka suszonej po łyżce oliwy i soku z cytryny sól, pieprz  ﻿Pomidory umyć, sparzyć, obrać, pokroić w plasterki i ułożyć na salaterce.  Pomidory posypać solą, pieprzem, świeżą bazylią (drobno posiekać) lub suszoną. Jajka pokroić w grubą kostkę, posypać nimi pomidory. Oliwki osączyć z zalewy, posypać nimi wierzch surówki. Przygotować sos: sok z cytryny rozmieszać z 1 łyżką zimnej przegotowanej wody oraz z oliwą, surówkę skropić przygotowanym sosem, gotowe. Smacznego! ﻿ 