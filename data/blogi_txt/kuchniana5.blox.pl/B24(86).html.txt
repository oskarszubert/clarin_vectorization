Bardzo szybki i pyszny deser według przepisu Ewy Wachowicz, której przepisy są dla mnie inspiracją. Pierwszy raz jadłam awokado w takiej postaci, naprawdę deser palce lizać! ﻿Składniki:  1 dojrzałe awokado (musi być miękkie) 1 szklanka śmietanki kremówki - 30 % cukier waniliowy garść daktyli opcjonalnie: biszkopty lub gorzka czekolada  Schłodzoną śmietanę zmiksować na sztywno, dodać cukier waniliowy, jeszcze raz zmiksować.  Awokado obierać ze skórki, wyjąć pestkę, ugnieść widelcem lub zblenderować. Daktyle pokroić. Pokrojone daktyle i rozgniecione awokado dodać do śmietany, wymieszać łyżką. Deser przenieść do pucharków, udekorować biszkoptami albo startą gorzką czekoladą. Przed podaniem schłodzić deser godzinę w lodówce. Smacznego ! 