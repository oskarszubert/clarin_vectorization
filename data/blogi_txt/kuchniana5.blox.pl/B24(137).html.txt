Kolejny przepis siostry Anastazji, tym razem kotlet drobiowy inaczej. Przepis znajduje się w książce "Specjały siostry Anastazji", zachęcam do lektury, ponieważ można tam znaleźć świetne przepisy na różne okazje, pozdrawiam!  Składniki:   1 pierś z kurczaka (2 połówki) 3 jajka 3 czerwone cebule 1 łyżka mąki pszennej 2 łyżki mąki ziemniaczanej przyprawa do kurczaka sól pieprz olej  Mięso i cebulę pokroić w kostkę, dodać sól, pieprz, przyprawę do kurczaka, surowe żółtka, wszystko wymieszać i zostawić na 10-15 minut. Ubić białka.  Do mięsa dodać mąki oraz pianę z białek i lekko wymieszać. Kłaść łyżką lub małą chochlą na rozgrzany tłuszcz i smażyć na złoty kolor. Podawać jako dodatek do obiadu lub na zimno do kanapki.  Smacznego! 