W gazetce "Prześlij przepis - krzyżówki" nr. 6/2012 znalazłam przepis na prosty przepis na kotlet szwajcarski. Jest to danie szybkie do wykonania, kotlet można przygotować również z cielęciny, schabu, filetu z kurczaka. Mięso można także posmarować szpinakiem ze śmietaną lub włożyć do środka plaster pomidora, polecam - bardzo dobre :-). Na świąteczny stół w sam raz, pozdrawiam.  Składniki:   1 kg szynki wieprzowej (ja zrobiłam z filetów z kurczaka) 15 dag żółtego sera w plasterkach 15 dag szynki w plasterkach (może być konserwowa) 4 ząbki czosnku 2 jajka 3-4 łyżki musztardy tymianek słodka mielona papryka mąka krupczatka bułka tarta olej sól, pieprz  Filety z kurczaka rozkroić i ubić (żeby mięso się za bardzo nie roztrzaskało ubijam przez woreczek foliowy). Mięso oprószyć solą i pieprzem z obu stron. Czosnek obrać, przecisnąć przez praskę. Dodać musztardę, tymianek, paprykę. Utrzeć na jednolitą masę. Każdy kawałek mięsa posmarować pastą. Następnie ułożyć po plasterku szynki i żółtego sera. Mięso zawinąć tak jak rolady, można spiąć wykałaczką. Panierować kolejno w mące, jajkach i bułce tartej. Włożyć na rozgrzany olej, smażyć z obu stron na złoty kolor. Patelnię przykryć pokrywką, zmniejszyć ogień i jeszcze chwilę dusić (kotlety muszą dojść, żeby nie były surowe w środku). Smacznego! 