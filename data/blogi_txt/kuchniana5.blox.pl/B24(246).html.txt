Dzisiaj kolejne kulinarne ABC - nr. 4 :-), pozdrawiam!﻿﻿ Czy wiecie, że:  mleko szybciej kwaśnieje, jeśli dodamy do niego szczyptę cukru;   mleko nie wykipi, jeśli na dno garnka włożymy fajansowy spodek. Inny sposób to posmarowanie ścian garnka masłem 5 cm ponad powierzchnią mleka;   słodka śmietana nie zmieni smaku i nie skwaśnieje, jeżeli będziecie ją trzymać w lodówce, w szklanym słoiku wstawionym do miseczki z mocno osoloną wodą, codziennie zmienianą wodą;   kwaśny twaróg można odkwasić, zanurzając go w misce z czystą wodą na okres od 15 minut do godziny. Ser w trakcie moczenia powinien być owinięty w papier pergaminowy;   kompot nabierze wspaniałego smaku, gdy dodacie do niego skórkę pomarańczową oraz pół szklanki wina;   w celu przedłużenia świeżości chleba należy w pojemniku na pieczywo położyć połówkę surowego jabłka;   stary chleb i bułki można odświeżyć na parze. Do tego celu potrzebne są dwa garnki. Do dolnego nalewa się wodę, a do górnego wkłada pieczywo i przykrywa szczelnie pokrywką. Garnek trzeba ustawić na niewielkim ogniu, by woda zawrzała. Po kilku minutach wydobywająca się z dolnego garnka para odświeży pieczywo;   sól nie zwilgotnieje i nie stwardnieje, jeżeli do solniczki rzucicie parę ziaren ryżu. 