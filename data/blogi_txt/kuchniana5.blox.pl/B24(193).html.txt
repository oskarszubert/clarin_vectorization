Niby sernik to placek, który wygląda jak sernik ale nim nie jest. Bardzo prosty przepis na pyszne ciasto składające się z warstwy kakaowej i śmietanowej :-) Przepis znalazłam w jednej z lokalnych gazet, zachęcam do wypróbowania! Ciasto:  3 szklanki mąki tortowej 1 szklanka cukru 2 łyżeczki proszku do pieczenia 2 łyżki kakao 1 kostka margaryny (25 dag) 5 żółtek  Masa:  5 białek 3 duże kwaśne śmietany (ja dałam każdą śmietanę o pojemności 400 ml) 2 budynie śmietankowe 1 szklanka cukru szczypta soli  Ciasto: mąkę przesiać wraz z proszkiem do pieczenia i kakao, dodać cukier i miękką margarynę, posiekać. Na koniec dodać żółtka i wszystkie składniki dokładnie zagnieść. Ciasto podzielić (na 3/4 i 1/4 ciasta),  schłodzić w zamrażalniku przez 1,5 godziny. Masa: białka ubić na sztywno ze szczyptą soli i cukrem. Dodać śmietanę, przesiane budynie, dobrze wszystko wymieszać, aby nie było grudek. Na blaszkę zetrzeć większą część ciasta, wylać masę i zetrzeć drugą część ciasta. Piec w temperaturze 180 stopni C przez około 50 minut (ja piekłam w funkcji termoobieg). Smacznego!﻿ 