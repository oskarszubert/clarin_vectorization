Na blogu znów tortowo :-) a to dlatego, że ostatni kwartał tamtego roku i początek nowego to u mnie w domu wysyp urodzin:-) Wymyśliłam tym razem na urodziny mojej chrzestnej tort maślany z płatkami migdałowymi i wiśniami. Mam nadzieję, że jak skusicie się na jego wypróbowanie, zasmakuje Wam, polecam!﻿ Składniki na biszkopt:   6 jajek  1 1/2 szklanki mąki pszennej w tym 3 łyżki mąki ziemniaczanej (1 szklanka - 250 ml)﻿ 2 łyżeczki proszku do pieczenia 1 szklanka cukru kryształu szczypta soli cukier waniliowy  Poncz:   100 ml wódki lub spirytusu ciepła woda Składniki na kremy:   3 jajka 3/4 szklanki cukru kryształu 2 kostki masła lub margaryny (1 kostka - 25 dag)  Dodatkowo: wiśnie z kompotu bez pestek dżem malinowy paczka płatków migdałowych 1 tabliczka gorzkiej czekolady  ﻿Białka ubić na sztywno, dodać szczyptę soli, gdy piana będzie sztywna dodać cukier i nadal ubijać. Do żółtek dodać szczyptę soli, wymieszać. Dodać żółtka i delikatnie wymieszać łyżką. Następnie dodać przesiane mąki i proszek do pieczenia, delikatnie wymieszać łyżką. Tortownicę wyłożyć papierem do pieczenia, ja wycinam koło z papieru i wkładam na dno formy, boków tortownicy niczym nie smaruję. Ciasto wylać do tortownicy i włożyć do nagrzanego piekarnika. Piec około 25-30 minut w temperaturze 180 °C, przed końcem pieczenia sprawdzić drewnianym patyczkiem czy biszkopt jest upieczony (po nakłuciu biszkoptu w paru miejscach patyczek musi być suchy).  Po wystudzeniu biszkopt przekroić na 3 części. Przygotować poncz: do pół szklanki ciepłej wody wlać spirytus lub wódkę, wszystko dokładnie wymieszać. Każdy blat dokładnie polać przygotowanym ponczem, szczególnie boki biszkoptów. Przygotować krem. W dużym garnku zagotować wodę (1-2 szklanki). Na większy garnek wstawić mniejszy w taki sposób, aby dno nie dotykało do wody. W mniejszym garnku ubić całe jajka z cukrem. Dzięki ciepłu cukier szybko się rozpuści, a z jajek powstanie pyszna masa. Tak powstałą masę wystudzić i następnie dodawać po łyżce do ubitego masła lub margaryny. Powstanie pyszny maślany krem.  Pierwszy biszkopt posmarować kremem, na nim rozłożyć dżem malinowy, przykryć drugim biszkoptem. Drugi biszkopt posmarować ponownie kremem maślanym, następnie rozrzucić pokrojoną w nierówne kawałki czekoladę i posypać płatkami migdałowymi, przykryć to trzecim biszkoptem. Wierzch i boki posmarować reszta kremu, wyrównać (ja maczam zawsze nóż w gorącej wodzie). Na wierzchu torta ułożyć osączone wiśnie na przemian z płatkami migdałowymi. Boki wyłożyć równo płatkami migdałowymi, gotowe ! Smacznego! 