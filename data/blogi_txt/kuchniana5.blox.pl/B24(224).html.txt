Pierogi z jagodami i serem, pycha! Zrobiłam ich bardzooo dużo, dla 6 osobowej rodzinki, szybko zniknęły z talerza, było warto się natrudzić! Dołączam ten przepis do akcji jagodowej, tym razem skorzystałam z przepisu znajdującego na stronie Kwestia Smaku, gorąco polecam!   Składniki na ciasto:  4 szklanki mąki pszennej szczypta soli 2 łyżeczki masła lub oleju 2 jajka 2 szklanki gorącej wody  Nadzienie:  20 dag jagód 20 dag sera białego zmielonego lub twarożku śmietankowego cukier waniliowy 2 łyżki cukru kryształu   Jagody szybko opłukać pod delikatnym strumieniem                 wody. Osuszyć na papierowych ręcznikach, wymieszać                 z serem białym lub twarożkiem, cukrem waniliowym i cukrem kryształem. Mąkę przesiać na stolnicę lub do miski, dodać sól,                 masło lub olej oraz jajao. Wymieszać i stopniowo                 dodawać gorącą wodę, w razie potrzeby dodać trochę więcej mąki. Wyrabiać ciasto, aż będzie miękkie i elastyczne, przez około 5 minut.  Ciasto rozwałkować i małą szklanką wycinać                 kółka, nakładać po małej łyżeczce nadzienia,                 zlepiać brzegi. Pierogi wrzucać na wrzącą, lekko                 osoloną wodę i gotować do miękkości, przez około 2                 minuty, od czasu ponownego zagotowania się wody.                 Odsączyć i zaraz polać roztopionym masłem lub posypać cukrem.   Smacznego:-) 