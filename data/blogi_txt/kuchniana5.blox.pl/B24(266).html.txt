Połączenie brokułów, kukurydzy, smażonego kurczaka i czosnku jest idealne. Przepis na sałatkę brokułową otrzymałam od Dominiki i Grzesia, których serdecznie pozdrawiam :-). Zachęcam do wypróbowania,  to jedna z moich ulubionych sałatek, pyszotka! Składniki:   2 duże brokuły  puszka kukurydzy 2 piersi z kurczaka 3-4 ząbki czosnku majonez sól przyprawy do kurczaka Kurczaka pokroić w kostkę, przyprawić według uznania, usmażyć na patelni na złoty kolor. Kukurydzę osączyć z zalewy. Brokuły podzielić na różyczki, umyć, wrzucić na osolony wrzątek i gotować tak 5 minut (muszą być miękkie). Wszystkie składniki wymieszać. Czosnek obrać, zetrzeć na tarce, wymieszać z majonezem. Całość doprawić solą według uznania, wszystko razem wymieszać, gotowe! Smacznego! 