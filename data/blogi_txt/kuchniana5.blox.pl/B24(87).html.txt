Uwielbiam dewolaje! To pyszne roladki drobiowe, można je nadziewać prawie wszystkim, a mi najbardziej smakują z szpinakiem i serem. Doskonałe miesko na danie główne, choć na śniadanie czy kolację też się nadaje, przynajmniej ja mogę je jeść cały czas:-), gorąco polecam! Składniki:7 filetów z kurczaka20 dkg żółtego sera pokrojonego w plastry1 kg pieczarek3 cebule1 opakowanie mrożonego szpinaku3 ząbki czosnkukostka rosołowasól, pieprzmąka krupczatkabułka tata3 jajka Filety przekroić na pół, rozbić tuczkiem (ja nakładam woreczek na fileta i rozbijam, wtedy w filecie nie będzie dziur). Jeśli się da, przekroić fileta jeszcze na pół, czyli z jednego fileta powinny wyjść 4 małe dewolaje. Każdy kawałek doprawić solą i pieprzem.Przygotować nadzienie z pieczarek. Cebulę obrać, pokroić w kostkę i i usmażyć na oleju. Pieczarki umyć, oczyścić, pokroić w kostkę, usmażyć na oleju. Pieczarki i cebulę połączyć, doprawić i wymieszać. Przygotować nadzienie ze szpinaku. Szpinak odmrozić, wrzucić na patelnię. Próżyć tak długo, aż woda odparuje. W międzyczasie pokruszyć kostkę rosołową, dodać do szpinaku, doprawić pieprzem. Patelnię zdjąć z ognia, szpinak lekko ostudzić. Do ostudzonego szpinaku dodać starte ząbki czosnku, dokładnie wymieszać. Na filecie rozsmarować: pieczarki z cebulką albo masę szpinakową, następnie ułożyć ser żółty, zwinąć w rulon jak gołąbki. Obtaczać każdy kawałek w mące krupczatce, w roztrzepanym jajku i bułce tartej. Dewolaje smażyć na bardzo wolnym ogniu, okręcając z każdej strony i lekko dociskając. Potrawę można serwować z ziemniakami i surówką, jak również z frytkami:-)  Smacznego:-) 