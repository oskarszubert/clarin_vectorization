W dniu dzisiejszym upiekłam oponki serowe. Przepis otrzymałam niedawno od mojej koleżanki Asi i postanowiłam go wypróbować. Nie żałuję, po pracy przygotowałam ciasto i szybciutko upiekłam moje oponki z dziurką:-). Niebo w gębie, oponki są lekko serowe, pulchne, z chrupiącą skórką. Najlepiej smakują z cukrem pudrem, pyszotka! Składniki na ciasto:    1/2 kg sera półtłustego  1/2 kg mąki     1/2 szklanki cukru 4 żółtka 1 pełna łyżeczka sody oczyszczonej 1 łyżeczka octu 1/4 litra kwaśnej śmietany cukier waniliowy kieliszek spirytusu  Dodatkowo:  olej lub stopiony smalec do smażenia cukier puder do posypania  Przygotować olej lub smalec do smażenia. ﻿Na stolnicy przesiać mąkę, dodać sodę oczyszczoną, wymieszać. Ser zmielić, dodać do mąki. Następnie wbić żółtka, wsypać cukier i cukier waniliowy. Na koniec wlać 1 szklankę śmietany (1/4 litra), spirytus i zagnieść ciasto na jednolitą masę. Posypać mąką stolnicę i deseczki. Urywać ciasto partiami i wałkować na grubość 1-1,5 cm. Wykrawać oponki szklanką, a dziurki kieliszkiem albo zakrętką od butelki. Dziurki powinny być jak najmniejsze. Układać oponki serowe na dekach posypanych mąką.   Oponki wrzucać na rozgrzany tłuszcz, smażyć z obu stron na złoty kolor. Po upieczeniu układać na bibule albo papierowych ręcznikach, żeby nie były opite tłuszczem. Jak ostygną posypać cukrem pudrem. Jeśli wolicie można zrobić lukier.  Smacznego ! 