Dynia w winnej zalewie to kolejna propozycja do akcji "Festiwal Dyni". Tak przyrządzoną dynią można nadziewać drożdżowe rogaliki lub wykorzystać ją jako bakalie do keksa, gorąco polecam! Składniki:  1 kg dyni niewielki kawałek korzenia imbiru 150 ml jabłkowego octu winnego 1/2 laski cynamonu 2-3 goździki 2 gwiazdki anyżku 15 dag miodu      Dynię obrać ze skóry. Przekroić, usunąć włókniste części razem z pestkami. Pozostały miąż pokroić na kawałki wielkości 2 cm. Korzeń imbiru obrać, pokroić w plasterki. Do garnka wlać jabłkowy ocet winny, 150 ml wody, wrzucić imbir, cynamon, goździki oraz gwiazdki anyżku. Zagotować. Włożyć kawałki dyni do zalewy, gotować 2 minuty. Łyżką cedzakową wyjąć z garnka kawałki dyni i przełożyć do wyparzonych słoików. Do zalewy dodać miód, wymieszać i jeszcze raz zagotować. Zalewą zalać dynię w słoikach. Słoiki zamknąć, odwrócić do góry dnem.  Smacznego! 