Nie ma nic lepszego niż drożdżowe kluski parowane. Proste, a jakie pyszne, można polewać je dowolnymi sosami, jak kto lubi. Przepis pochodzi z starej książki kucharskiej. To kolejna perła z lamusa, smak dzieciństwa, palce lizać!  Składniki na kluski parowane:   40 dag mąki pszennej  2 dag drożdży  2 jajka  5 dag margaryny  około 1/4 litra mleka  5 dag cukru kryształu  sól Kompot z czarnych jagód:   40 dag jagód   15-20 dag cukru kryształu  1/2 litra wody    Mąkę przesiać do miski, zrobić dołek, wlać ciepłe mleko, rozmieszać z drożdżami i szczyptą soli, zrobić rozczyn, którego gęstość powinna odpowiadać gęstości śmietany. Żółtka utrzeć z cukrem. Gdy rozczyn wyrośnie, dodać żółtka. Wyrabiać ciasto, aż ukażą się pęcherzyki. Dodać stopiony tłuszcz, chwilę jeszcze wyrabiać. Gdyby ciasto było za gęste, dodać trochę ciepłej wody. Ciasto pozostawić w cieple do wyrośnięcia (musi dwukrotnie podwoić swoją objetość). Wyrośnięte ciasto wyłożyć na posypaną mąką stolnicę, lekko rozwałkować na grubość 2 cm, wykrawać szklanką lub kieliszkiem od wina krążki. Pozostawić na stolnicy, aby podrosły, przykryć czystą ściereczką. Przygotować naczynie z wrzącą wodą (czystą ścierkę lnianą przymocować do brzegów naczynia) , ja używam do parowania garnka na parę. Kluski układać po kilka na lnianej ścierce lub w garnku na parę, przykryć pokrywką i gotować 4-5 minut. Gorące kluski można polać kompotem np. z jagód, masłem zrumienionym z bułką tartą albo sosem mięsnym. Kluski parowane można także nadziewać dowolną marmoladą. Kompot z czarnych jagód:  jagody przebrać, odrzucić listki, opłukać na cedzaku pod bieżącą wodą. W garnku zagotować cukier z wodą aż zrobi się syrop. Jagody wsypać do  słoików, mniej więcej do 4/5 wysokości i zalać syropem. Zamknąć słoiki i  pasteryzować około 25 minut. Smacznego:-) 