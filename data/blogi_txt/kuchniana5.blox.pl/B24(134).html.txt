Keks pełen bakalii to moja propozycja do konkursu "MOJE WYPIEKI", który organizuje Dorotka na blogu www.mojewypieki.blox.pl.   Składniki:30 dag mąki pszennej15 dag masła5 jaj20 dag cukru pudru1/2 paczki proszku do pieczeniacukier waniliowy 30 - 40 dag bakalii (skórka pomarańczowa, wiśnie kandyzowane, migdały, orzechy, suszone owoce, rodzynki) Masło utrzeć w misce z cukrem pudrem i cukrem waniliowym na puszystą masę (najlepiej pałką, można też mikserem). Dodawać po jednym żółtku i ucierać, aby masa była gładka. Mąkę przesiać z proszkiem do pieczenia i wsypywać stopniowo do masy (jak masa będzie gęsta wymieszać łyżką). Przygotowac bakalie. Migdały zalać wrzątkiem i obrać. Rodzynki sparzyć wrzątkiem i obtoczyć w mące (dzięki temu nie opadną na dno keksa). Skórkę pomarańczową czy wiśnie kandyzowane wyłożyć z pudełka. Bakalie oprócz rodzynek, skórki czy wiśni kandyzowanych pokroić, niezbyt drobno. Bakalie połączyć z ciastem (łyżką). W oddzielnej misce ubić na sztywno pianę z białek. Bardzo delikatnie łyżką połączyć pianę z ciastem. Keksówkę wyłożyć papierem do  pieczenia i ciasto przełożyć do foremki. Keks piec w  temperaturze 180 stopni przez około 50 minut. Po tym czasie sprawdzić  patyczkiem czy ciasto jest upieczone. W razie konieczności należy  wydłużyć czas pieczenia o kilka minut. Smacznego:-) 