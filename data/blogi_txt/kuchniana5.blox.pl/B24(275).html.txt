Każdy z nas zna smak tradycyjnej sałatki warzywnej. Ostatnio przekonałam się jednak, że sałatki warzywne mogą różnie smakować. Wszystko zależy od doboru składników i chyba od regionu, z którego się pochodzi :-). Ja od dzieciństwa jestem nauczona np. do sałatki z grzybkami i ogórkami słodko - kwaśnymi. Mój mąż lubi natomiast sałatkę warzywną z ogórkami kiszonymi, bez grzybków  ale za to ze swojskim majonezem. Poniższy przepis pochodzi ze zbioru przepisów mamy mojego męża. ﻿Składniki:  4 ugotowane marchewki 1 pietruszka 1 średni seler 6 ogórków kiszonych 1 por (biała część) lub 1 cebula 7  jajek 1 puszka groszku szczypiorek sól, pieprz 6 ziemniaków 1 kubek gęstej śmietany - 400 ml 1 łyżeczka musztardy  Marchewki, seler, pietruszkę, ziemniaki ugotować. Ja gotuje warzywa bez obierania ze skórki﻿ w szybkowarze. Po ugotowaniu warzywa pokroić w kostkę. Groszek odsączyć na sitku. Cebulę lub pora pokroić w drobną kostkę, posolić i pozostawić, aż zmięknie. Szczypiorek drobno posiekać. Ogórki pokroić w kostkę i odsączyć na sitku. Jajka ugotować na twardo, oddzielić żółtka od białek, białka pokroić w kostkę.  Majonez: śmietanę wylać na miskę, zetrzeć do niej żółtka na drobnej tarce, dodać łyżeczkę musztardy, doprawić solą i pieprzem, wszystkie składniki wymieszać. Warzywa połączyć dokładnie z majonezem, doprawić do smaku﻿, wymieszać. Smacznego !﻿﻿ 