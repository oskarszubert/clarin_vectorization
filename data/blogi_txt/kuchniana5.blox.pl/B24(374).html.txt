Przepis został zaczerpnięty z gazetki "mój przepis". Sałatkę robiłam dzisiaj po raz pierwszy i chyba udała się, bo już jej nie ma:-) Mojej rodzince bardzo zasmakowała, jest idealna na każdą okazję, polecam! Składniki:  puszka kukurydzy 4 sztuki czerwonej papryki 6 jajek 30 dkg żółtego sera  pęczek szczypiorku  majonez  sól, pieprz  Kukurydzę osączyć. Paprykę umyć, oczyścić, pokroić w kostkę (można dodać paprykę konserwową). Jajka ugotować na twardo, obrać. Szczypiorek umyć, drobno pokroić.  Jajka i żółty ser osobno zetrzeć na tarce. Na dnie szklanej miski ułożyć kukurydzę, na to niezbyt grubą warstwę majonezu, doprawić solą i pieprzem. Na majonezie rozsypać połowę papryki, posmarować majonezem, oprószyć solą i pieprzem.  Na to wyłożyć starte jajka, znów majonez, pozostałą część papryki i majonez, doprawić. Ostatnią warstwę powinien stanowić równo rozsypany starty żółty ser. Na wierzch wyłożyć resztę majonezu, wyrównać łyżką, doprawić, posypać obficie pokrojonym szczypiorkiem. Sałatka powinna się schłodzić i przegryźć, więc przed podaniem należy wstawić ją na godzinę do lodówki. Smacznego ! 