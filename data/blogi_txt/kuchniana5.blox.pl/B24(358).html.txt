Na kolejne urodziny, tym razem mojego drugiego brata, upiekłam tort kawowy z owocami, własnej twórczości. Wszystkim smakował, więc chyba się udał:-), gorąco polecam!   Składniki na biszkopt: 6 jajek  1 szklanka cukru kryształu  1,5 szklanki mąki pszennej, w tym 3 łyżki mąki ziemniaczanej  2 łyżeczki proszku do pieczenia 2 cukry waniliowe  Krem kawowy:   3 łyżki kawy rozpuszczalnej  7 łyżek wody  4 jajka 2 żółtka 1,5 szklanki cukru kryształu 2 kostki masła lub margaryny olejek rumowy Dodatkowo:   1 kg mandarynek  1 puszka ananasów  2 łyżki kawy mielonej  sok z ananasów  2 łyżki kawy rozpuszczalnej 4 łyżki wody dżem - najlepiej porzeczkowy  Białka   ubić na sztywno, dodać cukier i nadal ubijać. Do żółtek dodać  szczyptę soli, wymieszać. Do piany dodać żółtka i  delikatnie  wymieszać łyżką. Następnie dodać mąkę pszenną, mąkę  ziemniaczaną i proszek do  pieczenia, wymieszać.  Ciasto wylać  do wysmarowanej tłuszczem tortownicy. Włożyć  do nagrzanego  piekarnika i piec około 40  minut w temperaturze 180 °C.  Na koniec sprawdzić patyczkiem czy ciasto jest dobre. Jak ma być duży tort, trzeba upiec 2 biszkopty (ja tak zrobiłam). Gdy ostygnie przekroić biszkopty na 2 części.  Krem kawowy: włożyć większy garnek z wodą na gaz, do niego włożyć mniejszy garnek. Wybić jajka i żółtka, dodać cukier i miksować tak długo, aż utworzy się krem. Na koniec dodać ostudzoną kawę rozpuszczoną w 7 łyżkach wody, dodawać stopniowo do kremu. Krem jest dobry, wtedy gdy jest gorący i gęsty. Otudzony krem kawowy zmiksować dokładnie z kostką masła lub margaryny, dodać olejek rumowy do smaku. Mandarynki obrać, podzielić na kawałki. Ananasy odsączyć z zalewy, pokroić w większą kostkę. Kawę  rozpuszczalną rozpuścić w czterech łyżkach wody, ostudzić. Każdą z  czterech części biszkoptu ponczować na przemian sokiem z ananasów oraz kawą. Przełożenie kremu: pierwszy krążek: krem kawowy + pokrojone w kostkę ananasy, drugi krążek: krem kawowy + dżem porzeczkowy, trzeci krażek: krem kawowy + cząstki mandarynek. Wierzch i boki tortu posmarować równo kremem i posypać  cały tort za pomocą małego sitka zmieloną kawą. Wierzch tortu udekorować owocami, każdy według swojego uznania.   Smacznego:-) 