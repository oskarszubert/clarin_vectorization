Doskonały pomysł na obiad - zapiekanka brokułowa, pycha! Fajne połączenie brokuł, szynki i sosu czosnkowego, mniam, polecam! Składniki:  1 paczka makaronu - rurki brokuły - 2 główki 40 dag szynki 4 ząbki czosnku 30 da sera żółtego 2 łyżki oliwy szklanka śmietany 18% 1 kostka bulionu 2 łyżki mąki pszennej woda Makaron ugotować w osolonej wodzie według instrukcji na opakowaniu. Brokuły ugotować w osolonej wodzie przez 3-5 minut (należy tylko je zblanszować) - sprawdzić czy nie jest za twardy. Na oliwie podsmażyć wcześniej wyciśnięty lub drobno pokrojony czosnek. Następnie rozpuścić w pół szklanki wody kostkę bulionu i dodać do smażącego się czosnku. Do wrzącego bulionu dodać szklankę śmietany, wymieszać, potem zaciągnąć nasz sos 2 łyżkami mąki pszennej wymieszanej z wodą (po tym manewrze sos powinien się delikatnie zagęścić). Do gorącego sosu dodać pokrojoną w plasterki szynkę, delikatnie wymieszać. W naczyniu żaroodpornym układać warstwami makaron, brokuły, sos z szynką, przykryć startym żółtym serem (czynność powtórzyć jeszcze raz). Zapiekankę zapiekać 15-20 minut w temperaturze 180 stopni C. Smacznego! 