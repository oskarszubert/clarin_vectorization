Kolorowe leczo pełne warzyw to propozycja nie do odrzucenia. Danie sycące i rozgrzewające na każdą porę dnia, polecam! Składniki:   3 średnie cukinie  1 kg zwykłej kiełbasy  3 duże cebule  8 pomidorów albo przecier pomidorowy  6 papryk   1 kg pieczarek lub innych grzybów  1 słoik ogórków konserwowych  4 ząbki czosnku  5 łyżek wody  sól, pieprz  keczup    Cukinię obrać, wykroić miąższ z pestkami, pokroić w drobną kostkę, lekko posolić, jak puści wodę odsączyć na sitku. Cukinię wrzucić do rondla, wlać wodę i dusić do momentu, aż zmięknie. Pokrojoną w kostkę  cebulę i kiełbasę zeszklić na oleju. Papryki pokroić w paski i podusić do miękkości. Pomidory pokroić w ćwiartki, ogórki w talarki, czosnek zetrzeć na tarce. Grzyby pokroić i zeszklić na oleju. Wszystkie składniki oprócz pomidorów połączyć razem, doprawić solą i pieprzem.  Na koniec dodać pomidory (albo przecier  pomidorowy) oraz keczup. Dusić jeszcze 10-15 minut. Wyłączyć palnik, na koniec dodać starty czosnek, wymieszać, gotowe! Smacznego:-) 