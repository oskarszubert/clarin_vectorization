Lekka tarta z rabarbarem i kruszonką to super pomysł na deser! U mnie w domu została przywitana bardzo entuzjastycznie:-) i bardzooo szybko znikła. Moja tarta bierze udział w akcjach: "Ra- bar-bar" oraz "Tarty na wszystkie sposoby"﻿!  Warto wypróbować, źródło tutaj, polecam:-)﻿ Składniki na ciasto:  1,5 szklanki mąki pszennej 3/4 szklanki cukru kryształu 3/4 kostki masła lub margaryny 1 żółtko 1/2 szklanki letniej wody  Ponadto:   1 kg rabarbaru  3 cukry waniliowe tłuszcz do wysmarowania formy bułka tarta lub kaszka manna do wysypania formy cukier puder ﻿Składniki na kruszonkę:   1 szklanka mąki pszennej 3/4 szklanki cukru kryształu cukier waniliowy 1/2 kostki masła lub margaryny Masło lub margarynę wcześniej wyjąć z lodówki, aby było miękkie. ﻿Mąkę przesiać na stolnicę, dodac cukier i wymieszać. Masło dodać do mąki, posiekać nożem z mąką i cukrem.  Do 1/2 szklanki letniej wody dodać żółtko i 'rozbełtać" razem z wodą, dodać do mąki. Wszystkie składniki zagnieść na jednolitą masę, musi powstać sztywna bryłka ciasta. Ciasto zawinąć w folię i włożyć do lodówki na 30 minut. W międzyczasie obrać rabarbar, pokroić w kostkę. Blachę wysmarować tłuszczem i posypać bułka tartą lub kaszką manną. Stolnicę wysypać mąką, ciasto rozwałkować na wielkość blachy. Na wałek nawinąć ciasto i wyłożyć na blachę, obciąć rogi. Można wyłożyć na spód fasolę, aby podczas pieczenia za bardzo nie wyrosło. Wstawić do piekarnika nagrzanego do 180 - 190 stopni C na górę i na dół i piec 15 minut, ciasto musi się trochę ściąć. Kruszonka: mąkę przesiać, dodać cukier, masło lub margarynę, zagnieść jak na ciasto, schłodzić w  lodówce. ﻿ Ciasto wyciągnąć z piekarnika, lekko przestudzić. Na wierzch wyłożyć rabarbar i posypać cukrami waniliowymi, wierzch posypać kruszonką. Włożyć ciasto ponownie do piekarnika na tą samą temperaturę i piec 20 - 30 minut, trzeba mieć pewność, że ciasto nie będzie surowe. Wystudzone ciasto posypać cukrem pudrem. Smacznego! 