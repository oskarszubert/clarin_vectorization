Jak co roku w sezonie jagodowym piekę jagodzianki, czyli drożdżowe bułeczki z jagodami dla mojej rodzinki:-) Z tego przepisu wychodzą 2 duże, pełne talerze jagodzianek! Najlepiej smakują świeżo wyjęte z piekarnika. Jagodzianki biorą udział w akcji: "JAGODOWO NAM 2".        Składniki:1 kg mąki pszennej2 paczki drożdży + 2 łyżeczki cukru + 2-3 łyżki lekko podgrzanego mlekaokoło 2 szklanki mlekaszklanka cukru kryształu   20 dag margaryny (roztopić i przestudzić)2 całe jajka   4 żółtka    sól sok z cytryny lub olejek cytrynowy1 litr jagód + 2 cukry waniliowe + 3 łyżki mąki ziemniaczanej        Drożdże rozrobić z cukrem, mlekiem i mąką, wymieszać, odstawić do wyrośnięcia. W międzyczasie przesiać mąkę do miski, dodać cukier, szczyptę soli i dokładnie wymieszać drewnianą łyżką. Zrobić dołek w mące i wlać wyrośnięty rozczyn drożdżowy, żółtka i jajka.  Wyrabiać ciasto ręką lub łyżką, podlewać letnim mlekiem (nie może być gorące!). Pod koniec wyrabiania dodać roztopioną i przestudzoną margarynę. Odstawić do wyrośnięcia, aż podwoi swoją objętość. Jagody wymieszać z cukrami waniliowymi i mąką ziemniaczaną. Gdy ciasto wyrośnie rozwałkować je oraz wycinać krążki. Do środka dodać jagody, uformować kulki podobnie jak pączki. Układać bułki na blachach wyłożonych papierem do pieczenia lub wysypanych mąką. Jagodzianki powinny jeszcze wyrosnąć. Przed włożeniem do pieca posmarować bułki roztrzepanym białkiem, posypać cukrem. Piec 20 minut w temperaturze 160 stopni C.  Smacznego:-) 