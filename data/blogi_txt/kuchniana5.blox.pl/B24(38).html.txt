Nie ma nic lepszego niż swojskie pieczywo - chleb pełen ziaren, bardzo dobry i sycący. Przepis dostałam od mojej chrzesnej, to moja nowa propozycja do wypróbowania, polecam!   Składniki:   1 kg mąki pszennej  1 paczka otrębów pszennych  1,5 łyżki soli garść siemienia lnianego w ziarenkach  garść słonecznika  garść dyni garść płatków owsianych 1 kostka drożdży 1 łyżka cukru 5 1/2 szklanki ciepłej wody 2 łyżki oleju mak do posypania chleba Przesiać mąkę, dodać paczkę otrębów pszennych, sól, siemie lniane w ziarenkach, słonecznik, płatki owsiane oraz dynię. Wszystko dokładnie wymieszać. Zrobić dołek. Drożdże rozpuścić w pół szklanki ciepłej wody, dodać cukier, wlać do dołka. Pozostawić do wyrośnięcia. Gdy drożdże wyrosną, dodać 4-5 szklanek ciepłej wody z kranu, wymieszać drewnianą łyżką. Na koniec dodać olej i jeszcze wyrabiać jeszcze do momentu, aż ciasto będzie odklejało się od miski. Pozostawić do wyrośnięcia w ciepłym miejscu, ciasto powinno podwoić swoją objętość. Po wyrośnięciu ciasto jeszcze raz wymieszać drewnianą łyżką, wyłożyć do 2 foremek keksówek i posypać makiem. Chleb piec około godziny w temperaturze 190 stopni C.  Smacznego! 