U mnie w domu placki ziemniaczane jadamy z cukrem lub dżemem. Kolejna perła z lamusa, wypróbowany przepis na "plendze po wielkopolsku", polecam!    Składniki na 6 osób:   około 4 kg ziemniaków  4 średnie cebule  sól  4 jajka  9 kopiatych łyżek mąki pszennej  olej  cukier kryształ lub dżem  Ziemniaki i cebulę zetrzeć na tarce lub za pomocą elektrycznej maszyny do mielenia. Jajka zmiksować, dodać do masy, wymieszać. Masę doprawić solą, dodać mąkę, połączyć (w zależności od gatunku ziemniaków mąki ma być tyle, żeby powstała konsystencja gęstej śmietany) Placki ziemniaczane smażyć na głębokim oleju, ciepłe posypać cukrem lub posmarować marmoladą. Smacznego! 