Moja mama miała w szkole lekcje gotowania i w jej starym zeszycie znalazłam przepis na placek półkruchy z śliwkami lub morelami. Już kiedyś go robiłam, bardzo mi wtedy smakował i dlatego postanowiłam go upiec jeszcze raz. Placek jest pyszny, nuta śliwkowa i waniliowa - niebo w gębie, gorąco polecam! Składniki:   60 dag mąki pszennej  30 dag masła lub margaryny  2 jajka  2 żółtka  20 dag cukru pudru  6 łyżek kwaśnej śmietany  4 płaskie łyżeczki proszku do pieczenia  1 cukier waniliowy cukier puder do posypania  60 dag śliwek (lub moreli)   Mąkę przesiać z proszkiem do pieczenia na stolnicy, dodać masło lub margarynę, wymieszać z cukrem pudrem i wszystko razem posiekać na drobny maczek. Śmietanę, żółtka i całe jajka roztrzepać widelcem, zrobić zagłębienie w mące i wlać śmietanę z jajkami. Wyrobić ciasto ręką, aż utworzy się jednolita masa. Ciasto włożyć do zamrażarki na 10 minut. W międzyczasie umyć śliwki, wyciągnąć pestki, nacinać każdą połówkę na środku, żeby utworzyła się jodełka. Wyjąć ciasto z zamrażarki, rozwałkować ciasto na posypanej mąką stolnicy, przenieść na wałku na blachę wyłożoną papierem do pieczenia (duża blacha).  Ułożyć śliwki na cieście, jedną obok drugiej, posypać cukrem waniliowym. Piec w temperaturze 180 stopni 50 C minut.  Po ostudzeniu można posypać cukrem pudrem. Smacznego:-) 