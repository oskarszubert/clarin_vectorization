Kolejny chlebek na blogu:-), bardzo zdrowy z ziarnami. Zaletą tego chleba jest to, że nie trzeba go wyrabiać, tylko miesza się go drewnianą łyżką. Bardzo prosty, a jaki smaczny, z chrupiącą skórką, polecam!  Składniki:  1 litr ciepłej wody 5 dkg drożdży 1 łyżeczka cukru 1 płaska łyżka soli 1 kg mąki pszennej pełnoziarnistej np. Lubella 5 dkg słonecznika łuskanego 6 łyżek oleju można dodać siemię lniane, pestki dyni  Mąkę przesiać, dodać łyżkę soli, dokładnie wymieszać, zrobić dołek. Drożdże z cukrem rozrobić, wlać je do mąki, następnie dodać 1 litr ciepłej wody wody i rozrobić rozczyn. Poczekać do wyrośnięcia i dodać wszystkie pozostałe składniki. Dobrze wymieszać drewnianą łyżką i pozostawić do wyrośnięcia.  Następnie podzielić ciasto na dwie równe części, włożyć do keksówek i znów pozostawić do wyrośnięcia. Chlebek na wierzchu posmarować lekko wodą,  posypać ziarnem lub makiem. Włożyć do piekarnika w temp 180-200 stopni C. Piec 1 godzinę 20 minut. Smacznego ! 