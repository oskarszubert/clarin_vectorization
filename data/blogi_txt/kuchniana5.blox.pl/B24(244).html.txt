Kolejne porady kulinarne - nr. 2 :-)  zachęcam do skorzystania!﻿ Czy wiecie, że:  Aby łatwo zeskrobać z karpia łuski należy sparzyć go wrzątkiem. Po sprawieniu obłożyć go plastrami cebuli, posypać pieprzem i na kilka godzin odłożyć w chłodne miejsce. Taka marynata usuwa z ryby woń mułu;   Piernik zyska ciekawy smak i aromat, jeśli do ciasta  dodasz parę kropli likieru miętowego;   Wzbogacony olejem roślinnym lukier będzie pięknie lśnił na pierniczkach;   Poprawisz smak ruskich pierogów dodając do farszu suszoną miętę;   Suszone owoce żurawiny dodane do tradycyjnej sałatki zaostrzą jej smak;   Świeże żurawiny zawierają sporo pektyn. Zagotowane z wodą i cukrem tworzą gęsty sos, który można wykorzystać jako dodatek do dań mięsnych, deserów lub zapiekanych serów;   By sprawdzić świeżość owoców upuść jagodę na blat kuchenny z wysokości 20 cm. Jeśli odbije się wysoko to znak, że jest sprężysta i świeża;   Gdy lukier do zdobienia tortu wyszedł Ci za rzadki trzeba rozmieszać go z kilkoma kroplami białka. Aby lukier był słodki ale też aromatyczny trzeba dodać do cukru pudru nieco soku z pomarańczy lub cytryny;   Maślane kremy do przekładania tortu wzbogaca się łyżką czystego spirytusu. Dzięki temu smak masła w kremie będzie wyczuwalny;   Polewę łatwiej rozsmarować na torcie jeśli zostanie rozrobiona z gorącą wodą. By polewa  nie wsiąkała w ciasto uprzednio należy posmarować je cienką warstwą lekko podgrzanej marmolady.   W pieczonej w prodiżu szarlotce nie powinien powstać zakalec jeśli podduszone z cukrem jabłka nałożymy na lekko podpieczony kruchy spód; Zanim polukrujemy tort trzeba zetrzeć z niego bułkę tarta, którą była wysypana tortownica. Lukier i krem lepiej się trzymają się gładkiej powierzchni;   Przy pieczeniu ciast kruchych oraz francuskich nie natłuszcza się form i blaszek. Wystarczy je tylko lekko oprószyć mąką;   Wypieki z kruchego ciasta mogą tężeć i przestygnąć w formie, w której się piekły (w przeciwieństwie do ciasta drożdżowego nie przejdą jej zapachem). Jeżeli duży placek chcemy pokroić w ładne kwadraty lepiej to zrobić przed jego wystygnięciem. Zimne kruche ciasto łatwo bowiem się kruszy; Tortu ze świeżymi owocami nie należy posypywać cukrem pudrem , bo szybko zwilgotnieje. Podobnie będzie, gdy posypiemy ciepłe ciasto.  Pozdrawiam :-) 