Zostało mi jeszcze sporo dyni, choć "Festiwal Dyni" już się skończył. Nie mogę jej zmarnować, więc działam. Przygotowałam tym razem placki dyniowo - ziemniaczane na słodko, polecam! Składniki:   1 kg dyni  6 dużych ziemniaków 2 cebule  2 duże jajka   mąka pszenna (tyle, żeby powstała konsystencja gęstej śmietany)  olej  cukier kryształ lub dżem  sól    Ziemniaki, dynię i cebulę zetrzeć na tarce lub za pomocą elektrycznej maszyny do mielenia. Jajka zmiksować, dodać do masy, wymieszać. Masę doprawić solą, dodać mąkę, połączyć. Placki dyniowo - ziemniaczane smażyć na głębokim oleju, ciepłe posypać cukrem lub posmarować marmoladą. Smacznego! 