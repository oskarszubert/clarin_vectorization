Ciasto o nazwie "Kolorowe oczy" fajnie brzmi i super smakuje. Skorzystałam z przepisu słynnej siostry Anastazji. Upiekłam je na imieniny mojego męża, zachęcam do wypróbowania!   Składniki na biszkopt kakaowy  4 jaja 1 szklanka cukru 1/2 szklanki mąki pszennej 1/2 szklanki mąki ziemniaczanej 2 łyżki kakao 1 łyżeczka proszku do pieczenia 1 łyżka oleju   2 łyżki wody Składniki na biszkopt jasny:  4 jaja 1 szklanka cukru 1/2 szklanki mąki pszennej 1/2 szklanki mąki ziemniaczanej 1 łyżeczka proszku do pieczenia 1 łyżka oleju   2 łyżki wody Krem:  1/2 l mleka 1 cukier waniliowy pół szklanki cukru kryształu 1 kostka masła lub margaryny 2,5 łyżki mąki ziemniaczanej 2 łyżki mąki pszennej   Dodatkowo:  1 puszka brzoskwiń 2 galaretki brzoskwiniowe lub pomarańczowe  powidła lub marmolada   sok z cytryny  spirytus (1 kieliszek)    Białka ubić, dodać cukier i nadal ubijać. Do żółtek dodać łyżkę oleju, wymieszać. Gdy piana będzie sztywna dodać żółtka z olejem i delikatnie  wymieszać łyżką. Następnie dodać mąkę pszenną, mąkę ziemniaczaną, kakao  i proszek do pieczenia. Delikatnie wymieszać, na  koniec dodać 2 łyżki wody. Ciasto wylać do wysmarowanej tłuszczem  prostokątnej formy. Włożyć do nagrzanego piekarnika i piec około 25 minut w temperaturze 170 °C.  Tak samo przygotować biszkopt jasny, nie dodawać tylko kakao. Przygotować blachę, ja użyłam blachy z piekarnika,  ciasto upiekło się cieńsze. Blachę z piekarnika wyłożyć papierem do pieczenia, rozłożyć ciasto. Piec 20 minut w temperaturze 170-180 stopni C  na jasnozłoty kolor. Jak biszkopt się upiecze, od razu zdjąć papier, przykryć ściereczką, posmarować biszkopt powidłami, zwinąć roladę za pomocą ręcznika i pozostawić tak roladę do ostygnięcia. Następnie pokroić ją w krążki. Brzoskwinie osączyć. Galaretki zalać 2 szklanki gorącej wody. Ciemny biszkopt nasączyć odrobiną wody wymieszaną z spirytusem i sokiem z cytryny. Przygotować masę: odlać 1/2 szklanki mleka, resztę mleka zagotować z cukrami. Do pół szklanki mleka dodać mąkę ziemniaczaną i mąkę pszenną. Dobrze rozmieszać i wlać na gotujące się mleko, gotować jak budyń, ostudzić. Ostudzony krem zmiksować z kostką masła lub margaryny. Przełożenie ciasta: biszkopt ciemny - połowa masy - ułożyć krążki rolady - połowa masy - brzoskwinie - zalać tężejącą się galaretką.  Smacznego! 