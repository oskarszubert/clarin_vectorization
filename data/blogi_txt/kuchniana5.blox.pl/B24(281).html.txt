Prosta i szybka w przygotowaniu sałatka z kaszą kuskus. Nadaje się na grilla, jak również na inną okazję. Przepis znalazłam w jednej z miejscowych gazet, polecam, pyszna! Składniki: szklanka kaszy kuskus puszka kukurydzy puszka ananasów 2 piersi z kurczaka czerwona cebula pęczek koperku przyprawa do kurczaka olej do smażenia 3-4 łyżki majonezu sól, pieprz  ﻿Piersi z kurczaka umyć, osuszyć papierowym ręcznikiem, pokroić w kostkę, doprawić przyprawami. Usmażyć na złoty kolor, odstawić do ostygnięcia. Ananasy pokroić w kostkę. Kaszę kuskus zalać szklanką wrzątku, odstawić aż napęcznieje. Koperek i cebulę drobno posiekać.  Wszystkie składniki przełożyć do miski, dodać majonez, doprawić do smaku solą i pieprzem, dokładnie wymieszać, schłodzić w lodówce. Smacznego ! ﻿ 