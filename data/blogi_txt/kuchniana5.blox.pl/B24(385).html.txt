Dzisiaj proste i szybkie danie :-) Jest nim zapiekanka z ciasta francuskiego z dowolnymi dodatkami. Skorzystałam z przepisu Magdy, link tutaj, zachęcam do wypróbowania!  Składniki:   3 blaty ciasta francuskiego 4 pomidory 3 dowolne kiełbasy 20 dag żółtego sera oliwa z oliwek ząbek czosnku sól pieprz keczup Pomidory sparzyć, pokroić w plastry. Kiełbasę pokroić w talarki. Ser zetrzeć na tarce. Do miseczki wlać oliwę z oliwek, zetrzeć czosnek, dodać sól, pieprz, dokładnie wymieszać. Blachy wyłożyć papierem do pieczenia. Ciasto pokroić wzdłuż krótszego boku na paski szerokości standardowych zapiekanek (ok. 6-8 cm). Paski ułożyć na wyłożonej papierem blasze, zachowując odstępy.﻿ Każdy pasek posmarować przygotowaną oliwą z czosnkiem, ułożyć pomidory i kiełbasę - posmarowałam je także oliwą z wierzchu, całość posypać startym serem.  Zapiekać w temperaturze 200 stopni przez 15 minut - ja piekłam w funkcji termoobieg. Podawać gorące np. z keczupem. Smacznego! 