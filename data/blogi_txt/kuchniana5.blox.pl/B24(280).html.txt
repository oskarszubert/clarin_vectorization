W sezonie na bób zrobiłam sałatkę z brokułami, kalafiorem i bobem, według własnego pomysłu, polecam do wypróbowania. Składniki:  1 kalafior 1 brokuł 1 cebula 5 jajek 3-4 ząbki czosnku 30-40 dag bobu majonez + jogurt lub oliwa sól, pieprz Bób opłukać, gotować w osolonej wodzie przez 15-20 minut, ostudzić, obrać z łupek. Brokuła i kalafiora gotować przez kilka minut w osolonym wrzątku albo ugotować na parze na półtwardo (nie za długo, żeby się nie rozpadły), ugotowane podzielić na mniejsze cząstki.  ﻿ Cebulę pokroić w piórka, zalać na chwilę wrzątkiem, odcedzić. Jajka ugotować na twardo, pokroić w większą kostkę. Wszystkie składniki połączyć ze sobą, doprawić solą i pieprzem.  Przygotować sos czosnkowy: majonez połączyć z jogurtem (ilość według uznania), dodać starty czosnek, doprawić, dokładnie połączyć. Polać sosem składniki sałatki, wymieszać. Jeśli wolicie formę "light" zamiast majonezu i jogurtu dodajcie oliwę i zmiażdżone ząbki czosnku. Sałatkę wstawić na min. godzinę do lodówki, najlepiej smakuje jak się "przegryzie". Smacznego! 