W ostatni weekend upiekłam nowe ciasto o nazwie "popapraniec". Upiekłam go z dwóch powodów. Po pierwsze jadłam go w gościach i ciasto tak mi smakowało, że już od dłuższego czasu nosiłam się z zamiarem upieczenia tego placka. Po drugie ciasto zostało upieczone na konkurs cukru królewskiego ogłoszonego na blogu moje wypieki. Ciasto jest pyszne, tak jak nazwa wskazuje to "popaprany" biszkopt składający się z wiórków kokosowych, maku i kakao, przełożony masą budyniową. Ciasto rozpływa się w ustach. Spójrzcie na zdjęcie, zachęcam do upieczenia ! Ciasto:  5 jaj 1 szklanka mąki 1 szklanka cukru 1/4 szklanki oleju 1 łyżeczka proszku do pieczenia 1/2 szklanki wiórków kokosowych 1/2 szklanki maku (suchy) 1 łyżka kakao  Masa:  1/2 litra mleka 2 paczki budyniu śmietankowego bez cukru 1 kostka masła lub margaryny 1/2 szklanki cukru pudru   Polewa czekoladowa:  pół tabliczki czekolady, najlepiej gorzkiej łyżka masła 3-4 łyżki wody  Ponadto:  1/2 szklanki wódki dżem z jabłek lub czarnej porzeczki rodzynki   wiórki kokosowe  migdały lub orzechy Białka ubić z cukrem. Dodać żółtka, wymieszać delikatnie łyżką. Dodać przesianą mąkę z proszkiem do pieczenia. Na końcu powoli mieszając dodać olej. Ciasto podzielić na 3 części. Do jednej dodać kakao, do drugiej wiórki kokosowe, a d trzeciej mak. Ciasto wylać na przemian na blachę.  Piec jak biszkopt 25-30 minut w temperaturze 180 stopni C. Przygotować masę budyniową. Na mleku ugotować budyń. Ostudzony budyń utrzeć z masłem i cukrem pudrem. Polewa czekoladowa: Rozpuścić w garnku masło, dodać wodę. Wrzucić czekoladę, rozpuścić. Gdyby masła była za gęsta, dodać więcej wody.  Ostudzone ciasto podzielić na pół i skropić alkoholem. Do środka dodać 3/4 masy budyniowej. Resztę masy rozsmarować na wierzchu. Na masę wyłożyć dżem, posiekane migdały lub orzechy oraz wcześniej namoczone w alkoholu rodzynki. Polać nierównomiernie polewą czekoladową (zrobić zygzaki) i posypać wiórkami kokosowymi. Odczekać, aż trochę zmięknie. Ciasto jest pyszne, polecam!  Smacznego ! 