Przedstawiam pomysł na karkówkę zapiekaną w sosie pomidorowym. Pierwszy raz przygotowałam ją na urodziny mojego taty i karkówka zasmakowała moim domownikom:-) Jest to szybki pomysł na obiad lub na imprezkę, ponieważ można karkówkę zrobić dzień wcześniej i zapiec przed samym podaniem. Przepis dostałam od cioci Krysi, którą pozdrawiam:-)﻿ Składniki:   1,5 kg karkówki  5 cebul olej przyprawa do mięsa  Sos:  2 ząbki czosnku 1 szklanka keczupu 2 łyżki octu 1 łyżka musztardy 1 łyżeczka papryki ostrej 1 łyżeczka papryki słodkiej 1/2 łyżeczki pieprzu 1 łyżka cukru 1,5 szklanki wody 1 łyżeczka kucharka 1/2 łyżeczki soli   Mięso pokroić w plastry około 1 cm. Nie rozbijać, posypać przyprawą do mięsa i odstawić na chwilę do lodówki (minimum 1 godzinę). Po tym czasie upiec na oleju na złoty kolor, wystudzić. Cebulę obrać, pokroić w piórka. Połączyć wszystkie składniki sosu, doprawić według uznania. Plastry karkówki układać warstwami na przemian z cebulą, zalać sosem pomidorowym, odstawić w chłodne miejsce, najlepiej wieczorem, dzień wcześniej. Na drugi dzień przed samym podaniem zapiec przygotowaną karkówkę tak około 30-40 minut w temperaturze 180 stopni C, mięso musi się zapiec, czas możecie regulować według uznania, uważajcie żeby mięso się nie rozgotowało. Smacznego! 