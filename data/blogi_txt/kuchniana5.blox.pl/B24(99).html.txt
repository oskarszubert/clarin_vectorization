Przepis na elegancką sałatkę warstwową znalazłam w gazetce "Mój przepis". Spodobała mi się harmonijna kompozycja składników, a po skosztowaniu jej smak. Doskonała na duże spotkanie w gronie rodzinnym, zachęcam do wypróbowania.  Składniki:  1 słoiczek selera konserwowego puszka ananasa puszka kukurydzy pół kilograma marchewki duży por 6 jajek 15 dag szynki nieduży słoik majonezu sól, pieprz  Selera i ananasa dokładnie osączyć na sitku. Marchewkę ugotować w osolonej wodzie. Selera pokroić na mniejsze kawałki, ananasa i marchewkę w większe kawałki. Jajka ugotować na twardo, ostudzić, kiedy będą zupełnie zimne pokroić w kostkę.  Jasną część pora umyć, pokroić w talarki. Szynkę pokroić w większą kostkę i wymieszać z jajkami. ﻿ W głębokiej misce układać warstwami: seler, kukurydzę, sól, pieprz, marchewkę, majonez, ananasa, sól, pieprz, plasterki pora, szynka wymieszana z jajkami, sól pieprz, majonez, dekoracja z jajek i pora. Sałatkę włożyć do lodówki na minimum 2 godziny, musi się przegryźć. Smacznego ! 