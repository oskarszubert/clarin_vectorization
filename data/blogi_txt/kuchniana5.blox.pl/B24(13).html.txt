Wielkimi krokami zbliżają się Święta Wielkiej Nocy, w związku z tym postanowiłam wypróbować przepis na babkę majonezową. Babka wyszła bardzo puszysta, pyszna, w ogóle nie czuć majonezu. To moja świąteczna propozycja do wykorzystania na święta, polecam !﻿  Składniki:   1/2 szklanki mąki pszennej  1/2 szklanki mąki ziemniaczanej 1 szklanka cukru pudru 5 jajek 4 łyżki majonezu cukier waniliowy olejek rumowy lub cytrynowy  1  łyżeczka proszku do pieczenia szczypta soli masło lub margaryna - do wysmarowani formy bułka tarta  Białka ubić na sztywną pianę, dodać szczyptę soli, ubijając dodać cukier. Następnie wrzucić żółtka, obie mąki wymieszane z proszkiem do pieczenia, cukier wanilinowy, olejek, wszystko wymieszać łyżką. Na końcu wmieszać majonez i dokładnie połączyć z masą. Ciasto wylać do formy z kominkiem. Forma powinna być wysmarowana masłem i dokładnie wysypana bułką tartą. Piec około 45 minut w temperaturze 180 stopni C (przed końcem pieczenia sprawdzić patyczkiem czy babka się upiekła, nakłuć parę razy babkę, patyczek musi być suchy). Smacznego!     ﻿ 