Szybkie i proste ciasto babkowe o wdzięcznej nazwie kwitnący tulipan, polecam!    Składniki:   2 szklanki mąki pszennej około szklanki cukru kryształu (w tym 2 cukry waniliowe)  6 jajek   1 kostka masła lub margaryny   2 łyżeczki proszku do pieczenia  6 łyżek oleju  2 czubate łyżeczki kakao  1/2 szklanki maku  1 kisiel wiśniowy lub truskawkowy  cukier puder do posypania lub lukier  szczypta soli  margaryna i bułka tarta do formy    Margarynę utrzeć z cukrem na puszystą masę, dodawać po 1 żółtku oraz na przemian po łyżce oleju i mąki przesianej z proszkiem do pieczenia. Ubić pianę z białek, dodać szczyptę soli, wymieszać delikatnie z ciastem. Przygotować formę do babki, dokładnie wysmarować margaryną i wysypać bułką tartą. Ciasto podzielić na 4 części. Pierwszą część wymieszać z przesianym kisielem, drugą z przesianym kakao, trzecią z makiem a ostatnia ma pozostać biała. W formie babkowej wyłożyć nieregularnie warstwami wszystkie części ciasta. Wstawić do piekarnika nagrzanego do 100 stopni, stopniowo zwiększać temperaturę do 200 stopni C. Piec 40-45 minut. Po ostudzeniu posypać cukrem pudrem lub polukrować. Smacznego! 