Kruche ciasteczka orzechowe są pyszne do kawy i na drugie śniadanie. Można je chrupać od razu po upieczeniu lub włożyć je do puszki, nie tracą nic na smaku! Skorzystałam z przepisu Ewy Aszkiewicz, z jej książki o tytule "Słodka kuchnia polska", polecam do wypróbowania! Składniki:  60 dag mąki krupczatki 1 i 3/5 kostki (40 dag) masła lub margaryny 1-2 łyżki gęstej kwaśnej śmietany (w razie potrzeby) 20 dag cukru pudru 3 żółtka szczypta soli szklanka rozdrobnionych, ale nie zmielonych orzechów olej do posmarowania blachy cukier puder do posypania ciasteczek Mąkę  posiekać z rozdrobnionym, wychłodzonym masłem lub margaryną, dodać cukier, sól, żółtka. Składniki połączyć i wyrobić dokładnie ciasto. Gdy ciasto będzie się kruszyć, dodać kwaśną śmietanę. Całość owinąć folią i włożyć na godzinę do lodówki.  Orzechy połączyć dokładnie z wychłodzonym ciastem (ja tak zrobiłam). Można też wpierw rozwałkować wychłodzone ciasto na grubość 0,5 cm. Posypać ciasto orzechami, które lekko wcisnąć wałkiem i wykrawać radełkiem lub foremkami ciasteczka. Blachę posmarować lekko olejem (ja używam pędzelka), układać ciastka na blasze i wstawić do nagrzanego piekarnika, nastawionego na temperaturę 200 stopni C. Piec 15-18 minut. Zrumienione ciasteczka zsunąć z stolnicy, ostudzić. Jeśli chcemy je przechować, włożyć je do blaszanego pudła, zachowują świeżość kilka tygodni.  Smacznego! 