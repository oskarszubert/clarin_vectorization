Prosty i szybki przepis na babkę śmietankowo - pomarańczową:-) - szybka propozycja do kawy. Prawie zawsze piekę ją w weekend, ale tym razem wyjątkowo upiekłam ją dzisiaj. Jutro zagości razem z pączkami na moim stole, polecam!﻿ Składniki:   kostka masła lub margaryny  25 dag mąki pszennej  25 dag cukru kryształu  6 jajek olejek śmietankowy sok z połowy pomarańczy (opcjonalnie olejek pomarańczowy)  2 łyżeczki proszku do pieczenia  cukier puder do posypania  Masło zmiksować z cukrem i żółtkami na gładką masę. Do masy dodawać stopniowo przesianą mąkę z proszkiem do pieczenia, olejek śmietankowy i sok z pomarańczy (opcjonalnie olejek pomarańczowy). Ubić białka na sztywną pianę, dodać szczyptę soli. Dodać pianę do ciasta, delikatnie wymieszać łyżką. Przygotować foremkę: prostokątną albo z kominkiem; wyłożyć papierem do pieczenia lub wysmarować tłuszczem i wysypać foremkę bułką tartą. Wylać ciasto do foremki. Piec babkę około godziny w temperaturze 180 stopni C.  Sprawdzić patyczkiem czy ciasto się upiekło (patyczek musi być suchy). Ostudzoną babkę posypać cukrem pudrem. Można zrobić lukier pomarańczowy: do miski wyspać cukier puder, 2 -3 łyżki soku z pomarańczy, odrobinę gorącej wody, wymieszać, lukier musi być dość gęsty, polać babkę. Smacznego:-) 