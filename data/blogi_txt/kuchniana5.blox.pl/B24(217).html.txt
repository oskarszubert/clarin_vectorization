Dzisiaj przedstawiam pesto pomidorowo - bazyliowe z brązowym makaronem  - danie szybkie, łatwe, zdrowe i pyszne. W oryginalnych przepisach używa się orzeszków piniowych - ja ich nie miałam więc zastąpiłam je orzechami laskowymi. Na forach internetowych wyczytałam, że można zastąpić je także pestkami słonecznika. Do mojego pesto dodałam także sok pomidorowy własnej roboty, który podkreślił smak pomidorowy, polecam! Składniki:  300 g suszonych pomidorów w oliwie duża garść orzechów laskowych pół litra soku pomidorowego (ja użyłam własnej roboty, link - tutaj) 2 ząbki czosnku spory pęczek bazylii 20 g parmezanu sól, pieprz opakowanie brązowego makaronu 15 dag żółtego sera szczypta cukru   Żółty ser zetrzeć na tarce na dużych oczkach. Makaron ugotować według przepisu na opakowaniu. W tym czasie jak gotuje się makaron zmielić składniki na pesto: suszone pomidory, orzechy, czosnek, bazylię, parmezan. Można dodać sok pomidorowy własnej roboty (ale nie trzeba), sól, pieprz, szczyptę cukru, wszystkie składniki dokładnie wymieszać. Makaron odcedzieć, gorący włożyć na talerz, polać pesto, posypać startym żółtym serem, udekorować bazylią, gotowe!  Smacznego! ﻿ 