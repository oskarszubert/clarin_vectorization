Pierwszy raz jadłam gołąbki z kiełbasą, bardzo mi smakowały:-) To nowy smak dla mnie, bo zawsze jadam gołąbki z mięsem mielonym. Przepis otrzymałam od mojej teściowej, polecam! Składniki:  główka białej kapusty 5-6 pęt kiełbasy 4 woreczki ryżu sól, pieprz pół kostki masła lub margaryny do smażenia keczup   Sos:  1/2 litra wody kostka rosołowa przecier pomidorowy mały śmietana 12 % 2 łyżki mąki pszennej  maggi sól, pieprz    Z kapusty wyciąć głąb, umieścić  kapustę w dużym garnku, aby woda zakryła kapustę, posolić i pod  przykryciem gotować około 10 minut, wyjąć ,ostudzić i delikatnie pościągać liście wycinając grube nerwy. Ryż ugotować według opakowania. Kiełbasę obrać ze skórek i zmielić przez maszynkę.  Połączyć ugotowany ryż z kiełbasą, dodać keczupu według uznania, doprawić solą i pieprzem i dokładnie wymieszać. Na każdy liść nałożyć porcję farszu i zawinąć najpierw   boki i w rulon. Włożyć ciasno gołąbki do brytfanki. Dodać połowę kostki  margaryny, około 2 szklanki wody i dusić na małym ogniu pod  przykryciem około 1 godzinę. Przygotować sos: Wodę zagotować z kostką rosołową, dodać koncentrat pomidorowy. Mąkę wymieszać z  kilkoma łyżkami śmietany i pół szklanki wody i wlać do wody z  koncentratem. Powinno lekko się zgęstnieć, doprawić maggi, solą i  pieprzem. Smacznego! 