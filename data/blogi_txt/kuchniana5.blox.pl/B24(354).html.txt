Tort czekoladowy z wiśniami uczestniczy w akcji "Dzień czekolady" i doczekał się zgodnie z obietnicą publikacji. Upiekłam go na urodziny mojego brata, zachęcam do wypróbowania jest bardzo czekoladowy :-) Składniki na biszkopt:   6 jajek  1 1/2 szklanki mąki pszennej w tym 3 łyżki mąki ziemniaczanej 2 łyżeczki proszku do pieczenia 1 szklanka cukru kryształu szczypta soli cukier waniliowy  Poncz:   100 ml wódki lub spirytusu ciepła woda  Krem czekoladowy:   2 tabliczki gorzkiej czekolady 1,5 kostki masła lub margaryny (1 kostka - 25 dag) szklanka cukru pudru  Dodatkowo:   wydrylowane wiśnie dżem aroniowy  Białka ubić na sztywno, dodać szczyptę soli, gdy piana będzie sztywna dodać cukier i nadal ubijać. Do żółtek dodać szczyptę soli, wymieszać. Dodać żółtka i delikatnie wymieszać łyżką. Następnie dodać przesiane mąki i proszek do pieczenia, delikatnie wymieszać łyżką. Tortownicę wyłożyć papierem do pieczenia, ja wycinam koło z papieru i wkładam na dno formy, boków tortownicy niczym nie smaruję. Ciasto wylać do tortownicy i włożyć do nagrzanego piekarnika. Piec około 25-30 minut w temperaturze 180 °C, przed końcem pieczenia sprawdzić drewnianym patyczkiem czy biszkopt jest upieczony (po nakłuciu biszkoptu w paru miejscach patyczek musi być suchy).  Po wystudzeniu biszkopt przekroić na 3 części. Przygotować poncz: do pół szklanki ciepłej wody wlać spirytus lub wódkę, wszystko dokładnie wymieszać. Każdy blat dokładnie polać przygotowanym ponczem, szczególnie boki biszkoptów.  Przygotować krem czekoladowy: czekoladę rozpuścić w kąpieli wodnej. Masło zmiksować dokładnie z cukrem pudrem, dodać przestudzoną czekoladę, wszystko połączyć. Wiśnie osączyć na sitku. Przełożyć tort: pierwszy biszkopt posmarować dżemem aroniowym, na to rozsmarować krem czekoladowy, przykryć drugim biszkoptem. Drugi biszkopt posmarować kremem czekoladowym, wyłożyć na to wiśnie, powciskać je w krem, przyłożyć ostatnim biszkoptem. Wierzch oraz boki posmarować kremem czekoladowym (krem wyrównać nożem namoczonym w gorącej wodzie), na wierzchu torta ułożyć dowolny wzór z wiśni, gotowe!  ﻿Smacznego! ﻿ 