Przedstawiam propozycję do akcji "PRZETWORY 2010". Zaczynam od ogórków w zalewie curry:-) Ja za tymi ogórkami nie przepadam, ale uwielbiają je mój mąż i brat. Ostatnio sprawdziły się również na imprezie, wszystkim smakowały jako przygryzka do chleba, polecam!  Zalewa:   1 litr wody  1 szklanka cukru  1 szklanka octu  3 łyżeczki soli  3 łyżeczki przyprawy curry Dodatkowo:   2 kg ogórków  liście selera  2 duże cebule  paczka gorczycy      2 kg ogórków umyć, pokroić wzdłuż na cienkie plastry.Przygotować zalewę. Wodę wraz z cukrem, octem, solą i przyprawą curry zagotować, ostudzić. Zimną zalewą zalać ogórki poukładane w słoikach.  Do każdego słoika włożyć liść selera, plasterek cebuli i 1/2 łyżeczki gorczycy. Gotować od 7-10 minut, gotowe!  Smacznego:-) 