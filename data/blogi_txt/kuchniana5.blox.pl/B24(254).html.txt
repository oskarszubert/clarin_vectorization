Ptysie kojarzą mi się z dzieciństwem i osiedlową piekarnią. Postanowiłam przygotować je na "PIKNIK MAJOWY" dla mojej rodzinki. Ptysie przełożone budyniem waniliowym smakują nieziemsko, nadają się na każdą okazję, polecam gorąco! Składniki na ciasto (14 ptysi):8 dag margaryny18 dag mąki pszennej250 g wody tj. kwaterka wody5 jajek1 łyżeczka proszku do pieczenia Składniki na budyń waniliowy:1 litr mlekapół szklanki cukru kryształucukier waniliowypół kostki masła lub margaryny2 budynie waniliowe1 żółtko1 łyżka mąki ziemniaczanej1 łyżka mąki pszennej Zagotować wodę. Na kipiącą wodę wrzucić margarynę - musi się rozpuścić, zagotować. Ściągnąć z gazu, wsypać mąkę, dobrze rozmieszać, żeby nie było grudek. Następnie dać jeszcze ciasto na gaz, mieszać jeszcze przez chwilę, żeby ciasto nie było surowe. Ciasto przestudzić. Po ostudzeniu dodawać po 1 jajku osobno, za każdym razem ucierać pałką. Na koniec wsypać proszek do pieczenia, dokładnie wymieszać i odstawić na 15 minut. Piekarnik nastawić na 250 stopni C. Ciasto wykładać łyżką na blachę, piec 30 minut.  Uwaga: W trakcie pieczenia przez 15 minut nie otwierać piekarnika! Jak będzie widać, że ptysie są już gotowe, przed końcem pieczenia zmniejszyć temperaturę, żeby się przesuszyły. Po upieczeniu ptysie ostudzić. Przygotować krem waniliowy. Z litra odlać szklankę mleka. Mleko zagotować, dodać pół kostki masła lub margaryny, cukier kryształ, cukier waniliowy. W międzyczasie w szklance rozmieszać 2 budynie waniliowe, mąkę pszenną, mąkę ziemniaczaną, 1 żółtko, tak żeby nie było grudek. Na wrzące mleko wlać szklankę mleka, ugotować budyń, ostudzić. Przekładać ptysie kremem, można posypać cukrem pudrem. Smacznego:-) 