Bardzo fajne, szybkie do przygotowania i ładnie wyglądające danie czyli enchilada drobiowa. Jest to farsz zawinięty w tortille, polany sosem pomidorowym i zapieczony z żółtym serem - idealne i pyszne połączenie, polecam :-). Przepis znalazłam na stronie pani Magdy, link tutaj, pozdrawiam. Sos pomidorowy:   1 cebula 1 ząbek czosnku olej 1 papryczka chilli (w wersji dla dzieci - 1/2) 1 łyżeczka suszonego oregano 1 łyżeczka suszonej bazylii 1 łyżeczka słodkiej papryki 1/2 łyżeczki soli 2 puszki posiekanych pomidorów (2 x 400 g) / lub 10 sparzonych, pokrojonych w kostkę pomidorów / lub 1 litr przecieru pomidorowego   Mięso:   50 dag mięsa drobiowego 1 cebula 1 ząbek czosnku ﻿1 papryczka chilli (w wersji dla dzieci - 1/2) 1 łyżeczka suszonego oregano 1 łyżeczka suszonej bazylii 1 łyżeczka słodkiej papryki 1/ 2 łyżeczki soli  Pozostałe składniki:   5 tortilli pszennych 40 dag żółtego sera 5 łyżek kwaśnej, gęstej śmietany 2 łyżki posiekanej natki pietruszki lub koperku  Sos pomidorowy: rozgrzać olej na patelni, wrzucić pokrojoną cebulę oraz starty lub przeciśnięty przez praskę czosnek, smażyć 1-2 minuty - nie dłużej, bo czosnek zrobi się gorzki ! Następnie dodać pokrojoną drobno papryczkę chilli, chwilę smażyć i od razu dodać pomidory, oregano, bazylię, wymieszać wszystkie składniki. Zmniejszyć grzanie  i gotować na małym ogniu pod przykryciem przez około 10 minut, aż całość zacznie przypominać sos. Pod koniec wyłączyć gaz, doprawić solą oraz czerwoną, słodką papryką, wszystko wymieszać, sos gotowy. Mięso: mięso umyć, osuszyć, mięso zmielić przez maszynkę lub pokroić w drobną kostkę. W czasie gdy sos się gotuje, rozgrzać patelnię z olejem, podsmażyć pokrojoną cebulę i starty lub przeciśnięty przez praskę czosnek, smażyć 1-2 minuty. Następnie dodać pokrojoną drobno papryczkę chilli, chwilę smażyć, po czym dodać mięso. Od razu mieszać mięso z cebulą, czosnkiem i chilli tak długo, aż straci smak surowizny. Dodać  przyprawy i sól, dokładnie wymieszać, trzymać je jeszcze chwilę na średnim ogniu, aby sos z dna odparował, po czym wyłączyć gaz. Żółty ser zetrzeć na tarce. Dno naczynia żaroodpornego posmarować cienko sosem pomidorowym (1 chochla sosu).﻿ Tortille podgrzać w mikrofalówce (pół minuty), aby były miękkie i elastyczne. Tortillę posmarować cienko sosem pomidorowym, posypać startym serem, posmarować gęstą śmietaną (1 łyżka na 1 tortillę). Zawinąć w ścisły rulon. Rulon ułożyć w naczyniu miejscem łączenia do dołu i w ten sam sposób szykować pozostałe tortille. Ułożyć je w naczyniu żaroodpornym ściśle, jedna przy drugiej. Tortille zalać pozostałym sosem pomidorowym, szczelnie przykrywając całość i rozsmarowując go dokładnie szczególnie na końcówkach tortilli. Z wierzchu posypać resztą sera. Naczynie wstawić do rozgrzanego do 180 stopni C piekarnika i piec przez 20 minut w funkcji termoobieg. Gotową enchiladę wyjąć z piekarnika i zostawić na kilka minut, by nieco odpoczęła i stężała –będzie się lepiej kroić i porcjować. Po tym czasie można podawać. Przed podaniem posypać pokrojoną natką pietruszką lub koperkiem.  Smacznego ! 