Szybki i prosty deser bez pieczenia czyli ciastko składające się z ciasteczkowo - maślanego spodu, ugotowanej na mleku kaszki manny i galaretki rabarbarowej. Taka kompozycja idealnie do siebie pasuje, ciasto nie jest bardzo słodkie, a herbatniki i masa z kaszki manny przełamują kwaskowaty smak rabarbaru. Przepis znalazłam na stronie www.nataliawine.com﻿, link tutaj. Ja użyłam do masy 2 litry mleka, wymiar blaszki 25 x 35 mm, oryginalny przepis jest na wysokość kwadratowego naczynia żaroodpornego, polecam deser jest pyszny! Składniki:  3 szklanki musu rabarbarowego (ja zrobiłam mus z 2 kg rabarbaru, resztę musu włożyłam do słoika do wykorzystania do następnego wypieku, można go jakiś czas przechowywać w lodówce) 2 galaretki truskawkowe 2 litry mleka 28  łyżek kaszy manny 3 cukry waniliowe 8 łyżek cukru 400 g kruchych ciasteczek maślanych lub herbatników 5  łyżek miękkiego masła  Rabarbar obrać, umyć, pokroić na kawałki, wrzucić do garnka, dodać trochę wody, dusić na małym ogniu pod przykryciem, do momentu aż zmięknie. Mieszać co jakiś czas, uważać żeby mus się nie przypalił, mieszać tak długo, aż woda odparuje. Mus wystudzić. Galaretki rozpuścić w 1,5 szklanki gorącej wody, wystudzić aż do stężenia. ﻿  Ciastka pokruszyć w blenderze i dokładnie połączyć z miękkim masłem, okruszki powinny mieć konsystencję "mokrego piasku". Okruszki wsypać na blachę, dobrze docisnąć. Włożyć do lodówki na 15 minut. Mleko zagotować z cukrami, gdy zacznie się gotować wsypać kaszkę mannę i energicznie mieszać na małym ogniu przez około minutę, aż kasza zgęstnieje i zmięknie.﻿  Gorącą masę wylać od razu na ciasteczkowy spód, dokładnie wyrównać, lekko przestudzić ciasto. Do wystudzonego musu rabarbarowego wlać tężejące się galaretki, dokładnie wymieszać. Na wierzch ciasta wylać galaretkę rabarbarową, wstawić do lodówki do całkowitego stężenia, najlepiej na całą noc.﻿ Smacznego! ﻿ 