Na 26-ych urodzinach mojego brata zajadaliśmy się tortem przełożonym kremem wiśniowo-rumowym własnego autorstwa, polecam! Składniki na biszkopt:  6 jaj 1 1/2 szklanki mąki, w tym 3 łyżki mąki ziemniaczanej 1 szklanka cukru 1 cukier waniliowy 2 łyżeczki proszku do pieczenia szczypta soli    Składniki na krem wiśniowy i rumowy  2 kostki masła lub margaryny 2 cukry waniliowe 2 łyżki cukru pudru sok z wiśni - 1/3 szklanki pół buteleczki olejku rumowego    Dodatkowo:  osączone wiśnie 6-7 łyżek kremu nutella szklanka ciepłej wody pół szklanki spirytusu Białka  ubić, dodać cukier i nadal ubijać. Do żółtek dodać szczyptę soli,  wymieszać. Gdy piana będzie sztywna dodać żółtka i  delikatnie wymieszać  łyżką. Następnie dodać mąkę pszenną, mąkę  ziemniaczaną i proszek do  pieczenia, delikatnie wymieszać. Ciasto wylać  do wyłożonej papierem do pieczenia tortownicy. Włożyć do nagrzanego  piekarnika i piec około 40 minut w temperaturze 180 °C. Na koniec sprawdzić patyczkiem czy ciasto jest dobre. Gdy tort wystygnie przekroić go na 3 części. Każdą część nawilżyć wodą z spirytusem, szczególnie boki i wierzch.  Przygotować kremy. Zmiksować dokładnie 2 margaryny z cukrami waniliowymi i cukrem pudrem. Odłożyć 1/3 kremu do innej miski - do tej części dodać sok z wiśni. Do pozostałego kremu dodać olejek rumowy. Ten krem podzielić na 2 równe części. Przekładać warstwy następująco: pierwszy krążek posmarować kremem rumowym. Na ten krem wyłożyć nutellę. Ja daję nutellę własnej roboty z śliwek (przepis znajdziecie na moim blogu). Przyłożyć równo drugi krążek, na niego wyłożyć krem wiśniowy i osączone wiśnie. Trzecią warstwę tortu posmarować kremem rumowym. Kremem wiśniowym posmarować boki. Na wierzchu zrobić kremem rumowym esy floresy, wzorki według uznania. Na to można położyć wiśnie. Na koniec obsypujemy boki posypką (ja zmieliłam suchy biszkopt), gotowe!   Smacznego! 