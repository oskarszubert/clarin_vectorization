Zawsze gdy mam nadmiar słoniny w lodówce topię skwarki i piekę ciasteczka ze skwarek. Przepis zaczerpnęłam z książki kucharskiej "Kuchnia polska", polecam! ﻿Składniki:  30 dag mąki 15 dag skwarek (nie zrumienionych) 12 dag cukru pudru 1 cukier waniliowy 2-3 żółtka 1/8 litra mleka kwaśnego 1/2 paczki proszku do pieczenia 3 dag skórki pomarańczowej (opcjonalnie) 3 dag cukru pudru do posypania  Skwarki przepuścić przez maszynkę (przez drobną siatkę). Do przesianej mąki dodać skwarki, żółtka, przesiany proszek do pieczenia, cukier, mleko i posiekaną skórkę pomarańczową. Zagnieść ciasto, schłodzić - około 3 godzin. Po tym czasie do maszynki od mięsa założyć specjalne foremki i robić ciasteczka. ﻿Piec w temperaturze 180 stopni C około 25 minut. Po upieczeniu i ostygnięciu ciastka posypać cukrem pudrem. ﻿ ﻿Smacznego ! 