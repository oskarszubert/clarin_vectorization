Przedstawiam przepis na kurczaka faszerowanego mięsem, który otrzymałam od mamy mojego męża. Jednak zgubiłam go gdzieś i postanowiłam odtworzyć to co zapamiętałam. Skorzystałam dodatkowo z filmiku na luzowanie kości od Pauliny, link w przepisie. Mam nadzieję, że przepis Wam się spodoba i skorzystacie z niego. Taki kurczak smakuje super na ciepło do obiadu jak i na zimno np. do chleba, polecam! Składniki:  1 duży kurczak - około 2 kg przyprawa do kurczaka majeranek 20 dag mięsa wołowego 20 dag mięsa wieprzowego 20 dag mięsa drobiowego 20 dag słoniny sól, pieprz 2 jajka 2 ząbki czosnku 1 namoczona bułka  Wyfiletować kurczaka. Sposób na to znalazłam na stronie www.kotlet.tv,link do filmu tutaj. Zrobiłam zgodnie z instrukcją Pauliny.  Najpierw trzeba umyć kurczaka i osuszyć go ręcznikiem papierowym. Odciąć skrzydełka w pierwszym stawie. Zrobić nacięcie skóry wokół szyi. Kurczak powinien leżeć na grzbiecie. Lekko podciągnąć skórę i zrobić nacięcie na kształt odwróconej litery V i ostrożnie wyciągnąć dwie małe kostki (są ostre!). ﻿Ułożyć na piersi i z tyłu naciąć po całej długości. Nacisnąć lekko wokół skrzydełek i poruszyć skrzydełkiem by naciąć w miejscu stawu. W ten sposób oddzielić skrzydełka od reszty korpusu. Pociągnąć za boki i ściągnąć aż do wysokości udek a z przodu mostka. Przy mostku na przodzie ostrożnie oderwać skórę od kostki (dwoma palcami lub nożykiem). Potem naciąć przy udkach, zrobić kółko przy kuperku i wyjąć cały korpus. Z korpusu odciąć filety.  Naciąć koliście wokół kostki udowej a potem nożem w dół odciąć mięso od kości, potem znowu naciąć i znowu w dół. Tępą stroną noża uderzyć w końcówkę nóżki by złamać kostkę i wyjąć ją z łatwością. Podobnie zrobić ze skrzydełkami. Odcięte filety ułożyć w pustej przestrzeni i takiego kurczaka nadziać dowolnie. Potem wystarczy związać i upiec.  Przygotować farsz: słoninę, czosnek, mięsa zmielić (także mięso które zostało wyfiletowane z kurczaka), przyprawić solą i pieprzem, wszystko dokładnie wymieszać. Dodać jajka i namoczoną, wyciśniętą bułkę, dokładnie wszystko połączyć.  Kurczaka w środku doprawić solą, pieprzem, majerankiem. Nadziać farszem kurczaka, zszyć nicią lub spiąć wykałaczkami (jeśli skóra jest rozerwana trzeba ją zszyć, także przy kuperku).  Ułożyć kurczaka w brytfannie szyciem do dołu, wierzch kurczaka posypać majerankiem i przyprawą do kurczaka. Wstawić do piekarnika nagrzanego do 200 stopni C, piec godzinę.     Smacznego ! 