Na moje urodziny upiekłam tort kawowo - czekoladowy. Przepis znalazłam na stronie: kulinarne info﻿. Bardzo dobry, połączenie kawy i czekolady idealnie do siebie pasuje, gorąco zachęcam do wypróbowania:-)﻿ Składniki na biszkopt:   6 jajek  1 1/2 szklanki mąki pszennej w tym 3 łyżki mąki ziemniaczanej 2 łyżeczki proszku do pieczenia 1 szklanka cukru kryształu szczypta soli cukier waniliowy  Poncz:   100 ml wódki lub spirytusu ciepła woda  Składniki na kremy:   3 jajka 3/4 szklanki cukru kryształu 1 1/2 kostki masła lub margaryny 2 łyżki kawy mielonej tabliczka gorzkiej czekolady  Dodatkowo:   1 łyżka kawy mielonej do posypania tortu dżem brzoskwiniowy ﻿Białka ubić na sztywno, dodać szczyptę soli, gdy piana będzie sztywna dodać cukier i nadal ubijać. Do żółtek dodać szczyptę soli, wymieszać. Dodać żółtka i delikatnie wymieszać łyżką. Następnie dodać przesiane mąki i proszek do pieczenia, delikatnie wymieszać łyżką. Tortownicę wyłożyć papierem do pieczenia, ja wycinam koło z papieru i wkładam na dno formy, boków tortownicy niczym nie smaruję. Ciasto wylać do tortownicy i włożyć do nagrzanego piekarnika. Piec około 25-30 minut w temperaturze 180 °C, przed końcem pieczenia sprawdzić drewnianym patyczkiem czy biszkopt jest upieczony (po nakłuciu biszkoptu w paru miejscach patyczek musi być suchy).  Po wystudzeniu biszkopt przekroić na 3 części. Przygotować poncz: do pół szklanki ciepłej wody wlać spirytus lub wódkę, wszystko dokładnie wymieszać. Każdy blat dokładnie polać przygotowanym ponczem, szczególnie boki biszkoptów. Przygotować krem. W dużym garnku zagotować wodę (1-2 szklanki). Na większy garnek wstawić mniejszy w taki sposób, aby dno nie dotykało do wody. W mniejszym garnku ubić całe jajka z cukrem. Dzięki ciepłu cukier szybko się rozpuści, a z jajek powstanie pyszna masa. Tak powstałą masę wystudzić i następnie dodawać po  łyżce do ubitego masła lub margaryny. Powstanie pyszny maślany krem. Podzielić go na dwie porcje. Do jednej dodać napar z kawy wraz z tzw. fusami, a do drugiej porcji rozpuszczoną czekoladę.﻿ Biszkopty przełożyć kremami. Pierwszy biszkopt posmarować kremem czekoladowym, przykryć drugim biszkoptem, który najpierw posmarować dżemem brzoskwiniowym a potem kremem kawowym, przykryć trzecim biszkoptem. Wierzch i boki posmarować kremem czekoladowym. Krem będzie równo wygładzony, jeśli będziemy maczać nóż w gorącej wodzie.  Na wierzchu torta zrobić dowolny wzór kremem kawowym, ja zrobiłam rozetki kawowe. Boki i wierzch torta posypać mieloną kawą, gotowe!  Smacznego :-) 