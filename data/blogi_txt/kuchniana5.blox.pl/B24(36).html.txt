Od jakiegoś czasu nosiłam się z zamiarem upieczenia swojskiego chlebka. Z mojego zbioru przepisów wybrałam przepis na chlebek z kminkiem. Piekłam go 2 razy i naprawdę polecam! Chleb z kminkiem, otrębami i ziarnami jest pyszny, pełen zdrowia i doskonały na przemianę materii. Polecam wszystkim dbającym o linię, zachęcam do wypróbowania! ﻿Składniki:  0,5 kg mąki pszennej 1 szklanka otrębów pszennych 5 dag drożdży 0,5 szklanki ciepłego mleka  1,5 szklanki ciepłej wody 1 łyżeczka soli 2 łyżki kminku 2 - 3 łyżki siemienia lnianego garść słonecznika garść dyni 2 - 3 łyżki oleju mak  Drożdże rozkruszyć, dodać 4 łyżki mleka i 3 łyżki mąki, wymieszać (musi mieć konsystencję kwaśnej śmietany), pozostawić do wyrośnięcia na około 15 minut. Mąkę przesiać, dodać sól, kminek, siemię lniane, słonecznik, dynię i dokładnie wymieszać drewnianą łyżką, zrobić dołek. Wlać wyrośnięte drożdże, wymieszać. Dodać ciepłe (nie gorące !) mleko i ciepłą wodę. Wszystkie składniki dokładnie wymieszać, na koniec dodać 2-3 łyżki oleju, odstawić  w ciepłe miejsce na około 30 minut (musi podwoić swoją objętość). Z podanej ilości składników można upiec 2 chlebki w tzw. keksówkach (długość 30 cm). Foremki wyłożyć papierem do pieczenia, podzielić ciasto na pół, wyłożyć do foremek, wyrównać i odstawić w ciepłe miejsce do wyrośnięcia (tak około 30 minut). Po wyrośnięciu posmarować chlebki wodą i posypać makiem. Foremki z chlebami włożyć do zimnego piekarnika, ustawiając temperaturę na 200 stopni C. Piekarnik ma pozostać otwarty. Po 10 minutach zamknąć piekarnik. Chlebki piec 50 minut (czas liczymy od zamknięcia piekarnika). Na koniec pieczenia sprawdzić patyczkiem czy chlebki się upiekły. Po wyłączeniu piekarnika wyciągnąć chlebki, posmarować je wodą i włożyć jeszcze na 5 minut do wyłączonego piekarnika - skórka będzie się wtedy świecić. Zamiast kminku można dodać inne zioła np. suszone zioła prowansalskie lub prażoną cebulkę. ﻿Smacznego ! 