Wczoraj z mężem obchodziliśmy pierwszą rocznicę ślubu. Na tą okazję przygotowałam torta z galaretką i owocami, polecam! Składniki na biszkopt:   6 jaj  1 1/2 szklanki mąki, w tym 3 łyżki mąki ziemniaczanej  1 szklanka cukru  1 cukier waniliowy 2 łyżeczki proszku do pieczenia  szczypta soli  Składniki na masę:   kostka masła lub margaryny  4 żółtka  cukier waniliowy 4 łyżki cukru pudru   olejek zapachowy  Dodatkowo:   2 galaretki puszka ananasów  łyżeczka kwasku cytrynowego lub sok z połowy cytryny  pół szklanki spirytusu   1 słoik dżemu z czarnej porzeczki (dżem musi być kwaskowy)   Białka  ubić, dodać cukier i nadal ubijać. Do żółtek dodać szczyptę soli,  wymieszać. Gdy piana będzie sztywna dodać żółtka i delikatnie wymieszać  łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Ciasto wylać do wyłożonej papierem do pieczenia tortownicy. Włożyć do nagrzanego piekarnika i piec w temperaturze 180ºC przez około 35 - 45 minut (do tzw. suchego patyczka).  Przygotować wodę do nawilżenia biszkoptu, tj. pół szklanki ciepłej wody + łyżeczkę kwasku cytrynowego  lub sok z połowy cytryny. Do tego dodać 1 łyżeczkę cukru, spirytus i  dokładnie wymieszać. Gdy  biszkopt ostygnie przekroić go na trzy równe części i nawilżyć każdą warstwę. Masa: masło lub margarynę zmiksować z cukrem pudrem, cukrem waniliowym, żółtkami i olejkiem zapachowym np. cytrynowym na gładką masę. Przełożyć biszkopt. Pierwszą warstwę posmarować cienko masą, na to wyłożyć cały słoik dżemu, przykryć drugą warstwą biszkoptu. Następnie wyłożyć na nią grubą warstwę masy, ułożyć równo wierzch biszkoptu (do góry nogami), posmarować resztą kremu. Boki posmarować masą, obsypać okruszkami ciasta zrobionymi ze ściętej skórki z wierzchu  biszkoptu. Potem wziąść nóż o szerokim końcu albo łopatkę i przeciągnąć po nim odrobiną kremu,   żeby nie był zupełnie suchy. Potem nabrać na nóż porcję okruchów i przykleić do boków torta. Ułożyć osączone ananasy na górze torta. Zalać 2 galaretkami rozpuszczonymi w 2 szklankach wody, schłodzić w zamrażarce, tort gotowy! Smacznego:-) 