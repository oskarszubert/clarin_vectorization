Na imieniny mojego taty przygotowałam sałatkę tortellini z dynią konserwową. W tej sałatce zaskoczył mnie smak dyni, smakuje jak morela. Sałatka mi smakowała, warto spróbować!  Składniki na 6 osób:makaron tortellini (ser, szynka, grzyby) - 2 opakowania1-2 słoiki dyni konserwowej6 jajekpuszka groszku zielonegoseler naciowy - 6 gałązek sól, pieprzsok z dynimajonez (4-5 łyżek) Makaron tortellini ugotować w osolonej wodzie zgodnie z instrukcją na opakowaniu, przelać zimną wodą i odcedzić.  Dynię i groszek odcedzić. Jajka i seler naciowy pokroić w grubsze kawałki. Wszystkie składniki wrzucić na miskę, doprawić solą i pieprzem, wymieszać. Przygotować sos: wymieszać majonez z sokiem z dyni, doprawić solą. Dodać sos do składników, wymieszać. Sałatka gotowa! Smacznego:-) 