Po raz pierwszy zrobiłam guacamole. To meksykański sos zwany salsą, przyrządzany na bazie awokado. W oryginale dodaje się także limonkę i sól. Poszczególne rodzaje guacamole mogą zawierać pomidory, paprykę chili, cebulę, kolendrę, czosnek oraz inne przyprawy. Guacamole wyszło mi dość ostre ale bardzo dobre, zjadłam ze smakiem:-) Zrobiłam również wersję mniej ostrą, dodałam zwykłą czerwoną paprykę. Podawać z kukurydzianymi chipsami, tortillą, podpieczonym pieczywem oraz z mięsem, gorąco polecam! Składniki:  2 dojrzałe awokado mała cebula lub pół średniej sok z połowy cytryny ząbek czosnku pół łyżeczki papryczki chili (można dodać w proszku) pomidor 1 łyżeczka oleju lub oliwy z oliwek sól  Przekroić na pół awokado, wybrać pestki, wydrążyć miąższ do miski. Skropić sokiem z cytryny i rozgnieść widelcem. Dodać przeciśnięty przez praskę czosnek oraz drobno posiekaną cebulę. Papryczkę chili pokroić w drobną kosteczkę, ewentualnie doprawić papryką w proszku, posolić, dokładnie wymieszać.  Pomidora sparzyć, pokroić w drobną kostkę, dodać do masy, na koniec wlać łyżeczkę oleju albo oliwy z oliwek, dokładnie wymieszać.  Smacznego ! 