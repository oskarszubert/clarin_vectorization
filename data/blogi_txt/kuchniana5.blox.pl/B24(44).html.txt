Lubimy wszelkiego rodzaju ciasteczka, a szczególnie te z wiórkami kokosowymi:-) Ciasteczka z kleiku ryżowego smakują nieprzeciętnie. Są pyszne, delikatne, kokosowe, lekko ciągnące się, najsmaczniejsze z dżemem i najbardziej lubiane przez dzieci. Polecam! Składniki:  paczka kleiku ryżowego (naturalny) około 80 g wiórek koksowych kostka masła lub margaryny (roztopić) 3 jajka 3/4 szklanki cukru (może być mniej)  cukier waniliowy płaska łyżeczka proszku do pieczenia  W misce wymieszać kleik ryżowy, proszek do pieczenia oraz wiórki kokosowe. Żółtka oddzielić od białek i zmiksować je z cukrem i cukrem waniliowym. Masę wylać do suchych składników, dodać stopiony letni tłuszcz, wymieszać. Na koniec ubić pianę z białek, wylać pianę i wymieszać składniki na jednolitą masę. Formować kulki w kształcie orzecha włoskiego, na środku zrobić dziurkę. Układać ciastka na blasze wyłożonej pergaminem. Piec 20 minut w temperaturze 180 stopni C. Po ostudzeniu nałożyć marmoladę.  Smacznego ! 