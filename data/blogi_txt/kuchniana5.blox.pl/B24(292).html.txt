Jedno z moich ulubionych ciast to salseson lub też placek amerykański, różnie się go nazywa. Uwielbiam ciasta z jabłkami i cynamonem. Zapach który ogarnia cały dom w trakcie pieczenia jest cudowny, serdecznie polecam do wypróbowania!    Składniki: 1 1/2 szklanki oleju  około 2 szklanek cukru kryształu (w tym 2 cukry waniliowe)  5 jajek   2 łyżeczki sody oczyszczonej + trochę letniej wody (tak na dnie szklanki)  2 łyżeczki kakao  2 łyżeczki cynamonu  4 szklanki mąki pszennej  1 kg jabłek orzechy  szczypta soli  cukier puder do posypania     Żółtka utrzeć z cukrem na biały kolor, dodać cynamon i przesiane kakao. Do tego wlać olej, lekko zmiksować. Masa będzie wyglądała jakby się zważyła. Masę przełożyć do większej miski, dodać pokrojone w kostkę jabłka, dokładnie wymieszać drewnianą łyżką. Rozpuścić sodę w letniej wodzie, wlać do ciasta i połączyć z ciastem. Następnie wsypać przesianą mąkę, wsypać posiekane orzechy (ja akurat do tego placka nie dodałam orzechów), połączyć. Na koniec ubić pianę z białek, dodać szczyptę soli. Sztywną pianę dodać do ciasta, wymieszać. Ciasto wyłożyć na blachę wyłożoną papierem do pieczenia. Piec w temperaturze 200 stopni C około godziny, sprawdzić patyczkiem czy ciasto jest upieczone, wystudzić i posypać cukrem pudrem. Smacznego! 