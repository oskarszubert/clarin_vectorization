U mnie na blogu jeszcze poświątecznie:-) Seromakowiec z masą jabłkową to wspomnienie dzieciństwa. Przygotowujemy go zawsze na święta Bożego Narodzenia lub Wielkanocy, gdy po upieczeniu sernika, makowca zostaje jeszcze dużo masy makowej lub masy serowej. Przepis sprawdzony, polecam! Składniki na spód:  30 dag mąki pszennej (1 1/2 szklanki) 20 dag masła lub margaryny 10 dag cukru pudru (1/2 szklanki) 3 żółtka 1 łyżeczka proszku do pieczenia   Składniki na masę makową:  40 dag maku 4 jajka 10 dag orzechów 1 szklanka cukru kryształu 5 dag masła lub margaryny bakalie: rodzynki, suszone owoce, skórka pomarańczowa 1,5 łyżki miodu słoiczek dżemu   Składniki na masę serową:  1 kg sera 4 jajka  10 dag margaryny  około 1 szklanki cukru kryształu 1 łyżeczka proszku do pieczenia rodzynki (zaparzyć wrzątkiem i obtoczyć w mące) skórka pomarańczowa 1 łyżka mąki ziemniaczanej olejek zapachowy   Składniki na masę jabłkową:  1 kg jabłek 2 galaretki cytrynowe  1 łyżka masła   Przygotować spód: z podanych składników zagnieść ciasto, tak jak na makaron. Ciasto wyłożyć na blachę.  Masa makowa: dzień wcześniej zamoczyć mak. Na drugi dzień mak wypłukać, zalać wrzącą wodą lub mlekiem i trzymać na ogniu tak długo, aż da się go rozetrzeć w palcach. Odcedzić przez gęste sito, starannie osączyć, zmielić 3 razy przez maszynkę. Utrzeć mikserem żółtka z cukrem, dodać miękką margarynę. Mak dodać do masy jajecznej, wmieszać łyżką, dodać bakalie, dżem, miód i połączyć z ubitą pianą z białek.  Masa serowa: oddzielić żółtka od białek. Margarynę utrzeć z cukrem i żółtkami na puszystą masę (ja robię to w odzielnej misce). Zmielony ser (2 razy) wyłożyć na miskę, dodać masę jajkową, wymieszać ręką albo drewnianą łyżką. Dodać proszek do pieczenia, rodzynki, skórkę pomarańczową, mąkę zmieniaczaną oraz olejek zapachowy (ja dałam pomarańczowy). Masę dokładnie wymieszać. Na koniec ubić pianę z białek ze sztywną soli na sztywną pianę, dodać do masy i delikatnie wymieszać. Masa jabłkowa: jabłka obrać, zetrzeć na tarce o grubych oczkach, masło roztopić, dodać jabłka, chwilę smażyć, dodać suche galaretki, wymieszać i jeszcze chwilę smażyć, na koniec ostudzić. Na wyłożoną papierem blaszkę wyłożyć ciasto, następnie na przemian obok siebie łyżką wykładać masę makową, masę serową i masę jabłkową. Piec około godziny w temeparturze 180 stopni C.  Smacznego! 