Sernik z powidłami i różową pianką czyli harataniec to moja kolejna propozycja wielkanocna. Upiekłam go ze smażonymi wiśniami, które nadały sernikowi nutę kwaskową,  pięknie wygląda i super smakuje:-)﻿  Ciasto:   3 szklanki mąki pszennej 4 żółtka 8 dag cukru kryształu 1 margaryna 1 łyżeczka proszku do pieczenia 1  cukier waniliowy 1 łyżeczka octu  Masa serowa:   1 kg sera 6 jaj 3/4 kostki masła lub margaryny 25 dag cukru kryształu 1 łyżka mąki ziemniaczanej 1 łyżka mąki pszennej 1 łyżeczka proszku do pieczenia sok z cytryny  Dodatkowo:   1 kisiel wiśniowy 4 białka 8 dag cukru kryształu konfitura gotowa polewa czekoladowa lub tabliczka gorzkiej czekolady  Zagnieść ciasto z podanych składników, podzielić na 3 części (ja dzielę na 2/3 i 1/3,  mniejszą część jeszcze dzielę na pół). Do jednej części dodać kakao. Dwie mniejsze części włożyć do lodówki tak na minimum pół godziny a  2/3 ciasta od razu wyłożyć na blachę. Ciasto posmarować rozmąconym białkiem i wyłożyć konfiturę (ja dałam usmażone wiśnie).  Na konfiturę zetrzeć ciasto kakaowe, na to wyłożyć masę serową. Masa serowa: ser zmielić 2 razy. Masło utrzeć z cukrem, dodawać po jednym żółtku i miksować, aż powstanie puszysta masa. Następnie dodać zmielony ser, mąki, proszek do pieczenia, sok z cytryny. Ubić pianę z 6 białek, dodać do masy serowej i delikatnie wymieszać łyżką. Wierzch: ubić białka na sztywno, dodać cukier, dokładnie zmiksować. Dodać kisiel wiśniowy, dokładnie wymieszać, wylać na masę serową, wyrównać. Na koniec zetrzeć na tarce o dużych oczkach ostatnią część ciasta. Piec 60 minut w temperaturze 200 stopni C. Gdy ciasto ostygnie wierzch polać polewą czekoladową - gotową lub własnej roboty (ja najczęściej rozpuszczam gorzką czekoladę w kąpieli wodnej i polewam ciast0).  Smacznego! ﻿ 