Pyszne ciasteczka z kaszki manny z odrobiną marmolady, niebo w gębie. To moja propozycja do akcji "Ciasteczkowy potwór" oraz "Jedzmy kaszę", polecam!    Składniki:   50 dag mąki pszennej 50 dag kaszki manny  1,5 szklanki cukru kryształu  kostka masła lub margaryny (roztopić)  4 jajka  2 łyżeczki proszku do pieczenia  2 łyżki kwaśnej śmietany   marmolada - najlepiej kwaskowa  olej  Wszystkie składniki zagnieść na jednolitą masę. Formować kuleczki. W każdej  zrobić niewielki dołek, w który włożyć pół łyżeczki marmolady. Blachę posmarować olejem, ja używam pędzelka. Ciasteczka układać na blasze w dużych odstępach, bo się rozrastają. Piec 15 minut w temperaturze 180 stopni C - na złoty kolor.     Smacznego! 