Zachęcam do upieczenia ciasta o nazwie "Tutti frutti ze śliwkami", którego oryginalny przepis znalazłam na stronie Ziutka, link tutaj, polecam! Składniki na ciasto:  5 żółtek 3 szklanki mąki 1/2 szklanki cukru 1 kostka masła lub margaryny (25 dag) 1 1/2 łyżeczki proszku do pieczenia 1 cukier wanilinowy ﻿  Pianka:  5 białek 1 torebka cukru waniliowego 1 szklanka cukru 2 łyżeczki mąki ziemniaczanej  ﻿﻿  Owoce:  60 dag śliwek (każdą podzielić na pół i usunąć pestki) ﻿  Mąkę, cukier, margarynę, proszek do pieczenia, cukier waniliowy, żółtka wyrobić na ciasto, podzielić na trzy części (2/3 + 1/3). Mniejszą część ciasta (1/3) podzielić jeszcze na 2 części i schłodzić w zamrażarce; większą częścią ciasta wylepić blaszkę. Na ciasto ułożyć połówki śliwek brzuszkiem do góry (ja jeszcze zawsze nacinam tak do połowy każdą połówkę wzdłuż), na to zetrzeć jedną część ciasta z zamrażarki.  Białka ubić wraz z szczyptą soli, cukrem waniliowym, cukrem, wszystko zmiksować razem i ubijać jeszcze przez chwilę na sztywną pianę. Następnie dodać mąkę ziemniaczaną, wymieszać łyżką, ubitą pianę wyłożyć na ciasto, wyrównać.   Na koniec zetrzeć na tarce o dużych oczkach ostatnią część zamrożonego ciasta. Piec ciasto około 50 minut w temperaturze 190 stopni C na złoty kolor. Smacznego! 