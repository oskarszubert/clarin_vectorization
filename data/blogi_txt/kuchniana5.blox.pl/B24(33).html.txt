Pomyślałam sobie, że trochę kuchni orientalnej nie zaszkodzi. Dlatego dzisiaj na obiad miałam chińszczyznę i danie wyszło palce lizać! To a la leczo połączone z sosem sojowym i sosem chili. Moja rodzinka się po prostu zajadała... :-), zachęcam do wypróbowania. Składniki:  6 papryk (może być kolorowa) 1 kg marchwi  5 cebul 2 pory (biała część) 1 kg pieczarek  1 słoik selery konserwowej 3 całe piersi z kurczaka  1 kalafior (może być mrożony) sos sojowy  sos chili  sól, pieprz vegeta do smaku 1 1/2 szklanki nalewki wiśniowej  Paprykę, pieczarki, pory, cebule, piersi z kurczaka pokroić. Marchewkę obrać i zetrzeć na tarce o grubych oczkach. Kalafior rzucić na wrzątek i gotować 6-8 minut, żeby był al dente. Seler wyciągnąć ze słoika, odsączyć.  Wszystkie składniki, oprócz selera i kalafiora, smażyć osobno na patelni w małej ilości oleju. Następnie wszystko razem wymieszać, dodać nalewkę wiśniową, doprawić przyprawami, sosem sojowym i sosem chili, wszystko jeszcze raz dokładnie połączyć. Prażyć jeszcze 5 minut. Smacznego ! 