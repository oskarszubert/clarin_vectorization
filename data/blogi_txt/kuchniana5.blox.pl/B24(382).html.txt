Zapiekanka szparagowo-pomidorowa to moja pierwsza propozycja biorąca udział w akcji "SEZON NA SZPARAGI". Moja rodzinka przepada za wszelkiego rodzaju zapiekankami:-), są idealne na obiad, polecam!  Składniki:30 dag makaronu 1 kg szparagów10 dag szynki np. ogonówki3 duże pomidoryser żółty - 15 dag olej sól, pieprz2 łyżki masła Składniki na sos pomidorowy:2 duże cebule 3 ząbki czosnku0,5 kg pieczarek1 szklanka przecieru pomidorowego2 łyżki keczupusól, pieprz, zioła prowansalskie Składniki na sos beszamelowy:2 łyżki masła 2 łyżki mąki pszennej200 ml mlekajajkosól, pieprz  Szparagi obrać, owinąć bawełnianą nitką. Wlać do garnka wodę - tyle, żeby przykryło szparagi. Wodę zagotować, dodać trochę soli, cukru oraz 2 łyżki masła, włożyć szparagi (muszą stać w wodzie pionowo), gotować 10-15 minut pod przykryciem (żeby nie były za miękkie). Po ugotowaniu osączyć szparagi na sitku, pokroić na kawałki, wywar szparagowy można wykorzystać do zupy. Makaron ugotować według instrukcji na opakowaniu, powinien być al dente. Przygotować sos pomidorowy: podsmażyć pokrojone w kostkę cebulę i pieczarki. Kiedy składniki się zeszklą wrzucić pokrojone pomidory. Wszystkie warzywa doprawić solą, pieprzem i ziołami prowansalskimi. Dodać przecier pomidorowy, 2 łyżki keczupu, wymieszać, dusić pod przykryciem jeszcze kilka minut. Odstawić z ognia, na koniec wrzucić starty czosnek. Przygotować sos beszamelowy: na maśle podsmażyć mąkę, wlać mleko, ściągnąć z ognia i wymieszać sos drewnianą łyżką, tak żeby nie było grudek. Sos musi mieć gładką konsystencję, gotować jeszcze kilka minut. Odstawić z ognia, doprawić i dodać rozmącone jajko, wymieszać.  Do naczynia żaroodpornego wyłożyć makaron wymieszany z sosem pomidorowym. Na wierzch położyć ugotowane szparagi i zalać sosem beszamelowym. Wyłożyć szynkę i starty żółty ser. Zapiekać około 30 minut w temperaturze 180 stopni C.     Smacznego:-) 