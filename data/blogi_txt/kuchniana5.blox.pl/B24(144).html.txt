Krem śliwkowo - czekoladowy to doskonały dodatek do ciast oraz do pieczywa. Źródło energii na cały dzień, polecam!  Składniki: 3 kg śliwek  60 dag cukru kryształu  3 cukry waniliowe  100 g gorzkiego kakao (kakao z wiatrakiem)  1 gorzka czekolada Śliwki umyć, usunąć pestki i przekręcić przez maszynkę. Gotować zmielone śliwki z cukrem i cukrami waniliowymi przez 2,5 godziny na małym ogniu. Często mieszać, żeby się nie przypaliło. Następnie dodać kakao i czekoladę. Pogotować jeszcze około 15 minut. Nakładać gorący krem do słoików i wywracać do góry nogami. Dla utrwalenia można jeszcze pasteryzować 10 minut (nie trzeba). Smacznego:-) 