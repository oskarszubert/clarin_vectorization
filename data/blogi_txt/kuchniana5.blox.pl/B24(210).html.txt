Często na śniadanie lub kolację robię parówki z żółtym serem zapiekane w cieście francuskim. Bardzo proste w wykonaniu i szybkie danie, mi najlepiej smakują polane keczupem:-)﻿ Składniki na 6 osób:   12 parówek  30 dag sera 2 opakowania ciasta francuskiego keczup oliwa   Ciasto francuskie pokroić na takie prostokąty, żeby parówka mieściła się w nich wzdłuż i wszerz. Ser żółty pokroić w plastry. Każdą parówkę owinąć plastrem żółtego sera, wkładać do ciasta francuskiego i dokładnie zlepić wszystkie boki. Blachę delikatnie posmarować olejem Piec 20 minut w temperaturze 200 °C, aż ciasto zrobi się rumiane. Gorące parówki polać keczupem, podawać z pieczywem. Smacznego !﻿ 