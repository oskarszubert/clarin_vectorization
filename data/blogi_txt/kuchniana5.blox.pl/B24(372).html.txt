U mnie w domu mam wielkie zapasy dyni. W tym roku zaprawiłam dynię w postaci dżemów, dynię w zalewie octowej, zamroziłam spory jej zapas. Trzeba ją wykorzystać, bo jest bardzo zdrowa. W związku z tym wpadłam na pomysł i na dzisiejszy obiad zrobiłam zapiekankę dyniową własnego autorstwa. Życzę smacznego tym, którzy zdecydują się ją zrobić :-)  Składniki:  40 dag obranej dyni 2 papryki kawałek dowolnego mięsa albo mięso mielone - około 50 dag 2 cebule zielona cebulka pęczek pietruszki lub koperku 6 dużych ziemniaków sól, pieprz ser żółty - 40 dag olej masło  Dynię obrać, pokroić w większą kostkę, wrzucić do osolonej wody, gotować 8 minut, odcedzić. Papryki umyć, usunąć gniazda nasienne, pokroić w paseczki. Ziemniaki ugotować w mundurkach, ostudzić, pokroić w kostkę. Cebulę pokroić w drobną kostkę, zeszklić na oleju. Zieloną cebulkę poszatkować. Ser żółty zetrzeć na dużych oczkach. Pietruszkę lub koperek drobno pokroić.﻿ Kawałek mięsa pokroić  w kostkę, jeśli mamy mięso mielone wyłożyć na patelnię. Mięso usmażyć, w międzyczasie doprawić solą i pieprzem.  Naczynie żaroodporne wysmarować olejem lub masłem. Układać warstwami: ziemniaki, dynię, podsmażone mięso, cebulkę, paprykę, doprawić solą i pieprzem, na koniec wy posypać żółtym serem.  Piec około 30 minut w temperaturze 200 stopni C. Po upieczeniu posypać koperkiem/pietruszką i zieloną cebulką.  ﻿ Smacznego !﻿ 