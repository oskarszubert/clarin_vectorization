Dzisiaj prosty przepis na zupkę z żółtej cukinii i królika dla niemowlaka. Tą zupkę zaczęłam podawać córeczce, gdy miała 6 miesięcy. Przepis bardzo prosty, jeśli lubicie gotować dla Waszych pociech zachęcam do przygotowania :-). Ja taką zupkę zaklepuję mąką ziemniaczaną albo kleikiem ryżowym, wtedy zupka ma gładką konsystencję. Zaklepuję bezpośrednio przed podaniem zupki, pozdrawiam! Składniki:  1/3 cukinii takiej jak na zdjęciu (ja robiłam większą ilość) kawałek pora 2 malutkie pietruszki albo mały kawałeczek ok. 150 gram królika 150 ml wody kleik ryżowy lub mąka ziemniaczana pół łyżeczki oleju lnianego lub łyżeczka masła  Wlać wodę do garnka, włożyć mięso, pietruszkę i porę, gotować do miękkości. Cukinię obrać, pokroić na małe kawałki, ugotować w wodzie lub na parze do miękkości﻿ - jeśli nie mam warzyw ani mięsa ze sprawdzonego źródła wyciągam garnki na parę. Ugotowane mięso obrać, pokroić na mniejsze kawałki (sprawdzam czy nie ma kostek, chrząstek). Mięso, pietruszkę, pora i cukinię zmiksować blenderem na gładką masę. Zupa gotowa! Ja taką zupkę podgrzewam, wkładam do słoiczków (od gotowych dań), 2 słoiczki wkładam do lodówki, (mam na 2 obiadki) a resztę mrożę - zachowują wtedy witaminy. Zupa musi wystygnąć przed włożeniem do lodówki czy zamrażalnika. Sposób mrożenia znajdziecie tutaj.   Przed podaniem zupkę podgrzewam, zagęszczam 2 łyżeczkami kleiku ryżowego lub 1 łyżeczką mąki ziemniaczanej, którą rozpuszczam w niewielkiej ilości wody i wlewam do zupki, mieszam, aż konsystencja zupki stanie się gęsta (gotuję tak 2 minuty, aby zupka straciła surowy smak). Wyłączam gaz, studzę, dodaję olej lub masło, dokładnie mieszam i podaję. Na zdrowie maluchom! 