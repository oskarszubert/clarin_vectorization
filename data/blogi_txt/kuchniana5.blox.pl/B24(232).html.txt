Zachęcam do wypróbowania przepisu na najprostszy placek z truskawkami na budyniowym spodzie. Szybko się go robi i szybko znika, można przygotować go z innymi sezonowymi owocami, pozdrawiam :-) Składniki na biszkopt:  6 jajek 3 budynie śmietankowe 2 łyżki mąki pszennej 1/2 szklanki cukru 2 cukry waniliowe szczypta soli 2 łyżeczki proszku do pieczenia Dodatkowo:  1 kg truskawek 2 galaretki truskawkowe  Żółtka oddzielić od białek, białka ubić na sztywno ze szczyptą soli, do żółtek dodać także szczyptę soli, rozbełtać widelcem. Do ubitej piany dodać cukry, jeszcze chwilę miksować.  Mąkę, budynie i proszek do pieczenia przesiać przez sitko. Do ubitej piany dodać żółtka, wymieszać delikatnie łyżką, następnie dodać przesianą mąkę, budynie i proszek do pieczenia. Wszystko dokładnie wymieszać łyżką, na koniec ciasto wylać na blachę wyłożoną papierem do pieczenia. Piec w temperaturze 180 stopni C przez 25 minut.  W międzyczasie galaretki zalać 3 szklankami gorącej wody, dokładnie rozpuścić, schłodzić do stężenia. Truskawki (lub inne dowolne owoce) przygotować: umyć, obrać, ewentualnie pokroić.  Biszkopt wyjąć z piekarnika, ostudzić, ostudzony biszkopt można naponczować np. ciepłą wodą wymieszaną z cytryną i cukrem waniliowym. Na biszkopt wyłożyć truskawki, zalać tężejącą się galaretką, wstawić do lodówki do całkowitego stężenia najlepiej na całą noc. Smacznego! 