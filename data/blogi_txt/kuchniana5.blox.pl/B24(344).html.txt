Tarty z owocami kwaskowymi tj. porzeczki czy agrest najbardziej mi smakują. Polecam moją tartę agrestowo - porzeczkową do wypróbowania:-). Źródło tutaj, tarta bierze udział w akcji: " Tarty na wszystkie sposoby", pozdrawiam!﻿ Składniki na ciasto: 60 dag mąki pszennej (może być kukurydziana) 3 żółtka kostka masła (25 dag) 3/4 szklanki cukru pudru 1/2 szklanki letniej wody 2 cukry waniliowe szczypta soli  Ponadto:   2 spore garście czerwonych porzeczek  2 spore garście agrestu 1 białko lub 1 łyżka bułki tartej olej do posmarowania blachy i bułka tarta cukier puder do posypania tarty  ﻿Mąkę przesiać na stolnicę, dodać szczyptę soli, cukier puder, cukry waniliowe, składniki dokładnie wymieszać. Następnie dodać masło, posiekać je nożem na drobniutkie kawałki, wymieszać z mąką.  Zrobić w mące dołek, dodać żółtka, wymieszać z mąką. Na koniec wlać wodę i zagnieść wszystko na jednolitą masę. Ciasto owinąć w folię i włożyć na godzinę do lodówki. W tym czasie przygotować owoce. Porzeczki i agresty obrać z szypułek, umyć i odsączyć na sitku. Wyjąć ciasto z lodówki, odciąć kawałek ciasta na wierzch (1/4). Formę posmarować  olejem (ja używam do tego pędzelka) i wysypać bułką tarta.  Większą część ciasta rozwałkować na około 0,5 cm i wyłożyć nim formę do tarty. Ponakłuwać spód widelcem, następnie posmarować ciasto białkiem lub posypać bułką tartą. Ułożyć na cieście na przemian porzeczki i agrest. Ciasto przygotowane na wierzch rozwałkować, wycinać wąskie paski i układać na owocach tak, aby powstała kratka. Piec 30 - 40 minut. w temp. 180 stopni (sprawdzić patyczkiem czy ciasto się upiekło). Po ostygnięciu ciasto posypać cukrem pudrem, pycha!  Smacznego! 