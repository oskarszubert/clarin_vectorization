Kolejne fajny przepis zaczerpnięty z książki "Nowe przepisy siostry Anastazji", tym razem z czarną porzeczką. Polecam to ciasto, bo wbrew pozorom nie jest takie trudne w wykonaniu a jakie pyszne:-) Połączenie kremu, czarnej porzeczki oraz kokosowego wierzchu pasuje do siebie idealnie, ciasto to nadaje się na różnego rodzaju imprezy oraz święta, polecam! Składniki na biszkopt ciemny:  4 jaja 1 szklanka cukru 1/2 szklanki mąki pszennej 1/2 szklanki mąki ziemniaczanej 2 łyżki kakao 1 łyżeczka proszku do pieczenia 1 łyżka oleju 2 łyżki wody Składniki na biszkopt jasny:  4 jaja 1 szklanka cukru 1/2 szklanki mąki pszennej 1/2 szklanki mąki ziemniaczanej 1 łyżeczka proszku do pieczenia 1 łyżka oleju   2 łyżki wody Składniki na masę:  5 żółtek 1/2 litra słodkiego mleka 2 łyżki mąki ziemniaczanej 2 łyżki mąki pszennej 1 cukier waniliowy 3/4 szklanki cukru kryształu   1 kostka masła 1 litr kompotu z czarnej porzeczki  Polewa czekoladowa + wierzch:  gorzka czekolada bakalie lub wiórki kokosowe  Biszkopt ciemny: białka ubić, dodać cukier i nadal ubijać. Do żółtek dodać łyżkę oleju, wymieszać. Gdy piana będzie sztywna dodać żółtka z olejem i delikatnie wymieszać łyżką. Następnie dodać mąkę pszenną, mąkę ziemniaczaną, kakao i proszek do pieczenia. Delikatnie wymieszać, na koniec dodać 2 łyżki wody. Ciasto wylać do wysmarowanej tłuszczem prostokątnej formy. Włożyć do nagrzanego piekarnika i piec około 25 minut w temperaturze 170 °C.  Z białym biszkoptem postępować tak samo, nie dodawać jedynie kakao. Masa: w niewielkiej ilości mleka roztrzepać żółtka i obie mąki. Pozostałą część mleka zagotować z cukrem kryształem i cukrem waniliowym. Dodać roztrzepane żółtka z mąką i ugotować budyń. Utrzeć masło z ostudzonym budyniem na gładką masę. Masę podzielić na dwie części. Kompot przecedzić - oddzielić owoce od soku. Przełożenie ciasta: ciasto ciemne nasączyć sokiem z porzeczek - nałożyć jedną część masy - na masę położyć połowę porzeczek - białe ciasto - druga część masy i na masę druga część porzeczek - nałożyć drugą część ciemnego placka nasączonego sokiem z porzeczek. Ciasta białego nie nasączać sokiem. Polewa + wierzch: czekoladę rozpuścić w kąpieli wodnej, polać nią placek. Wierzch ciasta można posypać dowolnymi bakaliami lub wiórkami kokosowymi. Zamiast kompotu można użyć dżem z czarnej porzeczki. Wtedy ciemne ciasto zamiast sokiem porzeczkowym można nasączyć wodą wymieszaną z sokiem z cytryny. ﻿Smacznego! 