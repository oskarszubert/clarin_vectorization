Proste i tanie ciasto o smaku winnym, przełożone warstwowo kremem i jabłkami połączonymi z galaretką. Bardzo dobre, polecam!  Składniki na 3 biszkopty:  6 łyżek cukru kryształu 12 jaj 15 łyżek mąki ziemniaczanej 2 łyżki kakao 3 łyżeczki proszku do pieczenia kisiel wiśniowy  Masa jabłkowa:  1 kg jabłek 1/2 szklanki cukru kryształu 2 galaretki: wiśniowa i agrestowa  Masa budyniowa:  1/2 litra mleka 1/2 szklanki cukru kryształu 1 cukier waniliowy 2 łyżki mąki pszennej 2 łyżki mąki ziemniaczanej 1 kostka masła lub margaryny  Dodatkowo:  gotowa polewa czekoladowa lub własnej roboty    Przygotować ciasto: ubić białka na sztywno, dodać cukier. Następnie łyżką wmieszać delikatnie żółtka, przesiane mąki z proszkiem do pieczenia. Ciasto podzielić na 3 części: pierwszą upiec bez dodatku, do drugiej dodać kisiel wiśniowy, do trzeciej kakao. Piec około 20 minut w temperaturze 180 stopni C. Jabłka obrać, pokroić w kostkę lub zetrzeć na tarce, zasypać cukrem, zagotować. Podzielić na 2 części: do jednej dodać rozpuszczoną galaretkę wiśniową, do drugiej agrestową. Masa: odlać szklankę mleka, lekko podgrzać i rozpuścić dokładnie mąki, żeby nie było grudek. Pozostałą część mleka zagotować, dodać cukry. Na gotujące się mleko (wcześniej zmniejszyć gaz) wlać zawartość szklanki, mieszać energicznie, aż powstanie budyń. Po ostudzeniu budyń zmiksować z kostką masła lub margaryny. Warstwy ciasta przekładać następująco: biszkopt biały - masa budyniowa - jabłka z galaretką agrestową - biszkopt wiśniowy -  masa budyniowa - jabłka z galaretką wiśniową - masa budyniowa - biszkopt kakaowy - masa budyniowa - polewa czekoladowa. Smacznego:-) 