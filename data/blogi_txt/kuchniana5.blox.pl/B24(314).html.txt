Mój mąż zrobił mi dzisiaj niespodziankę i przygotował dla mnie swoje spaghetti z sosem pomidorowym. Mniam..., połączenie makaronu, sosu pomidorowego i żółtego sera smakuje nieziemsko! Danie jest lekkie, syte, proste i przede wszystkim szybkie do wykonania. Smakuje większości z nas, zachęcam do wypróbowania! Składniki:  paczka makaronu spaghetti  3-4 cebule duży słoik przecieru pomidorowego - 1 litr 3-4 łyżki keczupu zioła prowansalskie, bazylia mięso mielone - 0,5 kg puszka pomidorów albo 3-4 świeże pomidory ser żółty - 20 dkg 2-3 ząbki czosnku sól, pieprz  Cebulę obrać, pokroić w kostkę, usmażyć na oleju na złoty kolor, złożyć na miseczkę. Na tą samą patelnię wrzucić mięso mielone i dusić, aż będzie miękkie. Do usmażonego mięsa dodać cebulę i pokrojone w kostkę pomidory, wymieszać. Gotować do momentu, aż powstanie konsystencja sosu. Wlać przecier pomidorowy, wymieszać, przyprawić solą, pieprzem, bazylią i ziołami prowansalskimi według uznania. Aby spaghetti nabrało smaku dodać keczup, wymieszać, zagotować. Zetrzeć ząbki czosnku dopiero wtedy, gdy zdejmujemy sos z gazu.  Zetrzeć ser na tarce. W międzyczasie zagotować makaron w osolonej wodzie według instrukcji na opakowaniu. Gorący makaron ułożyć na talerzu. Makaron polać sosem pomidorowym, na to posypać żółtym serem. Smacznego ! 