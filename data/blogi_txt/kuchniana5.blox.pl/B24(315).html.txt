Strucla drożdżowa z nadzieniem serowym to tradycyjny staropolski wypiek. U mnie w domu piekła ją moja babcia, a teraz moja mama i ja, polecam. Ciasto drożdżowe zawsze jest pyszne, pasuje szczególnie do kubka kawy, herbaty, kakao, mniam! Składniki na ciasto:  50 dag mąki 2 łyżki wody 25 dag masła lub margaryny 10 dag drożdży 3 jajka 3 łyżki cukru  Masa serowa:  50 dag sera 2 jajka 1 szklanka cukru kryształu 1 cukier waniliowy  Masa serowa:  jajka zmiksować z cukrem i cukrem waniliowym, dodać ser (zmielony x 2), wszystko dokładnie połączyć.﻿ Mąkę przesiać przez sito, zrobić w środku dołek. Wrzucić do środka rozkruszone drożdże, dodać wodę, cukier, jajka, masło lub margarynę i zarobić ciasto. Ciasto podzielić na dwie części. Każdą część grubo rozwałkować, podsypując grubo mąką, żeby się nie przykleiło. Nałożyć masę serową, zwinąć ciasto, włożyć do keksówki, zawinąć w papier do pieczenia. Pozostawić trochę luzu między ciastem a papierem. Piec ok 30-40 minut w 160 – 180 stopni (ja piekę zawsze w termoobiegu, więc w tej niższej temperaturze). Po wystygnięciu polukrować.  ﻿Smacznego! ﻿ 