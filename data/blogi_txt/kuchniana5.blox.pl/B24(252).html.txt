Kolejny przepis na fajne ciasto z serii  przepisów siostry Anastazji. Pyszny placek z nutą brzoskwiniową na bazie biszkoptu, galaretki owocowej, jogurtu naturalnego. Przepis prosty, ale wykonanie pracochłonne (trzeba czekać, aż wszystko dokładnie stężeje). Zapewniam - warto :-), zachęcam do wypróbowania. Biszkopt:  6 jajek szczypta soli 1 szklanka cukru kryształu 1 szklanka mąki pszennej 1 łyżeczka proszku do pieczenia  Masa:  6 dag żelatyny 4 łyżki cukru kryształu 1 litr naturalnego jogurtu 1 puszka brzoskwiń lub 1 słoik litrowy kompotu z brzoskwiń herbatniki  ﻿Dodatkowo:  1-2 łyżki masła 1 tabliczka czekolady sok z brzoskwiń lub sok z cytryny 2 kieliszki spirytusu  Białka ubić ze szczyptą soli na sztywno, dodać cukier - ubić mikserem. Do piany dodać żółtka, mąkę przesianą z proszkiem do pieczenia - wymieszać delikatnie łyżką. Ciasto wylać na blachę, piec 25-30 minut w temperaturze 180 stopni C. Po ostudzeniu biszkopt nasączyć ciepłą wodą wymieszaną z kieliszkiem spirytusu i sokiem brzoskwiniowym (ja otwarłam drugi słoik kompotu z brzoskwiń) - można zastąpić sok brzoskwiniowy sokiem z cytryny, też będzie dobre. Żelatynę rozpuścić w niewielkiej ilości przegotowanej wody. Brzoskwinie zmiksować blenderem wraz z sokiem na jednolitą masę, dodać połowę rozpuszczonej żelatyny, wymieszać i tężejącą masę wylać na biszkopt, wstawić do lodówki. Jogurt połączyć z cukrem, roztrzepać, dodać drugą połowę żelatyny i wylać na masę brzoskwiniową. Herbatniki nasączyć w spirytusie wymieszanym z ciepłą wodą, ułożyć na tężejącej się masie jogurtowej, schłodzić w lodówce do całkowitego stężenia. Zamiast herbatników na masę jogurtową można wylać tężejącą się dowolną galaretkę. Wierzch ozdobić polewą czekoladową - ja rozpuszczam całą tabliczkę czekolady z masłem na jednolitą masę, smaruję letnią polewą herbatniki, gotowe! Smacznego! 