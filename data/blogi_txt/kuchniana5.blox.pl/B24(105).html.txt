Najprostsze na świecie ciasteczka z ciasta francuskiego nadziane dowolnym dżemem. Szybkie w wykonaniu, szczególnie wtedy gdy mamy niespodziewanych gości, pozdrawiam :-) Składniki (na 6 osób):  4 płaty ciasta francuskiego cynamon cukier puder wiórki kokosowe rodzynki dowolny dżem lub konfitura (ja wybrałam dżem brzoskwiniowy i aroniowy) cukier puder do posypania  Ciasto francuskie odwinąć z foli, wyciąć dowolne kształty z ciasta. Ja zrobiłam 3 wersje ciasteczek. Pierwsza wersja - ciasto pokroić na większe kwadraty, na środek położyć dżem, zgiąć na pół, skleić, na wierzchu zrobić nacięcia nożem - wyjdą grzebienie. Można pokroić ciasto na kwadraty, na środek położyć dżem, zgiąć rogami do środka - wyjdą sakiewki. Trzecia wersja to zwijańce - cały płat ciasta posypać cukrem, cynamonem, rodzynkami, wiórkami kokosowymi według uznania, przycisnąć wszystko ręką, zwinąć w rulon, pokroić ciasto na grube krążki, żeby powstały zwijańce. Piec w temperaturze 200-210 stopni C przez 10-12 minut, ostudzone posypać cukrem pudrem, gotowe! Smacznego! 