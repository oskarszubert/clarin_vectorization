Dzisiaj przedstawiam przepis na flaczki według przepisu mojej teściowej. To danie staropolskie, bardzo sycące, aromatyczne, idealne na chłodne dni, polecam ! ﻿Składniki:  1,5 kg gotowych flaków wołowych lub wieprzowych 2 marchewki pietruszka seler por lub cebula około 50 dag wołowiny z kością 4 ziarna ziela angielskiego listek laurowy 2 ząbki czosnku 3 łyżki suszonego majeranku pół łyżeczki gałki muszkatołowe﻿j maggi w płynie 1 kostka bulionu wołowego sól, pieprz 2 łyżki mąki 2 łyżki masła Gotowe flaki opłukać w ciepłej wodzie. Potem namoczyć je na godzinę lub nawet dłużej w zimnej wodzie. Następnie przełożyć flaki do nowego garnka, zalać zimną wodą i gotować je około 5 minut. Po zagotowaniu odlać wodę. Ponownie zalać świeżą porcją wrzącej wody i gotować 15 minut, odlać wodę i przelać nową, wrzącą wodą na sicie.  Jeśli mamy surowe flaki to należy je oczyścić i obgotować. Opłukać je dokładnie pod bieżącą wodą i co najmniej dwa razy gotować (wymieniając wodę) po około 10 minut. Po każdym obgotowaniu należy flaki przepłukać. Pozbędziemy się wtedy przykrego zapachu.﻿ W czasie gdy przygotowujemy nasze flaki, w drugim garnku ugotować rosół. Zalać wołowinę wodą i gotować pod przykryciem na niewielkim ogniu do miękkości. Gdy flaki mamy już obgotowane i przepłukane zalać je wywarem z mięsa, dodać ziele angielskie, kostkę bulionu wołowego, listek laurowy, pokrojony czosnek, majeranek i postawić na niewielkim ogniu.  Pokroić warzywa w słupki i talarki (według uznania), wrzucić je do garnka i wszystko gotować na małym ogniu co najmniej godzinę. Na koniec doprawić gałką muszkatołową, przyprawą do flaków, maggi﻿, pieprzem. Zagotować jeszcze tak około 20 minut. Zrobić zasmażkę. 2 łyżki mąki i 2 łyżki masła zamieszać na patelni, jak się zrumieni dodać szklankę wywaru z gotujących się flaków. Dobrze wymieszaną zawartość przelać do garnka. Dodać szczyptę soli i wymieszać. Ja jadam flaczki z kromką dobrego chleba. Smacznego! 