Pączki z dodatkiem skórki pomarańczowej i z delikatnym aromatem rumu będą przebojem w Waszych domach. Pączki zrobiłam według przepisu z gazetki "Przepisy czytelników, nr. 2/2012", polecam!﻿ Składniki na pączki:   1,20 kg mąki pszennej  1 szklanka śmietanki kremówki 12%  kostka drożdży (10 dag)  8 żółtek 2 całe jajka 20 dag cukru pudru  16 dag masła  2 łyżki rumu 2 słoiki gęstej marmolady, np. porzeczkowej, śliwkowej szczypta soli olejek pomarańczowy  Lukier:   1 szklanka cukru pudru  sok z 2 cytryn  Dodatkowo:   opakowanie skórki pomarańczowej  2 kg tłuszczu gęsiego kawałek obranego ziemniaka  Mleko wlać do niewielkiego garnka i podgrzać, ale nie gotować. Następnie drożdże utrzeć z 2 łyżeczkami cukru pudru, 2 łyżkami mąki, letnim mlekiem i rozpuszczonym masłem. Przygotowany rozczyn odstawić w ciepłe miejsce do wyrośnięcia. Żółtka i całe jajka utrzeć za pomocą miksera z cukrem pudrem. Mąkę przesiać do miski i dodać do niej rozczyn drożdżowy, letnią śmietankę, masę jajeczną, szczyptę soli, olejek pomarańczowy i rum.  Wyrobić ciasto, przykryć ściereczką, odstawić w ciepłe miejsce do wyrośnięcia. Następnie ciasto rozwałkować na posypanej mąką stolnicy i szklanką wykrawać z niego krążki. Na środek każdego nakładać po porcji marmolady i formować pączki. Tłuszcz gęsi stopić w rondelku, wyłowić skwarki, wrzucić kawałek obranego ziemniaka, jak zacznie się rumienić smalec jest gotowy do smażenia. Ziemniaka nie wyławiać ze smalcu, dzięki niemu tłuszcz się nie spali. Pączki wrzucać do tłuszczu zlepioną stroną i smażyć na złotobrązowy kolor. Wykładać na ręczniki papierowe, aby osączyć je z tłuszczu, ostudzić. Przygotować lukier: cukier puder utrzeć z sokiem z cytryny i posmarować pączki. Każdy pączek posypać skórką pomarańczową. Smacznego :-) 