Gdy macie ochotę na coś rybnego, polecam sałatkę z tuńczyka. To bardzo prosta i szybka sałatka, żadna filozofia, a jaka pyszna. Wystarczy tylko lubić tuńczyka:-) Przygotowuję ją na co dzień i na specjalne okazje. Dla mnie ma niepowtarzalny smak, bo robię ją po swojemu. Dodaję np. paprykę konserwową, żeby sałatka nie była mdła i nabrała koloru. Są różne jej wersje, każda pyszna. Dzisiaj proponuję wersję z papryką i żółtym serem, polecam! Składniki:  1 puszka tuńczyka w sosie własnym 5 jajek papryka konserwowa - 3 sztuki 3-4 ogórki kiszone 15 dkg żółtego sera zielona cebulka sól, pieprz majonez  Tuńczyka wyjąć z puszki, rozdrobnić. Jajka ugotować, ostudzić, pokroić w kostkę. Paprykę konserwową i ogórki wyjąć ze słoika, odsączyć, pokroić w kostkę. Ser żółty zetrzeć na tarce o średnich oczkach, cebulkę pokroić. Wszystko wymieszać, doprawić do smaku solą i pieprzem, wymieszać z majonezem. Smacznego ! 