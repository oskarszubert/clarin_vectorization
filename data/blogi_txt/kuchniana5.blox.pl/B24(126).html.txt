Prosty, szybki, zdrowy i smaczny koktajl bananowy, doskonały na śniadanie jak i na podwieczorek. Syci, wpływa pozytywnie na naszą skórę i jest doskonały na majówkę - koi pragnienie :-). Polecam, skorzystałam z przepisu Doroty - źródło tutaj. Ja lekko zmodyfikowałam koktajl - dodałam łyżkę gorzkiego kakao i przed samym podaniem wcisnęłam sok z cytryny, pycha! Składniki:  3 banany 1 litr mleka 200 g serka waniliowego homogenizowanego pół łyżeczki cynamonu sok z cytryny 1 łyżka gorzkiego kakao 100 g cukru  Banany obrać, pokroić w większe kawałki, dodać serek, kakao, cukier, cynamon, zalać mlekiem i wszystko zblenderować. Koktajl bananowy powlewać do szklanek, przed podaniem dodać sok z cytryny, dokładnie wymieszać - wtedy koktajl nie będzie mdły, można udekorować plasterkiem cytryny i szczyptą cynamonu, schłodzić w lodówce, gotowe! Smacznego!  ﻿          ﻿ 