Upiekłam tradycyjnego skubańca, u mnie w domu nazywanego też pleśniakiem, kolejna perła z lamusa. Smak skubańca znam z rodzinnego domu, to pyszne połączenie kruchego ciasta, owoców i słodkiej bezowej pianki. Najlepiej smakuje z agrestem, ale ja upiekłam z dżemem i nie żałuję. Wyszedł super, gorąco polecam! Składniki:  3 szklanki mąki 1 1/2 szklanki cukru 1 łyżeczka proszku do pieczenia 5 jaj kostka masła lub margaryny 1 łyżka kakao 50 - 70 dkg dowolnych owoców np. agrest, brzoskwinie, porzeczki, truskawki, jabłka cukier waniliowy  Mąkę przesiać z proszkiem do pieczenia, następnie posiekać z margaryną i żółtkami. Dodać pół szklanki cukru i wyrobić kruche ciasto. Ciasto schłodzić w lodówce, 2/3 ciasta rozwałkować i ułożyć na blasze. Pozostałe ciasto podzielić na 2 części. Do jednej dodać łyżkę kakao. Owoce umyć, obrać, usunąć gniazda nasienne lub szypułki, ułożyć na  cieście.  Schłodzone ciasto surowe białe zetrzeć na tarce z dużymi oczkami bezpośrednio na owoce. Ubić sztywną pianę z białek, szklanki cukru i cukru waniliowego, ułożyć na startym cieście. Zetrzeć ciasto kakaowe i posypać wierzch. Piec około 45-50 minut w temperaturze 200 stopni C. Smacznego ! 