Swojska szynka wędzona to dla mnie wspomnienie dzieciństwa! Moja babcia wędziła taką szynkę zawsze na święta, nie zapomnę  tego nigdy. Teraz mogę jedynie korzystać z receptury, którą moja babcia pozostawiła mi w testamencie, gorąco polecam! Mięso: szynka wieprzowa (kilka sztuk)﻿  Zalewa:  3 litry wody ﻿3 łyżki soli peklowej 5 liści laurowych (pokruszone) 15 dag ziaren jałowca (roztarte w moździerzu) 10 ziaren ziela angielskiego 3 łyżeczki grubo mielonego czarnego pieprzu 1 łyżka roztartego suszonego majeranku 1 łyżeczka kolendry 1 łyżeczka tymianku 1 łyżeczka cukru 2 łyżeczki czosnku granulowanego lub 1/2 główki świeżego czosnku  Zagotować 3 litry wody i wsypać następujące składniki: pokruszone liście laurowe, rozgnieciony jałowiec, ziele angielskie, czarny pieprz, kolendrę i czosnek (jeżeli świeży, kilka ząbków przekrawamy na połowę). Gotować na małym ogniu pod przykryciem około 15 minut, pod koniec gotowania wrzucić majeranek, rozmaryn i tymianek. Wystudzić wywar, dodać cukier, sól peklującą i dokładnie wymieszać. Szynki dokładnie umyć i osączyć z wody i naciąć od góry i dołu przy kości (uwaga: szynkę nastrzykiwać dość gęsto zalewą w okolicach kości). Szynkę włożyć do emaliowanego lub szklanego naczynia (może być również ze stali kwasoodpornej, lub z braku takiego naczynia można szynkę włożyć do plastikowego worka, wlać marynatę i szczelnie zawiązać), zalać marynatą i odstawić do lodówki (lub w chłodne miejsce o temperaturze nie przekraczającej + 6 stopni C) na czternaście dni. Mięso przewracać w zalewie dwa razy dziennie (rano i wieczorem).  Mięso wyjąć z zalewy, osączyć, oczyścić z przypraw i osuszyć czystą ściereczką.  Powiesić w chłodnym, przewiewnym miejscu na dwa do trzech dni do obsuszenia. Wędzić tak długo, aby nie była surowa w środku (niezbyt duża szynka powinna się wędzić ok. 5 godzin).   Smacznego ! 