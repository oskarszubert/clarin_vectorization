Dzisiaj mój blog obchodzi roczek:-) Z tej okazji upiekłam pyszne zielone ciasto z delicjami, źródło: tutaj.  W dniu dzisiejszym chciałabym Wam serdecznie podziękować, że przez ten cały rok byliście ze mną! Dziękuję za miłe komentarze oraz za słowa krytyki. Ten rok pozwolił mi realizować swoją pasję oraz rozwijać się kulinarnie.  Zapraszam Was nadal do odwiedzania mojego bloga oraz do korzystania z moich przepisów, bo przecież po to on istnieje!  Pozdrawiam i dziękuję Kasia   Składniki na biszkopt:  4 jaja 1 szklanka cukru 1/2 szklanki mąki pszennej 1/2 szklanki mąki ziemniaczanej 1 łyżeczka proszku do pieczenia 1 łyżka oleju   2 łyżki wody  Składniki na zieloną masę:   1duża butelka zielonego Pysia lub Kubusia  3 budynie śmietankowe  (te na 1/2 litra mleka)  Składniki na masę śmietankową:   500 ml śmietany kremówki 30 %  1 zielona galaretka, np. agrestowa Dodatkowo:  2 opakowania ciastek Delicje 2 zielone galaretki Białka   ubić, dodać cukier i nadal ubijać. Do żółtek dodać łyżkę oleju,   wymieszać. Gdy piana będzie sztywna dodać żółtka z olejem i delikatnie   wymieszać łyżką. Następnie dodać mąkę pszenną, mąkę ziemniaczaną i proszek do pieczenia. Delikatnie wymieszać, na  koniec dodać 2 łyżki  wody. Ciasto wylać do wysmarowanej tłuszczem  prostokątnej formy. Włożyć do nagrzanego piekarnika i piec około 25 minut w temperaturze 170 °C.  Budynie rozpuścić w 1,5 szklanki soku. Pozostały sok zagotować, do gotującego dodać rozmącone budynie i jeszcze raz zagotować. Gorącą masę rozprowadzić na uprzednio upieczonym i wystudzonym biszkopcie. Na przestudzonej lekko masie ułożyć delicje, ciastko obok ciastka. Galaretkę rozpuścić w 3/4 szklanki gorącej wody. Dobrze schłodzoną śmietanę ubić na sztywno i dodawać (cały czas miksować) przestudzoną galaretkę. Masę śmietankową wyłożyć na delicje. Na koniec galaretki rozpuścić według przepisu na opakowaniu (ja na 2 galaretki daję 2 niepełne szklanki gorącej wody). Lekko tężejącą galaretkę wlewamy na masę śmietankową. Ciasto schłodzić. Smacznego! 