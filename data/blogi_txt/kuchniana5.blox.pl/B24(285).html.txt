Bardzo dobra, sycąca i kolorowa sałatka, dodatek rzodkiewki zaostrza smak. Wiosenna sałatka pełna witamin, polecam na majówkę. Przepis znalazłam na blogu Dagmary, pozdrawiam :-) Składniki:  2 pęczki rzodkiewek 1/2 pora 1 puszka groszku zielonego 25 dag szynki 25 dag żółtego sera 2 woreczki ryżu 2 świeże ogórki 6 jajek pół pęczka szczypiorku sól, pieprz 5-6 łyżek majonezu  Rzodkiewkę, jajka i żółty ser zetrzeć na tarce o grubych oczkach. Szynkę i ogórki pokroić w drobną kostkę. Por i szczypiorek drobno pokroić.  Starte i pokrojone składniki wymieszać z groszkiem, ugotowanym ryżem i majonezem. Doprawić solą i pieprzem do smaku. Schłodzić w lodówce około 40 minut. Smacznego!  ﻿ 