Dzisiaj bardzo szybko potrzebowałam jakiejś sałatki, bo odwiedzili mnie niespodziewani goście. Pomyślałam, że zrobię kolorową sałatkę, której bazą są papryki. Składniki na szczęście miałam w domu, więc pokroiłam je szybciutko, wymieszałam z majonezem i gotowe!  Smaczna i prosta, polecam!  Składniki:  5 jajek 3 papryki (czerwona, żółta i zielona) cebula, najlepiej czerwona ogórki kiszone - 5 sztuk 25 dkg szynki 25 dkg kiełbasy mocno wędzonej majonez puszka kukurydzy sól, pieprz  Papryki, ogórki, wędliny pokroić w kostkę. Jajka ugotować, pokroić w kostkę. Cebulę pokroić kostkę, posypać solą, żeby zmiękła. Kukurydzę osączyć. Wszystkie składniki dokładnie wymieszać, doprawić solą i pieprzem, dodać majonez i ponownie wymieszać. Smacznego ! 