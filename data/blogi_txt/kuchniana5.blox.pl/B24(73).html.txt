W ostatni weekend nie wiedziałam jakie ciasto upiec (a u mnie w domu są łasuchy i bez ciasta ani rusz :-)) to stwierdziłam, że upiekę placek według własnego pomysłu i ze składników, które mam w domu. Wykorzystałam do tego krem czekoladowy własnej roboty, owoce z puszki i galaretki. Ciasto bierze udział w akcji " Tylko ze spiżarni II", polecam! Składniki na biszkopt:  6 jajek 1 1/2 szklanki mąki, w tym 3 łyżki mąki ziemniaczanej 1 szklanka cukru 1 cukier waniliowy 2 łyżeczki proszku do pieczenia szczypta soli﻿  Dodatkowo:  krem czekoladowy np. nutella lub własnej roboty 2 galaretki najlepiej brzoskwiniowe puszka brzoskwiń lub kompot z brzoskwiń  Ponczowanie biszkoptu:  1/2 szklanki ciepłej wody 2 kieliszki wódki lub spirytusu 1/2 soku z cytryny 1 cukier waniliowy  Białka ubić na sztywno, dodać szczyptę soli, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Ciasto wylać do wysmarowanej tłuszczem prostokątnej formy. Włożyć do nagrzanego piekarnika i piec około 25 minut w temperaturze 170 °C.﻿ Po wystudzeniu przekroić biszkopt na pół.﻿ Ostudzony biszkopt naponczować. Do pół szklanki ciepłej wody wlać spirytus lub wódkę, sok z cytryny, wsypać cukier waniliowy, wszystko dokładnie wymieszać. Biszkopt porządnie zwilżyć przygotowanym ponczem.﻿ Galaretki rozpuścić w 2 szklankach gorącej wody, schłodzić w chłodnym miejscu do stężenia. Ciasto przełożyć, pierwszy biszkopt posmarować grubo kremem czekoladowym, na to położyć drugi biszkopt, posmarować go ponownie kremem. Brzoskwinie ułożyć na biszkopcie, zalać tężejącą się galaretką, schłodzić w lodówce. Smacznego!﻿ 