Żurek Staropolski (świąteczny) to propozycja nie do odrzucenia :-) Jeśli lubicie żur i białą kiełbasę to doskonała propozycja na obiad. Przepis poleciła mi osoba znana i lubiana z mojej rodzinnej miejscowości, smacznego. Składniki:  60 dag surowej białej kiełbasy liść laurowy kilka ziaren pieprzu czarnego kilka ziaren ziela angielskiego 1 ząbek czosnku kilka grzybków suszonych 2 szklanki zakwasu na żur majeranek pół pora sól, pieprz biały Vegeta lub kucharek 4 jajka ugotowane na twardo lub kwaśna śmietana  ﻿Kiełbasę ułożyć na spodzie rondla, zalać 6 szklankami wody, dodać przyprawy, pokrojonego w krążki pora, grzybki suszone, czosnek i ustawić na małym ogniu (od chwili gdy woda zacznie wrzeć, gotować 15 minut - gdy grubsza kiełbasa to 5 minut dłużej). Wyjąć kiełbasę, rzucić na rozgrzany talerz. Wywar przecedzić, doprowadzić do zagotowania i cały czas mieszając połączyć z zakwasem. Jeżeli żur jest mało kwaśny dolać dodatkową ilość zakwasu. Żur przyprawić majerankiem, dodać pokrojoną w plastry kiełbasę (ja czasami dzielę kiełbasę na pół, nie kroję w paski), kawałki ugotowanych jajek (czasami nie dodaję), doprawić Vegetą, pieprzem białym. Na koniec można dodać kleks kwaśnej śmietany. Smacznego! 