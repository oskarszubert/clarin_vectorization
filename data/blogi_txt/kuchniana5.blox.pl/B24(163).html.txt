Zapraszam na proste i treściwe danie obiadowe czyli łazanki z białą kapustą i kiełbasą. W trakcie robienia łazanek podglądałam przepis znajdujący się na stronie: " Z pierwszego tłoczenia" - link tutaj, polecam mniam:-) Składniki na dużą ilość:-):  50 dag makaronu łazanki główka białej kapusty 4 liścia laurowe 3 kiełbasy np. śląska sól, pieprz boczek - 30 dag 4 cebule Kapustę drobno posiekać i włożyć do garnka wraz z listkami laurowymi. Całość zalać niewielką ilością wody i ugotować do miękkości. Makaron ugotować al dente w osolonej wodzie z dodatkiem kilku kropli oleju.  Cebule, kiełbasę i boczek pokroić w kostkę. Na rozgrzaną patelnię wrzucić cebulę, zrumienić na złoto, następnie dodać boczek i kiełbasę, lekko podsmażyć, aż wędlina się zarumieni. Lekko wszystko posolić, często mieszać, smażyć, aż cebula będzie miękka. Kapustę dobrze odcisnąć i wymieszać z cebulą i wędliną, dodać makaron. Całość doprawić solą i świeżo zmielonym pieprzem. Delikatnie, ale dokładnie wymieszać, gotowe! Podgrzewać  na małym ogniu , ciągle mieszając przez kilkanaście minut.  Można też przełożyć do naczynia żaroodpornego, na wierzchu ułożyć wiórki masła i zapiekać w piekarniku nagrzanym do 180 stopni C przez 20 minut, gotowe! Smacznego! 