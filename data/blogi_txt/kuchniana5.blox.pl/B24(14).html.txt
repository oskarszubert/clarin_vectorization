Kolejna perła z lamusa, tym razem przedstawiam Wam prostą babkę rumowo - kakaową. Przepis pochodzi z zeszytu mojej babci i od dawien dawna ta babka gości w moim rodzinnym domu, polecam! Składniki:   kostka masła lub margaryny  25 dag mąki pszennej 25 dag cukru kryształu  6 jajek  olejek zapachowy, np. rumowy  2 łyżeczki kakao  2 łyżeczki proszku do pieczenia  cukier puder do posypania   Masło zmiksować z cukrem i żółtkami na gładką masę. Do masy dodawać stopniowo przesianą mąkę z proszkiem do pieczenia. Ubić białka na sztywną pianę, dodać szczyptę soli. Dodać pianę do ciasta, delikatnie wymieszać łyżką. Przygotować foremkę: prostokątną albo z kominkiem; wyłożyć papierem do pieczenia lub wysmarować tłuszczem i wysypać foremkę bułką tartą. Wylać ciasto do foremki. Wcześniej odlać mniejszą połowę ciasta, dodać kakao. Piec babkę około godziny w temperaturze 180 stopni C. Sprawdzić patyczkiem czy ciasto się upiekło (patyczek musi być suchy).  Ostudzoną babkę posypać cukrem pudrem. Smacznego:-) 