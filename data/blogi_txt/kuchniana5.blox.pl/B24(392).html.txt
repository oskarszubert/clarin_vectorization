Witam po dłuższej przerwie, byłam na tygodniowym urlopie w Zakopanym. Zdjęcie pokaże Wam w następnym wpisie, mam ich wiele:-) Dzisiaj natomiast przedstawiam Wam przepis na zupę krem ze szparagów. Zupa jest pyszna, moim domownikom zasmakowała, gorąco polecam:-) Składniki:  2 kg szparagów (bez główek) - może być drugiego gatunku główki szparagów 4 łyżeczki masła olej kostka rosołowa lub 2 łyżki przyprawy typu jarzynka biała część pora 3  cebule 200 ml słodkiej śmietanki 3-4 łyżki mąki pszennej Szparagi obrać ze skórki, grubiej tak żeby nie było łyków (łatwiej się obiera szparagi kiedy zamoczymy je na chwilę w letniej wodzie). Obciąć główki, łodygi szparagów umyć, wrzucić do garnka, zalać wodą tak żeby woda je przykryła, dodać 1 łyżkę soli, 1 łyżkę cukru, 2 łyżeczki masła, pora, kostkę rosołową lub przyprawę typu jarzynka. Gotować około 20 minut od momentu zagotowania na średnim ogniu.  Cebule obrać, pokroić w kostkę, zeszklić na łyżeczce masła i odrobinie oleju. Miękką cebulę dodać do zupy, wymieszać, zagotować, zupę odstawić do ostygnięcia. Główki szparagów ugotować w oddzielnym garnku, dodać 1 łyżkę soli, 1 łyżkę cukru i łyżeczkę masła. Gotować 10 minut, główki szparagów muszą być jędrne. Przestudzone warzywa z bulionem dokładnie zblenderować, następnie przetrzeć przez sitko. Zagotować ponownie, przyprawić jeszcze według uznania, zupę zaklepać śmietaną i mąką. W śmietanie rozmieszać dokładnie mąkę, żeby nie było grudek (można przepuścić przez sitko), wlać na gotującą się zupę, mieszać aż zupa zgęstnieje. Podawać z główkami szparagów, pycha! Smacznego! 