W okresie zimy brakuje nam witamin, dlatego przedstawiam Wam przepis na surówkę pełną witamin. To surówka wymyślona przeze mnie, jest bardzo zdrowa. Przygotowuję ją ze składników, które mam w domu- często nazywam ja surówką "co się nawinie":-). To surówka bardzo dobra zarówno do obiadu jak i na śniadanie do pracy, polecam!   Składniki:  główka sałaty lodowej puszka kukurydzy słoik groszku i marchewki (mieszanka) puszka czerwonej fasoli 1 czerwona cebula ser biały - 20 dkg  2 ząbki czosnku majonez  sól, pieprz  Sałatę lodową umyć, poskubać na kawałki. Odsączyć kukurydzę, groszek z marchewką oraz fasolę. Wrzucić do sałaty.  Cebulę pokroić w krążki, sparzyć gorącą wodą (wtedy nie będzie się tak odbijać), odsączyć. Ser biały pokroić w kostkę. Cebulę i ser wrzucić do sałaty, wymieszać, doprawić solą i pieprzem. Majonez połączyć z 2 startymi ząbkami czosnku, można jeszcze doprawić według uznania. Wlać do miski i wszystkie składniki dokładnie wymieszać, gotowe! Smacznego ! 