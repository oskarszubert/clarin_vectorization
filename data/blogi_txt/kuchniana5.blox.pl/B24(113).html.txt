Gulasz to proste, szybkie w wykonaniu i pyszne danie obiadowe. Można przygotować go z każdego rodzaju mięsa, ja wybrałam żołądki z kurczaka. Przepis znalazłam w książce pt. "Specjały siostry Anastazji", książka fajna, pełna przepisów - warto z niej korzystać i coś dobrego przygotować, polecam! Składniki:  1 kg żołądków drobiowych 2 czerwone cebule sól, pieprz jarzynka lub kostka rosołowa majeranek 4 ząbki czosnku 2-3 dag mąki ziemniaczanej 1/2 szklanki słodkiej śmietany lub wody olej do smażenia  ﻿Żołądki oczyścić, umyć, ugotować do miękkości z dodatkiem przyprawy jarzynka lub z kostką rosołową (ilość przyprawy według uznania). W trakcie gotowania ściągać szumowiny. Ugotowane podroby pokroić w paski, wrzucić na patelnię, podsmażyć na tłuszczu do zrumienienia. Cebulę pokroić w kostkę, wrzucić na patelnię, zeszklić. Do żołądków wlać wodę (może to być przecedzony wywar, w którym gotowały się żołądki), dodać przesmażoną cebulę, przyprawić majerankiem, solą, pieprzem, wymieszać, przykryć i dusić do miękkości. Następnie wymieszać śmietanę (wodę) z mąką, zagęścić sos, doprawić do smaku, wyłączyć gaz. Na koniec dodać starty czosnek, wymieszać. Gulasz podawać z ryżem, kaszą lub ziemniakami - jak kto lubi. Smacznego! 