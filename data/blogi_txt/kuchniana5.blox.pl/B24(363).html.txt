Przedstawiam zaległy przepis na tort z bitą śmietaną i brzoskwiniami według własnego pomysłu, który upiekłam na Dzień Matki. Wykonanie nie jest trudne, polecam do wypróbowania - jeśli się zdecydujecie mam nadzieję, że będzie Wam smakował, pozdrawiam:-) Składniki na biszkopt:  6 jajek 1,5 szklanki mąki pszennej w tym 3 łyżki mąki ziemniaczanej 1 niepełna szklanka cukru kryształu 1 cukier waniliowy 2 łyżeczki proszku do pieczenia szczypta soli  Bita śmietana:  1,5 litra śmietany kremówki (30 %) 3 cukry waniliowe 4 śmietan - fixy (w lecie daję 5)  Poncz:  sok z brzoskwiń ciepła woda 2 -3 kieliszki wódki Dodatkowo:  puszka ananasów 1 tabliczka gorzkiej czekolady dżem brzoskwiniowy puszka brzoskwiń  Upiec 2 biszkopty. Białka ubić na sztywno, dodać szczyptę soli, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie wymieszać. Tortownicę wyłożyć papierem do pieczenia, ja wycinam koło z papieru i wkładam na dno formy, boków tortownicy niczym nie smaruję. Ciasto wylać do tortownicy i włożyć do nagrzanego piekarnika. Piec około 25-35 minut w temperaturze 180 °C, przed końcem pieczenia sprawdzić drewnianym patyczkiem czy biszkopt jest upieczony (po nakłuciu biszkoptu w paru miejscach patyczek musi być suchy).  Po wystudzeniu przekroić biszkopty na pół. Przygotować poncz: do pół szklanki ciepłej wody wlać spirytus lub wódkę, sok z brzoskwiń, wszystko dokładnie wymieszać.  ﻿ Śmietanę ubić na sztywno razem z cukrami waniliowymi oraz z śmietan-fixami. Ananasy osączyć z zalewy i pokroić w większą kostkę. Tabliczkę gorzkiej czekolady pokroić na nierówne kawałki.  Pierwszy krążek biszkoptu naponczować, posmarować go grubo dżemem brzoskwiniowym, nałożyć bitą śmietanę, rozsmarować, przyłożyć drugim naponczowanym krążkiem biszkoptu. Następnie na biszkopt wyłożyć bitą śmietanę i posypać czekoladą, przyłożyć naponczowanym krążkiem biszkoptu. Ponownie wyłożyć śmietanę, wbić w nią kawałki ananasa,  przyłożyć ostanim naponczowanym krążkiem biszkoptu.  Wierzch tortu naponczować, wyłożyć resztę bitej śmietany, posmarować nią wierzch i boki tortu. Na koniec ustroić dowolnie wierzch tortu osączonymi brzoskwiniami, gotowe:-)   Smacznego!﻿﻿ ﻿ 