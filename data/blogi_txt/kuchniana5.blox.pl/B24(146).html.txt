Uwielbiam krokiety z różnymi farszami. Są one doskonałym pomysłem na obiad. Danie szybkie i sycące, pycha!    Składniki: 2 szklanki mleka  1,5 szklanki mąki pszennej  5 jajek (1 do obtoczenia krokietów)  35 dag żółtego sera  40 dag dowolnych grzybów  2 małe cebulki  szczypta wegety lub soli  szczypta pieprzu  olej   bułka tarta  keczup    Grzyby i cebulę pokroić w kostkę i włożyć razem na patelnię, dusić na małym ogniu, doprawić.  Z mleka, jajek i mąki przygotować ciasto naleśnikowe, a następnie cienko usmażyć naleśniki. Na każdym naleśniku układać farsz grzybowy i posypać wierzch startym żółtym serem. Naleśniki pozawijać jak krokiety, obtoczyć w bułce i jajku. Krokiety ułożyć na patelni i smażyć pod przykryciem na małym ogniu, aż zarumienią się z każdej strony. Ser musi sięw środku rozpuścić. Gorące krokiety można polać keczupem.  Smacznego:-) 