Przygotowałam dla mojej rodziny, wymyśloną przeze mnie sałatkę makaronową. Sałatka jest łatwa, szybka, zdrowa i pyszna, polecam! Składniki:  1 paczka makaronu - rurki puszka kukurydzy puszka czerwonej fasoli 2-3 czerwone cebule pęczek koperku 4-5 łyżek majonezu (według uznania)  20 dkg sera żółtego kiełki rzodkiewki albo brokuła sól, pieprz  Makaron ugotować w osolonej wodzie według instrukcji na opakowaniu, odcedzić. Kukurydzę i fasolę wyjąć z puszek, odsączyć. Cebulę pokroić w krążki, sparzyć wrzątkiem. Ser żółty pokroić w grubszą kostkę. Koper umyć, osączyć, posiekać.  Przygotować majonez, wymieszać w misce z koperkiem, doprawić solą i pieprzem. Wszystkie składniki wymieszać, można jeszcze raz doprawić solą i pieprzem (sól wsiąka w makaron, trzeba dobrze doprawić). Można dodać kiełki rzodkiewki lub brokuła, są bardzo zdrowe. Na koniec składniki wymieszać z majonezem. Smacznego ! 