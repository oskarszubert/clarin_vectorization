Zachęcam do wypróbowania smacznego deseru bananowego. Deser jest bardzo prosty, szybki w wykonaniu, lekki, zdrowy i ładnie wygląda :-). Przepis znalazłam ma stronie wielkie żarcie, link tutaj, pozdrawiam. Składniki na 4 osoby:  360 g jogurtu naturalnego 400 g serka naturalnego homogenizowanego 4  łyżeczki miodu 50 g płatków owsianych 25 g płatków migdałowych 25 g wiórków kokosowych 60 g brązowego cukru 3 banany sok z połowy cytryny  ﻿Na suchej patelni na małym ogniu uprażyć płatki owsiane, płatki migdałowe i wiórki kokosowe na jasny kolor. Podczas prażenia trzeba cały czas cierpliwie mieszać, żeby się nie przypaliło.  Na środku patelni zrobić miejsce dla cukru, mieszać tak długo, aż się rozpuści. Gdy zrobi się karmel wymieszać go z uprażonymi płatkami, ostudzić. Jogurt wymieszać z serkiem i ulubionym miodem. Banany obrać ze skórki, pokroić w plastry, dokładnie skropić sokiem z cytryny. W pucharkach układać warstwami: serek - płatki - plastry bananów. Przełożyć tak dwie warstwy, wierzch udekorować miętą lub suszonymi śliwkami. Smacznego!﻿ ﻿ 