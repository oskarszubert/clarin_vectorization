Znalazłam w mojej lodówce salami, które trzeba było wykorzystać. Do tego kostka drożdży i żółty ser. Prawie wszystkie składniki potrzebne do pizzy, po co marnować jedzenie:-) Upiekłam 2 blachy pizzy, mniam, pyszotka!  Składniki na ciasto:   1 kg mąki pszennej  1 kostka drożdży  łyżeczka soli  2 szklanki ciepłej wody  6 łyżek oleju lub oliwy z oliwek  mąka do podsypania Dodatki:   5 pomidorów   25 dag żółtego sera  30 dag salami  3-4 cebule  4 ząbki czosnku  keczup   Drożdże rozpuścić w małej miseczce w niedużej ilości letniej wody. Mąkę przesiać do miski, dodać sól, dokładnie wymieszać. Następnie wlać drożdże rozpuszczone w wodzie. Ciasto  winno być bardzo elastyczne. Po wyrobieniu zrobić dołek w cieście i wlać olej, jeszcze raz wyrobić. Po kwadransie ciasto podzielić na cztery  kawałki, posypać mąką i pod przykryciem odstawić w ciepłe miejsce do wyrośnięcia.  Blachy posmarować olejem (ja używam blach z piekarnika). Wyrośnięte  ciasto wyłożyć na blachy, posmarować keczupem. Cebulę pokroić w kostkę, zeszklić lekko na oleju, na koniec dodać starty czosnek, wyłożyć na ciasto. Pomidory sparzyć i pokroić na ćwiartki. Ser żółty zetrzeć na tarce. Na cebulę wyłożyć na przemian salami i pomidory. Tak przygotowaną pizzę posypać niewielką ilością żółtego sera. Piec w temperaturze 22o stopni C 15-20 minut. Wyciągnąć pizzę i posypać resztą sera, włożyć pizzę jeszcze na 5 minut do piekarnika, gotowe! Smacznego:-) 