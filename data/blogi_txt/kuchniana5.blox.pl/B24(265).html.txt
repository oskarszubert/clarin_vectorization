Ryż zapiekany z jabłkiem i cynamonem to wspomnienie mojego dzieciństwa. Taki ryż jadłam w przedszkolu, przygotowywała mi go również moja babcia. Uwielbiam połączenie jabłek i cynamonu :-). To danie bierze udział w akcji: "Z zeszytu mojej babci " i "Zimowe jabłuszka", pyszota, polecam! Składniki (ilość - na duże naczynie żaroodporne):  2 kg jabłek niepełna szklanka cukru 2 cukry wanilinowe 8 woreczków ryżu szczypta soli 1 łyżka cynamonu kilka łyżek wody 1,5 szklanki słodkiej śmietanki pół kostki masła  ﻿Ugotować ryż w osolonej wodzie na półtwardo - ja gotowałam 10 minut (na opakowaniu pisało 18 minut). Masło pokroić w kostki. Jabłka obrać, zetrzeć na tarce, dodać cukry, cynamon, wszystko wymieszać w garnku. Podsmażyć na kilku łyżkach wody - tak około 25 minut. W naczyniu żaroodpornym układać warstwami: ryż, kostki masła (wcisnąć w ryż), jabłka z cynamonem, ryż.... (ja przełożyłam warstwy 3 razy), na koniec zalać wszystko śmietanką. Wstawić do piekarnika nagrzanego do 180 stopni C na 20-25 minut. ﻿ Smacznego﻿ ! ﻿   ﻿ 