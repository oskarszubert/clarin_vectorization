Mój mąż miał dzisiaj wolne i zrobił mi niespodziankę:-) Po pracy czekały na mnie pyszne nadziewane naleśniki ze szpinakiem polane sosem czosnkowym! Bardzo mi smakowały, bo uwielbiam naleśniki pod każdą postacią, a najlepiej smakują jak je nam ktoś przygotuje. Zobaczcie dzieło mojego męża:-), gorąco polecam do wypróbowania!   Składniki na ciasto naleśnikowe:50 dag mąki pszennej 1 litr mleka4 jajka2 łyżki olejuszczypta soliolej do smażenia  Składniki  na farsz:2 opakowania mrożonego szpinaku 2 jajka3 ząbki czosnkusól, pieprz odrobina tłuszczu  Składniki na sos czosnkowy:1 jogurt naturalny - duży 3 czubate łyżki majonezu6 ząbków czosnkusól, pieprz Mleko wlać do garnka, stopniowo dodawać przesianą mąkę, wymieszać, żeby nie było grudek. Oddzielić żółtka od białek. Żółtka oraz olej dodać do mleka i mąki, dokładnie wymieszać.  Białka ubić na sztywną pianę, dodać szczyptę soli. Pianę dodać do ciasta, wymieszać delikatnie łyżką. Przykryć ciasto ręcznikiem i pozostawić min. na 1 godzinę. Jeśli ciasto zgęstnieje dodać odrobinę mleka lub wody. Rozgrzać patelnię. Wlewać po 1 nabierce ciasta, równomiernie rozprowadzać ciasto na patelni. Smażyć naleśniki z każdej strony, aż się zrumienią. Szpinak odmrozić, wrzucić na patelnię. Dodać odrobinę masła, dusić na ogniu, aż woda odparuje. Wbić jajka, wymieszać, odstawić do wystygnięcia. Do ostudzonej masy dodać starty czosnek, doprawić solą i pieprzem. Smarować naleśniki farszem szpinakowym, zawijać jak gołąbki. Na wierzch zetrzeć żółty ser. Przygotować sos czosnkowy. Na osobnej misce zetrzeć czosnek, dodać majonez i jogurt, doprawić, dokładnie wymieszać. Przed podaniem zapiekać naleśniki, tak żeby stopił się ser. Podawać polane sosem czosnkowym. Smacznego:-) 