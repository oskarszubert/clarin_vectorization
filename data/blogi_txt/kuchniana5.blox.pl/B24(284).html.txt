Przedstawiam przepis na prostą i szybką sałatkę z paluszkami krabowymi według własnego pomysłu. To pierwsza tego typu sałatka na moim blogu i muszę przyznać, że surimi przypadły mi do gustu, pycha. ﻿Składniki:  opakowanie makaronu świderki 2 opakowania paluszków krabowych 5 ogórków kiszonych 5 ogórków słodko- kwaśnych 1 średni słoik papryki konserwowej 1 średnia czerwona cebula 3 łyżki majonezu (+ jogurt naturalny) pęczek koperku puszka czerwonej fasolki lub kukurydzy sól, pieprz  Makaron ugotować według przepisu na opakowaniu, po ugotowaniu makaron chwilkę zahartować zimną wodą i odsączyć na sitku. Paluszki krabowe pokroić w większą kostkę. Ogórki, paprykę pokroić w drobną kostkę, osączyć na sitku. Cebulę pokroić, zasypać solą (pół łyżeczki), cebula dzięki temu zmięknie. Koperek umyć i drobno posiekać. Fasolkę lub kukurydzę odsączyć na sitku. Wszystkie składniki połączyć razem, doprawić solą i pieprzem według uznania, dodać majonez (jeśli chcecie możecie majonez połączyć z jogurtem), gotowe. ﻿Smacznego ! 