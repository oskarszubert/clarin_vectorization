Dzisiaj przepis na konfiturę z pigwy, ale bez zdjęcia. Taka konfitura jest bardzo dobra na przeziębienie. Postanowiłam podzielić się przepisem, bo przecież jesień w pełni, zima niedługo - mamy teraz osłabioną odporność. Konfitury nie przygotowałam, ponieważ nie mam owoców pigwy (nie znalazłam ich na targu, ani w sklepie). Tak więc polecam, może ktoś z Was przyrządzi taką konfiturę, podobno jest dobra jako dodatek do herbaty i z powodzeniem zastępuje cytrynę, zachęcam do przygotowania:-) Ja na pewno ją zrobię, muszę tylko zdobyć owoce pigwy, za przepis dziękuję Emilii, link tutaj, pozdrawiam. Składniki:  1 kg owoców pigwy szklanka wrzątku 1,5 szklanki cukru goździki sok z cytryny  Owoce umyć, obrać, pokroić na ósemki. Usunąć gniazda nasienne i pokroić na kawałeczki. Do garnka wlać szklankę wrzątku i wrzucić pigwę. Gotować na małym ogniu do miękkości, trwa to około 1,5 godziny. Następnie dodać 1,5 szklanki cukru, sok z cytryny, goździki i smażyć, aż masa zgęstnieje. Przełożyć do wyparzonych słoików. Wstawić do wysokiego garnka wyłożonego ściereczką. Nalać wody do 3/4 wysokości słoików. Gotować 20 minut pod przykryciem. Słoiki wyjąć, odwrócić do góry dnem, a gdy ostygną z powodzeniem można przechowywać je w spiżarni. Na zdrowie! 