Upiekłam dzisiaj ciasto drożdżowe z śliwkami. Bardzo lubię wszelkiego rodzaju drożdżowce z owocami. Przepis znalazłam na stronie internetowej (źródło poniżej), śliwki leżały w zamrażarce:-) Pomyślałam, że do kawy takie ciastko drożdżowe będzie idealne, tym bardziej, że jutro rozpoczyna się długi majowy weekend i w domu coś słodkiego musi być. Spróbujcie, może przygotowanie ciasta drożdżowego jest pracochłonne, ale naprawdę opłaca się!  Składniki na ciasto drożdżowe:10 dkg drożdży 3 łyżki letniego mleka 1 łyżka cukru5 jajek dużych (lub 6 małych) 1 szklanka cukru 2/3 kostki masła lub margarynyzapach (lub cukier) waniliowy szczypta soli 1/2 l mleka1 kg mąki pszennej Składniki na kruszonkę: 1 łyżka masła 2 łyżki cukru 2 łyżki mąkiwiórki kokosowe Dodatkowo:około 1 kg śliwek  Mąkę przesiać do dużej, głębokiej miski i zrobić w środku dołek. W małym garnuszku rozkruszyć drożdże i dodać 3 łyżki letniego mleka (najlepiej palcem sprawdzić, czy nie parzy, bo zbyt ciepłe zabije drożdże, a w za zimnym zaczyn będzie rosnąć za długo) i łyżkę cukru. Wszystko trzeba dobrze wymieszać i odstawić w ciepłe miejsce.    W tym czasie podgrzać pół litra mleka (znów ma być dobrze ciepłe, ale nie gorące) i stopić 2/3 kostki masła lub margaryny. Przygotować resztę składników.    Kiedy zaczyn drożdżowy podwoi swoją objętość wlać delikatnie cały zaczyn do dołka w mące, zasypać lekko mąką, dodać roztopione masło, wbić całe jaja, wsypać cukier, zapach, szczyptę soli. Następnie wlać około połowy mleka i zacząć wyrabiać ciasto. Po połączeniu wszystkich składników, kiedy mamy już w miarę jednolitą masę, wlać połowę pozostałego mleka. Jeśli podczas wyrabiania ciasto będzie zbyt gęste, tzn. będzie się bardzo ciężko wyrabiać, to można dodać resztę mleka. Ciasto powinno być elastyczne, trzeba je energicznie wyrabiać, chodzi o to, aby do ciasta wprowadzić jak najwięcej powietrza.  Wyrabiać około 20-30 minut, aż ciasto zacznie "odchodzić" od ręki. Najlepiej dotknąć ręką powierzchni ciasta i szybko oderwać, jak się ciągnie, to trzeba jeszcze wyrabiać, jak szybko się rwie, to jest gotowe. Pod koniec wyrabiania można dodać rodzynki lub skórkę pomarańczową.  Z ciasta uformować dużą kulę, włożyć do miski i przykryć czystą ściereczką. Pozostawić ciasto w ciepłym miejscu do wyrośnięcia. Ciasto musi podwoić swoją objętość (od 40 minut do 1,5 godziny). W międzyczasie przygotować owoce, trzeba je umyć, osuszyć i przekroić na pół. Wyłożyć 2 średniej wielkości blachy papierem do pieczenia. Gdy ciasto już wyrośnie, przerzucić je na stolnicę i podzielić na połowę. Jedną część wrzucić  z powrotem do miski, drugą rozwałkować na stole na prostokąt trochę mniejszy od wielkości naszej blachy, na grubość mniej więcej 1,5 cm. Nawinąć ciasto na wałek i przenieść na blaszkę, rozwałkować delikatnie na całej powierzchni. Ułożyć owoce tak, aby się stykały, ale żeby pozostawić ciastu trochę miejsca do wyrośnięcia.  Połączyć składniki na kruszonkę, do masła wrzucić mąkę i cukier, nie zagniatać, zrobić ze skadników takie kuleczki, można dodać wiórki kokosowe. Ciasto pokryć kruszonką, zostawić ciasto pod ściereczką do wyrośnięcia.  Piec około 30-40 minut w temperaturze 180 stopni C, aż brzegi i kruszonka będą złociste, a środek upieczony (sprawdzić patyczkiem). Analogicznie postąpić z drugą połową albo zrobić z niej coś innego. Smacznego:-) Źródło: www.pinezka.pl 