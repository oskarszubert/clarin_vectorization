Sezon jabłkowy w pełni! Z tej okazji przygotowałam pyszne ciacho z jabłkami o wdzięcznej nazwie "tutti frutti" :-) Przypomina tradycyjnego pleśniaka, ale nim nie jest. Do piany dodałam kisiel i budyń, nadało to ciastu nutę cytrynowo-śmietankową, dla mnie rewelacja, polecam!  Składniki:   1 kostka masła lub margaryny  6 jajek  3 szklanki mąki pszennej  1 1/2 szklanki cukru kryształu  1 łyżeczka proszku do pieczenia  1 budyń śmietankowy (suchy)  1 kisiel cytrynowy (suchy)  1-1,5 kg jabłek 2 cukry waniliowe    Mąkę przesiać z proszkiem do pieczenia, dodać miękką margarynę, posiekać nożem. Żółtka oddzielić od białek. Wsypać do mąki pół szklanki cukru kryształu i jeden cukier waniliowy, wymieszać. Na koniec dodać żółtka i wyrobić ciasto. 1/3 ciasta odłożyć na kruszonkę, schłodzić w zamrażarce. Blachę wyłożyć papierem do pieczenia, wyłożyć równo 3/4 ciasta na blachę. Jabłka obrać, pokroić w ćwiartki, ułożyć na cieście, posypać cukrem waniliowym.  Ubić białka na sztywną pianę, dodać szczyptę soli. Gdy piana będzie sztywna dodać szklankę cukru, na koniec wsypać budyń i kisiel, wymieszać mikserem. Pianę wyłożyć na owoce. Na pianę zetrzeć albo pokruszyć 1/3 schłodzonego ciasta. Piec   w temperaturze 200 stopni C 45-50 minut, gotowe! Smacznego:-) 