Od mojej przyszłej bratowej otrzymałam przepis na czekoladowe ciasto z marchewką. Ciasto jest super czekoladowe, marchewki wcale nie widać a dzięki niej jest ono wilgotne. Ciasto upiekłam z podwójnej porcji, jedna porcja wystarcza na 1 foremkę keksówkę. Do podwójnej porcji dałam tylko jedną szklankę cukru, dzięki temu ciasto nie jest bardzo słodkie, wierzch polałam za to roztopioną gorzką czekoladą. To ciasto polecam dbającym o linię, pozdrawiam :-) ﻿Składniki:  4 jajka 2 szklanki mąki pszennej 1 szklanka cukru 1 szklanka oleju 1 łyżeczka sody 1 łyżeczka proszku do pieczenia 3 łyżki kakao 3 duże marchewki 1 gorzka czekolada 7 łyżek wody opcjonalnie dżem 2 cukry waniliowe Jajka ubić z cukrem i cukrami waniliowymi na kogel - mogel. Dodać olej, kakao, przesianą mąką z proszkiem do pieczenia i sodą, zmiksować. Marchewkę obrać, umyć, osuszyć, zetrzeć na tarce jarzynowej (najlepiej na mniejszych oczkach). Marchewkę dodać do reszty ciasta i dokładnie wymieszać. Masę wylać na blachę, piec 35 - 40 minut w temperaturze 180 - 200 stopni C (na koniec pieczenia sprawdzić drewnianym patyczkiem czy ciasto się upiekło - patyczek musi być suchy).  Można ciasto polać polewą czekoladową lub przełożyć dżemem. Polewę czekoladową przygotowuję w kąpieli wodnej. Rozpuszczam czekoladę z wodą nad parą wodną. Konsystencja musi być płynna ale nie za rzadka, taka żeby swobodnie posmarować wierzch ciasta polewą.  Smacznego ! 