Seler jest podobno jednym z najzdrowszych warzyw, jednak nie każdemu odpowiada jego raczej mdły, słodkawy smak. Istnieją jednak przepisy, dzięki którym seler może okazać się naprawdę smaczny. Oto jeden z nich zaczerpnięty z książeczki: "Kuchnia za trzy grosze" pani Małgorzaty Caprari. Pasztet z selera może być fajną przystawką na przyjęciu - można go podawać z dodatkiem pikantnego sosu najlepiej grzybowego, pomidorowego lub cebulowego. Na zimno nadaje się doskonale  do chleba, pozdrawiam.  Składniki:  2 duże selery 2 duże cebule (najlepiej czerwone) 4 jajka masło lub margaryna 2 kostki rosołowe - najlepiej grzybowe 1 szklanka tartej bułki  Selery umyć i obrać, zetrzeć na grubej tarce. Cebule drobno posiekać, wymieszać z selerami. Przełożyć do garnka, zalać szklanką wody. Dodać 2 łyżki masła lub margaryny i kostki rosołowe. Dusić na maleńkim ogniu około godziny - masa powinna rozgotować się na papkę. Masę ostudzić, dodać żółtka i tartą bułkę, a białka ubić z szczyptą soli na sztywną pianę. Delikatnie wymieszać, przełożyć do wyłożonej papierem do pieczenia foremki keksówki. Piec godzinę w temperaturze 190 stopni C.  Smacznego ! ﻿ 