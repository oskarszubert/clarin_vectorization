Przepis na tą sałatkę znalazłam na słoiku od majonezu. Wypróbowałam ją już parę razy, sprawdziła się na imprezce i na grillu, polecam!    Składniki:   6 łyżek majonezu  1 słoik selera konserwowego  1 puszka kukurydzy  1 puszka ananasów  25 dag szynki konserwowej  5 jajek  20 dag żółtego sera  1 pęczek pietruszki  Seler, kukurydzę i ananas osączyć z zalewy. Szynkę i ananasa pokroić w paski. Ser zetrzeć na tarce o grubych oczkach. Jajka ugotować i pokroić w kostkę. Układać warstwowo w przezroczystej misce. Seler, kukurydza, ananas, majonez (3 łyżki), szynka, jajka, majonez, ser żółty. Całość można posypać posiekaną natką pietruszki. Smacznego! 