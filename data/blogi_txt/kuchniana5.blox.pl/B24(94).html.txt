Naleśniki drożdżowe smakują podobnie jak tradycyjne naleśniki, z tym że są bardziej wilgotne i puszyste. Przepis na samo ciasto jest rewelacyjny, naleśniki nie przyklejały mi się do patelni. Super danie obiadowe i nie tylko, bo i na śniadanie i na kolację. Można naleśniki posypać cukrem kryształem, cukrem pudrem, przełożyć serkiem waniliowym, podawać z marmoladą, jak kto woli, gorąco polecam! Składniki:  2 szklanki mleka min. 2,5 szklanki mąki 2 jajka płaska łyżka cukru 2,5 dkg drożdży sól olej marmolada, cukier kryształ, cukier puder, serek waniliowy Do letniego mleka dodać cukier, rozkruszone drożdże, część mąki, sól wymieszać i pozostawić do wyrośnięcia na kilka minut. Gdy rozczyn zacznie rosnąć, dodać resztę mąki (do gęstości śmietany), jajka i dobrze ciasto wyrobić drewnianą łyżką. Ciasto powinno mieć gęstość kwaśnej śmietany. Smażyć naleśniki na oleju na złoty kolor. Podawać z dodatkami. Smacznego ! 