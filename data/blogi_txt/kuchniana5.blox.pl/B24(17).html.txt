Przedstawiam Wam zaległy przepis  na barszcz czerwony, robiłam go na Wielkanoc. Polecam, to smaczny barszczyk z przepisu mojej mamy, kolejna perła z lamusa:-) Składniki:  50 dag buraków ćwikłowych 50 dag mięsa wieprzowego z kością 25 dag włoszczyzny 5 dag cebuli liść laurowy, ziele angielskie, majeranek 1 szklanka kiszonego barszczu lub koncentrat  sól, cukier, pieprz min. 4 ząbki czosnku ocet lub kwasek cytrynowy  Buraki oczyścić pod bieżącą wodą, obrać, pokroić drobno, zalać wrzącą wodą, gotować, odcedzić. Cebulę pokroić na większą kostkę i zrumienić na oleju.  Mięso i kości opłukać, zalać wodą, posolić, ugotować wywar, po dogotowaniu dodać oczyszczoną włoszczyznę i zrumienioną cebulę. Wywar dogotować i odcedzić.   Połączyć wywar z mięsa i z buraków, dodać kiszony barszcz, zagotować. Następnie dodać ocet (albo kwasek cytrynowy), sól, cukier do smaku i roztarty czosnek. Z zagotowanego barszczu zebrać z powierzchni tłuszcz. Podawać na talerzach, lub w filiżankach.  Smacznego:-) 