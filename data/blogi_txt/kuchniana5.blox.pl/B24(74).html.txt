Szybkie i proste ciacho z truskawkami, do kawy w sam raz, gorąco polecam!  Składniki na biszkopt:  4 jajka 1/2 szklanki cukru kryształu 1/2 szklanki mąki pszennej 1/2 łyżeczki proszku do pieczenia szczypta soli  Składniki na masę:  łyżeczka cukru pudru 2 truskawkowe serki homogenizowane 5 opakowań galaretki truskawkowej 1/2 kg mrożonych truskawek  Dodatkowo:  opakowanie okrągłych biszkoptów  Białka ubić na sztywno z szczyptą soli, ciągle ubijając dodać cukier. Następnie dodać żółtka oraz mąkę przesianą z proszkiem do pieczenia, delikatnie wymieszać łyżką. Piec około 40 minut w temperaturze 180 stopni C (blacha 31 x 23 cm). Przygotować masę: rozpuścić 2 galaretki. Truskawki rozmrozić (rozdrobnić blenderem), zmiksować z serkami, cukrem pudrem, wlać tężejące galaretki i wymieszać. Masę wylać  na biszkopt i schłodzić. Rozpuścić pozostałe galaretki. Na masę wyłożyć biszkopty, zalać tężejącymi się galaretkami. Odstawić w chłodne miejsce do stężenia. Smacznego! 