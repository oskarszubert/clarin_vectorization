Przedstawiam Wam moje pierniki, upiekłam je w sobotę  i wyszło ich, aż 200 sztuk. Skorzystałam ponownie z mojego starego, niezawodnego przepisu, który już w tamtym roku opublikowałam na blogu. Porównajcie, które pierniki są ładniejsze te z 2009 czy te nowe, polecam!  Składniki na ciasto:  2 kg mąki  65 dkg cukru 65 dkg miodu 8 jaj (3 całe + 5 żółtek) 4 łyżeczki amoniaku  4 płaskie łyżeczki proszku do pieczenia 1 paczka przyprawy do pierników 3 łyżeczki dobrej kawy (dobrze zmielona) 35 dkg masła 10 dkg kakao (gorzkie)  30 dkg smalcu 1/2 szklanki zimnego mleka +3 łyżki mąki zmielone goździki cynamon gałka muszkatołowa pieprz  Składniki na lukier:  sok z całej cytryny  30 dkg cukru pudru gorąca woda  Dekoracja:  migdały  orzechy kolorowa posypka skórka pomarańczowa czekolada mleczna czekolada biała wiórki kokosowe  4  łyżeczki amoniaku rozpuścić w 1/2 szklance zimnego mleka, dodać 3 łyżki  mąki, dobrze rozmieszać i odstawić do wyburzenia (w większym garnku) -  20 minut. Wszystkie  sypkie składniki wrzucić do miski, wymieszać. Dodać przyprawy: zmielone goździki, cynamon, imbir, gałkę muszkatołową, trochę pieprzu. Jajka (3  całe + 5 żółtek) ubić z cukrem. Masło i smalec rozpuścić. Masę jajeczną,  miód, wyburzony amoniak oraz rozpuszczony tłuszcz wlać do reszty  składników. Wymieszać rękami. Włożyć do lodówki min. na 1 dzień.  Ciasto rozwałkować na 0,5 cm, foremkami wykrawać pierniczki, piec 10 minut w temperaturze 180 stopni C.  Lukier: cukier puder wymieszać z sokiem z cytryny. Jeśli lukier jest za gęsty dodać odrobinę gorącej wody, jeśli za rzadki dodać cukier puder.  Rozpuścić czekolady (co jakiś czas podgrzewać). Dekorować pierniki czekoladami, lukrem i słodkimi dodatkami, liczy się inwencja twórcza:-)       Smacznego:-) 