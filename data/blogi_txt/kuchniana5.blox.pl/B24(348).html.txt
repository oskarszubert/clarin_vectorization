U mnie na blogu znów tartowo :-) Tym razem wersja mieszana czyli miks owocowy: śliwki i wiśnie w jednej tarcie. Przepis oryginalny znajduje się na blogu "...zapachy i smaki", polecam do wypróbowania! ﻿Składniki:  1/2 kg mąki pszennej (może być kukurydziana) 3 żółtka 25 dag margaryny lub masła 1/2 szklanka zimnej wody 3/4 szklanki cukru pudru 20 dag śliwek 20 dag wiśni bułka tarta szczypta soli tłuszcz do formy cukier waniliowy Mąkę przesiać na stolnicę, dodać szczyptę soli, wymieszać nożem. Dodać cukier puder, masło, posiekać nożem.  Zrobić dołek, dodać żółtka, ugniatać ciasto ręką, wlać wodę, zagnieść ciasto na gładką masę. Zawinąć i wsadzić do lodówki na około godzinę. W tym czasie umyć śliwki i wiśnie (lub wcześniej wyjąć z zamrażarki), osączyć. Śliwki ponacinać na środku (owoców na pewno trochę zostanie). Foremkę wysmarować tłuszczem: margaryną albo olejem, wysypać dokładnie bułką tartą.  Wyjąć schodzone ciasto z lodówki, 1/3 ciasta odłożyć na kruszonkę. Rozwałkować na grubość około 0,5 cm i wykleić formę ciastem. Ciasto ponakłuwać widelcem, wysypać bułka tartą, ułożyć na przemian śliwki (brzuszki śliwek muszą być wciśnięte w ciasto, przekrojona część na górze) i wiśnie. Owoce posypać cukrem waniliowym. Na wierzch zetrzeć na tarce lub poskubać palcami resztę ciasta. Tartę piec 30-40 minut w temperaturze 180 stopni C.  Smacznego !﻿ 