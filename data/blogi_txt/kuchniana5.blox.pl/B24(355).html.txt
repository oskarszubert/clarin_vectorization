Tortilla to rodzaj placka z mąki kukurydzianej lub pszennej, pochodzi z kuchni meksykańskiej. Stosuje się ją jako pieczywo lub baza do potraw, bo można ją przygotowywać z różnym nadzieniem. Polana sosem czosnkowym lub chrzanowym smakuje przepysznie, gorąco polecam do wypróbowania! Składniki na ciasto:  4 szklanki mąki kukurydzianej 2-3 szklanki mąki pszennej 2-3 łyżki miękkiego masła sól około 600 ml wody  Farsz: około 1 kg piersi z kurczaka przyprawa do kebaba, gyrosa lub curry puszka groszku puszka fasolki czerwonej puszka fasolki białej 1-2 sztuki papryki czerwonej 2-3 ogórki kiszone 1 sałata lodowa keczup sos czosnkowy lub chrzanowy  Wszystkie składniki na ciasto dokładnie wymieszać i zagnieść, ciasto powinno mieć konsystencję jak ciasto na pierogi. Z ciasta uformować małe kuleczki wielkości mandarynki i rozwałkować do średnicy około 18-20 cm (na wielkość patelni, na której będą potem smażone). Rozwałkowane placuszki nakładać na suchą i rozgrzaną patelnię (ważne!! - bez kropli wody czy oleju). Smażyć około 30 sekund do momentu, aż na placuszku zaczną pojawiać się małe ciemne plamki - to znak, że placuszek jest gotowy! Farsz: piersi z kurczaka pokroić w drobną kostkę - około 1 cm, przysmażyć z dowolną przyprawą. Paprykę i ogórki pokroić w większą kostkę. Paprykę lekko podsmażyć. Fasolki, groszek, pokrojone ogórki osączyć na sitku.  Na gotowego placuszka nałożyć keczup i rozsmarować na całej powierzchni (około 1 łyżkę). Następnie na połowie placuszka rozłożyć liść sałaty lodowej, mięso a następnie pozostałe składniki. Drugą połową placuszka nakryć farsz, a całość polać sosem czosnkowym lub chrzanowym. Z przepisu wychodzi około 20 placuszków. Smacznego! 