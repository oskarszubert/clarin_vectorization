Skorzystałam z przepisu pani Magdy z strony http://gotuj.skutecznie.tv/﻿ na szybkie i super smaczne cynamonowe zawijańce z rodzynkami. Przygotowanie trwa dosłownie 20 minut, pięknie się prezentują. Ciasteczka biorą udział w akcjach: "Tanie gotowanie" oraz "Korzenny tydzień 2011", polecam do wypróbowania.  Składniki:  2 płaty ciasta francuskiego (ja kupiłam gotowe) cynamon garść rodzynek 2 łyżki miodu cukier według uznania (ja dałam cukier waniliowy) można dać też opcjonalnie według uznania: wiórki kokosowe, orzechy, migdały Płat ciasta francuskiego rozwinąć i ułożyć na stole. Ciasto posypać cukrem, cynamonem, polać miodem, rozrzucić rodzynkami, delikatnie je docisnąć i cały płat zawinąć w luźną roladę. Rolada musi być bardzo luźno zwinięta, bo wewnętrzne warstwy ciasta będą rosły (listkowały/puchły) podczas pieczenia i ciasto powinno mieć miejsce na to rośnięcie. Następnie roladę bardzo ostrym nożem pokroić w około 2 cm plastry i ułożyć poziomo na blasze, zachowując między nimi odstępy, bo ciastka będą rosły podczas pieczenia.  Na koniec posypać je jeszcze z wierzchu szczyptą cukru. Wstawić do nagrzanego do 220 st. C piekarnika i piec, aż będą złociste i upieczone, tak 10-12 minut. Smacznego! 