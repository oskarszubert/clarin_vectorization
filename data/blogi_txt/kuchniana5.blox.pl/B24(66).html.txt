Dzisiaj ciasto sypane z wiśniami według przepisu pani Magdy ze strony www.gotuj.skutecznie.tv, link tutaj. Receptura bardzo prosta i szybka do wykonania, można wybrać dowolne owoce. Upiekłam, wyszło super pyszne ciasto, bardzo wilgotne, aromatyczne i bardzo owocowe, polecam! Składniki:  1 szklanka mąki - (dowolny rodzaj mąki, mogą być też otręby, płatki śniadaniowe) - pojemność 250 ml 1 szklanka brązowego cukru 1 szklanka kaszki manny szczypta soli 1 kg wiśni (lub każdy inny rodzaj soczystych owoców) 1 łyżeczka cynamonu 1 łyżeczka imbiru w proszku 1 łyżeczka mocnego kakao (opcjonalnie) szczypta soli 25 dag zimnego masła lub margaryny (1 kostka)   Wiśnie umyć, osuszyć, wydrylować, pokroić na małe kawałki (ja dałam całe owoce). Wiśnie posypać imbirem, cynamonem, szczyptą soli, dokładnie wszystko wymieszać, aby każdy owoc obtoczył się mieszanką przypraw. Piec rozgrzać do temperatury 180 stopni C. Do miski wsypać mąkę, kaszkę mannę, cukier oraz szczyptę soli. Wszystko dokładnie wymieszać, aby składniki równomiernie się rozprowadziły.  Blachę wyłożyć papierem do pieczenia (wymiary: 21 x21 cm lub tortownicę o średnicy 24 cm). Na dno wsypać około 1,5 szklanki składników sypkich, na to ułożyć połowę wiśni (równą, "pojedynczą" warstwą). Owoce posypać połową pozostałych sypkich składników (około 3/4 szklanki), na tym ponownie ułożyć wiśnie i na koniec posypać ostatnią częścią sypkiej mieszanki. Całość przykryć z góry cienkimi plastrami zimnego masła lub margaryny (p. Magda radzi, aby dać pół kostki, ja dałam całą). Placek wstawić do rozgrzanego piekarnika i piec przez 40-45 minut (ja piekę w funkcji termoobieg). Ciasto powinno się apetycznie zrumienić. Zetrzeć na ciepłe ciasto czekoladę, można ciasto posypać cukrem pudrem, polać lukrem albo podawać bez niczego. Ciasto świetnie smakuje także lekko ciepłe z lodami lub z bitą śmietaną.  Smacznego!﻿ 