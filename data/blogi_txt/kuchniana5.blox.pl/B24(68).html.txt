Ciasto z delicjami upiekłam w ubiegły weekend. Jadłam go na urodzinach mojej koleżanki Izy, od której otrzymałam przepis. Ciasto jest smakowite, nie jest trudne w wykonaniu, bardzo ładnie się prezentuje, warto spróbować :-) Składniki na biszkopt:  6 jajek 1 1/2 szklanki mąki pszennej, w tym 3 łyżki mąki ziemniaczanej 1 szklanka cukru 1 cukier waniliowy 2 łyżeczki proszku do pieczenia szczypta soli﻿  Zielony krem:  1 litr zielonego soku  3 budynie śmietankowe  Dodatkowo:  2 opakowania delicji 2 galaretki agrestowe  Białka ubić na sztywno, dodać szczyptę soli, dodać cukier i nadal ubijać. Do żółtek dodać szczyptę soli, wymieszać. Gdy piana będzie sztywna dodać żółtka i delikatnie wymieszać łyżką. Następnie dodać mąkę pszenną, mąkę ziemniaczaną i proszek do pieczenia, delikatnie połączyć łyżką wszystkie składniki. Ciasto wylać do wysmarowanej tłuszczem prostokątnej formy. Włożyć do nagrzanego piekarnika i piec około 25 minut w temperaturze 170 °C.﻿﻿ ﻿W 1,5 szklanki zielonego soku rozpuścić budynie. Resztę soku zagotować, dodać rozpuszczone budynie, cały czas energicznie mieszać. Gotować na małym ogniu tak długo, aż masa zgęstnieje i straci swój surowy smak. Gorącą masę wylać na biszkopt, wyrównać łyżką. Na ostudzonym kremie ułożyć delicje, docisnąć. Na koniec galaretki rozpuścić według przepisu na opakowaniu (ja na 2 galaretki daję 2 niepełne szklanki gorącej wody). Lekko tężejącą galaretkę wlać na delicje. Ciasto schłodzić do całkowitego stężenia.﻿ Smacznego! 