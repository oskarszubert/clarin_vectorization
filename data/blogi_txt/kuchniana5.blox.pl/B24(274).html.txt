Przygotowałam w ostatni weekend sałatkę warstwową pełną warzyw, z dodatkiem jabłka, który nadaje tej sałatce fajny smak. Prosta i łatwa w wykonaniu, a jaka pyszna, bo z moim ulubionym sosem czosnkowym.  Samo zdrowie, gorąco polecam do wypróbowania. Składniki:4 pomidory3 ogórki zielone 1  cebulaser  Feta    5 jajekpuszka kukurydzy   kalafior (lub brokuły)1 duże jabłko    4 ząbki czosnku4 łyżki majonezu   pół dużego jogurtu naturalnego sól, pieprz   Pomidory, ogórki, jajka i jabłko pokroić w większą kostkę. Cebulę drobno posiekać, posypać odrobiną soli, żeby zmiękła. Kukurydzę odsączyć, ser Feta pokroić w grubą kostkę. Kalafiora podzielić na różyczki, zamoczyć w zimnej wodzie, dodać do tej wody 2 łyżki octu, wypłukać.  Wrzucić na osolony wrzątek, gotować 6 minut. Przygotować sos czosnkowy. Czosnek zetrzeć na tarce lub utrzeć nożem. Na misce połączyć majonez z jogurtem, dodać starty czosnek, doprawić solą i pieprzem, dokładnie wymieszać (można dodać koperek). Układać warstwami na misce (każdą warstwę doprawić solą i pieprzem):  pomidory ogórek zielony jajka jabłko cebula kukurydza kalafior lub brokuły sos czosnkowy ser Feta  Sałatkę schłodzić w lodówce, gotowe! Smacznego:-) 