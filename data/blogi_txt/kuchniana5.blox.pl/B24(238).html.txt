Z wczorajszego obiadu zostało mi trochę ugotowanego ryżu, poszperałam w necie i znalazłam przepis na placuszki ryżowe. Placuszki ryżowe o delikatnym smaku, podawane z konfiturą lub posypane cukrem pudrem rozpływają się w ustach, pycha! Można je podawać jako deser lub jako danie główne, bo to są takie małe naleśniki, polecam!﻿ Składniki:  1 torebka ryżu (100 g) 1 1/4 szklanki mleka 1 1/4 szklanki mąki pszennej 1 jajko 5 łyżeczek masła 1/2 łyżeczki soli 1 1/2 łyżeczki proszku do pieczenia  Ryż ugotować. Do miski wlać mleko i cały czas mieszając dosypywać mąkę wymieszaną z solą i proszkiem do pieczenia. Składniki dokładnie połaczyć, następnie dodać ugotowany ryż i jajko, wszystko dokładnie wymieszać. Placuszki smażyć na patelni na rozgrzanym tłuszczu kładąc niewielkie porcje łyżką. Smażyć z obu stron na złoty kolor. Podawać posypane cukrem pudrem lub z konfiturą - najlepiej swojskiej roboty :-)  Smacznego ! 