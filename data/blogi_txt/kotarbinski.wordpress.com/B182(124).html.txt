Zainspirowany wypowiedzą Kuby Wojewódzkiego, nazwałem Syndromem Marceliny P. sytuację, w której dzieci z pewnymi zdolnościami, zaczynają być traktowane instrumentalnie przez rodziców i najbliższe otoczenie. Zjawisko komercjalizacji dokonań dzieci nie jest oczywiście niczym nowym ( vide: Michael Jackson),  ale w Polsce zdaje się przybierać na znaczeniu. Kuba Wojewódzki pierwszy raz zwrócił publicznie na to uwagę, w I edycji MT – komentując występy Klaudii Kulawik. Wydaje się też ( jakiś research musiałby to przeanalizować :), że właśnie w przypadku produkcji MT, ten problem zaczyna być dość jaskrawo (sic!) widoczny.  Dlatego też, sama “Marcelina P.”  pasuje mi tutaj metaforycznie (pstrokatość, papugowatość, zachowawczość itp.). TVN jako pierwsza stacja tv w Polsce, wprowadza na rynek produkty medialne, w których coraz aktywniej biorą udział zwykli ludzie, którzy chcą jakoś zaistnieć.  Mechanizm tworzenia tych produktów i adaptacji formatów są stosunkowo proste (masowość odbiorcy, udział publiczności, silne wykorzystanie mediów elektronicznych, roadshow po kraju ect.).   Jednak w przypadku innych “talent shows” (Idol, YCD) kandydaci są “filtrowani” według pewnej rzeczywistej, ponadprzeciętnej cechy, istotnej dla danego programu. MT jest trochę inny – bardziej otwarty na pojawiające się dziwactwa czy totalne obciachy, które oczywiście dodatkowo okraszają program. MT staje się tym samym, pewnego rodzaju widownią, platformą dla dzieci z “Syndromem Marceliny P.” Posiadających przeciętny talent do czegoś, ale wplatanych w prymitywne mechanizmy show biznesu. Dziecko staje się kukiełką, narzędziem w rękach rodziców i osób, którym zależy na stworzenie dookoła niego, określonego biznesu. W Polsce to dość nowe zjawisko (warunkiem jego zaistnienia, była oczywiście popularność talent shows). Wcześniej bowiem, lansowanie i kariery dzieci oparte było o znajomość branży ( Natalia Kukulska). Nie było również programów tv, umożliwiających karierę na miarę “Schnappie – das kleine Krokodil”. To, co u nas nie funkcjonuje, to mecenat opieki nad talentami. Jest to nie tylko kwestia supportu dla talentu jako takiego, ale mądre planowanie i kierowanie karierą. To z kolei wymaga nastawienia na początkowe inwestycje, a nie natychmiastową eksploatację … Ciekawe, czy i jak Klaudii Kulawik zmieniło się życie po MT ? Czy zakończyło się to wyłącznie przeżuciem medialnej papki ? Wszak wielu z uczestników MT to nie kandydaci do Big Brothera … PS. Sprawdziłem… W programie zakończonego ostatnio “Kongresu Kultury Polskiej” nie istnieje coś takiego jak program “Mam Talent” :))))   