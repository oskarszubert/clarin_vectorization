Naukowcy przez pomyłkę reklamowali dom uciech. Szacowny niemiecki instytut naukowy wydrukował przez pomyłkę w jednym ze swych wydawnictw periodycznych próbkę chińskiej kaligrafii, która okazała się reklamą pewnego chińskiego domu publicznego. Piękne, białe hieroglify na różowym tle wyglądały bardzo estetycznie i swą elegancją przyciągały uwagę czytelnika. Chcieliśmy pokazać piękno wyszukanej chińskiej kaligrafii – wytłumaczyła rzeczniczka Instytutu Maksa Plancka w Monachium Felicitas von Aretin. Gdy uważni czytelnicy znający język chiński zwrócili uwagę na tę pomyłkę, Instytut szybko wydrukował nową wersję periodyku. Tym razem z bardziej niewinnym przykładem chińskiej kaligrafii. http://wiadomosci.onet.pl/1879413,69,item.html     