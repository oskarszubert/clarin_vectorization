Analiza fejsbukowych dyskusji, to jak uczestnictwo w sztuce teatralnej. Jest scena. Są aktorzy. Czas. Emocje. Czasem owa “sztuka” jest bardzo krótka, dynamiczna i treściwa. Czasem długa z niespodziewanymi zwrotami akcji. Wiele takich sytuacji przemknęło mi gdzieś przed oczami.  Pomyślałem, a może wybrane zacząć opisywać i dostarczać tego typu white papers jako materiał przydatny do dyskusji na warsztatach, szkoleniach czy konferencjach. Mam nadzieję, że przyda się niektórym z Was jako zaczyn rozmowy o komunikacji w serwisach społecznościowych w relacjach firma – fan. Dziś wydaje się, że coraz ważniejsza staje się umiejętność prowadzenia dyskusji na fanpage, rozwiązywania konfliktów, łagodzenia sporów czy … zwykłego załatwiania problemów operacyjnych. Jestem przekonany, że firmy przyzwyczajone do “żebrolajków” i “łapek w górę/ łapek w dół” będą tracić na znaczeniu. Prawdziwą wartość budować będą wyłącznie te, które postawią na umiejętność rzetelnej rozmowy z fanami. Na początek bardzo prosty, wręcz “szkolny” mini- przypadek Lufthansy. Godna i szacowna marka. A taka brzydka wtopa. Wszystkie mini-case study będziecie mogli odnajdywać poprzez zaznaczenie kategorii postów (mini-case). Materiał dostępny jest bezpłatnie  - w formule pay with a tweet czyli “pobierz w zamian za udostępnienie” (Twitter, Facebook lub LinkedIn). Kopiowanie jest dozwolone, pod warunkiem podania źródła. Udanych dyskusji i rozwiązań :) [ POBIERZ LUFTHANSA: MINI-CASE STUDY ]    