W takim tfu… socjalizmie, człowiek był spokojniejszy, Nie denerował się. Życie upływało mu lekko, łatwo i przyjemnie. Władza dbała, aby spokój Obywatela Państwa Socjalistycznego, nie zmąciła żadna negatywna czy stresująca wiadomość. Krowy dawały mleko, a kury znosiły jajka. Przynajmniej tak nadawały media … Władza, poprzez cenzurę, z wyjątkową troską zabezpieczała wszelkie kanały informacyjne. I był święty, anielski spokój … Idylla się skończyła 20 lat temu. Dziś nie dość, że kilkanaście kanałów informacyjnych, wypluwa co kilka minut nowe, przeraźliwe newsy to jeszcze zbliżenie się do internetu grozi śmiercią lub kalectwem. A przynajmniej ciężkim wystraszeniem. Mnożą się liczby ofiar, miliardy [wpisz ulubioną walutę] gospodarczych strat, ludzie w maskach na ekranach (a to już po karnawale…). Parafrazując klasyka, brakuje tylko za gradobicia i kokluszu ! (Trzęsienie ziemi już było …) Niekontrolowana i nieokiełznana “bad news” (które sa przecież “good news”) zalewa nasze umysły. Bywają dni, w których nawet TVN Meteo straszy na potęgę. Przestraszyć się samego straszenia można. Kiedyś był taki kanał z kominkiem… Chyba się przerzucę …   