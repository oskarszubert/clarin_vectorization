“Markietanka” to zapożyczone słowo, oznaczające piękną, długonogą blondynkę, zatrudnioną do marketingu … w charakterze ozdobnym, której głównym zadaniem jest … wywieranie wrażenia:) - pojęcie narodziło się na jednej z list dyskusyjnych i jest przeciwieństwem określenia “marketer”.   Wyjaśnienie.  Doskonale znam słownikowe znaczenie słowa “markietanka” . Andrzej Ludwik Włoszczyński na Goldenline opisał to tak : “to żadna odwrotność, ino mościapanie jejmość za wojskiem ciągnąca z taborami, gwoli pomocy wszelakiej wojakom, a na wprzódki uciech im dostarczająca :)”. W związku z tym predefiniowałem słowo na : “Ano żeś drugi Andrzeju, co mi za tę markietankę głowe myje :) A nuże parafrazyja tegowoż jest taka, co jejmość za zarządem ciągnie taborami, nie uroniwszy wżdy dyrekcyji wyższej, gwoli pomocy wszelakiej przy papierkach udzielająca, a wprzódki uciechom nie odmawiająca :)” “Markietanctwo” jest synonimem niewiedzy i głupoty w komórkach marketingu. Przyczyn jest wiele: niewiedza merytoryczna, całkowity brak empatii,  gigantomania,  wysoki poziom arogancji – szczególnie korporacyjnej,  zadufanie ect. “Markietanka” w pojęciu zarówno żeńskim jak i męskim – to osobnik nie rozumiejący istoty rzeczy w marketingu. Nazywający “marketingiem” rzeczy, mające z nim niewiele wspólnego, a jednocześnie uważający się za “władcę świata” z racji np. zajmowanego stanowiska w firmie. “Markietankami” są również “panienki” zatrudniane do komórek marketingu wyłącznie z powodu ładnego pysia, długich nóżek, pupy tudzież innych części ciała. Pełnią w firmie funkcje ozdobne i reprezentacyjne, a nie merytoryczne.  Jeden z najgorszych typów markietanki to taki, która próbuje łączyć funkcję ozdobne z rolą “władcy świata”. Są zmorą profesjonalistów np. z branży marketing services. Ale NAJGORSZYM rodzajem jest ozdobna markietanka typu “władca świata”, będąca równocześnie córką/synem właściciela/właścicieli firmy :)   