Nie zawsze piszę o marketingu.  Czasami zdarza mi się próbować innej tematyki.  Darzę sobie szczególnym szacunkiem surrealizm Rolanda Topora. Roland Topor (1938 – 1997) Uwielbiam “Cztery róże dla Lucienne” :)  Groteska, przewrotność, czarny humor Topora pozwala na miłą gimnastykę synaps i zabiera nas w barwny świat wyobraźni. Wyciągnąłem ze swoich annałów notki sygnowane #toporowo i będę wrzucał je na bloga jak jakąś znajdę jeszcze lub napiszę :) Ciekaw jestem opinii – piszcie w komentarzach. Zapraszam do poczytania.  MONARCHIAKról przysypiał na tronie. Stado lizusów i potakiwaczy również. Zmierzchało. Monarcha ocknął się. Zakasał szaty i usadowił się na tronie. Odkrył napis “prawda cię wyzwoli”. Stado wbiło wzrok w umiłowanego.- Coś nowego? – zastękał.- Jesteś najwspanialszy – zagadał Pierwszy.- Jesteś najsprawiedliwszy – zagadał Drugi.- Jesteś najukochańszy – rozmarzył się Trzeci.- Pieprzenie – król zmarszczył brew – prawdę mi mówić. Cisza. - Prawdę! – wykrzyknął – dość tej wazeliny! - Masz węża w kieszeni – szybko dodał Czwarty.Metaliczny świst przeciął powietrze. Czwarta głowa potoczyła się w stronę tronu. Ciało osunęło się na ziemię. - Jesteś najwspanialszy – szybko zagadał Pierwszy.- Jesteś najsprawiedliwszy – błyskawicznie zagadał Drugi.- Masz węża … – Trzeci był za wolny.Metaliczny świst przeciął powietrze. Trzecia głowa potoczyła się w stronę tronu. - Jesteście nudni. Potrzebuję nowych … – głos monarchy zawisł w powietrzu. Zbladł, wybałuszył oczy a twarz przeszył grymas bólu. Ciało zwaliło się ciężko ma ziemię. - Jesteś najwspanialszy – wypaplał Pierwszy.- Jesteś najsprawiedliwszy – przyspieszył Drugi.Spomiędzy szat, skapany we krwi wypełzł jadowity wąż i usadowił się na tronie. - Coś nowego? – wysyczał.#toporowo (c) 2014 Jacek Kotarbinski RELIKT Naukowcy pochylili się nad automatami. Chwila była niezwykła, dlatego obecność człowieka była niezbędna. To był ostatni, ocalały artefakt zamierzchłej cywilizacji. Pozostałość świata, który istniał miliony lat temu. W skamieniałym ciele człowieka odnaleziono w końcu dowody potwierdzające powiązania ludzi i maszyn. Automaty zakończyły skanowanie. Wewnątrz ciała, pomiędzy fałdami czegoś co przypominało fragmenty materiału ukryty był mały przedmiot. Jego przeznaczenie nie było jasne, ale system odkrył śladowe zapisy magnetyczne. To niebywałe, jak udało się im dotrwać w tej formie. Robot skanujący potwierdził możliwość skopiowania zapisu i przeniesienia go w ogólnodostępny hologram. Uczeni usiedli wygodnie i skupili na obrazie. Translatory i kodery dokonały transferu na wspólny język świata. - To niezwykłe odkrycie – odezwał się Profesor – nareszcie mamy konkretne dowody na życie naszych pra, pra, przodków, znane nie tylko z opowieści poprzednich cywilizacji, ale namacalnych dowodów. Na nich zbudujemy nowe podręczniki historii dla naszych dzieci. To jedyne, medialne zachowane archiwum cyfrowe z początku XXI wieku. Proszę o projekcję w kolejności chronologicznej. Hologram zmienił się w obraz dwuwymiarowy. Rozpoczęto wyświetlanie pełnego archiwum Asz Dziennika. Naukowcy w myślach dyktowali notatki. (c) 2014, Jacek Kotarbinski #toporowo PRZEWRÓTTrzy granaty ogłuszające. Huk wstrząsnął gorącym powietrzem. Drzwi błyskawicznie uległy. W półmroku zaiskrzyły szybkie migotania latarek. Dym snuł się niczym w taniej spelunie. - Jest cel ! – zanim przebrzmiał wrzask, rozległy się cztery szybkie świsty.  Błyskawicznie narastał dźwięk łamanego krzesła. Głuchy odgłos upadku. Niczym worka kartofli.  Trzy snopy latarek zatrzymały się w jednym punkcie. - Finito. Bez strat – podsumował najniższy do mikrofonu. Wyłączył duplex.- Spierdalamy. Zanim demokracja zacznie śmierdzieć …#toporowo 4-01-2012 (c) 2012 Jacek Kotarbiński KARIERAByła znaną piosenkarką.Tak znaną, że zapraszano ją do wszystkich programów.Kariera kwitła. Kiedy udzieliła wywiadu Znanemu Prezenterowi, nikt nie zainteresował się tym co miała do powiedzenia. Wszyscy opisywali i pokazywali jej piersi, bo przyszła do studia w zbyt cienkim biustonoszu. Obiecała sobie, że kolejny raz nie popełni takiego błędu. Kiedy udzieliła wywiadu Znanej Prezenterce, nikt nie zainteresował się tym co miała do powiedzenia. Wszyscy opisywali i pokazywali jej majtki, bo przyszła do studia w zbyt krótkiej spódniczce. Obiecała sobie, że kolejny raz nie popełni takiego błędu. Kiedy udzieliła wywiadu Znanej Parze Prezenterów, nikt nie zainteresował się tym, co miała do powiedzenia.  Piardnęła. Dzięki YouTube poznał ją cały świat.Była u szczytu sławy.#toporowo (c) 2011, Jacek Kotarbiński   