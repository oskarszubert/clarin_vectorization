Zamawiasz coś ze sklepu internetowego. Dziś trudno o większy banał. Wybierasz opcję dostawy pocztą kurierską. Banał do kwadratu. W zasadzie powinno być zgodnie z zasadą “plug   forget”. Ale nie jest. I tutaj zaczyna się cała zabawa.  To nie Ty jesteś zleceniodawcą poczty kurierskiej. Ale sklep internetowy. Wypełniasz tylko te elementy zamówienia, które tenże sklep Ci dostarczy. Nic więcej, ani nic mniej. A o co idzie gra ? Oczywiście, jak bywa najczęściej w procesach – o sprawną komunikację.  Większośc firm kurierskich, robi dziś tak. Internetowo możesz sprawdzić status przesyłki. Wpisujesz numer i najczęściej dowiadujesz się, że została wydana już kurierowi. Ale nadal nie wiesz, kiedy do Ciebie trafi. O 8:00 ? A może 18:00. W południe ? A może tuż po 20. Tego nie wie nikt … Przynajmniej dopóty, dopóki kurierom nie wszczepią jakiegoś GPSa (nieważne gdzie), umożliwiającego ich identyfikację na zintegrowanym Google Maps …  W normalnych firmach kurierskich albo dzwonią do Ciebie rano, albo wysyłają SMSa. Przynajmniej, jeśli mają wątpliwości czy dostawa przesyłki ma być do klienta indywidualnego czy firmy. Lub umieszczają w statusie przesyłki informację ” dostawa w godzinach takich a takich”. I nic więcej nie potrzeba. Wszyscy szanują wzajemnie swój czas. Wszak kurierzy ( najczęściej) poruszają się po ustalonych trasach. Dziś w zasadzie dowiedziałem się, że mam tkwić od rana w domu i czekać na przesyłkę. Ponieważ sklep internetowy zakwalifikował mnie (bez mojego udziału) do odbiorców prywatnych, a nie do firm. Bywa. O 13:30 zadzwoniłem do firmy kurierskiej “Dziś Przesyłkę Dostarczymy” i dowiedziałem się, że dla mojej wygody paczka przyjdzie po 16 (sic!). Brak kontaktu z kurierem. Brak wiedzy o bieżącym statusie przesyłki. Generalnie, brak aktualnych informacji.  “- Kurier zadzwoni do Pana, kiedy będzie się do Pana wybierał”  usłyszałem. Pięknie. Z praktyki wiem, że kurier dzwoni najczęściej, jak stoi pod drzwiami i nikogo nie ma w domu/biurze … A wtedy bez możliwości teleportacji nie dasz rady. Chyba, ze jesteś piętro wyżej u sąsiadki na herbatce (sic!).   