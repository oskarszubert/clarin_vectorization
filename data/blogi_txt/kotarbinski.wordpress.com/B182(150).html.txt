Lotnisko Rębiechowo w Gdańsku. Na pustym pasie startowym autobus z zasłoniętymi szybami. W pewnej odległości las kamer z wycelowanym obiektywami. Czarne uniformy antyterrorystów mieszają się z odblaskowymi kamizelkami policji i służb ratowniczych. Przekaz na żywo. Kolejna godzina przetrzymywania zakładników. Nagle na czołowej szybie pojawia się napisana odręcznie kartka papieru. Wśród tłumów poruszenie. Narastający trzask migawek. “Jeśli chcesz, abyśmy się poddali -wyślij SMS na numer XXX. Jeśli chcesz, aby rozwalili nas antyterroryści – wyślij SMS na numer YYY. Tylko 2 zł. + VAT. Wejdź na stronę http://www.napoj.pl i delektuj sie naszym najnowszym smakiem”. Kiedy czeka nas taki scenariusz ?  Pewien spec z agencji reklamowej, wpadł na szatański pomysł nagrania na automatyczną sekretarkę komunikatu, że ktoś nie złożył zeznania podatkowego. Rozpowszechnił to do bodajże 10tys. osób. Nagranie po dłuższej chwili milczenia, kończyło się informacją o “dowcipie”. Producent gry komputerowej “Medal of Honor” w trybie multiplayer, zakłada pełny realizm potyczek talibów i żołnierzy amerykańskich czy brytyjskich. Czy liczy na  podobne zainteresowanie medialne, jak w przypadku  ”Modern Warfare 2″ ? Gdzie w jednej ze scen gracz uczestniczy w masakrze cywilów na moskiewskim lotnisku ? (W Rosji wycofano grę z dystrybucji i usunięto ten fragment). Pewien poseł, który w opinii niektórych jest megalomanem pierwszej klasy, wysyła radykalny list lub publikuje kontrowersyjny wpis na blogu. Do czego będą zdolni jemu podobni, aby zamienić anonimowy obchód sejmowego stoliczka, na światło studyjnych lamp w prime time ? Kampania promocyjna miasta, poprzez pokazanie męskiej, gołej d… , wystrzeliwanie w powietrze blondynki tudzież fruwanie nad miastem w motylich skrzydłach, próbuje przebić się do medialnej świadomości. I udaje się. Czy jest to dowódem jej skuteczności ? Jaki jest cel tak skonstruowanej kampanii ? Czy schemat tworzenia eventów, tak zabawnie  sportretowany w filmie ”Testosteron” przekracza kolejne granice ? Czy coraz częściej za zwróceniem uwagi społecznej, stać będą hapenerzy ? Nie ukrywam, że podziwiam zawsze akcje Greenpeace. Tutaj nie ma nic udawanego czy sztucznego. Często owi “hapenerzy”  ryzykują własnym życiem. Również koordynatorzy akcji społecznych np. obrońcy zwierząt, odwołują się do drastycznych form happeningowych. Niestety, coraz cześciej tylko taka forma daje im prawdopodobieństwio trafienia na  ”jedynki” czy pierwsze minuty serwisów informacyjnych. Ale co z akcjami  fałszującymi rzeczywistość ? 30października 1930r. stacja radiowa CBS nadała słuchowisko “Wojna Światów”, która wywołała popłoch w całych Stanach Zjednoczonych. Kilkadziesiąt lat później podobne audycje tv wywołują panikę i wściekłość w Gruzji.  Wsześniej Belgię zmrożono przekazem o podziale państwa. O słynną wyprawę Prezydenta Gruzji i Prezydenta RP, nad rosyjską granice, do dziś toczą się spory … Na ile zagrożenie było prawdziwe, a na ile był to po prostu spektakl urządzony na cześć międzynarodowej opinii publicznej. Czy jutro czeka nas widowiskowy wypadek TIRa jednego z browarów, którego obrandowanie zostanie pokazane we wszystkich stacjach informacyjnych ? Ponieważ koszt GRP w tym przypadku będzie zdecydowanie niższy niż  typowej kampanii ATL ? A relatywna oglądalność bloków reklamowych spada na łeb ? Czy niedługo wymyślaniem właśnie takich przedsięwzięć chwalić się będą agencje PR czy agencje reklamowe typu full service ? Przedwczoraj jedna z partii politycznych legitymizowała wieczorny marsz z pochodniami. Nasunęło mi to wydarzenie, wiele skojarzeń z Leni Riefenstahl. Jej ponadprzeciętnego talentu filmowego. Wizjonerki, którą faszyzm wciągnął w swoje propagandowe tryby. Pasjonatki, której obrazy stały się motorem dla mas. Wyznacznikiem medialnych widowisk. Czy była pierwszym, filmowym hapenerem ? PS. Słowa “hapener” użył Grzegorz Schetyna w “Kropce nad i” w kontekście Janusza Palikota. Share this:FacebookLinkedInGoogleEmailPrintDodaj do ulubionych:Lubię Wczytywanie...  Related 