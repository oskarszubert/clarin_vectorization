Stare, rzymskie przysłowie ( albo pruskie – bladego pojęcia nie mam), mówi : “zagrożenie może być fikcyjne – strach jest PRAWDZIWY!”. Każdy szef public relations w firmach działających kontekście tzw. “szczególnej odpowiedzialności społecznej” (banki, ubezpieczyciele, producenci aut, farmaceutyków czy choćby prezerwatyw), powinni powiesić je sobie obok tabliczki “Zyski Głupcze!”. A piszę to w kontekście przypadku, któremu na imię “VISA”.  Oczywiście, wszyscy dookoła wiedzą, że temu słynnemu operatorowi, przydarzyła się pewna brzydka przypadłość. Zdarza się. Producentom aut pękają zawory, banki przeżywają zmorę “pishingu” (szacuneczek dla BZ WBK :), a niektóre samoobsługowe stacje benzynowe tankują za 6 groszy i odmawiają dialogu … Przecież nikt w świecie biznesu nie jest idealny ! Sztuka polega na tym, aby umieć znaleźć się w określonej sytuacji. Swoim studentom nieustannie powtarzam, że marketing to WŁADZA. Marketer – wyposażony w informację, budżet, narzędzia oddziaływania społecznego – uzyskuje swoistą władzę nad zachowaniami społecznymi. Nie tak dawno zaczęli rozumieć to słynni prokuratorzy, a nawet Prezydent RP (sic!). Przestaje być ważne CO  się mówi – zaczyna być ważne jest to JAK to się robi (niestety !) VISA rozwiązując swój problem – zachowała się jak typowy monopolista. Wydano suchy komunikat VISA Europe. Ujawnił się Syndrom Korporacyjnej Klasyki – czyli w zasadzie nic się nie stało. Martw sie Kowalski, martw … Jeśli na koniec miesiąca zostało Ci 1.000 zł. na koncie, wypłaciłeś 100, a zaksięgowało 5.000 :) Kiedyś wróci :))) I albo zapłacisz odsetki, albo będziesz musiał biegać i reklamować … Brak empatii jest najgorszą przypadłością, jaka może spotkać marketera. Dziś nie bez satysfakcji – obserwuję rynek developerski. Jeszcze chwilę temu, większość firm zachowywała się niczym rynkowi bullterierzy. Dziś zostali zmuszeni to spuszczenia z tonu. Nie ma gorszej trucizny dla każdej firmy, jak świadomość braku konieczności walki o klienta. Sprawdziłem swoje banki. NIE MAM żadnych możliwości zamiany systemu VISA na Mastercard. Czy chociażby American Express. Koniec ! Kropka ! To bank za mnie decyduje, w jakim systemie mam operować. Mam zmienić bank ? A czemuż to ? Kiedyś banki oferowały karty w dowolnym systemie. Nie mam możliwości wykorzystania “efsika” czyli Efektownego Strzelenia Focha Klienta. I bezkolizyjnej zamiany jednego systemu kart na drugi. I to już nawet nie chodzi o to, że chciałbym zmienić  ten system. Chciałbym mieć taką MOŻLIWOŚĆ. Demokratyczną i wolną … Ech VISA … “Die Freiheit nehm` ich mir ???”   