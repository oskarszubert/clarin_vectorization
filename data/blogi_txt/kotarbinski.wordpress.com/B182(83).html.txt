27.12.2008 [Gdańsk/Opole] – Jola Rutowicz pobiła rywali w plebiscycie na Medialne Zwierzę 2008. Jolanta Rutowicz Wygrała Plebiscyt na Medialne Zwierzę 2008. Medialnym Zwierzęciem Roku została Jolanta Rutowicz, znana m.in. z udziału w programie “Gwiazdy Tańczą na Lodzie” w TVP. Drugie miejsce zdobyła piosenkarka Dorota Rabczewska “Doda”. Trzecie przypadło Januszowi Palikotowi, posłowi Platformy Obywatelskiej. Zwycięzcy doskonale czują zapotrzebowanie mediów na inforozrywkę - potrzebę przedstawienia kontrowersyjnych poglądów w atrakcyjny sposób. Mówią prostymi zdaniami, używają barwnego języka i wiedzą jak korzystać w telewizji z rekwizytów. Wszyscy mają mocny znak rozpoznawczy. Rutowicz – jednorożec i paznokcie, Doda – śmiech i ubiór, Palikot – wibrator i spluwę. Dzięki nim łatwiej im zwrócić na siebie uwagę – tłumaczy Jacek Kotarbiński, ekspert marketingu. Wszyscy umiejętnie wykorzystują słabość mediów do ekstrawagancji. Łamią konwenanse mimo że czasem graniczy to ze złym smakiem – dodaje Bogusław Feliszek, konsultant public relations. Medialne Zwierzę Roku 2008 wybierali eksperci marketingu i uczestnicy listy dyskusyjnej InternetPr.pl. W sumie na 10 kandydatów oddano 2400 głosów. Oto szczegółowe wyniki [w nawiasie liczba głosów]: 1. Jolanta Rutowicz [570] 2. Dorota Rabczewska “Doda” [520] 3. Janusz Palikot [460] 4. Kuba Wojewódzki [240] 5. Jacek Kurski [180] 6. Katarzyna Cichopek [140] 7. Tomasz Lis [120] 8. Edyta Herbuś [90] 9. Andrzej Lepper [60] 10. Natalia Stankiewicz [20] Plebiscyt Medialne Zwierzę 2008 przeprowadzili Jacek Kotarbiński z Euromarketer i Bogusław Feliszek z Pressence Public Relations.  