Podsumowań 2012 roku przybywa. Tym razem zestawienie najciekawszych produktów, które opuszczają rynek, opracowane przez Amy-Mae Elliot z Mashable. 1. Apple White MacBook Popularny wśród studentów od 2006r., ekonomiczny biały Mac, otrzymał w 2012r. oficjalny status EoL czyli “End of Life”. 2. Dell Venue/Venue Pro   Dell zrezygnował z rynku smartfonów w marcu 2012r. informując, że nie będzie oferował więcej urządzeń “Venue” z Windows. Telefony miały szereg problemów technicznych w stosunkowo krótkim czasie ich dostępności na rynku. Cóż, czasem trzeba wrócić to podstaw pierwotnego biznesu. 3. Amazon Kindle DX  Największy 9,7 calowy czytnik, przeznaczony pierwotnie dla studentów, został usunięty z oferty Kindle. Wprawdzie Amazon nigdy nie skomentował swojej decyzji, to należy założyć, że od 2009r. czyli premiery – sprzedaż tego wariantu czytnika nie spotkała się ze szczególnym zainteresowaniem. 4. Apple iPad 3  iPad 4 został wprowadzony raptem 6 miesięcy po premierze iPada 3.  Było to dużym zaskoczeniem dla rynku, szczególnie użytkowników z kategorii “innowatorów”. W Polsce jedynie ci, którzy kupili iPada 3 w okresie miesiaca poprzedzającego premierę “czwórki” mieli jakieś szanse na wymianę urządzenia na nowsze. Trudno ocenić, na ile był to wypadek przy pracy, a na ile celowe działanie koncernu Apple. 5. Logitech Squeezebox  W tym roku odnotowano koniec Logitech Squeezebox – platformy muzycznej. Firma zastąpiła go swoim inteligentnym UE Radio Service. 6. Apple iPhone 3GS  iPhone trzeciej generacji,  trafił na rynek już w 2009 i był produkowany aż do 2012 roku. Kiedy Apple ogłosił wejście na rynek  iPhone 5, wycofał się ze sprzedaży “trójki”. 7. Motorola Webtop   Webtop był typowym produktem i wytworem “konwergencji” (łączenie cech np. dwóch produktów, aby stworzyć nowy). To swoiste combo było połączeniem stacji dokowania dla telefonu i lekkiego laptopa. Niestety, zbyt wysoka cena przy zbyt dużej, niszowej funkcjonalności zabiła ten produkt. Motorola wprawdzie uznała, że sam pomysł się podobał i sama koncepcja pobudziła trochę branżowej innowacji, ale ostateczne wyniki były zbyt słabe aby dalej utrzymywać tej projekt przy życiu. Bywa. 8. Apple 17-Inch MacBook Pro Po raz pierwszy wprowadzony w 2003 roku do gamy PowerBook, 17-calowy mamut Apple pożegnał się z rynkiem w połowie 2012 roku. Pozostały 13 – i 15-calowe rozmiary ekranu, jako dwie podstawowe możliwości wyboru dla poszukujących laptopa Mac. 9. Asus Eee PC Netbooks  Asus wstrzymuje produkcję Eee PC Netbooks. CEO Asusteka, Jerry Shen, potwierdził we wrześniu, że produkcja będzie skoncentrowana przede wszystkim na tabletach. 10. Google Nexus Q  Przedstawiany jako “pierwszy, światowy social media streamer” czyli “multimedialna gwiazda śmierci” nie trafił na półki sklepowe w tym roku. Może zobaczymy go w 2013? Aby korzystać w pełni możliwości tego odtwarzacza multimedialnego trzeba mieszkać w Stanach Zjednoczonych, konieczny jest dostęp do usług Google Play Movie, TV i Music. Nexus Q był zaprojektowany jako urządzenie przydatne dla społeczności internetowych czyli np. każdy będący w zasięgu sieci wifi miał możliwość sterowania nim. W opinii Google, oczekiwania testowych użytkowników są większe niż aktualne możliwości Nexus Q, dlatego podjęto decyzje o ostatecznym wprowadzeniu na rynek po dokonaniu niezbędnych ulepszeń. Wciąż nieodmiennie jestem ciekaw gdzie zabłyśnie jakaś nasza marka ? Polski tablet ? Mini? Designerska obudowa? Odporna na wszelkie uszkodzenia? Urządzenie peryferyjne? Kabelek choćby? Marzenia. Zestawienie opracowane na podstawie  ”R.I.P.: 10 Products That Were Discontinued in 2012″  Amy-Mae Elliott (Mashable.com).  