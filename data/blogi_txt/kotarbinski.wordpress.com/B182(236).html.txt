Cechą socjalizmu były wyroby podobne do czegoś. Zielone banany podobne do żółtych. Zielone pomarańcze podobne do pomarańczowych. I oczywiście wyroby czekoladopodobne. Pojawiły się na półkach we wczesnych latach osiemdziesiątych. Brylowały w sklepach i tworzyły udawany dobrobyt. “Łaskawość” ówczesnej władzy pozwalała je nabyć bez kartek. Miały z czekoladą tyle wspólnego co plastikowe owoce i warzywa z ich naturalnymi odpowiednikami.  Powodzenie i łatwość przekazywania internetowych “hitów” zaburza nam rozumienie wartości. Przestajemy odróżniać czekoladę od jej kolorowej podróby, bo widzimy tylko zewnętrzny papierek. “Gangam style” ma miliard wyświetleń, a “Ona tańczy dla mnie” czterdzieści milionów. Czy ta oglądalność jest świadectwem wartości czy popularności? Czy potrafimy odróżniać dobre od popularnego? Czy potrafimy sprawiać, by “dobre, czekoladowe” stało się dla “popularnego, czekoladopodobnego” silną konkurencją, tak byśmy mieli równorzędny wybór? Czy to źle, że ludzie sluchają takiej muzyki? Kupują takie produkty? De gustibus non est disputandum. Gorzej kiedy podstawowy brak poczucia estetyki staje sie normą lansowaną przez mainstream. Efektem będą puste galerie, biblioteki i muzea. I puste głowy z zimnymi sercami. A może już są? Czyż czekoladopodobne wyroby, nie miażdżą nam gustów, nie płaszczą poczucia estetyki i umiejętności selekcjonowania wartości? Światełkiem w tunelu wydają się tak świetne projekty jak zdjęcie Marcina Ryczka, które stało się zwieńczeniem artyzmu fotograficznego i jednocześnie zyskało światową popularność. To są drobne, acz znaczące dowody na to, że unikatowe może stać się popularne, choć wymaga pozytywnego nagłośnienia i przychylności mediów. Elektronicznych. Jeśli bowiem coś w sieci stanie się znane, to media klasyczne niewątpliwie się tym zainteresują. Fot. Marcin Ryczek http://www.facebook.com/MarcinRyczekFotografia Rzemieślnicy od zarania dziejów szukali ideałów estetycznych, by oczarować nabywców swych dzieł lub wyrażać własne emocje, jak choćby Vincent van Gogh. W erze przemysłowej jednostkowy produkt zastąpiła tania masówka. Ale do glosu doszli . Wciaż pamiętam moje pierwsze wrażenie produktu Apple zapakowanego tak jak perfumy. Poszukiwanie perfekcji w kazdym calu. Steve Jobs dążył nie tylko do użyteczności produktu, ale i jego estetyki zarówno na zewnątrz jak i … wewnątrz. Poszukiwanie perfekcjonizmu stało się wręcz jego obsesją. Dziś to już nie takie proste. Unikatowy design jest natychmiast kopiowany w podobnych produktach. Po kosmetycznych zmianach, wygladają jak “inspirowane”. Wystarczy wejść do pierwszego z brzegu telkomowego salonu. Prawdziwy autor może tylko wbić zęby w tynk i wyć potępieńczo. Odpowie mu chichot prawników konkurencji. Trwa wyścig o wzornicze patenty. Grzeją się drukarki kancelarii prawnych. Nawet największy unikat ma dziś problem z przetrwaniem w świecie kopistów. Ale to my, jako klienci dokonujemy wyboru. Dlatego rośnie znaczenie innowacji i realnej wartości marki. Wartości już nie tylko emocjonalnej, ale wynikającej z powrotu do podstawych użyteczności. Twórzcie wartościowe marki, inaczej wylądujecie w koszu wyprzedazy lub półce z napisem “private label”. Share this:FacebookLinkedInGoogleEmailPrintDodaj do ulubionych:Lubię Wczytywanie...  Related 