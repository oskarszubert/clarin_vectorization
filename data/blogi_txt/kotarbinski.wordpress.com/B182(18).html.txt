Marketing ekologiczny = zielony marketing Uwzględniane proekologicznych wymagań klientów przy podejmowaniu wszystkich ważniejszych decyzji dotyczących zarówno produktu, ceny, dystrybucji, jak i promocji. Proponuje się by w tym celu wykorzystać, tzw. ekologiczną analizę cyklu życia produktu (Life Cycle Analysis, LCA).  Polega ona na ocenie ekologii produktu dokonanej na podstawie charakterystyki zużycia energii, surowców i materiałów oraz emisji zanieczyszczeń do środowiska we wszystkich fazach jego życia. Dzięki tego typu pomiarom można określić, które z faz cyklu życia danego wyrobu stanowią największe zagrożenie dla środowiska i gdzie należy popracować nad lepszymi rozwiązaniami. Ze strategicznego punktu widzenia firmy istotnym jest także odpowiedni sposób przekazania konsumentowi informacji o poczynionych w dziedzinie ekologii wysiłkach. W tego typu działaniach należy wykorzystać nie tylko atuty samego produktu, ale i całego procesu jego wytwarzania. Umieszczenie na wyrobie reklamowych haseł ekologicznych typu: „Produkt ulega biodegradacji”, czy „Produkt jest wytwarzany w 40% z surowców wtórnych” pomaga przedsiębiorstwu wykreować image firmy dbającej o ochronę środowiska naturalnego.Może wzmocnić przywiązanie istniejących klientów czy zainteresowanie potencjalnych nabywców. Pod warunkiem ich świadomości ekologicznej i wagi tego elementu dla podejmowanych decyzji zakupowych. Źródło     