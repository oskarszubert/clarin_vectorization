Owocem, na który poluję od dłuższego czasu – jest maracuja. Świeże, dojrzałe owoce mają intensywny zapach i smak. Najczęściej w postaci przetworzonej, możemy je spotkać w jogurtach czy serkach. Prawdziwie dojrzała maracuja, wygląda mniej więcej tak :  To co spotkałem wczoraj w Kauflandzie, wygląda tak:  Wydaje się, że albo kupiec  zaspał, nie skontrolował partii towaru, bądź wmówiono Kauflandowi, że tak właśnie wygląda i smakuje dojrzały owoc, a lud się nie pozna i znajdzie fanatyków. Uroczyście oświadczam, że fanatyków będzie tylu, co chętnych na wszelkie niedojrzałe owoce. To nawet ciekawie brzmi kategoria Premium „ Niedojrzałe Owoce dla Hardcore`ów”. Ale dlaczego o tym piszę ? Ponieważ DZIEŃ PO zakupie, z ceny 4,99 zł./ szt. zrobiono aż 50% rabat. 2,50 zł./ szt. niedojrzałej maracuji. Cóż za gratka. Oczywiście, że nie zdzierżyłem i powiadomiłem Menedżera. Ponieważ owoce są egzotyczne, zostałem również potraktowany jak snob, który zżera drogie owoce, na dodatek egzotyczny ( bo owoc egzotyczny). Jako prawdziwy Polak Patriota, powinienem pożerać jabłka, wiśnie, śliwki, a poza sezonem łaskawie pomarańcze i banany (ostatecznie dojrzewalnie bananów są w Polsce, więc owoce też tak jakby rodzime … ). Poza tym Menedżer nie spożywa maracuji, w związku z tym to czy toto jest dojrzałe czy nie, interesuje go o tyle, o ile wczorajsza paleta. I bądź tu człowieku prosumentem w dzisiejszych czasach. Kryzys chyba dotarł do Kauflandu, bo jeszcze kiedyś za takie uwagi można było dostać czekoladę. A dziś, najwyżej skrzywioną minę Menedżera. Chyba za dużo kwaśnych owoców na stoisku. Wpis dedykuję wszystkim, którzy uważają że przecena, czarodziejska “promocja” lub inne kombinacje, są świetnym sposobem na pozbywanie się niewygodnego towaru. Dziś klient wyciągnie komórkę, połączy się z siecią i natychmiast może udowodnić, w którym momencie jest robiony w przysłowiowego Araba…    