Do tej pory przeciętny, pojedynczy klient w zetknięciu z korporacją, miał w praktyce stosunkowo niewiele do powiedzenia. Mógł wylewać swoje żale listownie, obrzucać inwektywami Bogu ducha winnego konsultanta z infolinii lub opowiadać swoje bajki rodem z mchu i paproci (sic!) sąsiadom ( a co ostrzejsze – sąsiadkom …). Niektórzy bardziej ambitni, zawracali głowy społecznym aktywistom typu lokalni posłowie lub senatorowie tudzież działacze samorządowi. Fakt, że traktowani jak nawiedzeni staruszkowie ( nierzadko groźni tylko z laską), hałaśliwi i dręczący, ale społecznie nie zagrażający nikomu. Hm… może poza pewnym wyjątkiem staruszka, ambitnie donoszącemu organom ścigania kto źle zaparkował swój samochód i służący niezbędną dokumentacją fotograficzną (co mignęło mi w pewnej gazecie). Ale to wszystko JUŻ BYŁO ! Zżymający i denerwujący się klienci dużych firm, pojęli w końcu istotę demokracji i wspólnego działania. Doszli do wniosku, że razem potrafią działać lepiej, skuteczniej, głośniej i być może efektywniej. Dogadana i nie skłócona grupa Polaków ? To brzmi co najmniej jak żart … Ale faktem jest, że już literaturze pojawiają się przykłady zdarzeń, kiedy w obliczu zagrożenia wspólnych interesów potrafimy działać sprawnie i zdecydowanie. Dzięki poczcie elektronicznej i komunikatorom czy chatom, grupy klientów mogą błyskawicznie komunikować się między sobą, a poprzez strony www, dokumentować zdarzenia czy analizować określone przypadki. Okazuje się, że taki działania mają konkretne cechy projektów marketingowych (Marketingowe Projekty Społeczne ? ), z konkretnymi celami do osiągnięcia i spektakularnymi efektami. Akcja “mStop” zainicjowana przez klientów mBanku i Multibanku jest ewidentnym przykładem takiego projektu. Historia ciekawie opisana przez Macieja Samcika na jego blogu: http://samcik.blox.pl/2009/06/ROR-off-czyli-mBank- idzie-na-wojne.html http://samcik.blox.pl/2009/06/Nowa-akcja- przeciwko-mBankowi-i-Multibankowi-Tym.html oraz reakcje mBanku i Multibanku: http://samcik.blox.pl/2009/06/Oswiadczenie-mStop-w -sprawie-nowej-akcji.html http://www.pb.pl/Default2.aspx?Article ID=010BEDB7-5081-4051-ACA1-4DD07A1568D4 Sam case (grupa klientów kontra firma) jest na swój sposób unikatowy, ze względu na zastosowane narzędzia służące nagłośnieniu całej historii. Do tej pory najczęściej konfrontacje “klient-firma” ograniczały się do opisania zdarzenia na www, wymianą korespondencji. Bardziej spektakularne akcje ( poza typowo interwencyjnymi, pojawiającymi się w programach tv w tej kategorii) raczej nie były spotykane.  