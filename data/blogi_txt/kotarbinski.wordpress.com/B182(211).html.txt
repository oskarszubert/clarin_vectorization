Pół roku temu z oczywistej inspiracji słynnej “Autobiografii”, której słowa napisał Bogdan Olewicz – wpadła mi do głowy “Interdysgrafia”. Trzymałem w wirtualnej szufladzie na jakąś okazję i koniec roku wydaje się taką być. Chciałbym zastrzec, że nie roszczę sobie żadnych praw do reprezentowania jakiegokolwiek pokolenia :) stąd poniższy tekst proszę traktować jako zabawę i grę słów, a nie odezwę tudzież inną formę ludowego zawezwania.  Życzę miłej zabawy w poszukiwaniu metafor. INTERDYSGRAFIA Miałem dziesięć lat Gdy mi ajpad z blatu spadł Gdzieś w blaszaku był nasz klub Chomik koncert zniósł Zobaczyłem Kuby wóz I nie mogłem w nocy grać Wiatr styczniowy wiał Maskę Guya z gęb nam zdarł Znów się można było bać W przekąskowy gwar Jak tornado krzyż się wdarł I ja też chciałem brać Ojciec, bóg wie gdzie Po pececie włóczył się Mnie z ajfona nadruk zszedł Z pada został wiór Grałem w milion różnych bzdur I poznałem jak być ex Demotowy szał Każdy z nas ich z pięćset wgrał Za z Allegro parę jeans A w blogerską noc Był juz twitter, fejs i szkło Jakże się chciało tyć! Było nas trzech W każdym z nas inny zew Ale jeden przyświecał nam cel Za kilka lat Wziąć z kanapy cały świat Za ACTY smród Tajgera łyk Ostre hejty po świt Buzujący w nas wciskał się chuch Ktoś dostał ban To trollował się ktoś Coś działo się Poróżniła nas Za jej boskiej Rubik twarz Każdy być hipsterem chciał W pewną letnią noc Zhakowałem komuś KLOC I dostałem to, com chciał Powiedzieli mi Że kłopoty mogą być Ja im, że ich w dupie mam Oknem któryś wlazł Alarm nie wszedł mi na czas Znów jak pies, byłem sam (c) 2012, Jacek Kotarbiński Inspiracja “Autobiografią”, autor słów: Bogdan Olewicz, rok powstania: 1982, kompozytor: Zbigniew Hołdys, wykonanie oryginalne: Perfect. Słowa oryginalne: http://teksty.org/perfect,autobiografia,tekst-piosenki   