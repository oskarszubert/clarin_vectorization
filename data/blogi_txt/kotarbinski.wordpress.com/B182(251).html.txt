Kiedyś internetową sławą cieszył się słynny tekst “Dlaczego kura przekroczyła ulicę?“. To piękny klasyk.  Dziś zainspirowany przez Piękną i Tajemniczą o inicjałach AŁ :) oraz wczorajszej, bankowej Wielkiej Bitwie o Kasę (notka wkrótce), próbuję zmierzyć się z mitem call center.  Fundamentalna teza: Jak brzmi słowo “SPIER … AJ” w języku korporacji? ZWYKŁA KORPORACJA Dziękuję za informację. BANK Dziękuję za podzielenie się z nami opinią dotyczącą jakości obsługi. Zapewniam, iż zgłoszone przez Pana kwestie zostaną poddane wewnętrznej analizie, w celu uniknięcia podobnych sytuacji w przyszłości. BANK INTERNETOWY HEYAH! Zostaw wiadomość. TELEWIZJA Czas się Panu skończył. Do widzenia. STACJA BENZYNOWA Może kawkę? OPERATOR GSM Oddzwonimy do Pana. OPERATOR GSM (z certyfikatem “Firma przyjazna klientowi”) Specjalnie wyznaczony pracownik Call Center wkrótce się z Panem skontaktuje w celu rozwiązania problemu. LINIE LOTNICZE Wszystkie stanowiska operacyjne są w tej chwili zajęte. Proszę czekać. Wszystkie stanowiska operacyjne są NADAL zajęte. Prosimy o dalsze oczekiwanie. URZĘDY PUBLICZNE Państwa rozmowa będzie nagrywana. Jeżeli nie wyrażacie na to zgody, prosimy się rozłączyć. TELEGRY Dziękujemy za Twoje 6,10 brutto. Niestety nie dodzwoniłeś się do studia. Próbuj dalej. FACEBOOK (po zgłoszeniach drastycznego filmu przedstawiającego dekapitację kobiety przez jeden z meksykańskich gangów) Dziękujemy za przesłanie zgłoszenia. Zapoznaliśmy się ze zgłoszonym przez Ciebie filmem, ale stwierdziliśmy, że nie narusza on standardów społeczności Facebooka w ramach prawa dotyczącego obrazów przedstawiających przemoc, na podstawie następujących przykładów: przedstawianie zadawania bólu, gróźb dotyczących bezpieczeństwa publicznego, kradzieży i wandalizmu [ źródło Gazeta Wyborcza ]   Masz pomysł na własną wersję? Napisz w komentarzu do wpisu.   Ten utwór jest dostępny na  licencji Creative Commons Uznanie autorstwa-Użycie niekomercyjne-Bez utworów zależnych 3.0 Polska.     