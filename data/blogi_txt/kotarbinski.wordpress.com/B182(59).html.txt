List do redakcji Nie tylko Pekao przysporzyło jednak frustracji swoim klientom. Fuzja dała się we znaki również pracownikom BPH. Aleksandra Wysocka, klientka BPH, chciała zachować swój rachunek właśnie w BPH. Do oddziału banku udała się na dwa dni przed upływem terminu składania deklaracji, czyli 28 listopada. Tak opisuje tę wizytę:  - W jednym z krakowskich oddziałów tego banku pracownik odmówił mi przyjęcia wniosku o zachowanie konta w BPH. Chciałam złożyć wniosek, ponieważ oddział, w którym zakładałam kiedyś konto, po fuzji będzie należał do Pekao. Pracownik banku odmówił mi przyjęcia dokumentu, ponieważ jego zdaniem było już za późno na złożenie go w innym niż macierzysty oddział. “Nie zdążymy go na czas przesłać” – tak odpowiedziała mi pani pracująca w banku. I tu ciąg dalszy: “więc musi pani pojechać do swojego oddziału” (nadmienię, że jest on w innej miejscowości, oddalonej o 30 km od Krakowa). Gdy wyraziłam swe zdziwienie, że przecież są faksy i mejle, odpowiedź brzmiała “nie mamy pewności, że faks nie zaginie, a mejl nie zostanie odczytany”. I tak oto bardzo chcąc zostać klientem banku, który ma być jednak w mniejszości po fuzji, nie mogłam tego zrobić. Jestem tym faktem oburzona – w takim samym natężeniu poziomem obsługi klienta jak i działalnością banku, który jest dużą instytucją finansową, działającą w skali kraju. Bank opiera się w obsłudze kont klienta na klasycznej poczcie, a nie na nowoczesnych formach dostarczania informacji. Dodam, że nie jest to pierwsza tego typu wpadka banku w stosunku do mnie. W tej sytuacji być może znalazło się więcej osób. Nie zdziwi mnie więc jeśli BPH utraci wielu klientów – nie tylko jak widać z powodu fuzji, lecz z powodu własnych działań, a raczej ich braku. MAŁGORZATA ALICJA DUDEK   