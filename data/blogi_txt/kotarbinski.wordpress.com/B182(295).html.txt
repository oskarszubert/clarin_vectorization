Dziękuję wszystkim Czytelnikom za miniony 2013 rok. Dzięki Waszym głosom i pozytywnej energii udało mi się siegnąć po laury Bloga Roku 2012. Za chwilę przekażę gałązkę oliwną następcy i wystąpię w zaszczytnej roli jurora kategorii “Profesjonalne i firmowe” Blog Roku 2013“. Z pewną taką nieśmiałością:) Jestem przekonany, że zgłosicie ciekawe i inspirujące blogi – jest ich naprawdę bardzo dużo wokół nas.  Moją blogerską chatkę odwiedziło w odchodzącym roku ponad 130 tysięcy Unikalnych Użytkowników. E-book „Sztuka marketingu” już po czterech miesiącach znalazł się na drugim miejscu iTunes w kategorii „Biznes i Finanse”. W styczniu pojawi się kolejny e-book czyli “Druga Sztuka Marketingu” w podobnej konwencji i z nowymi, ciekawymi materiałami dodatkowymi. Dziękuję wspaniałej E-literze. Dziękuję za świetną współpracę z Harvard Business Review Polska, Marketing w Praktyce, Marketer Plus. Studentom Akademii Leona Koźmińskiego, Wyższej Szkoły Bankowej i Uniwersytetu Gdańskiego. Dziękuję wspaniałym organizatorkom Charmsów Biznesu i Biznesu bez Ściemy. Dziękuję też dziewczynom z One Press – “Sztuka Rynkologii” już od 17 stycznia 2014r. w ofercie wydawnictwa oraz Empiku. Dziś pracuję nad “Sztuką Innowacji”. To był dynamiczny rok. Od lutego zapraszam na roadshow “Bądź konkurencyjny!” – cykl jednodniowych seminariów w 10 miastach Polski, połączonych z “wieczorkami autorskimi”. Mam nadzieję spotkać się z Wami w Trójmieście, Bydgoszczy, Toruniu, Poznaniu, Wrocławiu, Chorzowie, Krakowie, Warszawie i Olsztynie. Będzie się działo, cytując klasyka. Obserwujcie mój fanpage – wkrótce szczegóły. Życzę Wam w Nowym Roku pogody ducha, pasji i radości z tego co robicie. Siły i wytrwałości w postanowieniach i ich skutecznej realizacji. W 2014 czeka mnie obrona doktoratu z efektywności marketingu – trzymajcie kciuki. Najczęściej czytane notki z bloga A.D. 2013 – zapraszam do lektury: 1. Kotlet mamy małej Madzi 2. Żal Panie Prezydencie 3. Pięciosekundowiec 4. Sępitatar 5. Wtrąbieni w balon Happy New Year :)   