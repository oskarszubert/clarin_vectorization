- Kura? W reklamie wysokiej klasy samochodu? Coś Pan brał? Ze wsi Pan jest? Naoglądał się żeś Pan C.K Dezerterów? Fan Sumińskiego? Co Pan chce sugerować naszym klientom? Że są wieśniakami? Słoma im z butów wychodzi? Obrazić Pan chcesz naszych najlepszych klientów? W spocie tak ekskluzywnego samochodu powinny być zegary, części, powiew wiatru we włosach, przestrzeń, wolność, klasa, bogactwo, przepych, złoto, szampan i kawior Almas. A nie jakaś pospolita wiejska kura? To już jakiejś rzadkiej i rasowej nie bylo? Taka nioskę zwykłąPan proponuje? Prosto ze stodoły? Co Pan chce tym wyrazić? Że Mercedesy w stodołach trzymają. To ile Pan chce za tę reklamę? Ile??? Powaliło Pana? Że co? Że za jakiś nieszablonowy pomysł? Że kurę ktoś trzyma i się chyboce? Opuść Pan czem prędzej moj korpo- kantorek bo ratlerem poszczuje! Mercedesa mam kurą promować? Takich cudów polskie marketyngi jeszcze u mnie nie widziały! Tak w krótkich słowach przebiega przeciętny proces myślowy decydenta i płatnika procesów komunikacji marketingowej w Polsce.  Kura znalazła się w świetnej reklamie Mercedesa, łamiąc schematy komunikacji – koncentrując się w swoistej formie na ekspozycji USP.  Na reklamę odpowiedział Jaguar – w swój specyficzny sposób. Uwielbiam takie “bitwy konkurentów”, na wzajemne odnoszenie się do własnej komunikacji. To jedne z lepszych przykładów wchodzenia konkurentów w interakcję. Cechą dobrego CMO jest zawsze dystans i poczucie humoru. Szkoda, że tak mało podobnych akcji można obserwować na naszym rynku. Reklama Mercedesa  Odpowiedź Jaguara    