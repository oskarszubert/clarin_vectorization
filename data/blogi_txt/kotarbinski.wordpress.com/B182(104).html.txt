Dzwoni jakiś Pan. Zaczyna klasycznie słowotokiem :“Dzieńdobrydzw onięzfirmyOrangeichciałbymPanuzaproponowaćnasząnajnowsząusługęno wychtaryftelefoniocznychdziękiktórym” itd. W czasie bezdechu konsultanta udało mi się wtrącić pytanie: “Ale dlaczego? “ Na co uzyskałem odpowiedź “PonieważdziękitemuoszczędziPanwielepieniędz yponieważnaszerozmowybędątańsze…..itd.” Przy kolejnym bezdechu, wtrąciłem ponownie: “Ale po co? “ “Tanaszausługanowychtaryftelef onicznychumożliwiaznaczneoszczędnościprzyprowadzeniurozmów….”itd . Ponownie wstrzeliłem się w bezdech … “Ale dlaczego” ? Odpowiedź: “PonieważdziękitemuoszczędziPanwielepieniędzyponieważ naszerozmowybędątańsze…..itd.” i kolejne… “Ale po co ? “ “Tanasz ausługanowychtaryftelefonicznychumożliwiaznaczneoszczędnościprzy prowadzeniurozmów….”itd. … Nasza urocza konwersacja z Pomarańczowym Konsultantem trwała około 5 minut. Mina Joanny – bezcenna :) Wydaje się, że gdybym nie przerwał tej pętli “Ale dlaczego?Ale po co?” – trwałaby znacznie dłużej. Zrozumiałem już, dlaczego moja walka z Pomarańczowymi o poprawę zasięgu w centrum kilkusettysięcznego miasta nie ma sensu. Po prostu są oni Nakręceni Inaczej. Nie na myślenie, ale na odtwarzanie. Jestem atakowany ofertami – pomimo wycofania zgody na przetwarzanie danych do celów marketingowych. Komuś się nie chce zajrzeć na zakładkę w CRM …:) Jako klient – nieustannie zbywany, lekceważony, traktowany niepoważnie i posiadający poważne zastrzeżenia do serwisu operatora. Ale głos pojedynczego abonenta – to głos wołającego na puszczy … To już nawet biblijne przykłady zajmowania sie jedną zagubioną owieczką nie pomagają … Dla Pomarańczowych – jestem cyfrą w statystyce. Rekordem w bazie danych. Z którym komunikują się automaty – w jedną i drugą stronę. Po co zatrudniać armię konsultantów ? Kupcie Iwonę Ivo Software – wyjdzie taniej niż pensje ludzi, robiących to samo … PS. Polecam Jerzy Wittlin ‘Dla tych, którzy pierwszy raz” – rozdział o przemówieniach …I ściądze …   