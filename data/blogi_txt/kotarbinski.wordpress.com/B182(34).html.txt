Źródło: Dziennik.pl “Stalin pisał romantyczne wiersze. Czy wiedziałeś o tym?” – tak reklamuje się rosyjski portal internetowy russiatoday.com. Ale to jeszcze nie wszystko. Portal używa też wizerunku człowieka, który odpowiada za śmierć milionów ludzi – pisze DZIENNIK. Jak najlepiej zareklamować na świecie serwis informacyjny? Używając w kampanii promocyjnej chwytów, które jednoznacznie kojarzą się z danym krajem.Kilka dni temu w internecie oraz rosyjskiej prasie pojawiły się reklamy anglojęzycznego portalu russiatoday.com, w których wykorzystano wizerunek komunistycznego dyktatora Józefa Stalina. W jego portret komputerowo wmontowano pióro, całość opatrzono podpisem: “Stalin pisał romantyczne wiersze. Czy wiedziałeś o tym?”. Pikanterii sytuacji dodaje jeszcze fakt, że w reklamie wykorzystano hasło russiatoday.com, które brzmi “Dumni z odmienności”.  “Wizerunek Stalina użyty w reklamie może budzić kontrowersje. Niemniej jednak od momentu rozpoczęcia kampanii liczba odwiedzin na naszej stronie podwoiła się” – tłumaczy Margarita Simonjan, szefowa redakcji serwisu. —- I co tu komentować ….   