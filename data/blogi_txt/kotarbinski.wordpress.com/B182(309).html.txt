Gładkie wypowiedzi, to nie public relations. Arogancja w słowach i nerwy to nie szczerość. Panią Minister Elżbietę Bieńkowską ponoszą nerwy. O rozumieniu znaczenia “public relations” wspomnę na końcu. Jacek Woszczerowicz w filmie “Ślepy Tor” (1967) na podstawie opowiadania Stefana Grabińskiego Zarządzanie każdą firmą to rozwiązywanie problemów z szacunkiem dla ludzi. Służba państwu, to też rozwiązywanie problemów z szacunkiem dla ludzi. Nikogo nie interesuje fakt, że cztery tysiące pociągów jakoś dociera do celu. Wszystkich za to interesują te dwa, w których ludzie nie uzyskują pomocy. Szef firmy stawia do pionu swoich menedżerów. Grzecznie. Wymaga skuteczności w działaniu. I to nie jest PR. To skuteczne i efektywne zarządzanie. To klient z problemem jest ważny, co oczywiście nie oznacza, że ci bez problemów są ważni mniej. Używając argumentu Ewangelii Św. Łukasza “któż z was, gdy ma sto owiec, a zgubi jedną z nich, nie zostawia dziewięćdziesięciu dziewięciu na pustyni i nie idzie za zgubioną, aż ją znajdzie?” – te dwa pociagi są ważne. Uprzejmość i klasa nie jest “pijarem”. Jest uprzejmością i klasą w debacie publicznej. W oceanie otaczającego nas chamstwa, to istotny element. Urzędnik może tracić nerwy w swoim domu. Ale nie w pracy. To jest profesjonalny PR. Umiejetność panowania nad emocjami, ze świadomością tego jak dziś działają media. PR nie determinuje kłamstwa. Arogancja nie determinuje prawdy. PR to pozytywna dbałość o wizerunek poprzez sprawne rozwiązywanie problemów. PR to również môwienie prawdy. Fakt, że w różny sposób. Czasem poprzez przemilczanie. “Pijarowska prezentacja” to profesjonalizm w działaniu i wartość wraz z efektem własnej pracy. Nie mylić z propagandą – polecam notkę [ Matka Boska Leninowska ] oraz Sztukę Rynkologii, gdzie dokładnie wyjaśniane są kwestie używania słowa PR w debacie publicznej. Zjedźmy w końcu z tego ślepego toru.   