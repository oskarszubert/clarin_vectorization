Prezydent wszedł na mównicę. Mówił z pasją, rzeczowo, pewnie i konkretnie. Żadnej kartki. Slajdu. Tablicy. Nic. Skończył. Szybkim krokiem wyszedł. Ponad trzystu tureckich biznesmenów zamarło z wrażenia. Po chwili niektórzy rzucili się na organizatora z wizytówkami. Wrażenie było piorunujące. Była to najkrótsza i najbardziej efektywna prezentacja jaką widziałem w życiu. Bohater był prezydentem jednego z polskich miast. Dziś w narzędziach prezentacji można przebierać jak w ulęgałkach. Prezi, keynote…power point przy nich to klasa starszaków. Tych wyrośniętych. Do tego multimedia, infografiki, fotki, memy. Wybuchy, konfetti i strzelające wjazdy slajdów. Ale za tymi wodotryskami, stoi żywy człowiek. Bez względu na to co pokaże, ma zainspirować, wchodzić w interakcję, zainteresować, wywołać emocje. Dla każdego prelegenta “wybieg” to swoista scena, na której sprzedaje swój profesjonalizm. Umiejętności prezentacji to jedna z kluczowych kompetencji marketera. Nudna księgowa czy niewyspany informatyk ma prawo do przynudzania. Profesjonalny marketer – nigdy. Choć ma prawo, jak każdy człowiek, to gorszych dni. Ale umiejętność opanowania emocji, zbudowanie historii, wizualizacja danych, to warsztat pracy marketera. Kilka uwag po pewnej prezentacji obejrzanej dziś:  czytanie slajdów przez prelegenta, to brak szacunku dla audytorium, które nie składa się z analfabetów epatowanie truizmami i banałami jest nudne jak flaki z olejem wchodzenie na prezentację zdyszanym “z marszu” wygląda nieciekawie arogancja w stosunku do audytorium, szczególnie przy ścisłych, merytorycznych pytaniach, kompromituje nie tylko brakiem klasy. Często kryje się za tym totalny laik warszawscy prelegenci pojawiając się na prowincji, nie powinni jaskrawo komunikować swojej “stołeczności”. Tak myślę. byki ortograficzne na spotkaniu profesjonalistów są jak głośne “chrząknięcia inaczej” na oficjalnym spotkaniu. Ujmującemu prelegentowi publika wybaczy wszystko. Arogancji wobec audytorium – nigdy PS. Dedykuję wpis Maćkowi Budzichowi bo piszę w komórce na jego plecach :) prawie:) dowód poniżej :) Agacie z Implix dziękuję za użyczenie Maca. To mój pierwszy wpis na MacBook Pro :)    