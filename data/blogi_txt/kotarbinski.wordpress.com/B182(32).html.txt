Pewien  młody, francuski fan Harrego Pottera, zamachnął się kiełbikiem na świętość, przed wydaniem oficjalnego tłumaczenia. Okazało się, że dzieło fana jest a/ profesjonalne b/ wykonane w przeciągu tygodnia. Niestety, pomimo szczerych chęci, wydawca nie może skorzystać z usługi fana ponieważ a/ jest związany umową z zawodowym tłumaczem; b/ zawodowy tłumacz urwałby wydawcy coś i sobie również … Tłumacz z kolei, pomimo szczerych (??) chęci nie jest w stanie a/ przetłumaczyć tak szybko jak fan ; b/ zadowolić się honorarium w wysokości zadowalającej fana … :) Kto wie,  może dożyjemy czasów, w których kultowe książki będą tłumaczone przez elitarne grupy fanów, co zagwarantuje a/ szybkość działania b/ znajomość rzeczy c/ troche niższe honoraria.  Takim fanom wystarczy czasami zapewnić byle siennik, lampę naftową, papier, słowniki, dobre słowo i skromną chatkę na wybrzeżu, z dala od zgiełku miasta (i oczywiście internetu). Przez 2 tygodnie przetłumaczą z nawiązką. Zaiste, jak bardzo firmy nie doceniają swoich fanów …. Z dedykacją dla wydających miliony na bzdurne badania …   