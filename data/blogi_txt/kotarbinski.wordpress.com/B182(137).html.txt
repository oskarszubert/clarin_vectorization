13:15 Kupiłeś pralkę z opcją dostawy i montażu. Serwisanci właśnie przywożą ja gotową. 13:20 Po odblokowaniu przez miłych panów czego trza i podpisaniu kwitów, próbujesz podłączyć pralkę. Wprawdzie magistrem pralko znawstwa nie jesteś, ale chyba każdy normalny facet, wie jak się to robi. 13:21 Orientujesz się, ze wejście doprowadzające wodę – jest wewnątrz zaślepione. Zastanawiasz sie, czy “tak ma być” czy tez otwór powinien być pusty. Brzmi logicznie …Nie jesteś konstruktorem tej pralki, skąd masz wiedzieć jak to wygląda. 13:22 Sprawdzasz na schodach, czy przypadkiem Panowie Serwisanci jeszcze są … Niestety … 13:24 Gorączkowo przeszukujesz papiery – szukasz telefonu  do EURO AGD w mieście X. Nie znajdujesz. Jedyne telefony do dyspozycji, to infolinia 0801 … lub telefon warszawski. 13:25 Dzwonisz na infolinię. Jesteś 10 w kolejce. 13:30 Po 5 minutach oczekiwania i wysłuchiwania zapowiedzi, jesteś wkurzony na maxa.  Rozmawiasz z konsultantem. Pan podaje Ci numer serwisu Electrolux/AEG. 13:31 Dzwonisz. Okazuje się, że to główny numer do Electrolux Polska … Czytaj: stracisz kolejne godziny na przebijanie się przez stada blondynek, zostaniesz uznany za nawiedzonego staruszka i po 3 godzinach nadal nic nie załatwisz. 13:32 Ponownie dzwonisz do infolinii EURO/AGD. Jesteś 15 w kolejce. 13:45 Szlag Cie znowu trafia. 13:46 Łączysz się z konsultantem. Pani wysłuchuje tematu. Łączy się z koleżanką. Koleżanka nie wie o co chodzi, nie wie również dlaczego Cię do niej przełączono.  Łączy Cię z kolegą. Kolega z działu sprzedaży internetowej, nie ma bladego pojęcia dlaczego Cię do niego przełączono. Zastanawiasz się, czy aby na pewno nie kupowałeś pralki w internecie …Zaczynasz się zastanawiać po jaką cholerę ją w ogóle kupiłeś ? 13:51 Łaskawy Pan z obsługi internetowej, łączy Cię z konsultantką. Tym razem nie czekasz w kolejce. O, łaskawcy ! 13:51 Kompetentna konsultantka, prosi o 10 minut cierpliwości. 14:00 Konsultantka oddzwania na podany telefon. Przekazuje, że w ciągu godziny ktoś się pojawi, żeby naprawić błąd. 14:12 Dzwoni serwisant na telefon komórkowy. Ustalenia telefoniczne. Okazuje się, że zapłaciłeś tylko za wypoziomowanie pralki i zdjęcie blokad. Oraz  oczywiście wniesienie. Oczywiście za podłączenie do  wody już nie. … 14:23 Próbujesz sie dodzwonić do serwisanta ….. kicha … 14:25 Dzwonisz do Electrolux Poland …. czyli serwisu  polecanego przez EURO AGD.  Minutę sluchasz zapowiedzi i reklam …Nikt nie odbiera … Dzwonisz na drugi numer. 14:27 To Biuro Obsługi Klienta Electrolux Poland. Znów minutka słuchania komunikatów. Łączysz się. otrzymujesz telefon do serwisu w okolicznym mieście. 14:30 Próbujesz ponownie połączyć sie z serwisantem poleconym przez EURO AGD. No answer …. 14:32 Dzwonisz do serwisu poleconego przez Electrolux … ( a masz inne wyjście ???). Pan mówi , że „jest nowy”. Prosi żeby zadzwonić na drugi dzień o 17….  ale zgadza sie podać numer do kolegi… Nie chce chyba dzwonić do kolejnego kolegi … I do jakichkolwiek kolegów, polecanych przez kolegów, Kolegów Serwisantów. Czacha Ci dymi i przypominasz sobie 8 pracę Asterixa … 14:35 Próbujesz ponownie zadzwonić do serwisanta EURO AGD. Serwisant odbiera. Dowiadujesz się, ze w zasadzie oni  zrobili to co mieli zrobić. Czytaj: przywieźli pralkę, zdjęli blokady i finto. Reszta ich nie interesuje. Możesz sie zgłaszać do reklamacji. A jak źle podłączysz pralkę i zalejesz sąsiadów to twoja sprawa. Czytaj: „Mamy cie w głębokim poważaniu” . Cytując: “- Proszę sobie podłączyć zgodnie  z instrukcją obsługi”. 15:00 Ryzyk-fizyk. Po podłączeniu pralki, okazało się, że jest wszystko OK. Nie trzeba zdejmować wewnętrznego zabezpieczenia w rurce doprowadzającej wodę. Tak po prostu jest skonstruowane urządzenie. Wystarczyło o tym powiedzieć. PS. Ciekaw jestem, jak szybka byłaby reakcja, gdybyś o 13:51 nie powiedział, że pralka została źle podłączona, woda się leje na podłogę i zalewa  sąsiadów. Czy wiecie ile wody może się nalać przez godzinę ? Managerów EURO AGD zainteresowanych poprawą procesów obsługi klienta, proszę o maila przez Goldenline.  Dam nawet solidny rabat. … Share this:FacebookLinkedInGoogleEmailPrintDodaj do ulubionych:Lubię Wczytywanie...  Related 