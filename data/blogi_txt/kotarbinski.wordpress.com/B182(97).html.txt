Mam w firmie stary telefax Panasonica. Któż to jeszcze pamięta ? Początek lat 90-tych :) I pierwsze telefaxy na rolki papieru termicznego. I dziadunio wciąż na chodzie ! W przeciwieństwie do jakiegokolwiek sprzętu HP (z którym jestem totalnie niekompatybilny ;). Ale dziś wyjątkowa solidność Panasonica potwierdziła mi się w relacjach front office. Któż bowiem nie zna tej typowej dla “warszawki” maniery – nie odpowiadania na telefony, maile i kontakty za pośrednictwem poczty głosowej :) Zjawisko, które w przypadku różnych korporacji (lub aspirujących do nich …) jest jeszcze potęgowane. Dziś “Panasonic” zaskoczył mnie naprawdę pozytywnie. Front office w przeciągu kilku minut przekazał wiadomość i już po pół godzinie miałem kontakt z odpowiednią osobą. Zostałem mile zaskoczony. Próba bowiem “namierzenia” odpowiednich i decyzyjnych osób w korporacjach, najczęściej kończy się korzystaniem garściami z metod Kevina Mitnicka ;) Inaczej nie da rady ;) Okazuje się, że jednak MOŻNA. Dla mnie to osobisty przykład szacunku firmy do kontaktu z otoczeniem zewnetrznym. Bez względu na to, kim jesteś. Dostawcą, klientem, partnerem biznesowym czy VIPem. Sztuka polega na takim wypracowaniu procesów komunikacji z otoczeniem, aby każdy z tych kontaktów czuł się traktowany poważnie. To żadna sztuka, jako swój główny kontakt podać infolinię. Która bardzo chętnie poinformuje o nowych produktach albo automatycznie poda saldo …. Na jakiekolwiek inne “zdarzenia gospodarcze” te procesy nie są przygotowane.   