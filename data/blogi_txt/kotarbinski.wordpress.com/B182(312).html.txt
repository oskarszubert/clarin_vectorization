Był kiedyś taki przedsiębiorca. Nazywał się Feliks Siemienas. Ufundował złoty medal swojego imienia. Po czym w świetle jupiterów wręczył go ówczesnemu Prezydentowi USA – Ronaldowi Reaganowi.  Polska zdumiała się. Następnie rechotem cała zarżała. Po czym wróciła do przeżuwania codziennego schabowego. [ Polityka | Złote pstrągi Siemienasa ] Każdy może stworzyć swój ranking czegokolwiek. Mnóstwo osób to robi. Niektórzy kierują się jakimiś zasadami, inni własnym widzimisię, interesami, lansem wazeliniarzy czy osobistymi preferencjami. Nic zdrożnego. Sztukę lansu i balansu Polak ma opanowaną. Racjonalnej oceny takiego zadymiania również. Gorzej jak umieszczają samych siebie w tych rankingach, bo to już jest groteska godna wspomnianego medalu Siemienasa i surrealizm klasy Rolanda Topora. Szkoda nawet to jakoś komentować. Po prostu zawsze staje mi przed oczami jeden z biznesowych konkursów, którego laureatami byli sami sponsorzy. To jest tak żenujące, że aż zabawne choć w sumie niesmaczne. Blogosfera zachowuje się czasem jak szczenię gryzące wszystko dookoła. Potem sika na dywan. Pół biedy jak robi to mimowolnie. Gorzej jak z wyrachowaniem i celowo. A szczególnie gdy zagrożone są czyjeś interesy. To walka buldogów pod dywanem o uznanie, sławę, celebryctwo, obecność w mediach i kasę od sponsorów blogów. Nieważne co za tym stoi, liczy się lans. Przecież finansujący blogosferę marketer wie o niej tyle co powie mu często agencja social media. Im mniej wie, tym lepiej bo łatwo mu naściemniać. Na szczęście marketerzy szybko się uczą … Próba weryfikacji owego lansu jest jak poker – ktoś kładzie karty na stół i mówi “sprawdzam”. Co robi konkurs SMS w Blog Roku? Konwersję. Konwersję zachowania Twoich fanów. Nagle Ci, którzy tak Cię wielbią muszą wziąć komórkę do ręki i wysłać jednego SMSa. Jednego. Za złotówkę. Toaleta w centrum handlowym jak jest płatna kosztuje dwa razy drożej. Czy to jest “żebranie” i “wyłudzanie kasy”? A to zależy kto mówi. Jeśli ten, który na codzień lansuje się na wielkiego blogera, a dostaje 4 SMSy na koniec głosowania to czym to świadczy? Łatwo dośpiewać. O kupowaniu starterów nawet nie chce mi się pisać, bo to argument bezsensowny. Dlaczego? Bo to juror decyduje jaka trójkę wybierze. Ilość głosów nie decyduje o jego wyborze. Juror nie jest blogerem? A musi? Jest normalnym człowiekiem, jak członek amerykańskiej ławy przysięgłych, który nie musi być nawet prawnikiem. Dla kogo pisze bloger? Ekspertów? Innych blogerôw? W jury są celebryci? W czym to przeszkadza? Konkurs musi mieć swoją medialność i przyciągnąć uwagę. Kto ma być w jury? Wybrani, namaszczeni i oddający hołd Największemu Przywódcy Cesarzowi Blogosfery? (facepalm) Konkurs SMS jest świetnym weryfikatorem wierności fanów. I o to się walczy, a nie “żebrze” o głosy. Tu jest prosty przekaz – jeśli lubisz mój blog, zagłosuj, raz w roku. I tyle. Niektórzy jednak uważają, że jako samozwańczy eksperci od blogosfery, jedynie oni mają rację i tyle. Weryfikacji będą bać się zawsze. Im bowiem silniej lansować się będą na znawców, tym bardziej zimny prysznic będzie dotkliwy. Tu bowiem nie chodzi o statystyki, a o najbardziej banalną kwestię z możliwych – wywołanie reakcji fanów. Jeśli nie potrafisz przekonać swoich fanów by raz do roku wysłali na Twój blog jednego SMSa o wartości połowy ceny wysikania się w centrum handlowym, to nie opowiadaj potem sponsorom swojego bloga, jaki jesteś wpływowy i czego czytelnicy dla Ciebie nie zrobią. Walczcie o głosy swoich swoich fanów. Warto.  PS. Jest jeszcze jedna kwestia – to kwestia klasy. Można przegrywać, wygrywać, jak w życiu. Ale postrzegani jesteśmy po tym JAK coś robimy. Walenie Kopydem w konkurs Blog Roku w środku rywalizacji blogerów o poparcie swoich fanów to tania zagrywka. Wybacz Pawle, nic do Ciebie nie mam bo Cię nie znam, ale albo jesteś wkręcany, albo tak masz, albo właśnie jesteś kandydatem do Suchara Roku 2014. Bez urazy.  Share this:FacebookLinkedInGoogleEmailPrintDodaj do ulubionych:Lubię Wczytywanie...  Related 