Konkurs zakończony. Otrzymane, wszystkie ,,cosie” były piękne i wybór był bardzo trudny. Od razu piszę, że działała komisja konkursowa składająca się z pięciu osób: prowadząca blog, magik – informatyk, jego żona – pedagog, mój mąż – sponsor kosztów przesyłek oraz Dorcia – ciało pomocne. Obrady były bardzo burzliwe, każdy miał swoich faworytów i naciskał na resztę komisji, czasami presja była bardzo brutalna: ,, ty się nie znasz, a jak będziesz oporny to nie zobaczysz kotleta na swoim talerzu przez rok !”, ,,kobiety jak już coś oceniają to tylko płakać…”, ,,zobaczcie jaki słodziak, o rany kochane to…”, ,,to zdjęcie jest piękne a jaki przystojniak, elegant…”, ,,musi być sprawiedliwie: dziewczynka i chłopczyk”. Podczas prac członkowie komisji wyłonili po pięć zdjęć wyróżnionych. Z tej grupy wybrano zdjęcia nagrodzone. Zgodnie z życzeniem członków szanownej komisji nagrodzono: Wszelkie prawa zastrzeżone! Kopiowanie, powielanie i wykorzystywanie zdjęć bez zgody autora zabronione. Pierwsze miejsce w konkursie na COŚ : zdjęcie rąk całej rodziny – za zaangażowanie i wspólną zabawę  Drugie miejsce : zdjęcie Oliwki – za radość dzieciństwa i wspaniały uśmiech  Trzecie miejsce : mały Podlewski – za prawdę czasu niemowlęctwa Wszystkie zdjęcia zostały docenione i zauważone.  Dziękujmy serdecznie  za udział w zabawie i jestem wdzięczna za zaufanie. Wszystkie zdjęcia będą umieszczone w naszej galerii ( chyba, że ktoś sobie tego nie życzy to prosimy o kontakt), bo warto pochwalić się takimi COSIAMI. Zdjęcia są tak piękne i rozczulające, pokazują miłość, radość. śmiech i zwykłe chwile, ale jednocześnie są bardzo unikalne i dlatego warto zachować je w naszej galerii.  Nagrody są sponsorowane przez  FIRMĘ CEBABABY  producenta wspaniałych wyrobów dla dzieci na dobry początek, serdecznie dziękujemy za współpracę.  Drodzy i kochani, dziękuję serdecznie za wspólną zabawę, mam nadzieję, że jeszcze nie raz będziemy się razem bawić.    Powiązane wpisy: Konkurs 