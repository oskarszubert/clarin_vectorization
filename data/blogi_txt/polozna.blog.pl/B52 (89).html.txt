Pierwsza szkoła rodzenia powstały w Polsce w Łodzi w 1957 roku. Spójrzcie ile lat temu ! Program szkól ewaluował przez lata, aby dostosować się do nowych oczekiwań i potrzeb. Profesor Fijałkowski, pod którego patronatem powstawały szkoły rodzenia, propagował na przykład metody psychofizycznego znieczulenia bólu porodowego bez stosowania środków farmakologicznych. Dziś znieczulenie bólu porodowego przy zastosowaniu farmakologii jest wyrazem otwarcia na potrzeby i oczekiwania kobiet. Tak więc programy szkół rodzenia dostosowano do nowych wyzwań, choć trzeba zaznaczyć, że nie są to programy jednolite dla wszystkich jednostek. Istnieją szkoły przygotowujące np. do porodu rodzinnego, bardziej tradycyjne (przygotowanie rodzącej do porodu – model medyczny), nowatorskie ( emocjonalne przygotowania do przeżycia porodu). Ale ogólne założenia są proste : wytworzenie poczucia więzi psychicznej rodziców, pełne przygotowanie do porodu i umiejętność świadomego radzenia sobie z problemami. Szkoły rodzenia mogą być prowadzone systemem otwartym, czyli dołączyć można w każdy etapie trwania kursu, lub zamkniętym – kurs zaczyna się i kończy dla wszystkich w jednym czasie. Trwanie takiego kursu to minimum 8 tygodni, opłaty to różne stawki ale istnieją też szkoły bezpłatne. Program zawiera ćwiczenia oraz wykłady, prowadzącymi są lekarze, psycholodzy, położne, fizjoterapeuci, są organizowane ,,wycieczki” do szpitala, aby poznać oddział, personel. Uczestniczki otrzymują materiały edukacyjne, prowadzone są dyskusje, ćwiczenia na modelach, pokazy. Korzystanie z zajęć w szkole rodzenia zmniejsza lęk przed porodem, kobiety są bardziej pewne siebie i potrafią panować nad swoim ciałem, lepiej są przygotowane do opieki nad dzieckiem, udział partnera w zajęciach skutkuje zmianą postawy – aktywuje. Uczestnictwo w szkole rodzenia przynosi wiele korzyści dla kobiety i jej partnera, nawet jeśli to udział tylko w kilku spotkaniach. Wiem, że to różnie bywa z możliwościami finansowymi lub z dostępem do szkoły, ale jeśli możemy to korzystajmy z tego ! Poznamy ,,nieznane” dla niektórych   , spotkamy się z ciekawymi ludźmi, nawiążemy nowe znajomości. Często przy szkołach rodzenia działają grupy wsparcia, szkoły młodych matek itp. Już sama rozmowa działa terapeutycznie w trudnych chwilach. Przy moim szpitali działa bezpłatna szkoła rodzenia, cykl jest otwarty, a program ewaluuje w zależności od potrzeb przyszłych mam i tatusiów. Jeśli możecie to korzystajcie z  zajęć szkół rodzenia, bo warto. 