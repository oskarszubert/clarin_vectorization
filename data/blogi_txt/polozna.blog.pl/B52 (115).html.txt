Zawsze chciałam, żeby ten blog żył, był tworzony przez wielu i był lubiany  .Chcę aby miał indywidualny rys i charakter, był Wasz, nie tylko mój. Dlatego publikowane są wszystkie komentarze, bo szanuję każdą opinię i wnioski. Chciałabym zaprosić Was do wspólnej zabawy – konkursu. Bartek (informatyk – magik) zwrócił mi uwagę , że czas zmienić wygląd blogu, na bardziej kolorowy (może poprawi nam humor i nastrój szczególnie zimą !). Na początku chciałam prosić o zdjęcia Waszych pociech, ale może nie życzycie sobie, aby twarzyczki Waszych skarbów były wykorzystane w moim blogu. Więc ogłaszam konkurs na najciekawsze ,,COŚ”: stworzone przez dzieci rysunki, zdjęcia stópek, rączek, nosków, najpiękniejsze uśmiech lub inne ,,rzeczy”, ale w ramach rozsądku   . Jeśli nie masz jeszcze swojego maleństwa lub nie spodziewasz się w najbliższym czasie to oczywiście możesz podzielić się z nami swoim „COŚ” z okresu dzieciństwa. Najfajniejsze ,,COŚ” otrzyma nagrodę rzeczową (proszę o garść informacji aby dostosować wygraną). Dwa kolejne miejsca to nagrody w postaci awatarów (cokolwiek to znaczy  ) – na blogu i na Facebooku. Najciekawsze znajdą miejsce w tle szaty graficznej blogu oraz w nowo powstałej galerii. Zapraszam do zabawy. Do końca października czekam na ,,COŚ” od Was. Wysyłajcie na e-mail: poloznaja@wp.pl .  Wspólnie z informatykiem przygotujemy niespodziankę – nowy wygląd blogu – szatę graficzną ważną dla Tych, którzy czytają, bo może rozpoznają ,,COŚ” swojego? 