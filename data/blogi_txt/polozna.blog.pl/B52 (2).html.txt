Nie sądziłam, że ten temat budzi tak dużo emocji. Chciałam dziś opisać akcje reanimacyjną , ale nie….Muszę dokończyć temat karmienia piersią.W komentarzach są stwierdzenia: wybór matki, prawo do decyzji, ale nikt nie opisał co z dzieckiem! Czy ono nie ma prawa do naturalnego pokarmu , zawierającego nie tylko ciała odpornościowe,ale mające też czynniki przeciwinfekcyjne i przeciwzapalne.Pokarm kobiecy chroni noworodka przed biegunkami, zwiększa odporność na infekcje układu oddechowego,infekcje dróg moczowych, jest to profilaktyka alergii i zachorowania w późniejszym wieku na choroby jelita grubego, celiakię , cukrzycę , miażdżycę, nadciśnienie tętnicze, zawały serca, choroby układu krążenia a nawet nowotwory. Światowa Organizacja Zdrowia zaleca wyłącznie karmienie naturalne co najmniej do 6 miesiąca życia dziecka, bowiem sprzyja lepszemu rozwojowi dziecka(psychomotorycznego i społecznego). Są też korzyści dla matki: ochrona przed krwawieniem poporodowym, poprawa metabolizmu, zmniejsza ryzyko wystąpienia nowotworów piersi i jajnika. Niech ktoś pokaże mi mieszankę sztuczną która to potrafi! Wcześniaki otrzymują każdą ilość pokarmu pozyskanego od matki, nawet jeśli to „kropelki”, tak cenny jest on dla dobrego ich rozwoju.Dlaczego mam nie ,,lobbować ” na rzecz dziecka wszelkimi sposobami? – nawet jeśli jest to presją dla matki. Uczestniczę w narodzinach , często walczę o życie malucha, jego zdrowie i  dalszy rozwój jest dla mnie tak samo ważne jak zdrowie i życie  pacjentki. Nadal będę promować karmienie piersią nawet u matek, które chcą karmić sztucznie – zawsze jest możliwość że zmienią zdanie. Dzięki temu maluch zyska przez te parę dni prawidłowy pokarm, możliwość przygotowania układu pokarmowego do mieszanki, nawiąże nić więzi z matką. niewiele Co innego mogę dać maluszkowi ?Może to, że zawsze będę stać po jego stronie…    Brak powiązanych wpisów. 