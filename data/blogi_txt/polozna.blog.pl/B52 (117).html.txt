Czy wiecie jak zmienić dziecku pampersa? Kiedyś koleżanka powiedziała do mnie, że to żadna filozofia zmienić brudnego pampersa. Oj, bardzo się myliła. Bo to duża sztuka dobrze to wykonać. Po pierwsze: dziewczyny z noworodków mówią, że jednorazowa pielucha powinna być troszkę ,,pomiętolona”, trzeba ją zmiękczyć, żeby była wygodna dla dziecka. Pampers musi być dobrany rozmiarem, za duży będzie nieszczelny i może obcierać delikatną skórę dziecka, a za mały może uciskać. Nie można zapinać zbyt ciasno rzepów. To nie gorset. Maluszek powinien mieć luz, bo często zmienia się obwód brzuszka (gazy, jedzonko). Za brzeg pampersa muszą zmieścić się swobodnie przynajmniej dwa nasze palce. Zmieniamy pampersa zawsze, gdy jest zabrudzony, nawet odrobina moczu do tego zobowiązuje. Nie oszczędzajmy na pieluchach jednorazowych, bo wydamy na leczenie odparzonej pupy lub stanów zapalnych układu moczowego. ,,Zapakowana” pupa dziecka musi być sucha! Jeśli zrobiona została toaleta nawilżonymi chusteczkami to odczekajmy sekundę na przeschniecie skóry. Oczywiście jeśli to możliwe i temperatura otoczenia na to pozwala. Dokładnie wycieramy zabrudzenia! Każda fałda i ,,kącik” powinien być czysty. Nie pocieramy zabrudzoną chusteczką wielokrotnie, lepiej wziąć nowa. Szczególnie w przypadku smółki będzie się nam mazać. Dokładnie myjemy klejnoty chłopców, a wargi sromowe dziewczynek przemywamy w kierunku odbytu (możne być woda przegotowana), nie wycieramy na siłę wydzieliny ochronnej o białym kolorze, tylko zabrudzenia. Ostatnia użyta chusteczka powinna być czysta – Dorcia mówi, że to jak przy myciu okien, na koniec pucowanie do połysku. A co z nogami dziecka? Jak poprawnie trzymać przy przewijaniu? Ja nauczyłam się tego od dziewczyn z noworodków. Łapię obie stópki razem i przyciągam delikatnie do brzuszka, nóżki w kolankach ugięte fizjologicznie. ,,Ukazuje” się wtedy całe krocze i pośladki, można noworodka swobodnie umyć. Nie prostuje się nóżek, nie ciągnie ku górze, kręgosłup jest prosty i nie uciskamy żołądka. Pieluchę wsuwamy pod pupę unosząc ją troszeczkę całą dłonią! Koniecznie obserwujcie skórę krocza, jeśli pojawi się intensywne zaczerwienienie lub krosteczki równo w linii dotyku do skóry pieluchy jednorazowej, może świadczyć to o odczynie alergicznym. Można zastosować kąpiel w krochmalu i zmienić markę pieluch. Ale, uwaga ! Wargi sromowe dziewczynek i moszna chłopców fizjologicznie mają inne zabarwienie – są bardziej czerwone niż reszta skóry. Niedopuszczalne jest stosowanie różnego rodzaju kremów i maści do pielęgnacji skóry na wargi sromowe,mogą wywołać stan zapalny pochwy u panienki (czasami nie widać aż tkanki, taka ilość kremu jest nałożona). Przeczytajcie ulotki stosując krem do pielęgnacji skóry, jaki jest jego skład i jak się go stosuje. Jeśli w składzie jest cynk to działa wysuszając – nie stosuje się na zdrową skórę tylko na odparzenia, na zdrowa stosujemy z krem dodatkiem alantoiną lub oliwkę. Nadmiar kremu nie wyleczy szybciej odparzenia, więc stosujemy go z umiarem, wklepując delikatnie – nie wcierając! Nie stosujemy talku u dziewczynek, ze względu na możliwość przedostania się do pochwy. Jeśli po zmianie pampersa okazało się, że założony został ,,tyłem na przód” to się nie przejmujcie. Często to się zdarza, a nic nie szkodzi, więc nie ma sprawy. Kiedyś uczyłam ojca dziecka jak zmienić pieluchę. Pokazałam wszystkie czynności i omówiłam każdy szczegół. Facet spojrzał na mnie i powiedział: ,,siostro, ale to niesprawiedliwe, my się tak staramy żeby było ok a mój Antek to tylko leje i nic nie docenia”. Święte słowa ! 