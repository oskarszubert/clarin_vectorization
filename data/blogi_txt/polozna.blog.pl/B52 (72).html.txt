Rysio żyje, i ma się bardzo dobrze   Rysio to maluch urodzony kilka dni temu. Mama Rysia ma już czworo dzieci, sam drobiazg, ojciec pracuje na tirach. Kobietka wygląda jak nastoletnia dziewczynka, drobna,chudziutka, zmęczona. Pojawiła się w drzwiach izby przyjęć o drugiej godzinie w nocy. Od popołudnia bolał ją brzuch,ale nie miała z kim zostawić dzieci, więc czekała aż mąż wróci z trasy. To dopiero 33 tydzień ciąży, do porodu daleko ale przyszła, bo bardzo martwi się o dziecko.Jak tylko ją zobaczyłam wiedziałam, że dzieje się coś złego.Czasami matki mają takie przeczucia  i szukają pomocy, bo coś je niepokoi i zazwyczaj mają rację,pomimo braku uchwytnych objawów.To opisane w literaturze przypadki gdzie instynkt ostrzega przed zagrożeniem.Tak było w przypadku Rysia, gdyby jego mama wzięła lek przeciwbólowy i została w domu, maluch by nie żył.Tętno płodu było w KTG było jak u staruszka, wolniutkie.Zamiast zwyczajowego puk,puk,puk, jak w rozpędzonej lokomotywie – wolne i nierówne,  stan zagrożenia.Decyzja co do cięcia była tylko hasłem, które formalnie wypowiedział lekarz, ale my już szykowałyśmy pacjentkę do zabiegu.Wkłucie, cewnik, pobranie krwi do badań , dokumentacja,wywiad. To wszystko robi się bez zbędnych słów. Anestezjolog był prawie szczęśliwy gdy usłyszał, że pacjentka nie jadła i nie piła od obiadu, nie pali, nie pije alkoholu i nie ma innych obciążeń. O sprawności zespołu świadczy jak szybko jest gotowy do zabiegu. My jesteśmy błyskawicą   . Dorota zajmuje się pacjentką, ja dokumentacją, wzywam lekarzy, organizuję wszystko do zabiegu.W nocy słychać tylko stukot wind, klikanie szyfrowych zamków,żadnych krzyków,nawoływań.Zespoły położniczy i neonatologiczny gotowe czekają na sali cięć na słowa anestezjologa : można ….To początek zabiegu.Po nacięciu powłok brzusznych i mięśni macicy wydobywają dziecko. Sine, drobne, bez oddech .W kąciku noworodka prowadzimy reanimację.Drobne ciałko nie reaguje na pierwsze wdech aparatem Ambu. Dzięki Bogu jest akcja serca – pojedyncze tony.Wszyscy obecni patrzą na naszą walkę , czekają.Po kilku minutach reanimacji uzyskujemy nieregularny oddech i silniejsze tony serca. Ciałko powolutku nabiera ciepłych kolorów, oddech wspomagany tlenem daje dziecku życie. Słyszymy pierwsze kwilenie i wszyscy oddychają z ulgą. Neonatolog z uśmiechem mówi :,, strasznie malutki ale twardy chłop”.Kamień z serca, teraz dopiero wszystko idzie zgodnie z rutyną . Szybki transport noworodka wcześniaczka na OIOM. Zakończenie zabiegu operacyjnego u matki i transport do sali pooperacyjnej. Na bloku porodowym kończymy czynności obsługi sali cięć. Cisza. Dorota sprawdza całość i dziękujemy Bogu,że nie było w tedy porodu.Całą uwagę mogłyśmy skupić na tej pacjentce. Analizujemy nasze czynności. W takich trudnych momentach zawsze coś może umknąć, stres jest przecież ogromny.Musimy uzupełnić dokumentację po zabiegu, posprzątać i  zdezynfekować sprzęt. Wszystko musi być gotowe gdyby znów….. Dorota warczy na mój pomysł, aby dowiedzieć się o stan malucha :,, nie zawracaj im teraz głowy swoją ciekawością , mają robotę a ty będziesz wydzwaniać” .Trochę mi głupio.Ma rację. Powoli świta nowy dzień.Siadamy przy biurku i rozmawiamy o byle czym. Zagadujemy stres i nerwy. Chociaż tego nie mówimy to każda z nas to przeżywa. O godz 6  Dorota nie wytrzymuje i truchcikiem biegnie na OIOM na przeszpiegi.Wraca z uśmiechem od ucha do ucha :,, wiesz , że nasz Rysio już dobrze oddycha?! Trochę chudy tylko 1700 g ale jest ok” Nasz Rysio  Tych ,,naszych” w dobrym zdrowiu oby było jak najwięcej. 