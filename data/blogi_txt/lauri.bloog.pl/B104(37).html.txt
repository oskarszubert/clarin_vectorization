PRODUKTY POTRZEBNE DO PRZEPISU 250 g białego sera 225 ml gęstej śmietany 4 łyżeczki kawy rozpuszczalnej 4 łyżki cukru pudru Na sos czekoladowy: 80 g czarnej czekolady 50 g masła Potrzebne akcesoria: gaza - Gazę potrzebną do tego przepisu dostaniecie w każdej aptece. Oczywiście można użyć zwykłej folii spożywczej. Tyle że gaza, dzięki dużym oczkom, sprawia, że kremiki mają fajną kratkowaną powierzchnię i elegancko wyglądają na talerzu. Dla 4 osób Czas przygotowania: 30 min. Czas chłodzenia: 1,5 godz. Jak to zrobić: 1. Przepuść biały ser przez maszynkę do mielenia. Jeśli nie masz maszynki – posiekaj go bardzo drobno. 2. Powoli dodawaj do sera śmietanę, cały czas miksując. 3. Do masy wrzuć 4 łyżeczki kawy i cukier puder. Zmiksuj całość dokładnie. 4. Utnij 4 kwadratowe kawałki gazy o boku ok. 20 cm i wyłóż nimi 4 filiżanki tak, żeby brzegi gazy wystawały na zewnątrz. 5. Wymoszczone filiżanki wypełnij kremem kawowo- serowym. Każdą z nich upuść na blat z wysokości kilku centymetrów, żeby masa się dobrze rozłożyła i żeby usunąć bańki powietrza. Zawiń do środka wystające kawałki gazy. 6. Wstaw do zamrażalnika na 1,5 godz. 7. Przed podaniem wyjmij kremiki na talerzyki deserowe, przewracając każdą filiżankę do góry dnem. 8. Na patelni rozpuść czekoladę z czterema łyżkami wody. Dodaj masło i wymieszaj sos. Przestudź go lekko, polej fantazyjnie zimne kremiki i podawaj. SMACZNEGO . 