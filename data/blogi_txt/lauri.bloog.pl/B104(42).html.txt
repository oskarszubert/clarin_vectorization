Francuski producent gier komputerowych Ubisoft podpisał umowę z Touchstone Television, na adaptację popularnego serialu stacji ABC - "Lost: Zagubieni".Długoterminowa umowa daje Ubisoft możliwość stworzenia całej serii gier na podstawie serialu. Pierwszy tytuł powinien być gotowy na gwiazdkę 2007.Do tej pory stworzono gry na podstawie wielu seriali - "Gotowe na wszystko", "Prawo i porządek", czy "Alias: Agentka o stu twarzach". Większość z nich była jednak tworzona wyłącznie na komputery PC i zazwyczaj kierowana do wąskiego kręgu odbiorców. Ubisoft chce zrobić inaczej. Ma zamiar podążyć za przykładem gry na podstawie serii "24 godziny", szykując tytuł na różne konsole i dla szerokiego spektrum graczy.Fabułę ma przygotować twórca serialu - J.J. Abrams. Dopiero po jej stworzeniu będzie wiadomo, którzy bohaterowie pojawią się w grze.Ubisoft jest dobrze znane dzięki swoim grom szykowanym przez Toma Clancy'ego i tytułowi "Far Cry", który podobnie jak "Lost", dzieje się na odległej tropikalnej wyspie. http://www.filmweb.pl/Ubisoft,stworzy,seri%E A,gier,na,podstawie,,Zagubionych 