Amerykańska stacja telewizyjna ABC zamierza umożliwić internautom oglądanie online swoich najpopularniejszych seriali - m.in. "Zagubieni" ( Lost ) oraz "Gotowe na wszystko" ( Desperate Housewives ). Filmy przez dwa miesiące - poczynając od maja - dostępne będą bez opłat.Jak tłumaczą przedstawiciele ABC, wszelkie koszty pokryją sponsorzy - m.in. firmy AT T, Ford oraz Toyota. Podczas emisji seriali wyświetlane będą reklamy, których nie będzie można przewijać ( aczkolwiek przewijanie samego filmu będzie możliwe ).Oprócz "Zagubionych" i "Gotowych na wszystko" w serwisie http://ABC.com oglądać będzie można seriale "Commander In Chief" oraz "Alias" ( w Polsce emitowany pod tytułem "Agentka o stu twarzach" ). W ramach projektu prezentowane będą zarówno archiwalne, jak i aktualne odcinki seriali. 