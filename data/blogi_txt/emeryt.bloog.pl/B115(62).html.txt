Opanowanie Trypolisu przez rebeliantów to na pewno punkt zwrotny w historii Libii. Spędziłem tam łącznie 3 lata i czuję się powołany do dyskusji na jej temat.Był luty 1980r. Z duzym opóżnieniem dotarłem do Benghazi. Było tam jeszcze międzynarodowe lotnisko. Wczesne godziny nocne spowodowały, że odprawa przebiegała sennie.Dopiero starcie konsula Gomuły z pogranicznikami w sprawie żony ,która przyleciała na urlop do męża ożywiło sytuację.Chodziło o paszport żony, w którym figurowała pod dwoma nazwiskami. Interwencja konsula nic nie dała, poza obraźliwym jego potraktowaniem,Dziewczyna zo- stała za metalową siatką i musiała tym samym samolotem wrócić do kraju. Na garstkę naszych czekała "Nyska" z Tobruku w wersji "Tropikalnej"tzn. w lecie upał, w zimie zimno. Pamiętam okropny ból głowy spowodowany wibracjami Ił-a 18. Jechaliśmy- bagatela - 480 km  "Nysą", która oprócz żywego towaru wiozła butle z tlenem i acetylenem oraz naboje do pistoletów "Hilti",służących do wstrzeliwania kołków w betonowe,lub metalowe podłoże. Na tym wszystkim siedziała nasza grupka - 5 osób, popalając zgodnie "Caro",lub "Sporty". Bliżej nieba nie byłem dotąd nigdy.Nad ranem dotarliśmy do "campu" w Tobruku na wzgórzu górującym nad miastem. Było to kilkanaście baraków bez klimatyzacji ustawionych w podkowę.Przydzielono mnie do budy majstra, z którym mieszkałem dłuższy czas. Pobotnicy mieszkali po trzech, dozór pojedynczo. Nie dane mi było pospać, bo o 9.00 obudził mnie szef administracyjny i wydał "nowym" poduszki i koce z prześcieradłami. Natychmias odbyła się od- prawa. Mnie przydzielono,zgodnie z kontraktem, do zaopatrzenia technicznego.Było też zao- patrzenie spożywcze którym zawiadywali kucharze na czele z żoną arabisty. Poza mięsem i pieczywem suk handlował wszystkim.Można też było kupić barana do uboju. W "czwartym" wylocie campu budowaliśmy stację radarową,jedną z wielu wzdłuż wybrzeża Libii. Budowa była wykonywana przez RPBP a część radarowa przez "Radwar " Warszawa. Był to prosty budynek wykonany z płyt PW8 z zapleczem sanitarnym. Równolegle nasza grupa budowała stację radarową W Bardii, przy granicy z Egiptem cdn nastąpi 