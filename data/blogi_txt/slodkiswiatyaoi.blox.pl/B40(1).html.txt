SENJU Czas nagle zaczął lecieć tak szybko! Już nie miałem sił myśleć o tym, jak wiele się ostatnio wydarzyło. Częściej wychodziłem z Reirą, czasami bez Darena. Ciągle wypytywałem, czy on na pewno mnie nie unika, ale tylko się śmiała i mówiła, że spotyka się z kolegami i tworzą muzykę. No tak, przecież kiedyś mi mówił… Kilka razy spotkałem się z chłopakami, z którymi byłem wtedy w tym dziwnym klubie. Mark więcej nie zadzwonił. Zresztą, nie ma co się dziwić. Kot był rozmarzony i zrozumiałem, że jest to związane z Renem. Za to ty często nie miałeś czasu, bo zajmowałeś się tłumaczeniami. - On naprawdę całe dnie spędza przy kompie – powiedział Kot, gdy o to spytałem. – Wiesz, za miesiąc znów mamy koncerty, a on chce zdążyć z tłumaczeniem. Zresztą, masz mnie! Więc schlaliśmy się tego wieczoru we dwójkę w pobliskim barze. Znowu kochałem wszystko i wszystkich! A potem miałem cudownego kaca. Saya napisała długiego maila. Kyu też. W sumie to nie mam się co martwić, bo wiem, że dba o nią. Tylko mam nadzieję, że przestała wymiotować. Niedługo masz urodziny. Zastanawiam się, jak cię zaskoczyć, żeby nie było banalnie. Na pewno dam ci ten obraz, mówiłeś, że chcesz. Ale chcę wymyślić coś jeszcze, tylko nie wiem, co. Mam jeszcze 2 tygodnie. Pogoda coraz piękniejsza. Siedzę wieczorami na balkonie, popijam wino albo piwo i palę papierosy. Czasami naprawdę mam ochotę pobyć sam. Przypominam sobie czasy, zanim się poznaliśmy. Sam siebie zaskakuję tymi myślami. Często myślę o tym, że wszystko mogło być zupełnie inaczej… I przypominam Ester. Wieczorami nie lubię siedzieć w ciemnym pokoju. Często długo nie mogę zasnąć, więc piszę do ciebie. Na zajęcia mogę na razie nie chodzić, ale niedługo się zacznie. Zaczynam mieć jakieś schizy. Wystarczyło kilka dni bez ciebie i już mam wątpliwości. Moja wyobraźnia mnie dobija. Ostatnio mało się widujemy. Nie uprawialiśmy seksu od 2 tygodni! Nie mogę ciągle jechać na ręcznym! Mam wrażenie, że specjalnie to robisz. Kilka razy próbowałem cię złamać, ale Kot zawsze był w domu. Poza tym, jesteś ostatnio zmęczony, masz nawet sińce pod oczami. Zaczynam myśleć, że ćpasz. Boże, naprawdę wariuję! I mam wrażenie, że ktoś lub coś mnie obserwuje. Schizuję, wiem. Wieczorami serce bije niespokojnie i wszędzie widzę niebezpieczeństwo. Dawno nie byłem tak długo sam w domu. Dlatego staram się częściej gdzieś wychodzić. Spotykam się z Adrianem i Milesem i dowiaduję się od nich wiele ciekawych rzeczy. Daren dał mi posłuchać swojej elektroniki, całkiem nieźle. Nie unika mnie, całe szczęście. Coraz bardziej schizuję. Chyba potrzebuję jakichś uspokajaczy.   ***** NARESZCIE! Skończyłeś te pojebane tłumaczenia! Spotykamy się dzisiaj wieczorem, oj, nie mogę się doczekać!   ***** - Nie przesadzaj, to wcale nie trwało tak dłuuugo – mówisz, gdy wpadam do ciebie i mocno całuję w usta. - Uuu… - słyszę głos Kota. Wychodzi z pokoju i uśmiecha się do mnie. - Jeszcze żyjesz, Kaien? – pyta i patrzy na ciebie. – Wiesz, Senju, on nawet nie śpi po nocach. - Boże, musiałem przetłumaczyć prawie całą książkę! – mówisz drażliwym tonem. Masz podkrążone oczy i zapadłe policzki. - Podziwiam za dyscyplinę – mówię i obejmuję cię w talii, a potem szepczę cicho, tak, żeby Kot nie usłyszał: - Zajmę się tobą. - Nie wątpię – mówisz głośno i ziewasz. - Wyspałeś się w końcu? Spał cały dzień! – śmieje się Kot, gdy wchodzimy do kuchni. - Napiłbym się wina… - mówisz i siadasz wygodnie w fotelu. - Co to za tłumaczenia? – pytam, gdy Kot daje nam wino. - Taka paskudna książka. - Gruba? - Średnio. Grubej bym nie wziął, nie zdążyłbym. - Najważniejsze, że to już koniec – Kot uśmiecha się i mruga do mnie. Wiem, co ma na myśli. - Kiedy macie koncert? – pytam i popijam wino. - W środku maja, zdaje się, 13-ego… - A to fajna cyfra, nie? – Kot zapala papierosa i poprawia włosy. - Dla nas na pewno szczęśliwa – mówisz, a ja czuję, jak kładziesz mi dłoń na udzie. Kot to zauważył, bo mrugnął do mnie. - Mam już sobie iść? – pyta z uśmiechem i prowokuje mnie spojrzeniem. A ja czuję nagłą falę gorąca. Boże, czemu on tak na mnie działa? - Nie musisz – mówisz i też zapalasz papierosa. – Ale dzisiaj nie damy ci zasnąć. - Co? – wybucham śmiechem, a Kot mruga niewinnie oczami. - Masz na myśli to, że będziecie bardzo głośno? – pyta i oblizuje kusząco usta. Czemu zawsze się tak zachowuje? Prowokuje mnie? Chce się dołączyć? - Ja mogę być cicho – mówię i odwracam wzrok, ale czuję, jak zaciskasz dłoń na moim kolanie. - Kotku, jak twój Ren? – pytasz i zerkasz na niego. - Spokojnie. - Spokojnie?! - Spotykamy się czasami – mówi i uśmiecha się słodko. - Ale niezbyt często? – pytasz. - Nie tak często, jakbym chciał… - Nic cię nie boli? - O co ci chodzi? – Kot wybucha śmiechem i dopija wino. – Pójdę do siebie. - Nie! Poczekaj! – wołam i wskakuję z krzesła, a potem czuję, że wino mnie przyjemnie rozgrzewa. Patrzysz na mnie i lekko się krzywisz. Wiem, że nie chcesz. Głupio mi. - Posiedź jeszcze z nami – mówię i błagam Kota spojrzeniem. A sam chcę go pocałować. Zawsze chcę go całować. Kot śmieje się i mówi, że jednak pójdzie do siebie. Wzdychasz z ulgą, a ja siadam przy stole. Teraz się wkurzysz? Kot znika z kuchni, a ja czekam. Co powiesz? - Czemu tak go lubisz? – pytasz nie patrząc mi w oczy. - Nie wiem. Nie mogę ci przecież powiedzieć, że mnie podnieca. Jego oczy, usta (cudowne usta, i ten kolczyk…), włosy, sylwetka, to, jak się zachowuje, jak porusza, jak kusi. Nie mogę ci tego powiedzieć. I to, że TY z nim mieszkasz. Nigdy nie wiem, czego się spodziewać. Może któregoś dnia po prostu przyjdziesz i mi powiesz, że się z nim przespałeś? Jest tak blisko. Znów wyobraźnia mnie ponosi. - Chcesz? – pytasz i nareszcie patrzysz mi w oczy, ale są puste, a może widzę w nich złość i zniecierpliwienie. Chcę, ale nie tak! - Jesteś zły – mówię i dopijam wino. - Jestem. Patrzę na ciebie i podziwiam twoją szczerość. Uśmiecham się lekko, bo nie wiem, co robić. - Mam prawo – mówisz i zapalasz papierosa. - Tak. Wspaniale! Siedzimy w milczeniu i palimy, a ja czuję się jak ostatni idiota. Wszystko zjebałem, cudownie! - Za 2 tygodnie mam urodziny, robię małą imprezę, w domu. Zapraszam cię, oczywiście – przerywasz ciszę, a ja zastanawiam się, czemu teraz to mówisz. - Tak. - Tak? – unosisz brew i patrzysz na mnie spode łba. - Wiesz, że przyjdę. Masz jakieś szczególne wymagania co do prezentu? - Mam. - Jakie. - Sam wiesz, jakie. - Obraz, wiem – wzdycham. – Powiesisz go? - Jasne. - Naprawdę? - Tak, a co, nie mogę? – pytasz, i wyczuwam w twoim głosie drażliwe nutki. - Możesz – mówię cicho. Wszystko jest nie tak. - Będą moi znajomi i chłopaki z zespołu, oczywiście. - Mmmhhh. - Ta dziwna sąsiadka wyjeżdża, więc będziemy mieli spokój. - Dziwna sąsiadka? - Tak. U niej ciągle coś się dzieje. - Aaa… - mówię i o nic więcej nie pytam. Wszystko jest nie tak. Mam ochotę ryczeć. - Senju? - Co? - Myślałeś o tym, że spędzamy ze sobą za mało czasu? - Nie. To znaczy, nie myślałem, ale teraz tak uważam. - Ja też. Jebane tłumaczenia. - Ale będziesz miał kasę. - Co z tego? I tak wszystko przehulam. Ostatnio nawet po tym, jak dostaliśmy trochę kasy z koncertów, nie możemy z Kotem kupić nowych mebli. - Potrzebujesz jakichś mebli? - Przydałoby się zmienić łóżko, Kot narzekał, że szafa się sypie. - Łóżko mi akurat odpowiada – uśmiecham się lekko i zerkam na ciebie. 