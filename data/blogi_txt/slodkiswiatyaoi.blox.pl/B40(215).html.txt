KAIEN Nareszcie byłem sobą! Podczas koncertu byłem wulkanem energii! Publiczność szalała, a my dawaliśmy z siebie wszystko. To było niesamowite uczucie! Po raz pierwszy występowaliśmy na większej scenie, więc byłem ponederwowany, ale gdy wszedłem na scenę i zagrałem pierwszą solówkę, stres minął. Adrenalina szalała! Czułem, jak burzy mi się krew, jak zlewam się z muzyką i odlatuję gdzieś daleko, a jednocześnie chłonę nastrój publiczności. Byłeś przy samej scenie, więc starałem się utrzymywać z tobą kontakt wzrokowy. Byłem dumny, że możesz mnie zobaczyć na dużej scenie. Byłem sobą. Flirtowałem z publicznością i mrugałem do Kota, ale on odleciał jeszcze dalej niż ja. Był nakręcony jak mało kiedy. Nie myślałem już o tym, że ćpał. Teraz, gdy o tym myślę, czuję, że zrobiliśmy wszystko dobrze. Po imprezie odwieźliśmy śpiącego Kota do domu, a potem pojechaliśmy do ciebie. Zasnąłem od razu, choć chciałem się jeszcze z tobą pobawić, ale organizm odmówił posłuszeństwa. Spałem jak zabity. Śniłem, że się z tobą kocham, a potem poczułem, że członek twardnieje naprawdę. Obudziłem się, bo na całym ciele czułem dreszcze. Dotykałeś mnie! Ach, poranne szybkie numerki są słodkie. Ty byłeś inicjatorem. Najpierw powoli i delikatnie, potem coraz szyciej, w końcu orgazm nakrył mnie falą gorąca. - Zrobisz mi kawę? – powiedziałem, kiedy przestaliśmy się wygłupiać po seksie. - Jasne, jak zwykle z mlekiem? - Tak. Do łóżka. Będę ci wdzięczny. Bardzo. - Wiem – pocałowałeś mnie w policzek. Byłeś słodki. Spełniony i zadowolony, choć mówiłeś, że nie spałeś. Kaca nie miałem. Za oknem była cudowna pogoda. Wygramoliłem się z łóżka i otworzyłem drzwi na balkon. Stałem nagi i paliłem papierosa. Wiatr przyjemnie łaskotał skórę. Raj nie życie. Naprawdę. Byłem zadowolony z koncertu. Piliśmy potem kawę, wciąż nadzy, i paliliśmy papierosy. A potem zrobiłem ci śniadanie. Byłem głodny jak wilk, ty też. - Za tydzień mamy 2 koncerty – powiedziałem, kiedy zaczęliśmy się ubierać. - Tak? To świetnie! Już nie mogę się doczekać! – zawołałeś z entuzjazmem. – Ciekawe, jak tam Kot… Myslisz, że ma kaca? - Myślę, że bardzo – zaśmiałem się i spróbowałem do niego zadzwonić, ale nie odbierał. - Ach! Kaien! Mam dla ciebie… pewną propozycję – powiedziałeś tajemniczo, ale widziałem, że nie możesz się zdecydować. - Jaką propozycję? Czy to jest związane z tym, co mi pisałeś? - Nie, ale możesz się nie zgodzić… Chociaż bardzo bym chciał, żebyś się jednak zgodził… - Mów już, o co chodzi. - Wiesz, gdy czekałem na wyniki egzaminu, poznałem dwóch facetów – mówiłeś i spoglądałeś na mnie uważnie. – Nie pomyśl nic złego, po prostu gapiłem się na nich, bo było jasne, że są parą. Zresztą wiesz, u nas na sztuce to nic dziwnego – zaśmiałeś się, a ja słuchałem z ciekawością. - I co? - I wiesz, zauważyli, że się na nich gapię, i do mnie podeszli. No i jakoś się wygadałem, że wiem coś o tym i bla bla bla – mówiłeś ze śmiechem. – I oni… zaprosili mnie… to znaczy, nas, na imrezę… - Dla gejów? – zaśmiałem się głośno i powaliłem cię na łóżko. – No co ty? - Nie, nie! Nie dla gejów! – zaprzeczyłeś. – Powiedzieli, że to specyficzna impreza dla ciekawych ludzi, wiesz, otwartych, tolerancyjnych itede itepe… - mówiłeś i uważnie się we mnie wpatrywałeś. – Nie wiem, co to za impreza, pewnie dla walniętych artystów. - Myślisz, że zaliczam się do nich? – naprawdę mnie to rozśmieszyło. - Tak! – zawołałeś z natchnieniem. – Kto jak kto, ale ty na pewno! Poza tym, będzie jakiś koncert, wystawa… Chcesz pójść? - Pewnie – powiedziałem i dalej się śmiałem. - Co się nabijasz? Jeśli nie chcesz, nie pójdziemy! - Ależ chcę, chcę! – mówiłem i próbowałem pocałować cię w usta, ale wykręcałeś się, jak mogłeś. – Przestań się wiercić! - Kaien, słuchasz mnie czy nie?! – śmiałeś się i mnie odpychałeś. – To chcesz czy nie? - Ja zawsze chcę! - Kaien! Czy chcesz iść na tę imprezę?! - Tak, tak, kochanie, pójdziemy na tę twoją imprezę dla ciekawych ludzi – zaśmiałem się i zamknąłem ci usta dłonią. – To może być ciekawe. Kiwnąłeś głową i mnie objąłeś. Leżeliśmy potem i rozmawialiśmy o różnych rzeczach. Było mi tak przyjemnie i ciepło, i czułem, że i ze mną możesz się całkowicie wyluzować. Już mnie nie obchodził Daren. Poza tym, poderwał już jakąś ognistą laskę, która – jak się okazało – z tobą studiuje, więc byłem spokojny.  Był całkowicie hetero. Ja byłem… hmmm… w połowie. Jakiś czas temu zrozumiałem, że jestem biseksualny, i pogodziłem się z tym. W sumie to nic specjalnego. Zawsze są większe szanse, ale teraz to nie miało znaczenia. Umówiliśmy się, że spotykamy w środę. Od jutra mam próby, no i mamuśka zadzwoniła i powiedziała, że wpadnie do mnie. Nie mogę! Po co? Wkurzałem się na tę myśl, ale na szczęście zmieniła zdanie. Powiedziała, że wpadnie w następnym miesiącu. Odetchnąłem z ulgą. Naprawdę nie miałem ochoty wysłuchiwać jej narzekań, że nic nie robię ze swoim życiem. Co ją naszło? Nie odzywała się przez ponad pół roku. Nieważne. Ta impreza może być ciekawa. Chętnie poszedłbym nawet do klubu dla gejów, ale nie miałem zamiaru tańczyć przy ich muzyce techno. Kot przeżył ogromnego kaca, ale to nic nowego. Nie mówiłem mu nic o ćpaniu. Mam nadzieję, że nie robi tego codziennie. Był rozdrażniony i dużo palił. Pomyślałem, że pewnie coś nie tak z jego Tajemniczym Długowłosym. Ale Kot powiedział, że to ja jestem nie do zniesienia. Może i tak. Byłem trochę spięty, ale na próbach pozbywałem się agresji. Nie miałem czasu nawet wpaść do ciebie, ani na chwilę. Ćwiczyliśmy po pół dnia, omawialiśmy, co można zmienić, co ulepszyć. Ki-ki powiedział, że znalazł pracę, więc będzie musiał jakoś radzić. Ja miałem nadzieję, że chłopaki zrozumieją, że chcę mieć wolny wieczór, ale Dan powiedział, że przecież się umawialiśmy, że takie sprawy poczekają. Wkurzyłem się i pokłóciliśmy się z nim, ale Kot szybko to naprawił. W końcu umówiliśmy się, że w środę ćwiczymy w pierwszej połowie dnia. Miałem tyle na głowie! Dostałem kilka tłumaczeń i ciągle siedziałem z laptopem Kota. Głowa pękała, ale chciałem to skończyć do piątku. Potem nie będę miał czasu. Ciągle do ciebie dzwoniłem i mogliśmy gadać godzinami. Kot dalej twierdził, że jestem niemożliwy. Nie wiedziałem, o co mu chodzi. Przecież nie byłem wcale wredny. Szkoda tylko, że nie mogłem jeszcze spełnić twojej zachcianki. Ale to nic, następny tydzień będzie swobodniejszy. 