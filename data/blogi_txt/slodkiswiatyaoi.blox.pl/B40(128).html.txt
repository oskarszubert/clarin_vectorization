KittyKot.doc Uciekłem z pokoju. Spaliłbym się ze wstydu, gdyby zaczął to komentować. Zrobiłem kawę z mlekiem i zastanawiałem się, jak to odbierze. Zawsze wiedziałem, że Kaien wie, jaki jestem naprawdę. Inni widzą tylko wesołego Kota, lekkomyślnego, czasami zboczonego, pijaka, który przehula życie. Kaien wie, że jestem wrażliwy i łatwo mie zranić. Wie, że jestem samotny. Piłem w napięciu kawę i patrzyłem w okno. Znowu zimno. Po kilku minutach wróciłem do pokoju. - Podnieciłem się! – zaśmiał się Kaien i odłożył laptopa. - Dlaczego? – uśmiechnąłem się i usiadłem przy nim. - Wszystko przeczytałem! – powalił mnie na łóżko i długo patrzył w oczy. Czułem się dziwnie. Oceniał mnie teraz? Jego włosy łaskotały moją twarz, a ja z każdą sekundą czułem, że to może się źle skończyć. Pochylił się nade mną, i wiedziałem, co chce zrobić. Zacisnąłem mocno powieki i czekałem na jego pocałunek. Jego usta były wilgotne i ciepłe. Całował mnie czule, prawie niewinnie. Napięcie powoli znikało. Czułem, jak ciepło rozchodzi się po całym ciele, i objąłem go za szyję. Pogłębiał pocałunek. Jego język wsuwał się coraz głębiej, i robiło mi się słodko. Krew tętniła w skroniach, dłonie zaczęły mi się pocić. Oddech Kaiena był nierówny i gorący. Posadził mnie na kolanach i mocno przyciągnął do siebie. Jego uścisk był silny i do bólu znajomy. Mój Kaien, mój kochany Kaien. Dlaczego czuję pożądanie do przyjaciela? Całował moje skronie i policzki, a jego dłonie wsunęły mi się pod sweter. Mój własny jęk wpędził mnie w zakłopotanie, ale Kaien zaczął gładzić moje włosy i całować szyję. Czułem, jak szybko bije jego serce. Myślałem o Renie i chłonąłem pieszczoty Kaiena. Co ze mną nie tak? Chciałem, żeby mnie dotykał. Nie myślałem o nim teraz jak o przyjacielu. Chciałem jego dotyku, intymnego i ciepłego. - Wybacz – szepnął mi w szyję i odetchnął. – Nie chciałem. Wsłuchiwałem się w jego oddech i myślałem o tym, że go kocham. Nawet jeśli pójdę do Rena, nawet jeśli pozwala mi kochać się z Senju. Jeśli zechce, zawsze będę gotowy na więcej. Nie wiem, dlaczego. Zaśmiałem się, żeby zagłuszyć zmieszanie. Kaien też się zaśmiał. - Chyba powinieneś pójść do Senju – powiedziałem  i poprawiłem włosy. - Nie, dzisiaj jest zajęty – zrobił smutną minę i mnie odsunął. - Więc go zastępuję, tak?! – uderzyłem go lekko po głowie, a on tylko się zaśmiał. - Wcale nie! To twój pamiętnik tak na mnie zadziałał! Ren to prawdziwy sadysta, co? - Wcale nie! – zaprzeczyłem i znów do uderzyłem. – Nie taki, jak to wyobrażasz. - A jaki? - Nie zrobił nic, czego bym nie chciał. - Pójdziesz do niego? - Tak, dzisiaj – uśmiechnąłem się szeroko i znów chciało mi się skakać z radości.   ***** Przez resztę dnia chodziłem jak nakręcony. Strasznie się denerwowałem. STRASZNIE. Chciałem wyglądać jak najlepiej, więc wziąłem prysznic, umyłem włosy i ubrałem się na czarno. Założyłem inny kolczyk, bo tamten straciłem po koncercie. Kaien ciągle komentował to, co robię. Śmiałem się i flirtowałem ze swoim odbiciem w lustrze. Czułem się piękny i pożądany. Jaką niespodziankę ma dla mnie Ren? Przypomniałem sobie to, co czytałem o bdsm, i zacząłem się podniecać. Wiedziałem, że gdy tylko zobaczę Rena, stanie mi. Nic nie robiłem z włosami, pozwoliłem, by opadały luźno na ramiona. Były teraz miękkie i lśniące. I coraz dłuższe.   ***** Kiedy wychodziłem z mieszkania, Kaien śmiał się do mnie i życzył ciężkiej nocy, a ja nawet nie wiedziałem, czy zostanę u Rena. Przecież nic o tym nie wspominał.   ***** Dużo paliłem. Chciałem nie palić, żeby poczuć prawdziwy smak Rena, ale paliłem ze zdenerwowania. Na dworze było zimno, ręce mi zmarzły. Jak zwykle. Czekałem z bijącym sercem.﻿﻿ 