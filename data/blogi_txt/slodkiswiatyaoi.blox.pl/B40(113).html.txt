KAIEN Ach, jak lubię, gdy zatracasz się podczas seksu. Czuję dziką przyjemność z tego, że mogę cię do tego doprowadzić! A obraz jest cudowny. Barwy, ekspresja, uniesienie. Nie doceniałem cię. Pięknie malujesz. Ale teraz każde spojrzenie na twoje dzieło sztuki będzie wywoływać dużo emocji. A jednak ktoś nam przeszkodził. Idziesz otworzyć, a ja robię kawę i próbuję zgadnąć, kto to. Nic mi nie przychodzi do głowy. Ale i tak mam ochotę wariować ze szczęścia. Czuję się dumny, że namalowałeś ten obraz dla mnie. Chyba powinieniem ułożyć piosenkę, przeznaczoną tylko dla ciebie… Mam ochotę ci się odwdzięczyć. Kiedy siadam przy stole i zaczynam pić kawę, wreszcie wracasz do kuchni, ale nie sam. Gdzie ja widziałem tego chłopaka? Ach, to znajomy Kota! Tak, imprezował kiedyś z nami. Jak on miał na imię… Nie pamiętam. Nieważne. Nie wiedziałem, że się znacie. - Cześć – mówi i uśmiecha się promiennie. Kolejny jasnowłosy optymista. - To Daren, to od niego miałem mangę dla Kota – mówisz, i widzę, że też promieniejesz. - Witaj, jestem Kaien – odpowiadam i patrzę mu w twarz. - Mogę dostać kawę? – pyta i uśmiecha się do ciebie. - Pewnie! – och, widzę, że jesteś nadpobudliwy, bo szybko zabierasz się za robienie kawy. – Chcesz z mlekiem? - Tak. - Cukier? - Tak. - Ile? - 2 łyżeczki. Ale jesteś szczegółowy. A jaki uprzejmy! - Nie wiedziałem, że znacie się – mówię, kiedy podajesz kawę i zapraszasz tego chłopaka do stołu. Sobie też zrobiłeś kawę. - To ja jestem winien, dopadłem go w parku – śmieje się i chwali twoją kawę. Ach, jakie to miłe, aż mi się rzygać chce. - Jak tam Kot? – pyta Daren i patrzy na mnie uważnie. - Świetnie, chyba poszedł na nową randkę, nie, Senju? – mówię z uśmiechem i myślę, co by powiedzieć jeszcze, żeby wprawić cię w zakłopotanie. Cholera, czemu jesteś dla niego taki miły? - Pewnie tak – odpowiadasz i uśmiechasz się do Darena. Czy jestem zazdrosny? Nie bądź śmieszny, Kaien, to nie twój poziom. Teraz obaj się śmiejecie, a ja wstaję od stołu i idę umyć kubek. Nie martw się, Kaien, i nie pokazuj wstydliwych emocji. Biorę głęboki wdech i wracam do was. - Kaien, masz dziś wolne? – pytasz i zapalasz papierosa. - Czemu pytasz? Nie miałeś dość? – mówię tajemniczo i też biorę papierosa. Daren patrzy na nas ze zdziwieniem, ale o nic nie pyta. Ale ty zaczynasz się śmiać, żeby obrócić to w żart. - Nie o to mi chodzi! Chciałem po prostu pójść pograć w kręgle. - Tak, tak, mam zaproszenia, myślałem też, żeby wziąć Kota – dodaje Daren. - Kot chyba będzie miał dłuuugi wieczór – uśmiecham się i zaczynam nie lubić tego chłopaka. - Zadzwonię do niego – mówisz szybko i bierzesz komórkę. Tak, promieniejesz. - To zły pomysł – odzywam się po chwili, bo widzę, że nie możesz się dodzwonić. - Nie podnosi – mówisz i próbujesz znowu. - Na pewno jest bardzo zajęty – uśmiecham się ironicznie i zapalam kolejnego papierosa. Na pewno jest zajęty. Z tamtym facetem. Mam ochotę cię objąć. - To nic, możemy pójść jutro. Albo w sobotę – mówi Daren i dopija kawę. – Robisz świetną kawę. - E tam, drobnostka – śmiejesz się i zerkasz ukradkiem na mnie. Ale nie łudź się, nie zobaczysz tego, co byś chciał. Nie dam ci tej przyjemności. - No pewnie, zawsze robi dobrą kawę – uśmiecham się słodko i dotykam niby przypadkiem twego ramienia. - Więc chcecie pójść? - Tak! – wołasz z entuzjazmem, ale ja milczę. – Kaien, a ty? - Prawdę mówiąc, nie lubię kręgli… - Oj tam, nie lubisz, to świetna zabawa! Kiedyś byłem prawie najlepszy! - I tak jesteś najlepszy – mówię nagle i wiem, że załapałeś, o co mi chodzi, ale Daren na pewno nie. - Nalegam, żebyś poszedł – odzywa się po chwili i bierze papierosa. – Fajnie, że możesz palić w mieszkaniu. - Saya cię potem zabije – mówię do ciebie ze śmiechem. - To nic, długo jej nie będzie. - Ile ona ma lat? – pyta nagle Daren. - Chcesz ją poderwać? – zaczynasz się śmiać, ale Darren gorąco zaprzecza. - Senju, masz dziś coś do roboty? – pytam i gaszę papierosa. - W sumie to nie… - Więc chodźmy na kręgle! – woła Daren, ale uciszam go i dodaję: - Przecież za kilka dni masz egzamin. - Masz egzamin? Nie mówiłeś! - Tak… Niestety. - To nie, nie nalegam – mówi Daren i składa grzecznie dłonie. – Egzamin święta sprawa. - No – uśmiecham się i czuję ulgę. Nie mam ochoty nigdzie iść, tym bardziej z tym chłopakiem. Ciekawe, jak tam Kot… - Dobra, to ja już pójdę, a ty masz zdać – Daren wstaje od stołu, a ty wskakujesz, żeby go odprowadzić. Naprawdę świetnie się dogadujecie. Powinienem się cieszyć, że masz nowego znajomego. Słyszę wasze roześmiane głosy i bez przerwy myślę o tym, jak na mnie działasz. Nie chcę odczuwać tych głupich emocji, przecież ci ufam. Wracasz cały w skowronkach i obejmujesz mnie za szyję. - Jakoś mi tak wesoło – mówisz i całujesz mnie w policzek, ale odsuwam cię lekko i próbuję zgadnąć, o co ci chodzi. - Niby dlaczego? Z powodu Darena? - Nieee… - śmiejesz się i znowu mnie całujesz. – Nie tylko. Głównie dlatego, że mogę mieć cię na dłużej. - Jakoś na to nie wyglądało – patrzę na ciebie podejrzliwie i przypominam, jaki byłeś miły dla tego chłopaka. - To dlatego, że jesteś ze mną! – mówisz ze śmiechem i siadasz na stole. – Naprawdę. Dla każdego mógłbym  być taki miły, jeśli jestem szczęśliwy. - I ja jestem tym źródłem twojego szczęścia? - Przecież ci mówię, że tak – znowu się śmiejesz. Tak, na pewno jesteś szczęśliwy. - Wiesz, bardziej mu zależy na Kocie niż na mnie – mówisz nagle i trochę poważniejesz. - Skąd wiesz? - Mówił, że są podobni. - To dziwne, że facet tak mówi… - Ale on miał na myśli zwykłą przyjaźń. - Aaa… - Daren jest… hmmm… Stuprocentowym hetero. Tak sądzę. - Tak sądzisz? – śmieję się i opieram łokcie na twoich udach. - Zawsze nawija o kobietach, nie martw się. - Ja też mogę nawijać o kobietach. - I ja. - Ale to nic nie znaczy. - Nieważne, ty mi wystarczysz. Wiesz, jeśli Kot wróci zadowolony z randki… - Wróci zadowolony – przerywam twoją myśl, bo jestem pewien, że tak będzie. Mam nawet pewne podejrzenia, ale nie jestem pewien, czy chodzi o to, o czym myślę. - Jeśli tak, to wiesz… Może powinniśmy zostawić go w spokoju? - Masz na myśli żadnego seksu? - Tak – mówisz, i widzę na twoich policzkach rumieńce. - Może masz rację. Pochylasz się nade mną i całujesz w usta. Powoli, ale głęboko, drażniąc językiem i pogryzając dolną wargę. Lubię, gdy tak robisz. Wstaję i obejmuję cię za plecy, a ty tulisz się do mnie całym ciałem i pogłębiasz pocałunek. Robi mi się ciepło i przyjemnie. Otwieram oczy i mam wrażenie, że jestem we śnie. Przez okno długą smugą wpadają promienie słońca, przecinając pokój i znikając w cieniu. Czuję się taki lekki, a serce bije głośno i szybko. Tak słodko. Czy to szczęście?﻿﻿ 