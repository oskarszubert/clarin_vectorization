SENJU Musiałem udawać, że nic nie słyszałem i nic nie wiem. Głupio się z tym czułem i miałem ochotę wybuchnąć śmiechem, ale ze względu na Sayę powstrzymywałem się. A może ze względu na Ester? Zresztą, co mnie to obchodzi. Teraz obchodziło mnie tylko to, czy spotkamy się dzisiaj z Kaienem. Nie widzieliśmy się od kilku dni. Kiedy Ester wyszła, próbowałem coś wyciągnąć z siostrzyczki, delikatnie i taktownie, ale tak się niczego i nie dowiedziałem. Nie mogłem zapytać wprost, bo mogłaby się obrazić, być może jednak coś źle zrozumiałem albo mam zbyt bujną wyobraźnię. Byłem zmęczony. Chciałem coś zmienić, stworzyć, nie wiem, czułem się pusty i niespełniony. Musiałem się spotkać z Kaienem. Wiem, że tego właśnie potrzebuję. Kaiena. Ale nic nie pisał ani nie dzwonił. Przez cały dzień obijałem się i zajmowałem nic-nierobieniem, ale wieczorem zabrałem się za malowanie. Musiałem się jakoś pozbyć smutku i niepokoju, które zżerały mnie od środka. Cholera, Kaien znowu nie zadzwonił. Pewnie teraz ma próbę. Ale po próbie moglibyśmy się przecież spotkać. No tak, a czego niby oczekiwałem? Najgłupsze myśli nie wydawały mi się teraz takie głupie. Cholera, cholera!!! Było zimno, więc założyłem sweter i zaparzyłem herbatę. Sayi nie było w domu. Zostałem sam ze swoimi domysłami. Chyba byłem zazdrosny. Cholera! Zachowuję się jak głupi nastolatek! Zapaliłem papierosa w kuchni, siedząc nad kubkiem herbaty. Wiem, że Saya będzie wkurzona, ale nic mnie to nie obchodzi. Byłem zły na siebie i na cały świat. Jakoś samo tak wyszło, że wysłałem Kaienowi sms’a. Zwyczajnego sms’a – „Jak próba?”. Tylko tyle. Już teraz bałem się, że zaczynamy się oddalać od siebie, a przecież znamy się od niedawna. Bałem się, że jestem mu niepotrzebny. Jeden z wielu. Ta myśl mnie dobijała. Nie odpisał. No tak, przecież ma próbę. Zadzwoniłem do Kyu. Muszę się jakoś rozerwać. Tylko czy to pomoże? - Bądź u mnie za pół godziny – powiedział tajemniczo i nic więcej nie chciał mi wyjaśniać. No dobra. I tak nie mam nic do stracenia.   * * * * *  - Powiesz mi w końcu, dlaczego jesteś taki cholernie tajemniczy? – rzuciłem już od progu, dostając butelkę whisky. - Ooo, dzisiaj impreza! – zawołał Kyu ze śmiechem wciągając mnie do środka. - Saya nic ci nie mówiła? – spytał nalewając whisky. - O czym? – przypomniałem noc i uśmiechnąłem się naprawdę dziwnie. - Więc mówiła? - Nie, ale o czym? - Tak się uśmiechasz, więc wiesz? - Zależy o czym mówisz – rzekłem szczerząc zęby. - O płycie, a ty? – Kyu włączył płytę Nirvany i zaczął zabawnie podrygiwać w takt muzyki. - Jakiej płycie? Nic o tym nie wiem! – zdziwiłem się i prawdę mówiąc odetchnąłem z ulgą, bo już myślałem, że to coś, czego Kyu wiedzieć nie powinien. - Nagramy płytę! – naskoczył na mnie radośnie i mocno objął. – Nie wierzę, że jeszcze ci się nie pochwaliła! Naprawdę? - Nooo, nie uwierzysz! A może jest zbyt podniecona i nie ma czasu... – rzekłem popijając whisky. - Jak to? – Kiyu spojrzał na mnie zdziwiony. - Nie wiem, nie było jej w domu prawie od rana. - Więc nie zdążyła ci jeszcze powiedzieć. A to masz, ja byłem pierwszy! Cieszysz się? - Pewnie, zawsze wiedziałem, że będziesz gwiazdą! – zaśmiałem się i nalałem mu jeszcze whisky. – Więc pijemy za wschodzące gwiazdy! - Przestań się nabijać! Zobaczysz, będziemy grać z twoim Kaienem! - Na pewno, tylko on nie jest mój – uśmiechnąłem się niewinnie. - Senju, powiedz, czy Saya ma jakiegoś poważnego faceta? – spytał nagle Kiyu. - O Boże, co za pytanie! – zdziwiłem się. – Z tego, co wiem, to nie. A czemu pytasz? - No wiesz, nie chcę, żeby związała się z jakimś hmmm... – zaczął Kiyu i zamyślił się. - I pomyślałeś, że tym „hmmm” jest Kaien? Ja bym obstawiał Cat’a – zaśmiałem się. – Twoje myśli biegną w dziwnym kierunku, bracie. Wiem, że ją lubisz, ale myślę, że dla niej jesteś przyjacielem, nie więcej, chociaż... nie mogę mieć pewności – ta nocna scena ciągle stała mi przed oczami. - Ech, nie tak mnie zrozumiałeś... Ona... jest dla mnie jak młodsza siostrzyczka – powiedział zabawnie Kiyu. - Jasne, siostrzyczka – znowu się zaśmiałem. – Ciekawe, ciekawe... - Jednym słowem – nagrywamy płytę! - Więc wypijmy za to! - Zauważyłeś, że jesteśmy niepoważni? - Od zawsze. A ty tylko teraz? - Nie. Na zdrowie! - Na zdrowie! A skończy się jak zwykle kacem? - Eee, cała noc przed nami, Senju – powiedział Kiyu, i wiedziałem, że wszystko może się wydarzyć. I wtedy zadzwonił Kaien.﻿﻿ 