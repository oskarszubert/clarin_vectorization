KAIEN Znowu czułem się jak pijany. Pijany ze szczęścia. Mogłem mieć cię tylko dla siebie, już zawsze. Widziałem to w twoim spojrzeniu, w twoich ruchach i uśmiechu. Wiedziałem, że mnie pragniesz. Tak samo jak ja ciebie. Więc bądźmy razem, Senju, już zawsze. Kiedy wsiedliśmy do mojego samochodu, przysunąłeś się do mnie i pocałowałeś lekko w usta, szepcząc: - Kocham cię, Kaien – i uśmiechnąłeś się do mnie słodko. Nie mogłem się powstrzymać i poczochrałem ci włosy, na co zareagowałeś śmiechem i odsunąłeś się ode mnie. - Ja ciebie też – powiedziałem po chwili i spojrzałem na ciebie z ukosa. – Ruszamy? - Tak, ale już się boję twojej niespodzianki – rzekłeś i znowu się zaśmiałeś. - I dobrze, masz powody – odrzekłem tajemniczo. Uwielbiam z tobą flirtować. Kocham sposób, w jaki do mnie mówisz w takich chwilach. Twój głos staje się niski, głęboki, ale jednocześnie lekko niewinny, co sprawia, że tracę głowę. Czuję się taki szczęśliwy, kiedy jestem z tobą! Próbuję się nawet do ciebie upodobnić i prawdę mówiąc, muszę się hamować, żeby nie być zbyt natarczywym. Choć pewnie zgodziłbyś się na wszystko… Dzisiaj to się wyjaśni. Przez całą drogę rozmawiamy o nieważnych sprawach, ale czuję, jak napięcie między nami rośnie. Napięcie seksualne. Oczekiwanie. Niepewność. Obawa. Przez to czuję, że w spodniach robi się ciasno, ale teraz mi to nie przeszkadza. Zobaczysz, co dla ciebie mam, Senju. Z tobą nawet powszechne sprawy są pełne wdzięku i stają się wartościowe. Uśmiechasz się po łobuzersku i ciarki mnie przechodzą, kiedy pomyślę, jak mógłbym poskromić ten uśmiech… Ale ty odwracasz się do mnie i twoje spojrzenie zatrzymuje się na wybrzuszeniu w moich spodniach. Teraz to ja zaczynam się śmiać i czuję się niezręcznie. - No co?! – mówię ze śmiechem i szturcham cię w ramię, ale ty przysuwasz się bliżej, i kiedy stajemy na czerwonym świetle, czuję tuż przy uchu twój gorący oddech. - To mnie podnieca… - szepczesz cicho, tak cicho, że mam wrażenie, że mi się wydawało. - Co? – mówię i przełykam głośno ślinę, zerkając przez okno na drogę. - To, że jesteś twardy – dalej szepczesz mi do ucha podnieconym tonem i teraz muszę cię odepchnąć, bo nie jeszcze chwila i już nie będę się mógł skupić na prowadzeniu. Ale ty wydajesz się być lekko zdziwiony, ale dalej się uśmiechasz i patrzysz na mnie spode łba. - No co?! Nie prowokuj mnie, bo niespodzianka stanie się bolesna – mówię szybko i próbuję się skupić, ale w środku czuję, że zaczynam niekontrolowanie drżeć. - Daleko jeszcze? – pytasz, kiedy ruszamy. - Nie – odpowiadam krótko i zerkam ukradkiem w twoja stronę, choć i tak czuję na skórze twoje spojrzenie. - To dobrze, bo ja też jestem… - urywasz i przeciągasz się słodko w krześle. Wiem, że „też jesteś…”. Nie mógłbyś nie być. Po prostu nie mógłbyś. Teraz dopiero przypominam sobie, że ciągle bolą mnie wiadomo jakie mięśnie. Ale nie jest to ból nie do zniesienia. Poza tym, dla ciebie zniosę wszystko. Ale stałem się sentymentalny… Czasami zastanawiam się, czy wolisz mnie takiego, jaki jestem teraz, czy takiego, jaki byłem na początku… Może stałem się zbyt miękki? - Kaien? – słyszę nagle twój głos, który wyrywa mnie z rozmyślań. - Co? – mówię ze zdziwieniem i spoglądam na ciebie. - Czuję się tak… dziwnie – uśmiechasz się niepewnie i ciągle się we mnie wpatrujesz. - Ja też, ale to nic – odpowiadam pewnie, choć wcale tak się nie czuję, ale dla ciebie taki będę. Taki, jak na początku. Dzisiaj odrzucę wszystkie sentymenty i słabości i będę taki, jaki byłem na początku. - Może masz rację… - mówisz i uśmiechasz się, przysuwając do mnie bliżej i kładąc rękę na moim kroczu. Wzdrygam się i prawie podskakuję w krześle, a przed oczami wszystko zaczyna wirować. - Oszalałeś?! – mówię z podnieceniem, ale nie odsuwam twojej ręki, nie jestem w stanie. – Przecież mnie rozpraszasz! Senju! - Dłuuugo jeszcze? – pytasz mruczącym głosem i zaczynasz lekko pieścić moje krocze. Przełykam ślinę, ale i tak w gardle czuję okropna suchość. Podoba mi się to, co robisz, ale musze przecież uważać. - Nie, już prawie – mówię po chwili, ale ty zabierasz rękę i siadasz wygodnie w krześle. - Jesteś dzisiaj taki… dziwny – odpowiadasz i wpatrujesz się w okno. - Jak to „dziwny”? – wiem, że jestem, ale nic na to nie poradzę… Denerwuję się przed tym, co ma się dziać. Bo na pewno tego nie oczekujesz… - Taki odległy i… nie wiem… - Przekonasz się, Senju, jeszcze chwila… - odpowiadam cieplej i kładę rękę na twoim udzie.   * * * * * * Kiedy dostajemy klucze od numeru, serce wali mi jak szalone. Znowu czuję się jakbym coś nabroił. Wzdłuż całego korytarza ciągnie się czerwony wąski dywan, gdzieniegdzie pojawiają się obce twarze albo obsługa. Ale nic mnie to nie obchodzi. A może po prostu chcę prowokować, bo biorę cię za rękę, i choć wydajesz się być zaskoczony, idziemy tak aż do numeru. Przekręcam klucz drżącymi palcami i otwieram drzwi, żebyś wszedł pierwszy. Raz jeszcze zerkam na korytarz i w końcu wchodzę do środka, zamykając drzwi na klucz. Pokój jest duży, jasny i przestrzenny. Ściany są niesamowicie pomarańczowe i mam wrażenie, że płoną. A ty już zwiedzasz wszystkie zakamarki, wąchasz skromny bukiet róż na stoliku i chyba jesteś zadowolony. - I jak? – pytam i uśmiecham się, kiedy odwracasz się do mnie ze szczęśliwą miną. - Pięknie – odpowiadasz z uśmiechem. – A mamy szampan? - Jasne, i nie tylko – mówię i mrugam do ciebie znacząco. – Oj, Senju, nawet nie wiesz, w co się wplątałeś… - Nie wiem – mówisz i podchodzisz do mnie, obejmując w pasie i tuląc twarz do mojej piersi. – Ale ufam ci, a zresztą, nie jestem taki święty! - Wiem – mówię ze śmiechem i zaczynam cię gładzić po włosach. - Kocham cię – odpowiadasz cicho i podnosisz na mnie wzrok. Nic nie mówię, bo wiem, że wiesz wszystko, a tylko całuję cię namiętnie i głęboko w usta, tuląc do siebie najmocniej, jak potrafię.﻿﻿ 