    SENJU Zasnąłem. Tak szybko. Mimo że czułem się okropnie. Czemu ty zawsze chcesz wszystko zakończyć seksem? Ale obudziłem się. Było już ciemno. Spałeś obok mnie, w ubraniu, ale chyba było ci zimno, bo zwinąłeś się w kłębek. Zerknąłem na zegarek – po jedenastej. Tylko. To dopiero po jedenastej. Czas jakoś się wlecze... Zauważyłem, że nie jestem już na ciebie zły. Uspokoiłem się? Chyba tak. Ziewnąłem i nakryłem cię kołdrą, a sam skierowałem się do kuchni. Tyle się ostatnio wydarzyło. Paliłem na balkonie, choć było zimno. I rozmyślałem. Czemu jestem tak przewrażliwiony na twoim punkcie? Muszę się przecież ciebie trzymać ze wszystkich sił. Tylko ty mi zostałeś. Więcej nikogo nie potrzebuję. Nie wiem, czemu, ale sięgnąłem po piwo. Może musiałem się odstresować. Nie piłem od dawna. Pierwszy łyk był ochładzający i cudownie smaczny. Tak, Kaien, dawno nie piliśmy razem. Pomyślałem nawet przez chwilę o Kocie, ale tylko przez chwilę. To, co kiedyś zrobiliśmy... W porządku. Niech tak zostanie. Kiedy poczułem, że piwo zaczyna mi krążyć w żyłach, zamknąłem drzwi na balkon i wróciłem do kuchni. Kaien, jesteśmy obaj ostatnio tacy nerwowi... Tak bardzo bym teraz chciał... Nie, nie będe myśleć. Po prostu... Po prostu skieruję się do pokoju, do ciebie, do łóżka. Stałem się nagle taki odważny. Po piwie? A może nie... Ale nogi same niosą mnie do pokoju. Śpisz. A ja siadam obok ciebie i całuję cię w czoło. - Śpisz? – szepczę, to takie głupie, przecież wiem, że śpisz. - Przepraszam – szepczę znowu i całuję cię w policzek. Marszczysz zabawnie nos, ale nie budzisz się. - Kocham cię – mówię głośniej i dotykam wargami twoich warg, delikatnie i miękko. - Obudź się – znowu przechodzę na szept i przeprowadzam językiem po twoim policzku. Boże, tak bardzo cię teraz pragnę. Nie śpij. Nie śpij, Kaien. Zaczynam pieścić twoją szyję opuszkami palców i słyszę, że oddychasz częściej. Obudź się wreszcie! Moja dłoń wsuwa się pod kołdrę, a ty mruczysz coś przez sen. Przez sen? - Kaien, obudź się – mówię cicho i całuję cię w ucho. – Obudź się. Przepraszam. Czemu przepraszam? Nie wiem. Nieważne. - Przeszło ci już? – odzywasz się nagle chrypłym głosem. - Przepraszam, jestem taki głupi – mówię i czuję, że moje serce zaczyna bić szybciej. - Już dobrze. Zapomnijmy o tym – podnosisz się na łokciach i mimo że jest ciemno, jestem pewien, że się uśmiechasz. – Ty coś piłeś? Przez chwilę milczę, ale potem kładę głowę na twojej piersi i tylko cicho mruczę. - Kaien, chcę, żeby już wszystko było dobrze. - Wiem – odpowiadasz cicho i zaczynasz gładzić moje włosy. – Obiecaj, że nie będziesz się tak wkurzać. - Postaram się. Ty też. - Tak. - Dotykaj mnie jeszcze – mówię szeptem i wsuwam dłoń w twoje spodnie. Powalasz mnie na łóżko i zaczynasz całować moją twarz. Wiem, że czeka nas długa noc. I chce brać jak najwięcej, i jak najwięcej dawać. 