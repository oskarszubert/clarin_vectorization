KAIEN - Kocie, przestań! – zawołałem szybko i odsunąłem go od siebie. Starałem się nie patrzeć mu w oczy, bo były zbyt kuszące. - Przepraszam, Kaien, wybacz – mówił oddychając ciężko. Czułem, że z trudem się hamuje. - Cat, udajemy, że nic nie było! – powiedziałem siląc się na powagę, ale kiedy spojrzałem na niego, ujrzałem na jego twarzy łobuzerski uśmieszek. – O co ci chodzi? Co?! - O nic, zabawnie teraz wyglądasz – Kot zaczął się nagle śmiać, szczerze i słodko. - Jesteś nienormalny! – zawołałem udając oburzenie, ale tak naprawdę starałem się tylko wyrównać oddech. – O co ci chodzi, Cat? Nie rozumiem cię. - Chyba nie powiesz, że ci się nie podobało? – próbował opanować śmiech, ale nie bardzo mu to wychodziło. - Bardzo śmieszne! – teraz naprawdę się wkurzyłem. Co on sobie myśli?! Cholera, a przecież naprawdę się podnieciłem! On zresztą też, więc niech nie udaje. - Wybacz, wybacz, już sobie idę – ale nie ruszył się z miejsca, tylko oparł o ścianę, nawet nie przykrywając się ręcznikiem. Wydawał się bardzo pewny siebie i mocno rozbawiony. Drażnił mnie, wiem to. Czułem się jak ostatni debil, nie potrafiący pohamować popędu, ale w tej chwili Cat naprawdę mnie irytował. Jego dumna postawa, śmiejące się oczy i brak jakichkolwiek zahamowań. Miałem ochotę go poskromić, ale wiedziałem, że tylko na to czeka, więc postanowiłem go po prostu ignorować. - Widzę, że już ci lepiej – rzekłem z udawanym spokojem i rzuciłem mu ubrania. Nic nie mówił, tylko wpatrywał się we mnie z tym łobuzerskim uśmiechem. Wiedział, że szybko tracę panowanie nad sobą, więc specjalnie mnie drażnił. Stał i po prostu się we mnie wpatrywał, a ja miałem ochotę go zabić za to, co ze mną robił. Jeszcze chwila i albo go uderzę, albo zrobię to, na co ma taką ochotę, ja zresztą też. Denerwowało mnie jego opanowanie i pewność siebie. Zwykle to ja narzucałem reguły i kierowałem, ale teraz nie wiedziałem, jak się zachowywać. Cat rozbroił mnie całkowicie. Krew ciągle szalenie pulsowała w skroniach, a w dole brzucha czułem prawie bolesne gorąco. Nie mogąc dłużej wytrzymać jego spojrzenia, rzuciłem się do wyjścia. Ale Cat po prostu stał spokojnie i mnie obserwował. Pewnie wyglądałem jak idiota, ale co mnie to obchodzi. Uciec, wyjść, byle dalej od niego. Żeby nie widział mojego roztargnienia i... podniecenia. Tego, co działo się teraz w mojej głowie, nie można opisać słowami. Prawdziwa plątanina myśli. Zapaliłem papierosa i upiłem spory łyk wina z butelki. Nie, tak być nie może. Co teraz mam o nim myśleć? Przecież to mój przyjaciel. Wino. Jeszcze wina. Czyżbym się denerwował? - Wybacz, proszę – usłyszałem za sobą głos Cat’a i aż podskoczyłem z nieoczekiwania. Odwróciłem się do niego przodem i zrozumiałem, że dla niego to była interesująca zabawa. Był już ubrany, ale koszulę miał rozpiętą, spod której ukazywały się delikatnie zarysowane mięśnie klatki piersiowej i płaski, kształtny, kobieco delikatny brzuch. Mimo że byłem rozkojarzony i zły na niego, nie mogłem oderwać od niego wzroku. Był teraz cholernie seksowny, aż do bólu. Wiedział o tym doskonale. Zastanawiałem się czasami, dlaczego zwracam uwagę na takie rzeczy? Może dlatego, że po prostu lubię Piękno, a Cat był piękny. Ale dlaczego teraz? Musiałem być na niego zły i w ogóle oburzyć się do szpiku kości i nie gadać z nim po tym, jak mnie rozegrał, ale... nie mogłem. Może dlatego, że był moim przyjacielem. Zawsze mu wszystko wybaczałem. Pf, na imprezach nie raz się z nim całowaliśmy, ale to po pijaku i dla zabawy. - W porządku, daj już sobie spokój – powiedziałem wreszcie i ciężko odetchnąłem. – Ale i tak jesteś walnięty! – dodałem po chwili. - To sam wiem. Zresztą, znalazł się święty! – uśmiechnął się prowokująco i nalał sobie wina. – Kaien, jesteś zły? – spojrzał na mnie z zaciekawieniem i upił trochę wina. - A powinienem? – odpowiedziałem pytaniem na pytanie, wiedząc, jak tego nie lubi. - Nie wiem. Świetnie całujesz – powiedział nagle i uśmiechnął się niewinnie. - Za to ty nie – rzekłem zapalając kolejnego papierosa. Czemu skłamałem? - Naprawdę? Rozczarowałem cię? – patrzył na mnie niewinnym wzrokiem popijając wino. - Przestań wreszcie, Kocie! – zawołałem czując napływ złości. – Zapomnijmy o tym. Głupku! - Dobra, ale nie zgadzam się z tym, że źle całuję! - Nic mi do tego. Idę pod prysznic – rzuciłem niedbale i skierowałem się do drzwi. Miałem ochotę pobyć wreszcie sam. Uspokoić się trochę, wyciszyć. Ale się dzień zaczął wspaniale, nie ma co!﻿﻿ 