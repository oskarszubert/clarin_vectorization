KAIEN Budzą mnie głosy z korytarza. Na podwórku znów jest słonecznie, więc otwieram okno i zapalam papierosa. Ciekawe, kto przyszedł do Kota. Przez chwilę myślę nawet, że to On, ale potem zdaję sobie sprawę, że spotykają się raczej u niego. Nawet jestem trochę zazdrosny! Myślę, że chyba powinienem cię zadziwić czymś nowym, czymś mocniejszym. Czymś takim, co robi Kot. Teraz jestem pewien, że robi właśnie to, o czym myślałem od początku. Jego mina wczoraj, po otrzymaniu sms’a… Bezcenna! Okazuje się, że przyszedł Daren! Znowu przyniósł Kotu mangi? - Cześć  - wita się ze mną, a Kot proponuje mi kawę. Zaczynam myśleć o tym, że lubisz Darena. W sumie nie mam za co go nie lubić, ale… Chciałbym, żebyś ze mną był tak rozluźniony jak z nim! Może powinienem wpaść do ciebie i trochę ci poprzeszkadzać w nauce? Zmotywować? Pewnie uśmiecham się jak maniak, bo Kot wybucha śmiechem i pyta, o czym myślę. - Chyba wiesz, gdzie pójdę – mówię do niego i uśmiecham się do Darena. - Cholera, nie rozumiem waszych szyfrów! – śmieje się i zapala papierosa. Wszyscy dużo palą. Ciągle i bez przerwy. Pewnie umrzemy na raka płuc. Wszyscy. - Przyjdziesz w sobotę na koncert? – pytam i też biorę papierosa. - Pewnie! Dawno na to czekałem! – Daren znowu jest zachwycony. – Kocie, lubisz kręgle? – pyta nagle, a ja mam ochotę zwiać. - Nie grałem, czemu pytasz? - Chcesz zagrać? Mam zaproszenia! Kaien marudzi, a Senju mówi, że nie ma czasu! Musimy ich zmusić! - Chętnie ich zmuszę! – Kot zaczyna się cicho śmiać i zerka na mnie. - Bo wiesz, im więcej osób, tym weselej! - Mogę popytać chłopaków, Tulku na pewno się zgodzi, nie, Kaien? - Ten na pewno się zgodzi! Na wszystko! - No to pogadaj z nimi! Macie dziś próbę? - Tak, postaram się nie zapomnieć. Wychodzę z kuchni i na długo znikam pod prysznicem. Tak, muszę się wybrać do siebie. Zmotywować cię trochę. Czemu nie lubię Darena? To takie dziecinne! Gorące powietrze suszarki grzeje przyjemnie skórę głowy. Lepiej niech Darren bywa u Kota niż u ciebie. Przez chwilę myślę o tym, że może cię nie być w domu, ale kiedy widzę, że masz otwarte okno, uśmiecham się. Jesteś zdziwiony, że przyszedłem. A ja od razu całuję cię w usta. Masz tak zabawnie związane włosy! - Przeszedłem ci poprzeszkadzać – śmieję się i zdejmuję glany. – Jak ci idzie? - Świetnie! - To fajnie! - Nie masz nic do roboty? - Mam, ale chciałem cię zobaczyć. Do Kota przyszedł Daren, więc czułem się niepotrzebny – mówię i patrzę na ciebie uważnie. Ale masz gdzieś Darena. Robisz mi herbatę i ciągniesz do swego pokoju. Wszędzie pełno papierów i książek. - Widzę, że ostro wkuwasz! – śmieję się i ściągam ci z włosów gumkę. - Tak, przecież muszę zdać – uśmiechasz się do mnie i mrużysz oczy. - Chodź do mnie – obejmuję cię w talii i zaczynam gładzić twoje włosy. - A jak twoje przygotowania do koncertu? – pytasz i pieścisz opuszkami palców moją twarz. - Świetnie! Damy z siebie wszystko. Dan jest w dobrej formie. - Po co przyszedłeś? – uśmiechasz się, choć wiesz, po co. - Bo chciałem cię zobaczyć. Nie tylko. - Dużo masz jeszcze nauki? - Niemało. - Dasz radę – mówię i całuję cię w policzek. – Dzięki za herbatę. - Jak twoje tłumaczenia? - Zrobione, już wczoraj – uśmiecham się szeroko. - Niezły jesteś! - Najlepszy. Mogę trochę zostać? - Pewnie. - Nie będę ci przeszkadzać? - Nie. - To zabieraj się za czytanie! – odsuwam cię i kładę się wygodnie na łóżku. - Będziesz tak leżeć? - Rozpraszam cię? - Nie. Uśmiecham się. Poczekam, aż sam do mnie przyjdziesz. Ale nie przychodzisz. Naprawdę nie reagujesz, tylko wkuwasz. Idę do kuchni, robię sobie herbatę, wypalam parę papierosów, a ty dalej wkuwasz. Zaczynam myśleć o Kocie. I o Lily. Po co jestem jej potrzebny? Dzwonię do Kota i dowiaduję się, że Daren już wyszedł. Za kilka godzin próba. Dalej wkuwasz. Czuję się niepotrzebny. Ale czego się spodziewałem? - Chyba sobie pójdę – mówię wracając do ciebie, ale kiwasz przecząco głową: - Zmotywuj mnie – i uśmiechasz się kusząco. O co ci chodzi? O to? - Oj, Kaien, przecież nie przyszedłeś na mnie popatrzeć! - A twoja nauka? – pytam, choć wiem, że teraz to mnie nie obchodzi. - Na dziś wystarczy – podchodzisz do mnie i całujesz w policzek. – A może masz rację, to mnie rozprasza. Już nic nie rozumiem. Chcesz czy nie? Ale kiedy tulisz się do mnie, czuję, że jesteś twardy. Wybucham śmiechem i czochram ci włosy. - To nic, to nic, dam radę! – śmiejesz się i wracasz do papierów. Ale ja nie! Drażnisz się ze mną, a potem jakby nigdy nic wracasz do nauki. Robi mi się gorąco. - Mam sobie iść? – pytam po chwili i opieram się o ścianę. - Możesz mi zrobić kawę – śmiejesz się słodko i znów zabierasz się za wkuwanie, otwarcie mnie ignorując. Och, Senju, jesteś niemożliwy! Robię dwie kawy z mlekiem i idę na balkon popalić. Rozkręciłeś mnie, a teraz ignorujesz. Mścisz się? No dobrze, będę twardy i dam ci popalić! Będziesz jeszcze błagać, żebym znowu do ciebie przyszedł! - Kochanie, wracam do Kota – mówię i całuję cię w policzek. – Widzimy się w sobotę. Podnosisz się znad papierów i odprowadzasz mnie wzrokiem. Kiedy się złamiesz? Widocznie jesteś silniejszy niż myślałem, bo tylko uśmiechasz się słodko, kiedy się żegnamy, i nawet mnie nie całujesz. A ja zaczynam myśleć, że naprawdę ci zależy na egzaminie. 