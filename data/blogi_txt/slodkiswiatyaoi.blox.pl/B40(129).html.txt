KAIEN Znowu wygrałem. Inaczej być nie mogło.   Senju jest teraz taki słodki i niewinny, że mam ochotę go po prostu przytulić i pieścić jego piękne włosy... Nigdy bym nie pomyślał, że drzemią we mnie takie uczucia. Preludium trochę się zaciągnęło, ale ta gra słów była słodka i... podniecająca. Rozumiałem, że pragnę tego chłopaka jak nikogo przedtem. To było nowe uczucie, przerażające i kuszące zarazem. Musiałem się przemóc i pokonać swój strach, ale teraz, kiedy zamiast krwi czułem w sobie wino, wszystko wydawało się takie proste...   Widziałem w jego oczach ciekawość i wyzwanie, które w końcu przerodziło się w chęć spełnienia. Był taki pociągający, kiedy podnosił do ust kieliszek z winem. Miałem ochotę zlizywać czerwone krople z jego warg... W mojej głowie pojawiały się coraz bardziej wyuzdane wizje... Chyba to zrozumiał, bo zadrżał, kiedy się uśmiechnąłem. - Poddajesz się? – spytałem szeptem i przejechałem dłonią po jego zarumienionym policzku.   - Nie – odrzekł na wydechu, ale zadrżał. – Przestań – dodał po chwili, zaciskając mocno powieki. - Więc jednak się poddajesz? – nie mogłem powstrzymać uśmiechu spełnienia. – Przegrałeś.   - Kaien... przestań – jego westchnienie było podobne do jęku.   - Więc to przerwij – rzekłem pewny, że nie zdoła tego zrobić.   - Jesteś... draniem... – szepnął błagalnie i nagle wtulił twarz w moją pierś.   Ten gest tak mnie rozczulił, że teraz to ja nie wiedziałem, jak się zachowywać. Chyba za wcześnie się cieszyłem ze zwycięstwa. Poczułem, że drży na całym ciele, a jego wargi poruszają się w cichym szepcie. Od nadmiaru wina i wrażeń kręciło mi się w głowie, więc objąłem go czule, całując jego włosy i szepcząc:   - Przepraszam, Senju... Przepraszam.   Jego przerywany oddech przyprawiał mnie o dreszcze. Bawiłem się jego włosami i próbowałem ochłonąć. Zagalopowałem się trochę. On chyba też.   - Za dużo wypiliśmy – rzekłem, kiedy odsunął się ode mnie.   - Na pewno – jego głos był chrypły, policzki mu płonęły i miał zamglony wzrok.   - Niedługo powinni wrócić – przypomniałem, że Cat i Saya lada chwila mogą tu być.   - Jak myślisz, czy... – zaczął nieśmiało, a ja pomyślałem, że jego nastroje zmieniają się tak szybko... Jeszcze kilka minut temu drażnił się ze mną, a teraz płonął ze wstydu. – Nie dałem się?! Zaśmiałem się ciepło. Na to pytanie nie było odpowiedzi. Gdyby mnie nie sprowokował, pewnie nie doszłoby do tego. Ale gdyby nie wtulił się we mnie tak nagle, mogłoby być niebezpiecznie. Oboje to rozumieliśmy, ale on dalej mnie prowokował, być może nieświadomie.   Nie odpowiedziałem, bo wróciła Saya z Cat’em. Chyba naprawdę coś ze mną nie tak. Nie potrafię przestać o nim myśleć.﻿   * * * * * ﻿   Obudziłem się ze strasznym bólem głowy. Zresztą, już mnie to nie dziwi, przyzwyczaiłem się. Ale warto było. Chyba zrobiłem mały krok naprzód. Tak mi się wydaje. I chyba nie tylko ja. I tak się dziwię, że obudziłem się w swoim mieszkaniu. Cat spał słodko obok. Czasem zazdroszczę mu, że jest taki wyluzowany i niczym się nie przejmuje. Chociaż, skąd mogę wiedzieć, co mu chodzi po głowie?   Nigdy bym nie pomyślał, że mam takie zapędy. Ciągle nie mogłem tego należycie ogarnąć, ale wiedziałem, że nie mogę żyć bez Senju. Bez jego uśmiechu, poczucia Piękna, jego niewinnych oczu i ciepłej skóry... Czułem się jak zakochany gówniarz. Przerażało mnie to, bo przecież taki nie byłem. Ja powinienem być twardy i zarozumiały, pewny siebie i żyjący chwilą, tak jak to robiłem dotychczas. Nie wiem, co się stało, ale ten chłopak namieszał mi w głowie. Dlaczego?   Kilka tabletek na ból głowy, papieros i kawa. Cat chyba się obudził. - Ohayo – mówi wchodząc do kuchni. Wywołuje tym we mnie szczery uśmiech. Wiem, że jeśli zaczyna gadać po japońsku, oznacza to, że coś mu świta w tej rozczochranej łepetynie.   - Nie patrz się tak – mówi i ziewa. – Wiem, że źle to wygląda...   - Nic nie mówię – Cat zawsze potrafi mnie rozbawić samą miną. – A co się właściwie stało?   Obserwuję, jak zaparza kawę i zapala papierosa, siada przy stole i znowu ziewa.   - Nic takiego, trochę się nie wyspałem.   - A przyczyną jest Saya? – mrugam mu porozumiewawczo.   - Tak. To znaczy, nie! To nie to, o czym pomyślałeś! – mówi szybko i patrzy na mnie podejrzanie.   - Skąd wiesz, o czym pomyślałem? – uśmiecham się.   - Doskonale wiem, co ci chodzi po głowie – mówi i ma całkowitą rację. – Głowa mi pęka.   - Nie uwierzysz, ale mnie również – gaszę niedopalonego papierosa i bez pośpiechu popijam kawę.   - A mieliśmy nie pić więcej, co nie? – Cat zaczyna się śmiać.   - No. Tak to bywa. - Co sądzisz o Sayi? – pyta nagle jakby niedbale, nie patrząc mi w oczy.   A jednak. Wiedziałem.   - Jest miła, wesoła, ma talent i ładne piersi – mówię szybko i nagle sam zaczynam się śmiać. - Nie o to mi chodziło...   - Wiem, ale co ja mogę ci powiedzieć? Podoba ci się?   - To... jest coś w rodzaju... nie wiem... – Cat dalej pali papierosa i bezmyślnie wpatruje się w kubek z kawą.   - To chyba normalne. Jest naprawdę wartą uwagi laską – mówię i zaczynam myśleć o Senju.   - Dobra, zobaczy się – Cat nagle wstaje, dopija szybko kawę i gasi papierosa. – Mamy jakieś prochy?   - Co?   - Na ból głowy, no wiesz... – teraz to on mruga do mnie z uśmiechem.   - Jesteś niepoprawnym romantykiem, wiesz? – mówię wzdychając. – Chyba jeszcze zostało. * * * * *    Naprawdę lubię takie życie. Uwielbiam to, co robię. Kocham muzykę, kumpli z zespołu i naprawdę jestem szczęśliwy, że wszyscy myślimy tak samo. Wiedziałem, że spodoba im się projekt Senju. Zawsze kochałem takie życie – koncerty, imprezy, ciekawi ludzie, pasje... Z Cat’em znamy się od dziesięciu lat i nie przestaje mnie zadziwiać.   I nagle pojawia się Senju. Prawdę mówiąc, znikąd. Gdybym był przesądny, powiedziałbym, że to przeznaczenie.   Nie potrafię przestać o nim myśleć. Kiedy Cat wychodzi (na spotkanie z Sayą, zresztą), włączam ostrą muzykę, żeby nie zwariować do końca od natrętnych myśli. Mam ochotę zająć się choć trochę tłumaczeniami, ale rozumiem, że dzisiaj nie dam rady. Nie potrafię myśleć o niczym innym. Trochę to dziecinne.   Wieczorem mamy próbę. Może się rozładuję. Z rozmyśleń wyrywa mnie dzwonek telefonu. Pojawia się nikła myśl, że to Senju. Nie mylę się.   - Cześć – jego głos jest chrypły. Pewnie też mu dzisiaj niedobrze.   - Żyjesz? – pytam zabawnym tonem.   - Nie bardzo – odpowiada. – A ty?   - Ja też, ale jakoś... eh, nieważne. Jak Saya?   - Ona żyje – śmieje się w słuchawkę. – Poszła z Cat’em „na randkę”.   - Wiem! A nie chciał się przyznać!   - Pewnie znowu „sprawy zawodowe” – Senju jest wyraźnie rozbawiony, ale w jego głosie dostrzegam nutki niezdecydowania.   - Mów, o co chodzi. Może się spotkamy? – pytam nagle, sam nie rozumiejąc, po co.   - Spotkamy? O, to niezły pomysł, biorąc pod uwagę, że zapomniałeś u nas swoje modne okulary! – Senju nagle się ożywia.   - Wpadniesz do mnie? – na myśl, że moglibyśmy zostać sami, uśmiecham się szeroko. Szkoda, że Senju tego nie widzi. Już wyobrażam jego minę...   - Tak chcesz mnie zaprosić do siebie? – w jego głosie znowu pojawiają się zadziorne nutki. Tak samo, jak wczoraj...   - Pomyślałem, że to niezły pomysł – uśmiecham się jak cwaniak. Szaleniec. Jestem szaleńcem. 