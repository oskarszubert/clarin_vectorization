KAIEN Znowu to samo. Szybko i do końca. A miałem cię uspokoić... Ale to nic, bo i tak wyciszyłeś się całkowicie. Zakręcam wodę i jeszcze raz całuję cię w usta. - Pójdziemy na spacer? – pytam nagle i sam nie wiem, czemu właśnie taka myśl strzeliła mi do głowy.   - Na spacer? Nieeee... – odpowiadasz leniwie i wyginasz się, kiedy otulam cię ręcznikiem.   - Musimy pogadać, nie sądzisz? – patrzę na ciebie uważnie. Jeśli chciałeś mieć to z głowy, to nic z tego. Muszę mieć pewność, że będzie tak, jak zaplanowałem.   Nic nie mówisz, a może po prostu nie musisz.   - A może masz rację, nawet wyszło słońce – odzywasz się, kiedy wchodzimy do twojego pokoju, i uśmiechasz się lekko, patrząc w okno.   - A widzisz – podchodzę do ciebie od tyłu i całuję cię w szyję. Już nikt ani nic nam nie przeszkodzi.   - Wiesz, chyba dzisiaj coś namaluję – mówisz nagle i odwracasz się do mnie przodem.   Znajomy, kochany błysk w twoich oczach wywołuje we mnie uśmiech.   - Namaluj – mówię słodko i tulę cię do piersi. – Ale najpierw wysusz włosy, bo się przeziębisz.   - A ty nie? – pytasz nieco ironicznie i usmiechasz się cwaniacko. – Dobra, chodźmy już.   - Jak chcesz – odpowiadam spokojnie i czuję, jak powoli się uspokajam. Wszystko będzie dobrze. Nie może nie być. Wszystko wydaje się teraz być takie dalekie i nieważne. Włączam jakąś fajną rockową płytę i leniwie zaczynam się ubierać.   - Dawno nie byłem w domu – mówię zerkając na ciebie ukradkiem, ale ty jesteś zajęty szukaniem czegoś w szafie.   - Chyba zetnę włosy – mówię po chwili, patrząc w lustro. I wtedy wreszcie reagujesz na moje słowa, a ja uśmiecham się do siebie.   - Nie waż się nawet o tym myśleć! – mówisz szybko patrząc na mnie z lękiem.   - I kto to mówi... – zaczynam się z tobą drażnić. – Myślisz, że pasowałby mi irokez?   - Głupek! – wyrzucasz ze śmiechem i dalej usiłujesz znaleźć coś w szafie.   - Czy długie włosy to twój fetysz? – pytam prowokująco, na co ty z niezwykłą powagą odpowiadasz:    - Tak, czy tak bardzo cię to dziwi?   - Nie, chciałem to tylko usłyszeć. Co jeszcze?   - Co „co jeszcze”? Mam! – znalazłeś wreszcie jakiś czarny sweter i jesteś rozpromieniony jak dziecko.   - Czerń? – pytam unosząc zabawnie brew.   - Co „czerń”? – nie rozumiesz, o co mi chodzi. – Aaa, czerń, to też. Wiesz, mrok, wampiry. To niepodobne do mnie, nie? – ubierasz się wreszcie i przeczesujesz palcami mokre włosy.   - Nooo... – uśmiecham się słodko. – Bo ty jesteś taki... Bohemiczny.   - To wszystko twoja wina, bo ty jesteś taki... Mroczny – mówisz po chwili, a ja mimowolnie myślę o Ester. Oczywiście, żeby to zagłuszyć w sobie, podchodzę szybko do ciebie i całuję cię namiętnie w usta.   - Czy ty nigdy nie masz dość?! – odsuwasz mnie ze śmiechem, ale w twoim spojrzeniu odnajduję to, czego się obawiałem – wiem, że pomyślałeś o tym samym co ja.   - Dość tego – mówię nagle i ciągnę cię na fotel. – Mam dość. Musimy to skończyć tu i teraz.   - Wiem, ale...   - Żadnych „ale” – uciszam cię dłonią.   Nie wiem, co myślisz, ale ja czuję się wkurwiony.   - Dzwoń – podaję ci telefon i nie spuszczam z ciebie wzroku.   - Ale przecież ona...   - Nieważne. Dzwoń.   Widzę, jak drżą ci dłonie, więc siadam obok ciebie na podłodze i obejmuję twoje uda, żeby cię trochę uspokoić.   - Nie podnosi – mówisz drżącym głosem i patrzysz na mnie z nadzieją. - Dzwoń jeszcze.   - Ale co jej powiem?   - Ja powiem – mówię twardo i zaciskam palce na twoich udach.   - Nic – mówisz znowu. – Wiedziałem.   - Wybacz – wzdycham ciężko i kładę głowę na twoich kolanach. – Wybacz. Przerasta mnie to wszystko.   - Kaien... – mówisz cicho i zaczynasz mnie gładzić po włosach.– Chodźmy już. Muszę się przewietrzyć.   - Tak – wzdycham znowu i leniwie podnoszę się z podłogi. – Gdzie ty masz suszarkę?   - W łazience. Chodź – wstajesz z fotela i prowadzisz mnie do łazienki.   Stajemy obaj przed lustrem i zaczynasz mi suszyć włosy. Przyjemne gorące powietrze rozluźnia i uspokaja. A dzisiaj nie mogę się uspokoić. Nie umiem. Ale teraz staję się nawet trochę senny. Potem to ja suszę ci włosy, przeczesując je palcami i masując ci skórę głowy. Wiem, że to lubisz, bo mrużysz rozkosznie oczy i uśmiechasz się lekko. Na koniec całuję cię w policzek i mam wrażenie, że staliśmy tak całą wieczność. Ubieramy się bez pośpiechu i wychodzimy na klatkę. A może nie chcemy się śpieszyć? Boimy się o tym rozmawiać, prawda, Senju? Bo ja tak. Ale wyciągam papierosa i kiedy jesteśmy już na podwórku, zaciągam się zprzyjemnością. Ty nie palisz. Ale ja muszę, zwłaszcza gdy zaczynam się denerwować.   Jest nawet ciepło, coraz cieplej.   - Dokąd się przejdziemy? – pytam niedbale i biorę cię za rękę.   Wydajesz się byc lekko zmieszany, ale zaciskasz dłoń w mojej dłoni i nie patrząc na mnie mówisz:   - Chodźmy... Nie powiem, po prostu chodź ze mną. - Tajemniczy się zrobiłeś – uśmiecham się i spoglądam na nasze złączone dłonie. Przecież nie możemy tak iść przez miasto? Czy możemy?   Ale nie idziemy przez miasto. Prowadzisz mnie przez jakiś park, gdzie nie ma żywej duszy, więc mogę cieszyć się tym, że czuję ciepło twojej skóry. Czemu ja nigdy tutaj nie byłem? Wszędzie leży brudny śnieg, ale w powietrzu czuć wiosnę.   - Gdzie ty mnie prowadzisz? – pytam, kiedy widzę, że zbliżamy się do cmentarza.   - Potem ci powiem, po prostu chodź i już – odpowiadasz szybko i przyśpieszasz kroku.   Przechodzimy wzdłuż cmentarza, by po chwili przez dziurę w płocie zejść niżej po krętej ścieżce. Nie wiem jeszcze, o co ci chodzi, ale skoro tak chcesz... Kiedy zatrzymujesz się przy jakichś gruzach, mrugam tylko i patrzę na ciebie wyczekująco. Co ty kręcisz?   - Kaien, tutaj szukałem kiedyś natchnienia, wiesz, zdjęcia, obrazy... I wtedy spotkałem Ester i wszystko się zaczęło – mówisz powoli, ale pewnym głosem. – Chcę o tym zapomnieć. Dlatego cię tu przyprowadziłem. Rozumiesz?   - Chyba trochę – mówię i zaczynam intensywnie myśleć. Więc chcesz, żebym to ja był tutaj?   - Głupio się czuję, ale to prawda – odzywasz się po chwili, bo chyba mam dziwną minę, choć nic nie mówię.   - Nie, w porządku – mówię i rozglądam się dokoła, by przekonać się, że nikogo nie ma w pobliżu, i obejmuję cię w talii. – Skoro tak będzie lepiej... Zgadzam się – i uśmiecham się szeroko, bo w mojej głowie pojawiają się ciepłe wspomnienia.   - Naprawdę? – spoglądasz na mnie niespokojnie, a ja po prostu znowu się uśmiecham i tulę cię mocniej do piersi.   Tak, naprawdę. Czuję się nagle za ciebie odpowiedzialny. Muszę być silny. I będę. Gładzę cię po włosach, zanurzając palce w miękkich pasmach, i czuję, że zaczynasz płakać. Nie, nie płacz!   - No co? – pytam obejmując twoją twarz dłońmi.   - Przepraszam, nie mogę... Już więcej nie mogę... – i zaciskasz wargi, żeby nie rozpłakac się mocniej.   - Kocham cię, Senju – mówię cicho i całuję cię w usta. Delikatnie, ale głęboko i z pasją. Nie obchodzi mnie, że ktoś może nas zobaczyć. Pieprzę to. Rozkoszuję się zakazanym pocałunkiem w zakazanym miejscu i czuję, że zaczynamsię podniecać. Znowu. Cholera, Senju, co ty ze mną robisz...?! 