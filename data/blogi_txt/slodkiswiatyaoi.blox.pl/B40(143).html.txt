KAIEN Postanowiłem przejść się do sklepu. Zostawiłem śpiącego Kota, ubrałem się ciepło i wyszedłem na mróz. Kiedy ta zima się skończy…? Nienawidzę zimy. W supermarkecie kupiłem trochę żarcia i parę piw. No tak, ja już nie potrafię bez piwa. I papierosów. Chyba muszę palić mniej. Do dwunastej jeszcze daleko. Ale denerwowałem się. I ten dziwny sen… Jak można przyśnić coś takiego? Kot już nie spał. Przygotowałem śniadanie na szybko, zrobiłem kawę i zawołałem Kota. Wyglądał trochę lepiej i nawet zjadł ze mną śniadanie. Ale piwa nie chciał. Za to ja wypiłem jedno i od razu poczułem się pijany. Lubię ten stan. Wszystko wydaje się wtedy łatwiejsze i lepsze. Kot poszedł pod prysznic, a ja zamknąłem się w swoim pokoju i spróbowałem trochę poćwiczyć, bo czułem, że w mojej głowie pojawia się nowa piosenka. Dziwnie pozytywna, ale spokojna. Romantyczna? Kot też zamknął się u siebie, nic nie mówiąc, więc postanowiłem go nie ruszać. Do  dwunastej zostawało coraz mniej czasu, a ja nakręcałem się coraz bardziej. Napisałem nawet do Senju, i odpisał, że czeka na mnie. Uśmiechałem się do swoich myśli i znowu poczułem się szczęśliwy. Poszedłem nawet pod prysznic i długo fantazjowałem. Uporządkowałem włosy i nawet nie użyłem żelu, pozwoliłem, by opadały swobodnie na ramiona. Zdziwiłem się, że były aż tak długie. Ubrałem się jak zwykle na czarno i użyłem swojego ulubionego zapachu, mocnego, korzennego i odurzającego. Wiem, że Senju nie może tego nie lubić. Ja też. Wypastowałem nawet glany, narzuciłem swój ukochany czarny ciepły płaszcz i nawet czapkę, którą lubiłem, i miałem zamiar pożegnać się z Kotem, ale nie otwierał. Rzuciłem mu więc tylko krótkie „cześć” i wyszedłem. Do Senju. Do mojego Senju. Kiedy stałem przed jego drzwiami, serce biło mi jak szalone. Nawet to lubię, to uczucie oczekiwania, niepewności… Czuję, że żyję. Chciałem powiedzieć Senju tak wiele, ale nie miałem pojęcia, od czego zacząć... Prawdę mówiąc, znowu czułem się jak zakochany nastolatek. To cudowne uczucie powróciło ze zdwojoną siłą. Ale postanowiłem, że oddam się temu całkowicie. Tym razem nie będę się bać. Mogę wszystko. Senju  otworzył i uśmiechnął się szeroko: - Cześć – powiedział i zaprosił mnie gestem dłoni do środka. - Cześć – odrzekłem ciepło i też się uśmiechnąłem. Czułem za kilometr, że jest spięty, ale ciągle się uśmiechał. Zresztą, ja też byłem spięty. Zdjąłem kurtkę i glany, a Senju zaprosił mnie do kuchni. - Chcesz kawy czy herbaty? – spytał nieśmiało, jakby unikając mojego wzroku. - Kawy. Albo nie, czegoś mocniejszego – powiedziałem szybko, bo miałem wrażenie, że Senju też chętnie napiłby się czegoś mocniejszego. Dla odwagi. - Jasne, mam wino. Chyba tylko wino, wiesz, po świętach prawie nic nie zostało – mówił szybko i z uśmiechem. Obserwowałem, jak otwiera wino i nalewa je do kieliszków. Tak bardzo stęskniłem się za Senju i naszymi rozmowami. Teraz wyglądał poważniej, bardziej dojrzale, i był trochę smutny, a może melancholijny. Ale pociągał mnie jeszcze bardziej. I jego włosy. Były inne, ale takie… hmm... Wyglądał z taką fryzurą nieprzyzwoicie seksownie. Opadały na ramiona trochę niedbale, i nie mogłem oderwać od niego wzroku. Nie mógł tego nie zauważyć. - No co? – spytał zmieszany i zaśmiał się. - Stęskniłem się za tobą, Senju – powiedziałem nagle i zatrzymałem wzrok na jego ustach. Nic nie odpowiedział, ale jego reakcja mi się spodobała. Próbował być na luzie, podał mi wino i po chwili odrzekł: - Wypijmy za nasze odnowione stosunki? - Tak, za odnowione stosunki – odpowiedziałem z ciepłym uśmiechem. Wszystko idzie w dobrym kierunku. Senju zapalił papierosa, a ja po prostu patrzyłem na niego i milczałem. Wino zaczęło krążyć w żyłach i poczułem się pewniejszy siebie. Senju zgasił papierosa, podniósł w końcu na mnie wzrok i powiedział cicho: - Masz ochotę coś zjeść? Bo ja umieram z głodu. - Nie wiem, może tak. Tak – odpowiedziałem po chwili, choć nie miałem apetytu. - Zobaczę, co mam – Senju wstał od stołu i skierował się do lodówki. – Wiesz, dzisiaj wieczorem mam egzamin. O szóstej. - Egzamin? O szóstej? Kto wymyśla egzaminy o szóstej? – zdziwiłem się i zacząłem obserwować, jak przygotowuje kanapki z serem i kroi pomidory. - Tak, ale nieważne, i tak nie zdam, bo nawet się nie uczyłem – powiedział ze śmiechem. – Nie miałem czasu. A, tak, wybacz, mięsa nie mam i chyba sam przejdę na wegetarianizm. - Nie szkodzi, nie muszę jeść mięsa – uśmiechnąłem się i pomyślałem, że ostatnio też mam ochotę jakoś się oczyścić duchowo i może powinienem przestać jeść mięso. - To fajnie – Senju postawił przede mną talerz z kanapkami i surówką, i resztki ciasta Sayi. – Zrobię herbatę, chcesz? Czy może kawę? - Nie, nie trzeba. Usiądź i porozmawiaj ze mną. Po prostu – odrzekłem i złapałem go za rękę. - Dobra, wezmę krzesło – spróbował uwolnić dłoń z mojego uścisku, ale ja przyciągnąłem go bliżej i powiedziałem: - Nie… Usiądź… usiądź mi na kolanach… - i spojrzałem na niego niewinnie. - Ale… przecież… - zaczął, ale przyciągnąłem go do siebie i zmusiłem, by usiadł mi na kolanach. Czułem, jak drży, i widziałem, jak drżą mu ręce, kiedy brał kanapkę. Ja nie miałem apetytu, i tylko obserwowałem, jak je. Zaczął coś szybko mówić, dużo i bez ładu, a ja po prostu rozkoszowałem się jego bliskością. Czułem zapach jego ciała, zmieszany z zapachem moich perfum. Senju nalał znowu wina i podał mi kieliszek. - Najadłeś się? – zaśmiałem się i dotknąłem jego włosów. - Nie, jeszcze nie – odrzekł szybko i upił trochę wina. - Senju? – szepnąłem niskim tonem, tuż przy jego uchu. Odwrócił się szybko do mnie, i w jego oczach dostrzegłem lekkie przerażenie. Czyżby się bał? Zabrałem z jego ręki kawałeczek miękkiego ciasta, na co zareagował zdziwieniem, i powiedziałem: - A teraz bądź grzeczny, otwórz buzię – i znowu zrobiłem niewinną minę. Ale Senju zareagował śmiechem i odepchnął mnie. - Co ty wyrabiasz?! – mówił i ciągle się śmiał. – Odbiło ci! - Wcale nie, mówiłeś, że jesteś głodny – odrzekłem z uśmiechem. - Nie musisz mnie… karmić! – powiedział i odetchnął głośno. - Ale ja chcę… - odrzekłem delikatnie i dotknąłem jego dłoni. - Ale… Kaien… - Senju nagle się zmieszał i odwrócił wzrok. – Przestań… - powiedział cicho i spróbował wstać z moich kolan, ale mu nie pozwoliłem. - Senju, rozluźnij się. Niczego się nie bój. Kocham cię – powiedziałem nagle i pogładziłem go po włosach. – Możesz mi zaufać. Już zawsze. Usiadł mi grzecznie na kolanach i odetchnął. - Tak bardzo za tobą tęskniłem – powiedział po chwili, kiedy nasze palce wreszcie się splotły. Kawałek ciasta wylądował na podłodze, objąłem Senju w talii, przyciągnąłem jeszcze bliżej i po prostu chłonąłem jego zapach, a podniecenie rosło z każdą chwilą. Najchętniej rzuciłbym się na niego, ale pozwoliłem, by to on prowadził. A on nachylił się nade mną i musnął ustami mój policzek. Zupełnie jak dotyk skrzydeł motyla. Zadrżałem. Dotyk był tak delikatny i czuły, że miałem ochotę rozpłakać się z radości. I oczekiwania. - Kocham cię – szeptał mi do ucha i zaczął je pieścić językiem, na co zareagowałem nagłym stłumionym jękiem. Senju zadrżał. Dłużej nie dam rady. Ani chwili dłużej. Wpiłem się władczo w jego usta, tuląc go mocno do siebie, i po chwili zaczął odwzajemniać pocałunek. Mocno, głęboko i namiętnie. Całowaliśmy się jak spragnieni kochankowie, spragnieni tak bardzo, że ledwo się kontrolowaliśmy. Nie wiedziałem, czy to ja drżę mocniej, czy on. Pogryzałem zachłannie jego wargi i ledwo mogłem złapać oddech. On robił to samo. Moje dłonie same powędrowały pod jego koszulę i zacząłem pieścić jego plecy i krzyż. Wygiął się mocno i jęknął, zupełnie się nie krępując. Tak, jak lubię. -Chodźmy do pokoju – wyszeptał pośpiesznie i uwolnił się z mojego uścisku. – Chodź, szybciej, Kaien… - i pociągnął mnie do pokoju.﻿﻿ 