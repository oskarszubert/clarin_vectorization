KAIEN Tak, wszystko jak za dawnych czasów... Upiliśmy się,wypaliliśmy po kilka skrętów, oczywiście, zaczęliśmy śpiewać różne piosenki. Zawsze się zastanawiam, jak sąsiedzi to cierpią. Ale mieliśmy dzisiaj ciężki dzień. A jutro znowu próba. I obiecałem Senju, że się z nim spotkam, ale czarno to widzę... Już teraz czuję, że jutro zrobimy imprezę z kumplami z zespołu. Już teraz mam ochotę wypić jeszcze, ale rum się skończył. Cat ledwo się trzyma i pogryza limonkę.   - Trzeba było wziąć 2 butelki – mówi marszcząc brwi i wymachując pustą butelką.   - Skąd mogliśmy wiedzieć?! – odpowiadam i zastanawiam się, skąd wziąć alkohol.   - Kaien? – Kot opiera się o mnie łokciem.   - Co?   - Chodźmy do sklepu? – mówi osuwając mi się na pierś.   - Oszalałeś?! W takim stanie? Przecież nie dojdziesz do pierszego słupa! – wołam z rozbawieniem, przytrzymując go za ramiona.   - Ka-a-a-ien – Kot zaczyna mruczeć, próbując mnie tym przekupić. – No chodźmy... Mogę iść!   - Jasne, że możesz, jak i ja – zaczynam się śmiać, kiedy kuca przy mnie i próbuje utrzymać równowagę.   - Ka-a-a-ien, no pro-o-o-szę... – Kot jest już na tyle pijany, że język mu się plącze.   - Poczekaj, może mamy coś w lodówce... – odsuwam go i idę sprawdzić.   - Kocie, mamy piwo! – wołam zadowolony. – Będziesz?   - Pi-i-i-wo? No niech będzie... – odpowiada osuwając się na podłogę.   Tak, dzisiaj upijemy się jeszcze bardziej. Przecież tego chciałeś, Kocie. Ja też.   - Ka-a-a-ien? – znowu mówi tym głosem, przeciągle, zachęcająco.   - No co? – siadam przy nim na podłodze i podaję mu piwo.   - Upiłem się.   - No coś ty, niemożliwe! – zaczynam się śmiać i obejmuję go za szyję. – Kotku, ja naprawdę się za tobą stęskniłem... Jakim ja jestem draniem... Tak zaniedbać swojego najlepszego przyjaciela... – czuję, że zaczynam gadać od rzeczy, ale nie mogę przestać...   - Ka-a-a-ien...? – Kot patrzy na mnie zamglonym wzrokiem. Jest tak samo pijany, jak ja, a może bardziej.   - Co, Kocie? – czochram mu włosy i poprawiam jego kolczyk w wardze. Usta ma gorące i lepkie.   - Kaien, ja też... - Co ty też? – patrzę na niego zdziwiony, nie mogąc skojarzyć, co ma na myśli.   - Też się... stęskniłem... za tobą – przytula mi się do piersi i popija piwo.   - Kocie, upijemy się dzisiaj? I zaśniemy na podłodze?   - Tak! – woła radośnie i przytula się mocniej. – Kurwa, jaki ja jestem e... emocjonalny... no!   - Nie tylko ty – uśmiecham się do niego i gładzę po włosach. Są nieco szorstkie od lakieru, ale podoba mi się jego artystyczna fryzura.   - Kocham cię, Kaien – mówi nagle i cmoka mnie w usta. Jestem zaskoczony, choć zawsze wiedziałem, że tak właśnie jest. Ja też go kocham, jest przecież moim najlepszym przyjacielem. - Ka-a-a-ien, dobre to piwo – mówi z zadowoleniem i odsuwa się ode mnie. – Kaien?   - Co znowu? – nie mogę przestać się śmiać, jest teraz taki słodki...   - Obiecaj, że znowu będziemy spędzać razem więcej czasu?   - Obiecuję.   - Naprawdę?   - Tak.   - Ale na pewno?   - Na pewno, Kocie.   - Wiesz, jestem zazdrosny, kiedy szlajasz się z Senju – mówi nagle, poważniejąc. – Naprawdę. Nie chcę, żeby cię zabrał. Przecież jesteś mój. Ka-a-a-ien...   - No tak, zapomniałem, że jestem twoją własnością – zaczynam się śmiać, ale tak naprawdę jestem zdziwiony tym, co powiedział. Nie myslałem, że o to mu chodzi. - Bo jesteś. Nie chcę, żeby ktoś mi cię zabrał, tym bardziej facet! – tuli się do mnie i puszka z piwem wypada mu z rąk.   - Jesteś pijany – mówię ciepło i czochram mu włosy.   - Może, ale jestem szczery – osuwa się mi na kolana, kładzie na nich wygodnie głowę i obejmuje mnie za biodra. – Kaien, jesteś moim najlepszym przyjacielem... jestem zazdrosny!   - Więc to dlatego byłeś ostatnio taki zły? – uśmiecham się do niego, czując, że jestem już kompletnie pijany. Dopijam jednak piwo i odrzucam puszkę. – Kocie?   - Mmmmhhhh? – znowu mruczy, no naprawdę, jak kot.   - Chodźmy na dach? – mówię nagle, bo przypomniały mi się nasze pijane wycieczki na dach budynku.   - Na... dach?   - No, jak kiedyś... Chcesz? – patrzę na niego z czułością.   - Chcę – uśmiecha się do mnie i próbuje wstać.   Pomagam mu się podnieść i nagle zaczynamy się śmiać. No tak, ciekawe, jak tam wejdziemy, skoro jesteśmy aż tak pijani. Ale to nic.     * * * * *    Nie wiem, jakim cudem, ale drzwi, prowadzące na dach, nie są zamknięte na klucz. Mamy szczęście, zdecydowanie.   Jest chłodno i cicho. Nad nami rozpościera się tylko granatowe niebo pełne gwiazd. Cat próbuje zapalić papierosa, ale nie bardzo mu wychodzi, więc mu pomagam.   - Pamiętasz, jak za dawnych czasów? – mówię z rozmarzeniem w głosie.   - Pamiętam... – zaciąga się z przyjemnością, potem daje papierosa mnie. Też się zaciągam i podnoszę wzrok ku niebu.   Jest tak piękne. Cudowne. Nieskończone. Dalekie. Artystyczne. Czuję dziwne ciepło w środku i uśmiecham się sam do siebie. Czuję, jak Kot mnie obejmuje za ramiona i znowu podaje papierosa. Palimy jednego po kolei i wpatrujemy się w kłęby dymu, wznoszące się ku niebu.   W tej chwili jestem szczęśliwy. Mam Piękno i kochanego przyjaciela. Nie myślę nawet o Senju. Znowu o nim nie myślę. Nie powinienem skupiać się tylko na nim. Chcę żyć i czerpać przyjemność z doznań cielesnych i duchowych. Chcę być wolny. Wiecznie młody, wiecznie pijany.   Oddech Kota jest tak ciepły, że odczuwam przyjemne dreszcze na szyi. Uśmiecham się do niego i nic nie muszę mówić. Wiem, że też jest szczęśliwy.   Jest jak Noc, Ciemność, Tajemnica. Kuszący a zarazem tak bliski. Tym jest dla mnie Cat. Tajemnicą. Bardzo zmysłową Tajemnicą. 