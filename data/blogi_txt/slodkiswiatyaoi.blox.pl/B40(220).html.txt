SENJU Dzwonił Kyu. Powiedział, że koniecznie musimy się spotkać i że wpadnie wieczorem. Na spotkanie z Kaienem miałem iść ok. 20, więc umówiłem się z Kyu na 18. Byłem trochę przygnębiony z powodu Ester. Ale jak tylko się spotkam z Kaienem, wszystko minie i znowu stanę się szczęśliwy, wiedziałem to. W drodze do domu wstąpiłem do sklepu, żeby kupić coś do jedzenia, bo ciągle byłem głodny. Saya siedziała w kuchni i piła herbatę. - Wieczorem wpadnie Kyu – powiedziałem rzucając torbę z jedzeniem na stół. - Po co? – spytała dobierając się do ciastek. - Nie wiem, podobno to wielka tajemnica – zaśmiałem się zabawnie i opadłem na krzesło. Miałem ochotę zapalić, ale ze względu na siostrzyczkę powstrzymałem się. Zaczęliśmy pożerać ciastka i kanapki, które na szybko przygotowaliśmy, a Saya zrobiła mi kawy. Przez cały czas czułem się jak pijany, pewnie z niewyspania. Ciekawe, czego chce Kyu. Kyu przyszedł trochę po osiemnastej. Okazało się, że miał dla nas niespodziankę. I to jaką! - Wyjeżdżam na szkolenia do Niemiec – powiedział z szerokim uśmiechem na twarzy. - Jak?! – zawołała Saya, mrugając ze zdziwienia. - Jakie szkolenia? – spytałem, też zdziwiony. - Będę się uczył różnych wariacji na klawiszach – odrzekł, a uśmiech nie schodził z jego ust. –To takie niby-studia, tyle że półroczne. - Ale… Tak nagle?! – zdziwiła się Saya. – Nic nie mówiłeś. - Gratuluję, Kyu – powiedziałem wesoło i poklepałem go po ramieniu. – Kariera stoi przed tobą otworem! Roześmieliśmy się. Czułem, jak napięcie mija i znowu miałem ochotę się upić. Z Kyu. Ach, gdyby był tu Kaien… Ciągle czułem się podle po zerwaniu z Ester, ale pogodziłem się z tym, że mogę ją stracić nawet jak przyjaciółkę. Cóż – coś za coś. - A kiedy wyjeżdżasz? – spytała Saya, nalewając nam wino. - Za 2 tygodnie – odpowiedział zadowolony Kiyu. - Tak szybko?! – zauważyłem, że Saya trochę spochmurniała. - No, ale cóż… Nikt jeszcze o tym nie wie, tylko wy – uśmiechnął się szeroko Kyu i mrugnął do Sayi. - Ale… tak szybko! – powiedziała popijając wino i spoglądając na mnie ukradkiem. - Będziesz tęsknić? – spytał zabawnie Kyu uśmiechając się do siostrzyczki chyba najpiękniej jak potrafił. - Pewnie! – zawołała i zaczęła nerwowo poprawić włosy. – Już zaczynam tęsknić! Jak mogłeś! – i roześmiała się zabawnie. Nawet w pewnym momencie pomyślałem, że zaczęło jej zależeć na Kyu. Tak oto upiliśmy się we trójkę, i z przerażeniem zauważyłem, że jest już przed ósmą! - Kyu, muszę iść, zostawiam was z Sayą – mrugnąłem do niego zabawnie i chwiejąc się poszedłem do swego pokoju. Byłem pijany i zmęczony, ale zapaliłem papierosa (Saya chyba nie poczuje dymu…) i wpatrywałem się w wieczorne miasto. Niedługo nadejdzie prawdziwa wiosna. Och, na samą myśl o piciu wina gdzieś na łonie przyrody z Kaienem, pod słońcem, na koncercie albo przy zachodzącym słońcu poczułem dreszcze. Mmmhhh… Życie chyba jest cudowne! Uśmiechnąłem się do swoich romantycznych myśli i dokończyłem palić papierosa. Miałem ochotę skakać z radości, ale starałem się kontrolować. Jak zarozumiały narcyz stałem przed lustrem i zastanawiałem się, co lepiej założyć. W końcu zadzwonił Kaien i powiedział, że jest już na miejscu, więc musiałem się pośpieszyć. Do baru co prawda niedaleko, ale nie chciałem, by długo czekał. Założyłem więc jak zwykle czarneu brania, odważyłem się nawet założyć trampki i wybiegłem.﻿﻿ 