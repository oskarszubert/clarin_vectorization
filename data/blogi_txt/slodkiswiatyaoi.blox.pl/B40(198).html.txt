SENJU Gdy zostałem sam, długo myślałem. Nie piłem, nie paliłem trawki, tylko myślałem. Tyłek mnie bolał, ale bardziej bolało coś w środku. Co ja zrobiłem? Dobra, przespałem się z Renem, ale czemu? Bo mi się podoba? Nie tylko. To nie był tylko seks. Ciągle miałem wrażenie, że Ren mnie potrzebuje, ale dlaczego? Myślałem, że chce sobie coś udowodnić, chce zranić Kota, a może uwiódł mnie, żeby poniżyć Kaiena? Mam nadzieję, że nikomu o tym nie powie. Nie zasnąłem. A nazajutrz postanowiłem, że muszę zrobić coś ze swoim życiem. Zacząłem wychodzić z domu, spotykać się ze znajomymi, nawet imprezować. Czekałem na powrót siostrzyczki i Kyu. Potrzebowałem ludzi. I tęskniłem za tobą. Jeszcze bardziej. Być może po to, by zagłuszyć wyrzuty sumienia. Mówiłem sobie, że nigdy więcej tego nie zrobię, ale wiedziałem, że gdy tylko Ren zacznie mnie uwodzić, poddam mu się od razu. Nie sposób mu się oprzeć. Byłem nawet trochę zawiedziony, bo oczekiwałem, że pokaże mi prawdziwy świat bdsm, ale tego nie zrobił. Chyba mnie zauroczył. Zafascynował.  Sam zadzwonił i spytał, czy mam wolną sobotę. Chciałem skłamać, że nie, ale nie mogłem. Nie potrafiłem. Chciałem go zobaczyć, dotknąć, pocałować. Chciałem się z nim kochać. Boże, wpadłem! Nic nie mówił o Kocie, a ja o nic nie pytałem. Wyobraźnia mnie jedna ponosiła. Gdy usłyszałem dzwonek do drzwi, serce dgnęło niespokojnie. Ren uśmiechał się jak zwykle cudownie. Miał związane włosy, co podkreślało jego subtelne rysy twarzy. Boże, jaki on jest piękny! Zakochałem się jak nastolatek! - Mam bilety – powiedział, gdy robiłem mu kawę. - Fajnie. Z cukrem? Mlekiem? – ręce mi chyba drżały. - Nie, czarną – nie przestawał się uśmiechać. – Jak twoje sumienie? - Milczy – zaśmiałem się, choć wiedział, że kłamię. - Nie wierzę. - Ja też. Nieważne. - Rozstałem się wczoraj ze swoją kobietą – powiedział po chwili. - Co? Czemu? – zdziwiłem się. - Długa historia, może ci kiedyś opowiem – obserwował, jak podaję mu kawę, i cicho westchnął. - Dobra, to nie pytam. - Dzięki – uśmiechnął się samymi ustami, oczy miał spokojne. Sobie zrobiłem kawę z mlekiem i usiadłem przy nim. Wydawał się trochę smutny. - Mogę dotknąć? – spytałem, przeprowadzając palcami po jego włosach. - Mmmhhh, jasne, lubię to – uśmiechnął się znowu i mrugnął do mnie. Zdjąłem mu gumkę i zanurzyłem dłonie w jego włosach. Były twarde, ciężkie i niezwykle lśniące. Masowałem mu lekko skórę głowy i obserwowałem, jak popija kawę. - Lubisz czarną? – spytałem. - Tak – kiwnął i przechylił głowę, domagając się pieszczot. - Chcesz coś zjeść? - Może tak, może nie... Pójdziemy gdzieś? - Może tak, może nie – zaśmiałem się. - Możemy pójść do japońskiej restauracji, jeśli chcesz. - Chcę. - Ale najpierw... Senju? - Co? - Usiądź. Wzrok Rena był prawie spokojny. Prawie. - Chcę się zmienić. - To znaczy? – nie zrozumiałem, co miał na myśli. - W sumie to już zacząłem. Zmieniać swoje życie. - To chyba dobrze? Ale nie wiem, o czym mówisz. - A ja myślę, że wiesz – spojrzał na mnie uważnie. Poczułem, że zaczynam się czerwienić. Co ma na myśli? Mnie? Bdsm? - Widzisz – uśmiechnął się, a ja zacząłem nerwowo szukać papierosa. - Przestań, nie denerwuj się, po prostu mówię, co myślę. Zawsze. Ciekawa cecha. - Bardzo – chciałem zapalić, ale nakrył moją dłoń swoją. Serce waliło jak szalone. Znowu byłem zmieszany. - Wybacz, trochę słabo mi to idzie – zaśmiał się  i zabrał rękę, a ja pomyślałem o tym, że musi się mocno hamować. - Mówimy teraz o twoich... no wiesz, upodobaniach? – zerknąłem na niego z lekkim uśmiechem. - Tak – też się uśmiechnął. - Ale... ty chcesz zupełnie przestać? Przecież to niemożliwe. To znaczy, uważam, że jeśli ci się to podoba, to... – ale przerwał mi, przykładając palec do ust, czym mnie rozbroił. - Chcę przestać w pewnym stopniu. Wiesz, pewne elementy zostawię, ale tylko niektóre, bo to wymyka się spod kontroli. - Co wymyka się spod kontroli? - Chęć dominacji, poniżania i upajania się wtydem i strachem... niewolnika – oblizał dyskretnie wargi, a ja czułem, że policzki mi płoną. – Widzisz, znowu to robię – zaśmiał się i pogładził mnie po policzku. A ja po prostu wpatrywałem się w niego jak w obrazek. - Ren, ty... Wiesz, przecież w tym nie ma nic złego, jeśli... - Jest. - Ale... - Mówię ci, że jest. - Nie rozumiem. - Ty też się poddajesz, prawda? - To znaczy? - Podoba ci się to, co teraz robię i mówię, prawda? – Ren dotknął mojego ramienia, a ja spuściłem wzrok. – A nie chcę, żeby tak było. Nie z tobą, Senju. Nie chcę cię w świecie bdsm. Dla mnie jesteś wart więcej. Serce nie mogło się uspokoić. Teraz miałem ochotę, żeby mnie związał, poniżał i wykorzystywał. - Nie – powiedział twardo, a ja aż otworzyłem usta ze zdziwienia. Czyta w myślach? - Nie czytam – zaśmiał się lekko, ale znowu spoważniał. – Dlatego właśnie chcę przestać. Dlatego zerwałem ze swoją kobietą, bo stała się ode mnie zależna. Potrzebuję silnej, ale wrażliwej osobowości, która potrafi mi się przeciwstawić. - Twoja charyzma to raczej uniemożliwia – powiedziałem i westchnąłem. - Też mam gorsze dni, Senju. - Nie wierzę – zaśmiałem się, żeby rozładować atmosferę. – Chyba... Muszę cię rozczarować. - To znaczy? - Ja jestem typem, który bardzo się przywiązuje, wiesz, już teraz cię... Chciałem powiedzieć, że łatwo... Boże, nieważne – zaśmiałem się i lekko cofnąłem. - Chciałeś powiedzieć, że jesteś mną zauroczony, prawda? – Ren uśmiechnął się słodko. - Tak – znowu poczułem wstyd. - To chyba normalne? - Chyba. - Uwierzysz, jeśli powiem, że ja jestem zauroczony tobą? - Nie wiem – roześmiałem się, ale Ren uciszył mnie znowu. - Wiesz, że połowę fascynacji, którą powinieneś darzyć swojego faceta, przeniosłeś na mnie? - Wiem – zagryzłem wargi. Mówił prawdę. - I co teraz? - Nie wiem. - Ani razu cię nie zdominowałem. - Tak? – chwilę się zastanawiałem. - Ale mnie bardzo kusi – przeprowadził opuszkami palców po moim policzku. Jego spojrzenie stało się twarde. - Przecież powiedziałeś... - Zamknij się. - Co? - Powiedziałem, żebyś się zamknął. - Porąbało cię? – zaśmiałem się, ale Ren przycisnął mnie do stołu. - Nie będę powtarzał. - Puszczaj. - Bo co? - Zapominasz się! - Czyżby? – chwycił mnie palcami za brodę i nie mogłem uniknąć jego spojrzenia. - Puść-mnie. - Widzisz? - Nie widzę, jesteś porąbany. Puszczaj! - Czy nie tego chciałeś? - Nie! – zawołałem nagle, a Ren od razu mnie puścił. Starałem się wyrównać oddech. Odepchnąłem go i wybiegłem na balkon zapalić. Co do cholery? Naprawdę mnie wkurzył! Nic nie rozumiałem. Przed chwilą gadał o tym, że chce się zmienić, a potem chciał mnie złamać.  - Właśnie o to mi chodziło – usłyszałem, jak też wchodzi na balkon. Milczałem. - Nie chcę, żebyś robił wszystko, co ci powiem. Walnięty kretyn. Czemu wzbudza we mnie tyle emocji? - Senju, przepraszam. - Nie wybaczam. Zaśmiał się lekko i też zapalił papierosa. - A ty wiesz, że gdyby nie twoja zarozumiałość, to bym ci uległ? – powiedziałem nagle, odwracając się do niego i patrząc mu prosto w oczy. - To znaczy? - Nie wiem, coś było nie tak. - Pójdziemy do tej restauracji? - Tak. * * * * * - Ale co było nie tak? – spytał, gdy wsiadaliśmy do samochodu. - Nie wiem, co, ale czułem, że mi się taki nie podobasz. - A jaki ci się podobam? - Nie to miałem na myśli! - A co? - Bawi cię to? – czułem, że się wkurzam, ale nie mogłem się złościć. - Trochę – uśmiechnął się i oblizał wargi. – Chętnie bym cię teraz przeleciał. - Co? – spojrzałem na niego ze zdziwieniem, a po chwili roześmiałem się. * * * * * Taki Ren był prawdziwy. Jedliśmy sushi, a ja rozmyślałem. Teraz był prawdziwy, tak. Żadnej aury tajemniczości. - Coś nie tak? – spytał. – Wpatrujesz się we mnie bez przerwy. Rozumiem, że ci się podobam, ale... - Zamknij się – zaśmiałem się i odwróciłem wzrok. – Ty to potrafisz onieśmielać. - Och, czyżby? Nawet teraz? – zrobił słodką minę i poprawił włosy. - Tak. Nie znoszę cię za to. - Po prostu chcę być normalny. - A nie jesteś? - Wiesz, Senju, nie tak łatwo o tym zapomnieć. - Więc nie zapominaj. Przecież... I tak nie rozumiem. Koniec. Nie rozumiem, czemu chcesz przestać. - Powiem ci, czemu. Na początku to jest fajne, bo masz władzę tylko w łóżku. A potem... potem uzależniają się od ciebie emocjonalnie. To przechodzi na pozostałe dziedziny życia i to już nie jest fajne, bo masz uległego psa, a nie partnera.  - Ale... To chyba nie musi... - Nie musi, ale najczęściej tak jest. - Ale czy nie można do tego nie dopuścić? - To bardzo trudne. - Dobra, to już nie wnikam. - Myślę, że Kot też to czuje. Zamilkłem na chwilę. Wiem, że zrozumiał. A ja zrozumiałem, o co mu chodzi. Tak, Kot był niezwykle do niego przywiązany. - Dobra, koniec rozmowy. Spróbuj tego – podał mi kawałek sushi, a ja posłusznie otworzyłem buzię. Rozmawialiśmy o wszystkim i o niczym. Nie wiedziałem nawet, o co go pytać. Jeśli miał partnerkę, to po co ten świat bdsm? Chciałem go spytać, czy z nią też to robił, ale nie odważyłem się. Zrozumiałem tylko to, że potrzebował tego, a teraz chce przestać. Ale i tak miałem ochotę, żeby mnie związał i zdominował. Wiedziałem jednak, że na pewno bym się przywiązał emocjonalnie, więc może lepiej nie. - Wpadniemy do mnie na wino? – spytał, gdy kończyliśmy jeść. - Tak. * * * * * 