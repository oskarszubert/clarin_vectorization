SENJU Nie wiem, skąd we mnie tyle odwagi. Nie wiem, naprawdę. Chyba się zmieniam, ty mnie zmieniasz. Ale to tylko na dobre. W twoich ramionach mógłbym trwać wiecznie, nawet jeśli ktoś nas zauważy. Niech patrzą, niech zazdroszczą, niech potępiają – mam to gdzieś. Piekne miejsce, piękne uczucia. Z tobą. Choć nawet gdy nie jesteś ze mną, i tak to czuję. Jednak jest jeszcze zbyt zimno, choć  tak bardzo marzę o wiośnie... Kiedy będę mógł rozkoszować się słońcem i ciepłym wiatrem. Będę mógł malować. Namaluję ciebie, wiesz? - Senju? – odrywasz się od moich warg i patrzysz na mnie pytająco. - Co? – nie gadaj, tylko całuj mnie jeszcze... - Zimno mi. Kiwam potakująco głową. - Chcę wiosnę. - Ja też. - Przyjdziemy tutaj, gdy wszystko się zazieleni? - Tak. - Wracajmy? - Mmmh. - Jeszcze tylko jeden pocałunek – i całujesz mnie delikatnie, ale głęboko w usta.  * * * * * Wracamy prawie w milczeniu. Niby wszystko jest ok, ale jest mi tak ciężko. Nie mogę nie myśleć. Ale o nic nie pytasz, a ja jestem ci za to wdzięczny. - Chcesz, pójdziemy do mnie? – mówisz cicho i zatrzymujesz mnie. - Nie wiem – odpowiadam szczerze, bo nie wiem, czego chcę. - Chcesz pobyć sam? - Nie wiem. - Nie chcesz? – i obejmujesz mnie w pasie, spoglądając na mnie kusząco. - Ty myślisz tylko o jednym, prawda? – uśmiecham się marszcząc brwi. Chyba słońce zaczęło świecić jaśniej. - Nie tylko – też się uśmiechasz. Sielanka. Nie ma co. A w środku tak mi ciężko... - Nie, wiesz, chcę pobyć sam. Chyba chcę. Sam nie wiem. - Rozumiem. Ale nie świruj, ok? – mówisz z uśmiechem i całujesz mnie w policzek. Na środku ulicy. - Ok. - Jak będzie bardzo źle, dzwoń. -  Ok. - Pójdę już. - Tak. Odwracasz się i po prostu odchodzisz. Nie zostaje mi nic innego jak powrót do mieszkania. Nie mogę nie myśleć. Czym niby mam się zająć?   * * * * * Ostatnie dni to tylko napięcie i niepokój. Nic więcej. Nie mam nawet ochoty na spotkania z tobą. Z Sayą prawie nie gadam. Tylko maluję jakieś bzdety, nie odbieram telefonów i zamartwiam się. No i chleję. Wino. Wtedy czuję się lepiej. Jestem żałosny. Och, jestem tak bardzo artystyczny... Żałosne. Wiem, że siostrzyczka ma ochotę na poważną rozmowę ze mną, ale udaję, że ciągle jestem pijany, nawet gdy nie jestem. Studia dawno mnie nie obchodzą. Może ja mam jakąś chorobę psychiczną? Tak wszystko rzucić w cholerę... Co jestem wart? Nie umiem wziąć na siebie odpowiedzialności za dziecko, które spłodziłem, zresztą, z cudowną kobietą. Czemu? Bo kocham faceta? Kocham? Przecież nie jestem gejem. Czy biseksualizm jest jeszcze bardziej trudny niż homoseksualizm? Czasami pojawiają się w mojej głowie przerażające myśli, że wolałbym nigdy nie spotkać ciebie. Nigdy nie zaczynać tak bliskich stosunków. Czy zrobiłbym to z innym facetem? Nie wiem. Za dużo myślę. Może podświadomie czekam na telefon od Ester?Jestem głupi, bo to ja powinienem zadzwonić, a najlepiej od razu do niej pójść. Ale co jej powiem po tym, co już wie i widziała? Mam ochotę zniknąć z powierzchni Ziemi. Rozpaść się na atomy. Odkręcić to wszystko. Ale jestem tylko człowiekiem. Zastanawiam się, ilu ludzi ma taki problem. Nie mogę wybierać. Nie chcę. I kiedy kolejnego wieczoru siedzę na parapecie z butelką wina i papierosami, zupełnie sam, dziwię się, że nie przyszedłeś. A może jestem ci wdzięczny. Ileż to razy wyobrażałem sobie, że już masz kogoś innego. Może lubie być ofiarą...? Nie, wino jest zbyt dobre. Nie czas na smuty. Jeszcze trochę i zadzwonię do Ester... 