SENJU Ciepło... tak ciepło... Budzę się z lekkiego snu i czuję twój równy gorący oddech na skórze. Śpisz, wtulony w mój bok. Uśmiecham się do siebie i obejmuję cię lekko ramieniem. Jest kilka minut po szóstej, więc możemy jeszcze spokojnie spać. Nie! Kurde! Przecież jestem u Kaiena! A to oznacza, że lada chwila może zjawić się Cat... Chociaż... może się nie zjawi... Ale ryzyko zawsze jest. Chociaż i tak widział już nas razem... Nie wiem, co robić, więc po prostu leżę wsłuchując się w twój oddech. Nie chcę myśleć o niczym. Jest mi tak dobrze... Mruczysz coś przez sen i pocierasz nosem o moje ramię. Boże, mam ochotę tak trwać wiecznie, mając cię w ramionach. Kocham cię, Kaien. Kocham. Jest mi tak słodko i przyjemnie w środku... I czuję, czuję, że zaczynam się znowu podniecać... Gorąco napływa falami i łaskocze podbrzusze. Mmmhhh... przyjemnie... Wtulam się w ciebie mocniej i obejmuję udem. Nagle przypominam te wszystkie teksty o podwyższonym poziomie testosteronu rano i uśmiecham się do swoich myśli. Znowu cię pragnę. Jesteś teraz taki niewinny i spokojny... Nie mogę uwierzyć, że jeszcze kilka godzin temu kochaliśmy się jak szaleńcy. Ale taki jesteś. Pragnę cię. Członek nabrzmiewa, i gdybyś nie spał, na pewno byś to poczuł. Pragnę cię jeszcze, teraz, pragnę cię... Moja dłoń wędruje na twój tors i zaczynam lekko drażnić twoje sutki. Znowu coś mruczysz i mam wrażenie, że lada chwila się obudzisz. Pragnę cię. Długie włosy spływają na twoją pierś, a dłoń kieruje się w dół brzucha, palce delikatnie, powoli pieszczą rozluźnione mięśnie... Znowu fala gorąca... Krew zaczyna pulsować w skroniach... Całuję cię w pępek, a dłońmi zaczynam pieścić wewnętrzną stronę ud. Napinasz się lekko, ale nie budzisz. A może wcale nie śpisz, tylko czekasz... Uśmiecham się i kontynuuję pieszczoty. Masz tak delikatną skórę... Brzuch, klatka piersiowa, ramiona, obojczyki, szyja... Przegryzam lekko twój płatek uszny i łapię twój przyśpieszony już oddech. - Kaien... – szepczę ci do ucha, cicho, tak, żeby cię nie obudzić. – Pragnę cię... Powoli, delikatnie, ale niezwykle erotycznie poznaję każdy zakątek twojego ciała... Pulsująca żyłka na szyi, delikatna skóra nadgarstków, odurzający zapach twoich włosów... Kiedy moje palce prawie otulają twój członek, nagle czuję, jak łapiesz mnie za rękę. Więc nie śpisz. Podnoszę na ciebie wzrok i czekam. Mam wrażenie, że zapominam o tym, by oddychać. Otwierasz leniwie oczy i przyciągasz mnie do siebie. - Co ty wyrabiasz... – mruczysz niewyraźnie, czochrając mi włosy. - Wybacz... – odpowiadam szeptem i dotykam ustami twoich ust, delikatnie, lekko, prawie niewyczuwalnie. - Senju... Która godzina? - Po szóstej... – mówię i zaczynam pieścić palcami twój policzek. - Po szóstej?! – podnosisz się nagle i siadasz. Patrzę na ciebie zdziwiony, ale nic nie mówię. Czekam. - Ale... Kurwa, Kot może wrócić... wiesz...? – mówisz pocierając czoło. - Wiem, myślałem o tym – odpowiadam cicho, wpatrując się w ciebie. Jesteś jakiś dziwny, napięty i lekko zmieszany. – Mam już iść? – szepczę i zjeżdżam dłonią na twój tors, delikatnie, szalenie zmysłowo zahaczając o twoje sutki. - Nie... nie, coś ty... ja tylko... Senju, wybacz... – mówisz szybko, obejmując mnie i całując w czoło. – Wybacz, po prostu... wiesz... boję się – mówisz nagle i patrzysz mi w oczy, długo, z wyczekiwaniem. W twoim wyrazie twarzy jest coś, co przyprawia mnie o mimowolny dreszcz, a w środku czuję nagle chłód i ból. - Ale co, co się stało? – mówię szybko, obejmując twoją twarz dłońmi. - Dobrze wiesz, o co mi chodzi – odpowiadasz sucho i oblizujesz wargi. – Chce mi się pić. Czuję się zbity z tropu, ale wstaję z łóżka, mówiąc: - Zaraz przyniosę ci wody. Poczekaj. - Nie mam kaca. - Wiem. Cisza. Zupełnie nagi wstaję i kieruję się do kuchni. Jest zimno. Zbyt zimno. W środku też. Coś jest nie tak. Boję się. Nie chcę. Całe podniecenie diabli wzięli. Kurwa! Wracam z dzbankiem wody i papierosami. - Nie masz nic przeciwko, jeśli zapalę? – mówię, podając ci wodę. - Nie, jasne, że nie – odpowiadasz i zaczynasz chciwie pić. Otulam się prześcieradłem, uchylam lekko okno i zapalam papierosa. Nie czuję smaku, tylko coś paskudnego w gardle, coś, co nie pozwala mi się rozluźnić. Wiem, że coś jest nie tak. Boję się nawet odwrócić i spojrzeć na ciebie. - Senju? – mówisz bezbarwnym głosem. Znowu chłód i ból. Boję się. - Co? – nie odwracam się, bo czuję, że w oczach zbierają się łzy. - Czy ty... Nie, czy my... no wiesz... Czy myślisz, że byłoby lepiej... – urywasz, ale i tak wiem, co chcesz powiedzieć. Nie potrafię powstrzymać łez. Ale nie zobaczysz ich, nie. Zaciskam zęby i przegryzam wargę do krwi. Nie usłyszysz moich łez. Wiedziałem, wiedziałem. - Wybacz, wiem... ale... Senju? – mówisz z lekkim niepokojem, a ja próbuję ukradkiem otrzeć łzy. Zimno, tak zimno... - Zimno mi... – mówię siląc się na to, by mój głos brzmiał pewnie. - Zamknij okno – odpowiadasz spokojnie. Gaszę papierosa i zamykam okno. Boże, nie chcę, żebyś widział moje łzy. Czuję się taki słaby i żałosny. - Chodź do łóżka – mówisz z troską w głosie, i ta odrobina ciepła sprawia, że nagle wybucham płaczem. Głośno, niepohamowanie. Nie mogę przestać. Nienawidzę siebie, ale nie mogę przestać. Czuję, że wskakujesz z łóżka i obejmujesz mnie, mocno, aż do bólu. Gdybyś tego nie zrobił, upadłbym. Jest mi słabo, tak słabo, wtulam się w ciebie i wpijam paznokciami w twoje plecy. - Wybacz, wybacz, Senju... – mówisz i całujesz moją mokrą od łez twarz. – Wybacz mi, proszę, niedobrze ci? Ale słowa więzną mi w gardle. Nie mogę nic powiedzieć, nawet gdybym chciał. Wczepiam się palcami w twoje włosy i szlocham. Jak dziecko. Jak zranione dziecko. Kaien... - Kocham cię – mówisz nagle, tak nagle, że potrzebuję kilku chwil, by zrozumieć, że nie śnię. - Kocham cię, głupku – mówisz znowu i ocierasz mi łzy. – Od samego początku. Nie płacz już, proszę, nie płacz więcej. Kocham cię, Senju... – słyszę, jak wzdychasz z ulgą. Nie mogę nic powiedzieć, tylko wpatruje się w ciebie, czując, jak serce wali jak oszalałe. Tak mocno, że mam wrażenie, że za chwilę wyskoczy mi w piersi. A potem tylko zamykam oczy i czuję, jak całujesz mnie w usta, czule, głęboko i kojąco.﻿﻿ 