SENJU Od kiedy słucham rocka? Od dawna. Nie wiem, czy to wiąże się z zapuszczaniem włosów. Może tak, może nie.W zespole prawie wszyscy mają długie włosy. Nie wyobrażam sobie ciebie w krótkich. Może to mój fetysz? Niemożliwe. A jednak. Lubię długowłosych facetów. Jak siostrzyczka. Podobają mi się włosy Kota, są zawsze poczochrane, taki twórczy nieład na głowie. Siedziałem, słuchałem i myslałem o waszych włosach. Jestem walnięty, wiem. Ale myśli nie da się tak łatwo kontrolować. W międzyczasie Tulku popijał piwo, skusił się nawet Kot, więc i ja wychyliłem jedno, choć i tak byłem troche pijany po spotkaniu z Darenem. Mam ci o tym powiedzieć? Nie wiem. - Chyba powinniśmy cię zatrudnić jako tancerkę – powiedział Dan, kiedy skończyliście grać. - O jasne, tak, zgadzam się! – zaśmiałem się. - Już to sobie wyobrażam! – uśmiechnął się Tulku. A w mojej głowie rodził się plan. - Do kogo dzwonisz? Nie musisz dogadywać się z żadną agencją, bierzemy cię od razu! – zaśmiał się Dan. - No co ty, wszystko ma być legalnie – mrugnąłem do niego i połączyłem się z siostrzyczką: - Jesteś już w domu? - Tak. - A Kyu? - Wrócił do domu, też ma wiele do roboty. - Rozumiem. - Wracasz na noc? - Tak. Chyba – zerknąłem na Kota, ale on też do kogoś dzwonił. - Więc na razie. - Senju – podszedłeś do mnie, kiedy skończyłem rozmowę. - Co? – zerknąłem na Kota, chyba się w końcu dodzwonił. - Jakieś plany? – uśmiechnąłeś się zadziornie. - Nie. Żadnych. Chyba się umawialiśmy? - Chyba tak, ale jest mały problem. - Saya? Tak, będzie w domu. A Kot? – zerknąłem znowu na Kota, ale ten uśmiechał się na całego, gadając przez telefon. - Ale bije od niego szczęście! – zauważył Dan. - Zazdroszczę mu – dodał Tulku i dopił piwo. - Zbieramy się? - Kotku, kończysz już? – zawołałeś do Kota, kiedy ten właśnie się rozłączał. - Tak, chodź tu, mam do ciebie sprawę – Kot pociągnął cię za sobą, a ja wyszedłem razem z innymi. Pomyślałem, czy stanę się kiedyś dla ciebie tak ważny, jak on? - Senju, chyba mam wolną chatę – powiedziałeś mi cicho do ucha, aż mnie przeszły dreszcze. - Ach, to dlatego Kot był taki zadowolony? - Tak. No to my spadamy – powiedziałeś do wszystkich i mrugnąłeś do Kota.: – Postaraj się, Kotku. - Jasne – uśmiechnął się słodko i podszedł bliżej: - Wy też – za co dostał od ciebie w głowę. - Nie martw się – powiedziałem ciszej i mrugnąłem do niego. - Żebyś wiedział – odrzekł Kot i przyłączył się do pozostałych, a my poszliśmy na piechotę. - Kot ma kogoś? – spytałem, kiedy przechodziliśmy przez park. - Chyba nie. Powiedziałby mi. - Więc to kolejna przygoda? - Może coś więcej... – powiedziałeś tajemniczo i wziąłeś mnie za rękę. - Co ty robisz? – chciałem ją wyrwać, ale trzymałeś mnie mocno. - Nikt nas nie zobaczy, nie martw się – wsunąłeś rękę do mojej kieszeni, a ja odetchnąłem z ulgą. - Co robimy dzisiaj? – spytałeś po chwili, a twój wzrok błądził gdzieś daleko. - Chciałem ci coś pokazać, ale skoro idziemy do ciebie... – pomyślałem o obrazie. - U mnie też możesz mi to pokazać – uśmiechnąłeś się prowokująco. - A ty tylko o jednym... - Jak zwykle. To źle? - Nie mówię, że to źle. - Fajny masz dziś fryz. - Co? - Fryz. - Dzięki – mówię i mrugam rzęsami. Kiedy wreszcie jesteśmy w mieszkaniu, całujesz mnie krótko w usta i znikasz w łazience. A ja zdejmuję palto i glany. Zimno. - Mogę podkręcić kaloryfery? – pytam głośno. - Tak – odpowiadasz z łazienki. – I zrób herbatę. Dla mnie czarną. - Dobra – odpowiadam i włączam w kuchni światło. Najpierw włączam czajnik na herbatę, potem podkręcam kaloryfery. W twoim pokoju też chyba jest zimno. - Podkręciłem w pokoju – mówisz wchodząc do kuchni. – Jesteś głodny? - Tak. Nawet bardzo. Woda wrze i zalewam herbatę. Sobie też robię czarną i słodką. Ty wyciągasz z lodówki kanapki. - To Kot się postarał – mówisz i wsuwasz mi jedną do buzi. - Chyba jestem zazdrosny – śmieję się i patrzę ci w oczy. - Nie musisz, Kot to Kot –siadasz przy stole i zaczynasz pochłaniać kanapki. – Ostatnio źle się odżywiałem, więc dba o mnie. Choć sam też nie je najlepiej... Wiesz, przyznał się, że za dużo ostatnio ćpa. Chce z tym zerwać. Nie wierzę, że mu się uda. Nie teraz. - Czemu tak sądzisz? - Potem ci powiem. - Dobra, skoro to tajemnica... - Może sam ci powie – mrugasz do mnie i bierzesz kolejną kanapkę. - Chciałbym, żeby kiedyś zrobił sushi – mówię nagle i uśmiecham się słodko. - Och, uwierz mi, robi to świetnie! Może go namówię. - Zaprosisz mnie? - Pewnie. - Chyba jestem szczęśliwy. - Nie wiedziałem , że tak mało ci potrzeba do szczęścia. - Nie chodzi mi o to. - Wiem, wiem – uśmiechasz się lekko i zapalasz papierosa. - Już się najadłeś? – dziwię się, bo sam dalej jestem głodny. Jak tak dalej pójdzie, to będę musiał przejść na dietę jak Saya. - Tak, ale ty wcinaj, ile wlezie. - Nie wiesz, co tracisz, no chyba że jesteś na diecie. - Nie jestem. - Bedziemy spać razem? - A było kiedyś inaczej? Uśmiecham się słodko i zaczynam popijać herbatę. Zwykła codzienność, nic specjalnego, marzną mi palce u nóg, a czuję się taki szczęśliwy.﻿﻿﻿﻿ 