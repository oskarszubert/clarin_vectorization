SENJU Oczywiście, nikt nie wiedział, gdzie byliśmy i co robiliśmy. Umówiliśmy się z Kaienem, że spotkamy się wieczorem w barze, i niechętnie wróciłem do domu. Ciągle byłem rozmarzony i bujałem w obłokach, ale zastałem w domu Sayę i musiałem się hamować. Było mi trochę głupio, bo co miałem wymyślić? - Gdzie ty się szlajałeś? – spytała od razu, bacznie mi się przyglądając. – Wyglądasz jak ostatnia dziwka. Roześmiałem się głośno i odruchowo poprawiłem włosy. - Martwiłam się o ciebie – powiedziała znowu. – Zrobić ci herbaty? A może kawy? Wyglądasz okropnie. - Nie przesadzaj, nie jest tak źle – odrzekłem ze śmiechem i spojrzałem w lustro. Oczy mi lśniły. - Poza tym, przeziębisz się, mógłbyś się normalnie ubierać – wskazała na moją nagą szyję i westchnęła. - Nie, siostrzyczko, nie – powiedziałem wesoło, podbiegłem do niej i uniosłem ją w górę. Pisnęła i spróbowała mnie odepchnąć, ale potem zaczęła się śmiać. Wygłupialiśmy się tak przez chwilę, w końcu ja puściłem i zacząłem się rozbierać. Ubranie cuchnęło. Nie chcę myśleć czym. - Idę się wykąpać – powiedziałem szybko i zamknąłem się w łazience. Usłyszałem jeszcze, jak pyta, czy zrobić mi herbaty, i odpowiedziałem, że tak, po czym wlazłem pod prysznic, odkręciłem gorącą wodę i oparłem się o ścianę. Tyle się wydarzyło w tak krótkim czasie. Czułem, jak bolą mnie wszystkie mięśnie, na ciele miałam czerwone smugi i malinki, a tył bolał najmocniej. To takie dziwne. Ból, który przeradza się w najwyższą rozkosz. Z kobietą nigdy tak nie było. Ale wiem, że z nikim innym też nie, tylko z tobą, Kaien, bo cię kocham, draniu. Długo stałem pod prysznicem i rozkoszowałem się gorącymi strumieniami. Wyszedłem dopiero gdy poczułem, że kręci mi się w głowie. Powiedzieć siostrzyczce czy nie? Pewnie się domyśla. Nie jest głupia. Wytarłem się na sucho, owinąłem ręcznikiem i skierowałem do swego pokoju, siejąc po drodze krople wody. Zmieniłem bieliznę, znalazłem jakieś w miarę czyste ubrania i wysuszyłem włosy ręcznikiem. Wcale nie czułem się senny, choć przecież mało spałem. Saya zrobiła mi pyszną herbatę i podsunęła jakieś ciasto, które chętnie pochłonąłem, bo ciągle czułem się głodny jak wilk. - Widzę, że miałeś męczącą noc – rzekła sprzątając ze stołu. - Co masz na myśli? – uśmiechnąłem się niewinnie i poprawiłem włosy. Czułem, że zaczynam się czerwienić. - Byłeś z Kaienem, prawda? – spytała i usiadła naprzeciwko mnie, wpatrując się we mnie. Postanowiłem powiedzieć jej prawdę. Może mi pomoże z Ester. - Tak – odrzekłem więc krótko i uśmiechnąłem się ciepło. Nic nie odpowiedziała, tylko ciągle się we mnie wpatrywała. - No co? – nie wytrzymałem. - Ty naprawdę go kochasz – powiedziała i upiła trochę mojej herbaty. - Tak – znowu dałem jej krótką odpowiedź. - A on? - Tak – rozpłynąłem się w słodkim uśmiechu i wstałem od stołu, podszedłem do Sayi i objąłem ją mocno. – Jestem szczęśliwy, wiesz? - Cieszę się – odpowiedziała cicho i wtuliła się we mnie. – Ale to takie skomplikowane. - Tak, muszę porozmawiać z Ester, nie wiem, co jej powiedzieć – rzekłem i westchnąłem. - Że też musiałeś narobić sobie problemów – powiedziała Saya i skrzywiła się. - To żadne problemy, tylko nie mów o tym nikomu – spojrzałem na nią ciepło i cmoknąłem ją w czoło. - Jasne – odrzekła ze śmiechem i odepchnęła mnie. Kocham ją za to, że jest tolerancyjna. Tylko jak zerwać z Ester? Przecież ona nie jest niczemu winna, jest wspaniałą dziewczyną, i kocha mnie… Pogrążyłem się w swoich myślach i poszedłem do swego pokoju. Kilka razy zaczynałem do niej dzwonić, ale wciąż nie mogłem się zdecydować. Nie potrafię. Ale gdy myślałem o Kaienie, nabierałem odwagi i w końcu się do niej dodzwoniłem. Umówiliśmy się, że spotkamy się w parku. Robi się coraz cieplej, niedługo wiosna, więc ciągnie mnie na przyrodę. No i zawsze to neutralne miejsce. Przez resztę dnia chodziłem spięty i zdenerwowany. Saya próbowała mnie pocieszać, ale zamknąłem się w pokoju i paliłem. Poczułem się znowu pijany. Tęskniłem za Kaienem, tak bardzo za nim tęskniłem. I jednocześnie bałem się spotkania z Ester. Znowu będę musiał kłamać. Nie odważę się powiedzieć, że zakochałem się w facecie. W Kaienie. Nie wiem, jak zareaguje, no i nie chce wciągać w to Kaiena. Kiedy wreszcie zebrałem się do wyjścia, miałem wrażenie, że serce wyskoczy mi z klatki piersiowej. Nie potrafię ranić bliskich mi osób. Nie umiem. Nie mogę. Okręciłem szyję szalikiem, chowając się w nim aż po uszy, i wyszedłem. Nogi miałem jak ołowiane, najchętniej zawróciłbym i poszedłbym do Kaiena, schował w jego ramionach i uspokoił. Ale szedłem skulony w stronę parku. Ester jeszcze nie było na miejscu. Usiadłem na zimnej ławce i zapaliłem papierosa. Ręce mi się trzęsły. Jak jej to powiem? Kiedy wypaliłem dwa papierosy, dostrzegłem zbliżającą się Ester. Serce znowu przyspieszyło rytm, wskoczyłem z ławki i odwróciłem się do niej. Jak? Jak? Jak?!?! - Cześć – powiedziała i zawahała się, chcąc mnie objąć. - Witaj – odrzekłem i poczułem, że głos mi lekko drży. - Zmarzłeś? Wybacz, był korek – powiedziała z uśmiechem, a po chwili dodała: - Czy coś się stało? - Dlaczego? – zaśmiałem się nerwowo i schowałem ręce do kieszeni. - Jesteś spięty. Mów, o co chodzi. Od razu – rzekła stając pewnie naprzeciwko mnie i wpatrując się we mnie uważnie. Nie wiedziałem, jak zacząć. Nie mogłem wiedzieć. Nie potrafiłem jej tego powiedzieć. - Zniknąłeś tak nagle, coś się stało? – spytała znowu i złagodniała. - Trochę się porobiło. Ester… nie wiem, jak zacząć… - wybąkałem chryple i spuściłem wzrok. - Coś poważnego? – spojrzała na mnie z niepokojem i dotknęła mojego ramienia. Wzdrygnąłem się. Zauważyła to i zabrała rękę. - Wybacz, jestem ostatnio przewrażliwiony – powiedziałem szybko i objąłem ją mocno. Wtuliła się we mnie jak malutkie bezbronne zwierzątko i poczułem ucisk w klatce piersiowej. Nie potrafię. - Powiedz, co się z tobą dzieje? – szepnęła mi do ucha. - Wybacz mi, Ester, tylko mi wybacz, proszę cię, nie osądzaj mnie tylko, błagam – mówiłem cicho i tuliłem ją coraz mocniej do siebie. – Jesteś cudowną osobą, wspaniałą, jesteś… - ale nagle odsunęła się ode mnie i przerwała mi, mrużąc oczy: - Powiedz to, no dalej – i zacisnęła wargi. Zrobiło mi się strasznie zimno. Wpatrywaliśmy się w siebie przez chwilę, w końcu powiedziała ledwo słyszalnie: - Przecież nigdy mnie nie kochałeś. Wiem. Wiedziała to od początku, ale była ze mną. Ester… Poczułem się jak ostatni drań. Nie wiedziałem, co powiedzieć. Nie wiedziałem. Po prostu. - To nie tak – rzekłem wreszcie. – To nie jest takie proste, Ester. - Zawsze mówiłeś do mnie po imieniu – powiedziała nagle i posmutniała. – To nic, Senju, wiem, że nie mogę cię do niczego zmusić. - Ale Ester… - zawołałem i zacisnąłem pięści. Boże, jestem niemożliwy. - Co chciałeś mi powiedzieć? – rzekła spokojnie i odwróciła się. Pomyślałem, że za chwilę się rozpłacze. - Ja… nie możemy być dłużej razem – powiedziałem siląc się na spokój. Czekałem na jej reakcję, ale dalej stała odwrócona do mnie plecami. - Powiedz coś – rzekłem cicho, prawie błagalnie. Kiedy znowu nic nie odpowiedziała, szarpnąłem ją lekko za ramię i kiedy się odwróciła, zobaczyłem, że płacze. A czego mogłem się spodziewać? Ester nie jest tą, która zrobi awanturę. - Wybacz, to nic, nie zwracaj uwagi, po prostu tak… - mówiła szybko, ocierając łzy. Jej cienie lekko się rozmazały, więc przeprowadziłem palcami po jej policzku, by je zetrzeć. - Po prostu… ja…- nie wiedziałem, co powiedzieć. Jestem żałosny. - Nie musisz nic mówić – przerwała spoglądając na mnie. – W porządku. Tak będzie lepiej, prawda? Nie chcę, żebyś czuł się winny. Ja tylko… chcę zostać twoją przyjaciółką. - Pewnie – odrzekłem i pomyślałem, że to przecież niemożliwe. - Zakochałeś się w kimś? – spytała spokojnie, ocierając rozmazany tusz. - Chcesz o tym rozmawiać? - Nie, nieważne, Senju. Pójdę już. Zraniłeś mnie, nie powiem, ale nic na to nie poradzę. Tak mi smutno, bo tak bardzo cię kocham – powiedziała nagle i pomyślałem, że chyba po raz pierwszy przyznała się, że mnie kocha. - Wybacz… Czuję się podle – odrzekłem i zacisnąłem wargi aż do bólu. Miałem ochotę krzyczeć, czułem się taki bezradny. Przecież nie chciałem jej ranić! - Pójdę już, nie dzwoń do mnie przez najbliższe dni, ok.? – rzekła nagle i uśmiechnęła się słabo. Pomyślałem, że jest cholernie silna. I szlachetna. Stałem i patrzyłem, jak odchodzi. Kiedy zniknęła za rogiem, odetchnąłem ciężko, ale nie pozbyłem się uczucia ciężkości. Wtedy zadzwonił telefon.﻿﻿ 