KAIEN Gdy dzwoniłem do twoich drzwi, otworzył Darren. Był pijany, ale nie tak, jak ja. Reira była bez spódnicy. - Gorąco mi po prostu – zaśmiała się, a ja poczułem kłucie w sercu. - Gdzie on jest? – spytałem i próbowałem zdjąć buty. - Jak ty wyglądasz?! – zawołał Darren, a Reira zaczęła się śmiać. - Pięknie, baaaardzo ci pasuje taki styl – powiedziała i podeszła bliżej. – Pozwól, że ci pomogę. - Reira, jesteś pijana – powiedział Darren, ale ona tylko się zaśmiała i pomogła mi zdjąć glany. - Ty pijaku! – zawołałeś wychodząc z kuchni. Trzymałeś w ręku puchar z winem, a ja szczerzyłem zęby na twój widok. - Kochaaanie! – zawołałem i rzuciłem się do ciebie, ale zrobiłeś unik, a ja walnąłem się w ścianę. – Co jest? - Kochanie? – Reira uniosła zabawnie brew i spojrzała na ciebie pytająco. - Upił się – powiedziałeś i wróciłeś do kuchni. - A ty nie? –zawołałem ze śmiechem i poszedłem za tobą. Było mi gorąco i tak wesoło! Najchętniej wróciłbym teraz do klubu z wami wszystkimi. Reira dała mi wino, choć Darren protestował i mówił, że i tak jestem pijany.  A ja chciałem tylko ciebie, ale siedziałeś w fotelu i tylko mnie obserwowałeś. Byłeś zły, że nie wziąłem cię na imprezę? - Senju, twoje kochanie jest pijane – powiedziała Reira i głośno się roześmiała, a Darren próbował ją uciszyć. – Nie, nie uciszaj mnie! – wołała. – Żaden facet nie będzie mnie… - ale teraz uciszył ją pocałunkiem. - Wybacz, upiłem się – powiedziałem i odstawiłem wino. – Chcesz, pójdziemy na tę imprezę razem? - Nie, nie chcę – odrzekłeś. – Co z tego, możesz iść beze mnie. Po co przyjechałeś w środku nocy? - Nie cieszysz się? – spytałem, a Reira odsunęła Darrena i znowu zaczęła się śmiać. - Jakoś nie… - Chciałem cię zobaczyć, naprawdę – powiedziałem ciszej i wstałem od stołu. - Co robisz? – spojrzałeś na mnie z lękiem, gdy próbowałem usiąść ci na kolanach. – Zapominasz się! - Co jest? – spytała Reira, nie przestając się śmiać. - Zabierz go! – zawołałeś i mnie odepchnąłeś. Więc to tak? Poczułem się urażony i wkurzony. Jak możesz?! Wstydzisz się? Mimo że byłem pijany, przycisnąłem cię do fotela i mocno pocałowałem w usta, choć próbowałeś się sprzeciwiać. Wszystko dokoła przestało na chwilę istnieć. Twoje usta były słodkie od wina. Sprzeciwiałeś się z całych sił, ale całowałem cię namiętnie, nie pozwalając się wyrwać. Reira coś mówiła, ale nie rozumiałem nic. Tak bardzo chciałem cię całować, Senju! Ale kiedy oderwałem się od ciebie, dostałem w twarz. Uderzyłeś mnie w policzek, niezbyt mocno, ale poniżająco. Zrzuciłeś mnie z kolan i wybiegłeś z kuchni. - A ten co? – spytała roześmiana Reira i spojrzała na mnie. - Nie wiem. - Nic nie rozumiem – powiedział Darren. - Senju! – zawołałem pijanym głosem i poszedłem za tobą. Znalazłem cię w korytarzu. Stałeś oparty o szafkę, a gdy mnie zauważyłeś, odwróciłeś się do mnie plecami. - Co ty wyrabiasz? – spytałem i podszedłem bliżej. - Nie zbliżaj się, draniu! Co TY wyrabiasz?! – odwróciłeś się szybko, i w twoim spojrzeniu dostrzegłem złość. - Ale co? - Nie jesteśmy sami! - Ale co z tego? Przeszkadza ci to? W ruinach też nie byliśmy sami! - Milcz – zacisnąłeś zęby i wpatrywałeś się we mnie ze złością. – Nie pomyślałeś, że mi to nie pasuje? - Stęskniłem się – powiedziałem szczerze i nie mogłem zrozumieć, czemu cię to tak gorszy. - Haha! Stęskniłeś się?! Podobno miałeś pracować, a imprezujesz! Nie chciałeś pójść ze mną na koncert, a teraz czegoś ode mnie wymagasz?! Wpadasz w środku nocy i czegoś nie rozumiesz?! Nie możesz… Nie możesz tak po prostu… Tak po prostu mnie całować przy innych! Usta ci drżały. - A co, wstydzisz się mnie? Milczałeś chwilę, a potem odwróciłeś się znowu plecami. - Nie, ale nie mogę tak. Ty tak nagle. Nie rób tak więcej! - Naprawdę tęskniłem. Chciałem, żebyśmy poszli razem na tę imprezę, ale… Ale… - Co? Prawdę mówiąc, sam nie byłem lepszy. Nie chciałem, żeby Ki-ki zaczął coś podejrzewać, a teraz całowałem cię na siłę przy twoich znajomych. Wziąłem głęboki wdech i westchnąłem. Tak, zachowuję się jak idiota. - Przepraszam, masz rację, nie musiałem wpadać. Odwróciłeś się do mnie i spojrzałeś na mnie ze zdziwieniem. - Ale naprawdę chciałem cię zobaczyć. Nawet na imprezie myślałem o tobie. Pójdę już – westchnąłem znowu i kiedy się odwróciłem, zobaczyłem Reirę. - Wybacz, złotko – powiedziałem do niej i uśmiechnąłem się. Nie byłem już pijany. Czego oczekiwałem? Że rzucisz mi się w ramiona? Spojrzałem na ciebie – stałeś przy ścianie ze spuszczoną głową. - Zrób coś – powiedziała Reira. - Ale co? - Jesteś jego facetem, nie? 