KAIEN - Zrób coś – powiedziała Reira.﻿ - Ale co?﻿ - Jesteś jego facetem, nie?﻿ - Chyba mu to nie odpowiada… Podniosłeś głowę i spojrzałeś na nas ze zdziwieniem. - Dobra, dobra, znikam – Reira wróciła do kuchni, a my zostaliśmy sami. - Jesteś zły? – spytałem i długo patrzyłem ci w oczy. – Ale przecież kiedyś musielibyśmy to zrobić przy innych. - Nie rozumiesz – zacisnąłeś zęby, a potem westchnąłeś. – Nie o to chodzi. - Jesteś zły? - A jak myślisz? Skończmy już to, Kaien, to głupie. - Wcale nie głupie. - Głupie. - Zachowujesz się jak gówniarz. Znowu spojrzałeś na mnie ze zdziwieniem, a ja pomyślałem, że uda mi się cię złagodzić. - Ja? - Ty – uśmiechnąłem się ciepło. – Przecież zawsze się cieszysz, gdy przychodzę. Czy oni mają coś przeciwko? Wstydzisz się? Jak zamierzasz to dalej ciągnąć? - Kaien… Co ty? - Chodź ze mną – wziąłem cię za rękę, ale wyrwałeś się. - Co chcesz zrobić? – cofnąłeś się, a ja przytuliłem cię do ściany. - Kocham cię – powiedziałem smakując każdą sylabę i dotknąłem twojego policzka. – Naprawdę cię kocham. Mogę powiedzieć o tym wszystkim. - Co ty? – ach, ten lęk w twoich oczach! - Senju, chciałem cię zobaczyć. - To słyszałem – powiedziałeś i przełknąłeś ślinę, a po chwili dodałeś: - Zaskoczyłeś mnie. - O to chodziło – uśmiechnąłem się i pogładziłem cię po włosach. – Zachowujemy się jak idioci. Uśmiechnąłeś się lekko. Naprawdę to dla ciebie takie trudne? - Pomyśl o tym, że nie możemy cały czas się ukrywać i udawać, że nic nas nie łączy. - Ale… Ty tak nagle! - Bo się stęskniłem – wtuliłem twarz w twoje włosy i chłonąłem twój zapach. – Jesteś taki niewdzięczny! – zaśmiałem się cicho. – Rzucam imprezę i lecę do ciebie, a ty mnie policzkujesz. Oj, Senju. - Wybacz, przestraszyłem się. - Wiem. Chcesz, żebym sobie poszedł? - Nie – objąłeś mnie za szyję i dotknąłeś płonącego policzka. – Boli cię? - Trochę – uśmiechnąłem się kusząco, a ty dotknąłeś go ustami. - Wybacz, nie chciałem, masz rację, zachowuję się jak gówniarz. - No. - Przepraszam – znowu pocałowałeś mnie w piekący policzek. Poczułem, jak zaciskasz ręce na mojej talii i tulisz się do mnie mocniej. - Oni tam są – powiedziałem, mając na myśli Reirę i Darrena. - Wiem. Już w porządku. Masz rację, nie możemy się cały czas ukrywać. Twoje usta były słodkie i miękkie. Całowałem cię delikatnie i kojąco, a ty gładziłeś moje włosy i wzdychałeś cicho. - Tak naprawdę, to się nawet cieszę, że przyszedłeś – powiedziałeś, kiedy oderwałem się od ciebie. - Chodź – wziąłem cię za rękę i poprowadziłem do kuchni. - Wyjaśniliście sobie wszystko? – uśmiechnęła się Reira, a Darren zaczął nerwowo pić wino. - Tak – powiedziałem i też się uśmiechnąłem. - Jesteście razem, czy jak? Zaśmiałem się i usiadłem w fotelu, przywołując i ciebie. - Tak wyszło, słońce – powiedziałem do Reiry, kiedy usiadłeś mi na kolanach. - Darren, jesteś zszokowany – zwróciła się do swojego chłopaka, ale on pokiwał przecząco głową: - Nie, tylko zaskoczony. Nie spodziewałem się tego po tobie, Senju. - Zawiodłem cię? – zaśmiałeś się. - Nie, ale zadziwiłeś. Jak to tak? - Nie jestem gejem, żeby nie było – wtrąciłem się. - Senju też nie. - Wiedziałam, że on jest biseksualny – Reira uśmiechnęła się do mnie. - Taaak? - Czuję to. - Bo pewnie sama też taka jesteś! – zawołałem ze śmiechem. - I co? - Więc jednak? - No nie wiem, ciągle chce mnie namówić na trójkąt – powiedział Darren i dopił wino. – Upiłem się przez was! - Ale ja chcę dwóch facetów! - Jesteśmy do twoich usług – zaśmiałem się, a ty szturchnąłeś mnie w bok. Reira znowu się śmiała, Darren nerwowo pił wino, a ja myslałem o tym, czy nas zaakceptują.﻿﻿﻿﻿﻿﻿ 