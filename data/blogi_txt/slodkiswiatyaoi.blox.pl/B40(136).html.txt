KAIEN Obudziłem się na podłodze, Kot spał obok. Zdziwiłem się, że wcale nie miałem kaca, tylko lekko bolała mnie głowa. Zerknąłem na Kota – spał w najlepsze, cicho pochrapując. Włosy miał rozczochrane, usta rozchylone, pod oczami resztki cieni do powiek... Pomyślałem, że wyglądam tak samo, więc podniosłem się i podszedłem do lustra. No tak. Ale za to czułem się dobrze. Niedługo musimy to powtórzyć. Kawa i papieros smakowały dzisiaj nad wyraz zwyczajnie. Nie czułem nawet przyjemności z palenia. Dziwne. Umyłem zęby i polazłem pod prysznic. Gorąca woda tak cudnie rozluźniała ciało, poczułem, że odżywam. Kot dalej spał. Uśmiechnąłem się i zabrałem za robienie śniadania, które składało się z jajecznicy i kanapek z resztkami jakiegoś sera. * * * * *  Było po południu, a Kot dalej spał. Nie chciałem go budzić, żeby tylko nie miał kaca. Kiedy spał, był taki uroczy. Nigdy nie myślałem o nim w taki sposób. Znajomość z Senju zmieniła mój sposób patrzenia na facetów. Teraz dostrzegłem, że Kot ma piękne wyraziste oczy, lekko pucołowate policzki, ładną formę ust, no i ten kolczyk bardzo do niego pasuje. A kiedy nie nakłada na włosy tony lakieru i żelu, są niesamowicie miękkie. Stanąłem przed lustrem i zamyśliłem się. To wszystko jest takie dziwne. Nigdy nie myślałem poważnie, że mógłbym się związać z facetem. Nie jestem święty, różne rzeczy wyrabiałem, ale... Senju to coś innego. To, co robiłem dotychczas, to tylko zabawa. Cóż, jestem wolny i niezależny, więc robię to, na co mam ochotę. Poza tym, mój styl życia i muzyka... Czułem się dumny i wręcz zarozumiały, że tyle kobiet (i facetów!) mnie lubi. Widziałem w oczach fanek, że chętnie wskoczyłyby mi do łóżka. I jeszcze kilka tygodni temu nie miałem nic przeciwko. Podobało mi się takie życie, bez zobowiązań i odpowiedzialności. Ale Senju coś we mnie zmienił, nie wiedziałem tylko, co. Badałem swoją twarz, zmęczone po imprezie oczy, szarą cerę, lekko wilgotne włosy. Często myślę o tym, że nie ściąłbym ich za nic. Podobam się sobie w dłuższych włosach. W zespole tylko Tulku ma krótkie, z których i tak robi irokeza. A Senju... on ma piękne włosy. Na samą myśl o tym czuję ich zapach, miękkość i połysk. Jak można mieć tak długie włosy...? I tak piękne. Naprawdę mu ich zazdrościłem. Wyglądał tak niewinnie i kusząco zarazem. Może to właśnie przez włosy... Uśmiechnąłem się do odbicia w lustrze i wróciłem do kuchni.   * * * * *  Nie wiem, dlaczego, ale dzisiaj po pijaku zabrałem się za tłumaczenia. Poczułem natchnienie i postanowiłem to wykorzystać. Ale nie cieszyłem się spokojem zbyt długo, bo obudził się Cat i nawet przez zamknięte drzwi usłyszałem jego przekleństwa. Chyba było mu niedobrze. Wyszedłem z pokoju i zdążyłem tylko zobaczyć, że znika w łazience.Tak, było mu niedobrze. I to bardzo. Znalazłem jakieś tabletki na kaca i czekałem na niego w kuchni. Był blady jak ściana, miał podkrążone oczy i mokre włosy. Podałem mu szklankę z wodą, potem kolejną. Usiadł przy stole i schował twarz w dłoniach. - Więcej nie piję – rzekł chrypłym głosem. Nic nie odpowiedziałem. Wiedziałem, że zawsze tak mówi, tak samo, jak ja, po ostrych imprezach. - Umieram – westchnął ciężko i położył głowę na stole. - Weź te tabletki, na pewno pomogą – podsunąłem pigułki i pomogłem mu je popić wodą. - Kaien, umieram – powiedział znowu cichym głosem. - Może prysznic? Ożywisz się trochę – rzekłem, odrzucając mu włosy z twarzy. - Nie... nie wiem... - Chodź – pomogłem mu się podnieść i poprowadziłem go do łazienki. Było mi go żal, naprawdę. Wyglądał mdło i słabo. I ciągle się dziwiłem, że ja nie mam kaca. - Chodź, Kotku, pomogę ci się rozebrać – zacząłem rozpinać mu koszulę, kiedy on mocował się ze spodniami. W tej chwili miałem ochotę się nim opiekować. Był tak bezradny i ledwo trzymał się na nogach. - Niedobrze mi – szepnął odwracając się ode mnie. - Wal śmiało, i tak się zmyje – powiedziałem i odkręciłem wodę. Zdjął nawet bokserki i wszedł pod prysznic. - Jakbyś czegoś potrzebował, wołaj – powiedziałem i pogładziłem go po ramieniu. Nie chciałem go zostawiać, ale wyszedłem. Naprawdę było mi go żal, bo wiem, co to znaczy okropny kac.   * * * * * Po kwadransie usłyszałem, że otwiera drzwi. Był całkiem nagi, nawet się nie wytarł. Woda ściekała z niego strumieniami, mokre włosy opadały na twarz. - Lepiej ci? – spytałem, podchodząc do niego i podając mu ręcznik. Ale nie zaczął się nawet wycierać, więc sam go nim owinąłem. W łazience znalazłem jeszcze jeden i zacząłem wycierać mu włosy. Stał spokojnie i wpatrywał się we mnie. - Kocie, lepiej ci? – spytałem zaniepokojony. - Lepiej – odpowiedział cicho. - Straciłeś reakcję na bodźce – uśmiechnąłem się lekko i poczochrałem mu włosy. – Mdli cię jeszcze? - Już nie tak mocno – odrzekł i po raz pierwszy dzisiaj uśmiechnął się. – Dzięki. - Nie ma za co – dalej starannie go wycierałem. – Nie zimno ci? - Nie. - Mówiłem, że nie reagujesz na bodźce zewnętrzne – zaśmiałem się lekko i spojrzałem mu w twarz, starając się zrozumieć, jak się czuje. Ale oczy miał zmęczone i puste. - Kaien? – jego głos był cichy i chrypły. - Co? - Jak ja dzisiaj pojawię się na próbie? - Boże, Kocie, nie myśl teraz o tym! Do wieczora będziesz jak nowo narodzony! – zawołałem. – Już ja się o to postaram. Uśmiechnął się słabo i odwrócił do mnie plecami, kiedy ściągnąłem z niego ręcznik. Czyżby się wstydził? Więc dojdzie do siebie. - Pozwól, wolę sam – powiedział, kiedy podałem mu ubrania. - Jak chcesz – rzekłem z uśmiechem. – Ale kiedy cię rozbierałem, nie miałeś nic przeciwko – i mrugnąłem do niego znacząco. - Wariat – zaśmiał się lekko. – Chyba masz rację, już mi lepiej – i odwrócił się do mnie przodem, patrząc mi prosto w twarz. - No, widzę – powiedziałem i tez się zaśmiałem. – Więc nie potrzebujesz mojej pomocy? - A masz ochotę mi pomóc? – ciągle patrzył na mnie, tylko teraz na jego twarzy pojawił się zawadiacki uśmieszek. - A chcesz, żebym ci pomógł? – zaśmiałem się znowu i położyłem mu dłoń na ramieniu. - Możesz – odrzekł z iskrą w oku. - W porządku – uśmiechnąłem się. – Od czego zaczniemy? - Może od tego – nagle przysunął się do mnie i objął mnie za szyję. Wpatrywał się we mnie bez przerwy swoim prowokującym wzrokiem. – Co ty na to? - Kotku, co ty robisz? – zaśmiałem się, bo byłem lekko zmieszany. Zaskoczył mnie, ale nie odepchnąłem go. Czułem tylko jego nagie ciało i mocny uścisk. - Mówiłeś, że mi pomożesz... – patrzył na mnie z uśmiechem, i pomyślałem, że jest teraz niezwykle seksowny. Czułem się jak idiota, ale nie odsunąłem go. - Kocie, jesteś szalony – rzekłem tylko na wydechu, bo poczułem, jak tuli się do mnie mocniej. - Chyba tak, ale znowu czuję się pijany – powiedział i przysunął twarz bliżej, tak, że czułem jego oddech na skórze. – I już mi lepiej, dużo lepiej... – zamknął oczy i musnął lekko wargami moje wargi. Dotyk był tak delikatny i ulotny, że miałem wrażenie, że to nie dzieje się naprawdę.W tej chwili Cat pachniał wanilią, nie rozumiałem, czemu. Niech się dzieje, co chce. Czułem zamęt w głowie, pewnie ciągle byłem pijany, tylko teraz poczułem to wyraźniej. Wargi Kota były gorące i słodkie, i takie pulchne... Całował mnie delikatnie i jakby z obawą, ale kiedy zrozumiał, że nie mam zamiaru tego przerywać, przytulił się do mnie mocniej. To było dziwne. Całował mnie przyjaciel. I było mi przyjemnie. Powoli zacząłem odwzajemniać pieszczotę. Objąłem go w pasie i poczułem, że podniecił się. Od tej myśli zakręciło mi się w głowie. Pogłębiłem pocałunek i poczułem, że wplata mi palce we włosy. Poddałem się chwili i pozwoliłem, by całował mnie namiętnie i zachłannie. Jego usta były tak kuszące. Całował cudownie. Czułem, że muszę to teraz przerwać, bo potem będzie już za późno. Ale Kot nie pozwolił mi się odsunąć. Jego dłonie powędrowały wzdłuż mego kręgosłupa, i mimowolnie jęknąłem pod wpływem tej pieszczoty. Uśmiechnął mi się w usta i dalej pieścił moje plecy. Tak, to staje się zbyt niebezpieczne. Nie można tego dłużej ciągnąć. Kiedy tak mnie dotykał, miałem wrażenie, że wszystko wewnątrz mnie wybucha. Nie mogłem się sprzeciwić, choć wiedziałem, że to, co się dzieje, jest nieprawidłowe. Kot zaczął całować moją szyję, a kiedy przejechał językiem po gardle, jęknąłem rozkosznie i po chwili odepchnąłem go, ciężko dysząc.﻿﻿ 