KAIEN Dni znowu leciały zbyt szybko. Często mieliśmy próby, Tulku pracował, więc mniej chlaliśmy piwa. Dan od razu po próbie znikał ze swoją kobietą, a ja myślałem o tym, że pewnie to ona dominuje w związku. Teraz to z Ki-kim siedzieliśmy godzinami przy piwie i gadaliśmy o tym, że potrzebujemy klawiszowca. - Ja bardzo lubię syntetyczne dźwięki – mówił, kiedy próbowaliśmy napisać ciekawe ogłoszenie. - Ja też. - Może wypadniemy na jakąś fajną imprezę? No wiesz, taką cyber… - Cyber? - Nom. Lubisz przecież syntetyczne dźwięki! – zaśmiał się Ki-ki. - Lubię, ale rzadko bywam na takich imprezach. - Więc wypadniemy? Pomyślałem o tobie, a potem zrozumiałem, że nie mogę cię zabrać ze sobą. Ki-ki zacząłby coś podejrzewać. Jeszcze nie czas. Poza tym, ty też imprezowałeś beze mnie. To nic takiego. - Tak – zgodziłem się i przypomniałem sobie ostatnią taką imprezę. Morze wina, ładnych dziewczyn i podniecająca muzyka. Tak, chyba tego potrzebowałem. Przecież to nic takiego. Umówiliśmy się z Ki-kim na piątek. Znał się na tym. A ja zacząłem się zastanawiać, co na siebie włożyć. Jak jakaś baba, naprawdę. Kota nie było w domu. Przewróciłem wszystko w szafie, ale nie znalazłem nic odpowiedniego. Same czarne ciuchy. Wtedy przeryłem szafę Kota i zdziwiłem się, że ma to, czego szukam. Nie wiedziałem, że ma takie ciuchy! Potem zadzwoniłem do niego – odebrał! – i powiedziałem, że pożyczam jego ubrania. Zgodził się bez pytania. Ciekawe, czy był z Renem… Tobie nic nie powiedziałem. Byłeś zajęty uczelnią, nie wiem, czemu. Opowiadałeś potem, że Mark nie zadzwonił i że nie masz talentu, a ja nie chciałem się z tym zgodzić i mówiłem, że jest starym piernikiem i nie zna się na nowoczesnej sztuce. Spotkaliśmy się tylko raz, w środę, po tym, jak załatwiłeś coś na uczelni. Ciągle zajmowałem się tłumaczeniami, a wieczorami miałem próby. Nie chciałem ci mówić, że idę z Ki-kim do klubu. Za to ty zaproponowałeś mi wypad na koncert, na który zaprosiła się Reira, ta rudowłosa, ale odmówiłem. Nie byłeś zdziwiony. Myślałeś, że będę siedział przy tłumaczeniach. A ja zbierałem się na imprezę. Ty poszedłeś beze mnie, ja też mogę. Trochę wolności nie zaszkodzi. Dawno nie byłem na takiego typu imprezie. Nawet się stresowałem. Wyglądałem tak, jakbym nie był sobą. Zrobiłem wysoki ogon i rozpuściłem kilka pasm przy twarzy, nawet pomalowałem oczy! Jak na koncercie! Założyłem oczojebną bluzkę Kota, w kolorze wściekle seledynowym, z zajebistym znakiem, symbolem radioaktywności, który tak często się spotyka w kulturze cyber gotów, tylko spodnie miałem czarne, ale i te z mnóstwem drobnych łańcuchów. I ja mam tak przejść przez miasto? Śmiałem się do siebie, bo wyglądałem jak postać z anime, które tak lubi Kot. Ale Ki-ki zadziwił mnie jeszcze bardziej. Miał zajebiste żółte buty na wysokim koturnie. Nie podejrzewałem go o takie klimaty, ale przecież nigdy o tym nie rozmawialiśmy. Zaraz się okaże, że jest miłośnikiem God Module czy Hocico jak ja. Tak właśnie było. Gadaliśmy o tym bez przerwy, a do klubu pojechaliśmy taksówką, żeby nie straszyć ludzi. Ale chyba nawet taksówkarz był zaskoczony. Śmiałem się w duchu i chciałem buntu! Dawno się tak nie czułem! Podniośle, ba, nawet wyniośle! Inny niż wszyscy. Trochę jak nie ja, ale to przecież zabawa. Ki-ki wyglądał zabójczo z pomarańczowymi goglami na głowie i ulizanymi włosami. Śmiał się, że pomarańczowy to najmodniejszy kolor tego sezonu, a ja nabijałem się z niego, że pewnie ogląda Fashion TV. W klubie było głośno i kolorowo, mimo że znajdował się w podziemiu. Muzykę poczułem ciałym ciałem, tętniła mi w skroniach i pulsowała w głowie. Lubiłem takie dziewczyny. Kolorowe, ale klimatyczne, w butach stylu fetish i kolorowych soczewkach. Tak, impreza będzie cudowna! Ki-ki pociągnął mnie na piwo, a ja obserwowałem ludzi. Chciało mi się tańczyć, ale Ki-ki trzymał mnie przy barze. Potem spotkał swoich znajomych i poszliśmy wreszcie tańczyć. Alkohol już krążył w żyłach, więc poczułem się bardzo odważnie. Znajomi byli ciekawi, jedna z dziewczyn miała piękną lateksową spódniczkę – krótką! Mogłem się napatrzeć na jej nogi. Tak, potrzebowałem tego. Druga miała fajne cycki, więc też patrzyłem. Wiem, że wiedziały, że patrzę, i uśmiechały się. Po co inaczej się tak ubierały? Tak, dziewczyny demonstrowały swoje wdzięki, a ja je chłonąłem i znowu piłem piwo. Potem poszło wino, nawet absynt, nie wiem, skąd się wziął. A potem Ki- ki zniknął, a ja zostałem z jego znajomymi. - Gdzie on poszedł? – pytałem, a jeden z chłopaków mrugnął do mnie i powiedział, że po amfę. Po co to? Czy Ki-ki też? Pomyślałem o Kocie. To niepotrzebne. Psują sobie życie. Śmiałem się i flirtowałem z dziewczyną z żółtymi soczewkami, a ona poiła mnie absyntem. - Chyba się jej spodobałeś – szepnął mi jeden z chłopaków, a ja spojrzałem na nią i uśmiechnąłem się kusząco. Miała usta cierpkie od absyntu, ale całowała świetnie. Ki-ki wrócił i chyba był ze mnie zadowolony. A potem… Sam nie wiem, jak się to stało. Wyszliśmy na zewnątrz i wciągaliśmy amfę. Ja też! Sam to robiłem! Ja, który obiecał Kotu, że będę się o niego troszczyć! Ale wciągałem biały proszek, bo absynt krążył w żyłach, i nie myślałem już logicznie. Skrzydła mi wyrosły, tak! Pozwalałem, żeby ta dziewczyna z zajebistym biustem i żółtymi soczewkami mnie całowała. Śmieliśmy się jak wariaci, a kiedy postanowiliśmy wrócić do klubu, odciągnęła mnie i spytała: - Masz kobietę? - Nie – zaśmiałem się, bo przecież to prawda. Mam mężczyznę. - Więc… chcesz? – spojrzała na mnie i oblizała usta. Ale te dziewczyny są łatwe. Pewnie, że chciałem. Kto by nie chciał. Ale nie mogłem, mimo że byłem pijany i naćpany. Pokręciłem głową, a kiedy chciała mnie pocałować, odsunąłem ją lekko i powiedziałem: - Wybacz, ale mam kogoś, nie mogę. - Mówiłeś, że nie masz! – zaśmiała się i znów chciała mnie pocałować. Tak, była kusząca. Boże, jak dawno nie spałem z taką kobietą! - Bo pytałaś, czy mam kobietę – powiedziałem i pociągnąłem ją do klubu. - Ale co? Masz mężczyznę? – zaśmiała się słodko i dalej kusiła mnie spojrzeniem. - A jeśli tak, to co? – stałem się nagle odważny i miałem gdzieś, co o mnie pomyśli. - Ach! Jesteś biseksualny?! – zawołała, kiedy wróciliśmy do klubu, a ja uciszyłem ją dłonią. - Ciii… Nie krzycz tak – i mrugnąłem do niej, dotykając jej włosów. – Naprawdę mnie podniecasz, ale nie mogę. Jestem wiernym facetem! – i zaśmiałem się, a potem zatoczyłem i oparłem o ścianę. - To rzadkość w dzisiejszych czasach – powiedziała i odciągnęła mnie. – Chodź. Wróciliśmy do znajomych, ale już więcej nie piłem. Miałem dość. Byłem pełen energii i przetańczyłem całą noc. Nawet z chłopakami. I z dziewczynami. Ze wszystkimi. Chciałem, chciałem jak cholera, żeby znowu mnie całowała, ale więcej się do mnie nie zbliżyła. No tak… Ale wszystko mi jedno.Nie znałem nawet jej imienia, a może nie pamiętałem. Przecież pocałunki to nie zdrada. Jeden z chłopaków ciągle na mnie zerkał, i pomyślałem, że może powiedziała mu, że jestem bi. Ale tańczyłem. Ze wszystkimi. Tak, Ki-ki, dziękuję, że mnie tu zabrałeś! Czułem, że żyję! To cudowne uczucie! Śmiałem się i czułem, że ten chłopak o niebieskich włosach daje mi do zrozumienia, że jest otwarty na różne propozycje. Znowu się śmiałem, a potem przyciągnąłem go do siebie i zacząłem całować. Słyszałem tylko, jak nowi kumple wydają z siebie różne okrzyki i zachęcają nas. Dziewczyny chciały więcej, więc dałem im więcej. Całowałem tego niebieskowłosego chłopaka, a on namiętnie odwzajemniał. - Ne jestem gejem! – zawołałem potem, a wszyscy wybuchnęli śmiechem. – Jestem tylko pijany – i rzuciłem się na kanapę przy stoliku. - Kaien, niezły jesteś! – zaśmiał się Ki-ki i objął mnie. – Nie wiedziałem, że jesteś taki zboczony! - Wcale nie jestem zboczony! – zawołałem ze śmiechem i przyciągnąłem tego chłopaka, z którym się całowałem. - Napijmy się! I znowu piliśmy. Rozgrzane ciała, słodkie zapachy, wibrująca muzyka – ach, gdybym tylko mógł… Ten chłopak był odważny. Nie odchodził ode mnie ani na chwilę. A ja intensywnie myślałem. Gdybym cię zdradził, nie wybaczyłbym sobie tego. Nie, nie mogę. Nie mogę, do cholery! Kaien, obudź się! Ale nie mogłem się obudzić. Wszystko płynęło. Jakaś dziewczyna usiadła obok mnie i zaczęła całować tego niebieskowłosego chłopaka. Uspokój się, Kaien, idioto! A potem wszystko się zmieszało. Wszędzie widziałem tylko całujących się ludzi, tańczących, wyginających się, rozochoconych. Nie do wytrzymania. Chcę ciebie tutaj! Ach, co bym  z tobą zrobił, Senju! - Zaraz wracam – powiedziałem i uśmiechnąłem się do tego chłopaka. A sam wyszedłem na zewnątrz, żeby zadzwonić do ciebie. Mam gdzieś, że jest pierwsza w nocy. Podniosłeś! - Kochanie, gdzie jesteś?! – wołałem w telefon, ale język mi się plątał. - Kaien, co ty robisz? Gdzie jesteś? - Gdzie TY jesteś? Potrzebuję cię! Natychmiast! - Jest pierwsza w nocy! – zawołałeś z oburzeniem. – Ty, jesteś na jakiejś imprezie? - Taaak, Ki-ki mnie wyciągnął, ale chcę ciebie! - Powtarzam, jest PIERWSZA W NOCY! - Ale podniosłeś! - Też mam swoje życie, Kaien. Gdzie ty jesteś? - Jakie życie? – nie rozumiałem, o co ci chodzi. – Chcę cię tu i teraz! - Nie możesz kogoś poderwać?! - Co ty…?! Chcę cieeebie! - Jesteś pijany! - Jestem, przeszkadzało ci to kiedykolwiek? Kochanie, naprawdę mi ciebie brakuje… - usiadłem na ławeczce i skuliłem się z zimna. - Impreza ci się nie podoba? Usłyszałem jakieś głosy w słuchawce. - Nie jesteś sam? - Ty też nie jesteś sam. - Och, daj spokój, z kim jesteś? - Z Reirą i Darrenem, a co? Czyżbyś był wkurzony? Ale śmiałem się i ciągle cię namawiałem. - To ja do ciebie przyjadę! – zawołałem i rozłączyłem się. Zamówiłem taksówkę i wróciłem fo klubu, żeby się pożegnać, ale nie chcieli mnie puścić. - Przepraszam, ale muszę cię zostawić – powiedziałem do chłopaka o niebieskich włosach, a on szepnął mi do ucha: - Dasz mi swój numer? - Jasne. - Chodź. Ale nie chcieli nas puścić. Gdy w końcu udało nam się wyrwać, wiedziałem, że ich mpreza będzie trwać do rana, byłem tego pewien. - Wybacz, nie wiem nawet, jak masz na imię – powiedziałem ze śmiechem i podyktowałem mu numer telefonu. - Saen – spojrzał na mnie z uśmiechem, kiedy też mu się przedstawiłem. – Jedziesz do swego chłopaka? - Skąd wiesz, że to chłopak?! – zaśmiałem się. - Coś mi podpowiada, że tak jest – mrugnął do mnie. - Fajnie się ba… bawiłem, ale chcę do niego wracać, tak – język mi się plątał. - Czemu nie wziąłeś go ze sobą? - Czemu? Nie… Nie wiem. Nikt nie wie, że jestem z facetem. Nawet Ki-ki. - Ach, rozumiem – zaśmiał się i położył mi rękę na ramieniu. – Zadzwonisz? - Tak. - Na pewno? Twój chłopak nie będzie zły? - Może go namówię na zabawy dla dorosłych – zaśmiałem się. Taksówka była na miejscu. Pożegnaliśmy się z Saenem, a potem próbowałem powiedzieć taksówkarzowi twój adres. Chyba zrozumiał. Dostałem kilka twoich wiadomości, ale nie reagowałem. Jak to mam nie przyjeżdżać? Przyjadę! 