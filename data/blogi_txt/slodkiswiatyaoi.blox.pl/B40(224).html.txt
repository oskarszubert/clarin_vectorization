KittyKot.doc    10 marca Nudzę się. Kaien nie bywa w domu, Senju wkuwa. Wczoraj widziałem się z Lily. Nie wiem, skąd wzięła mój numer, ale poszedłem się z nią spotkać. Lily to ciekawa dziewczyna. Bardziej chłopczyca, otwarta i szczera, choć nigdy nie mówi o sobie. Lubię jej włosy – artystyczne, dziwne, trochę chłopięce. Ale pasują jej. Oczy ma takie same jak Ester – błękitne, głębokie. Mówi głośno i z pazurem. Takie kobiety zostają wokalistkami rockowymi. Albo punkowymi, tyle że Lily była ładna. Na swój sposób. Miała chłopięcą sylwetkę, długie nogi i niesamowity uśmiech. I silny charakter. Czego chciała ode mnie, nie wiedziałem. Ale się dowiedziałem. Ode mnie nie chciała niczego. Pytała o Kaiena. Powiedziałem, że mogę dać jej jego numer. Podoba się jej? Zachowywała się spokojnie, nie powiedziałbym, że jest nim zaciekawiona. Więc po co? Wcale nie była podobna do siostry. Pomyślałem, że pogrzeb był całkiem niedawno. Nienawidzę pogrzebów. Lily nie wyglądała na przybitą, ani nawet na smutną. Ciekawie się z nią rozmawiało. Wypiliśmy po kilka piw i pomyślałem, że chcę mieć taką koleżankę. Nie chcę się z nią przespać – to dobrze. Nie chodzi o to, że mnie nie pociągała. Nie, podobają mi się różne dziewczyny, a to, że była chłopięca, dodawało jej uroku. Nie o to chodziło. Teraz należałem do Rena.   ***** Kolejna próba, a chłopaki znów mnie wypytują o przyczyny mojego świetnego nastroju. Powiedziałem Kaienowi, że mogę dać mu poczytać pamiętnik, ale myślę, że się boi. Ostatnio jest trochę spięty, myślę, że rzecz w tym, że Senju wkuwa i nie ma dla niego czasu. Dlatego zaproponowałem mu małe chlanie. Upiliśmy się i śmieliśmy cały wieczór. Gdy Kaiena nie ma, mogę palić trawę. Nie potrzebuję już amfy, bo i tak jestem pełen energii, ale czasem brakuje mi tego białego napędzacza. Kiedy jestem poza domem, spotykam się ze znajomymi, którzy to robią, i długo się zastanawiam, czy chcę. Palenia nie rzucę, bo po co? Należą mi się jakieś przyjemności w życiu. Ren nie dzwoni. Tyłek ciągle boli, choć z każdym dniem coraz mniej. Jak Senju to wytrzymuje?   ***** 13 marca Koncert. Od rana byłem podenerwowany, pokłóciliśmy się kilka razy z Kaienem, więc trzasnąłem drzwiami i zamknąłem się w swoim pokoju. Kocham moją gitarę. Pogoda była piękna. Nareszcie przyszła wiosna. Dostałem ze swojej kryjówki trawkę i zrobiłem skręta. Byłem wkurzony na Kaiena. To, że Senju nie daje mu dupy, to nie moja wina. Nie trzeba się wyżywać na mnie! Przez te kilka dni był spięty i ciągle pyskował. Może dzisiaj na koncercie pozbędzie się nadmiaru energii. Ren nie dzwonił. Martwił się o mój tyłek czy było mu wszystko jedno? Czasami myślałem nawet, że już nie zadzwoni. Dostał to, czego chciał, i koniec. Dla niego byłem tylko zabawką. Ale… Mam nadzieję, że jednak zadzwoni.   ***** Koncert był cudowny! Wszyscy byli w świetnej formie. Zebrał się niemały tłum. Widziałem nawet Lily. Kaien ciągle gadał z Senju, Tulku poderwał jakieś dwie dziewczyny, a Dan pił piwo i nie przejmował się tym, że Ki-ki go opieprzał, że straci głos. No i poznałem fajnych kolesi z innego zespołu, który miał wystąpić po nas. Daren mnie dorwał przed samym koncertem. Dan był cudowny. Poza tym, pisze cudowne teksty. Szkoda, że ja tak nie potrafię. Myślałem o Renie i wczuwałem się w melodie. Kaien szalał z gitarą, a dziewczyny przy scenie nie odrywały wzroku od Dana. Tak, na scenie staje się prawdziwą gwiazdą. To nasz pierwszy koncert na większej scenie. Wybraliśmy głównie szybkie i ostre kawałki, żeby publiczność szalała. Czułem, że pot ze mnie ścieka, ale skupiałem się tylko na graniu. Byłem natchniony. Cały stres minął, rozluźniłem się i szalałem. Kocham być na scenie. Po koncercie poznałem mnóstwo nowych ludzi, ale chłopaki chcieli zmykać do baru. Kaien znów gadał z Senju, a ja rozglądałem się w tłumie. Po co? Lily dorwała nas przed wyjściem. - Mogę iść z wami? – spytała, nie patrząc nawet na Kaiena. - Pewnie! – Tulku był już pijany i co chwila drażnił Senju, czochrając mu włosy. Kaien wreszcie się uspokoił. Przeprosił mnie nawet i nie mogłem go nie uściskać. Daren flirtował z jakąś biuściastą rudowłosą, a mnie chciało się tańczyć. Wszystko stało się znowu piękne i łatwe. Byłem przyjemnie wykończony. Koncert się udał. Zebrało się kilkanaście osób, głównie nasi znajomi. Tulku zabrał nowo poznane dziewczyny, a Dan przedstawił nam swoją nową. Była ładna, ale bardzo chłodna. Śmieliśmy się z Senju, że to Królowa Śniegu. Ludzi w klubie przybywało. Kiedy postanowiliśmy się wynieść, wyskoczyłem jeszcze do kibla. Byłem pijany i zadowolony. W głowie wszystko płynęło, ledwo trzymałem się na nogach, ale chciałem pić jeszcze! Straciłem poczucie czasu. Siedziałem i fantazjowałem. Prawie zapomniałem o tym, że na mnie czekają. Ale to takie przyjemne. Ren, czemu cię nie ma? Mogłem przedzierać się przez tłum, i wtedy bym poczuł, że ktoś ciągnie mnie do tyłu. Odwróciłbym się i ujrzał… ciebie! Jak zwykle, serce by mi zamarło i przestałbym na chwilę oddychać. Ren! - Nareszcie cię dopadłem – zaśmiałbyś się. - Byłeś tu od początku? – spytałbym pijanym głosem. - Pewnie, a jak myślałeś? Było głośno, więc musielibyśmy krzyczeć sobie do ucha. - Chodź na zewnątrz – zawołałbym i pociągnął cię za sobą. Chłopaki czekaliby na mnie przy samochodach, ale ja chciałem rozmawiać tylko z tobą. - Czemu nie powiedziałeś, że będziesz?! - Nie chciałem cię stresować, wiem, że nie mógłbyś się skupić na graniu – zaśmiałbyś się i dotknął mojego ramienia. - Długo jeszcze? – usłyszałem, jak ktoś wali w drzwi. Wyrwało mnie to z rozmarzenia. Siedziałem w kiblu i prawie zasnąłem. Spuściłem wodę i wyszedłem z rozbawioną miną. Szkoda, że Ren nie przyszedł. Zapomnij, Kocie. Wszyscy czekali na mnie na zewnątrz. Impreza trwała dalej.   ***** 15 marca Upiłem się i umierałem. Po koncercie szybko się wyłączyłem i obudziłem w domu. Kaien opowiadał, że podrywałem Senju, potem Lily, w końcu chciałem tańczyć na stole. Ale upiłem się i zasnąłem. Dzisiaj nie pamiętam prawie nic. Całą sobotę przeleżałem w łóżku, co chwila latając do łazienki. Było mi bardzo źle. Kaien zniknął na cały dzień. Pewnie pieprzą się z Senju, jasne, mieli tyle na głowie. Znowu myślałem o Renie. Marzyłem o tym, żeby zasnąć i przespać kaca, ale nic z tego. Cierpiałem cały dzień. Dzisiaj czuję się lepiej. Prawie jak nowo narodzony. Prawie. Znów zrobiłem sobie skręta, wyszedłem na balkon z kawą i zachwycałem się piękną pogodą. Niedziela, a ja się nudzę. Próbowałem sobie przypomnieć afterparty, ale w mojej głowie pojawiały się tylko ułamki zdarzeń. Chyba naprawdę chciałem tańczyć na stole. Pamiętam, że Tulku i jego dziewczyny bardzo mnie zachęcali. Pamiętam, że Lily lgnęła do Senju, a ja całowałem się z jakąś blondynką. Daren w ogóle gdzieś zniknął. Potem z Ki-ki piliśmy wódkę na czas, a potem się odłączyłem. Więcej nic nie pamiętam. Może z czasem przypomnę, zawsze tak jest. Ren nie dzwoni. Słońce grzeje przyjemnie twarz. Pewnie wszystkie piegi mi wyjdą. Kocham swoje piegi! Kiedyś ich nienawidziłem, ale Kaien powiedział, że są seksowne, więc zmieniłem zdanie. Tak ciepło. Mrużę oczy i uśmiecham się. Jeszcze kilka koncertów przed nami, Kaien mi wczoraj mówił, choć nie bardzo zrozumiałem, co miał na myśli. Potem go spytam. Dzwonię do Darena, ale nie odbiera. Dzwonię do Lily – też nie odbiera. Po co w ogóle gdzieś dzwonię? W końcu udaje mi się dodzwonić do Tulku. Mówi, że za pół godziny będzie u mnie z piwem. A ja proszę o rum.   ***** 18 marca W piątek i sobotę mamy koncerty. Kaien jest potulny, Senju tryska optymizmem, a ja czuję nad głową czarną chmurę. Ren nie zadzwonił. To już tydzień. Lily wcale nie zapadła na Kaiena, tylko chciała, żeby nauczył ją gry na gitarze. Za to lgnie do Senju. Myślę, że Kaien to rozumie. Daren chyba zaczął się spotykać z tamtą rudowłosą. Tylko ja czuję się samotny i nikomu niepotrzebny. Nawet Kaienowi. Ren, zadzwoń wreszcie! Nie mogę dłużej czekać! Przeczytałem wszystko o bdsm i wyobraziłem sobie, że Ren robi ze mną te wszystkie rzeczy. Ach, czemu nie dzwonisz?! Czy byłem kiepski w łóżku? Ale mówiłeś, że mnie wszystkiego nauczysz! Mówiłeś, że będziesz moim Panem! Dół... 