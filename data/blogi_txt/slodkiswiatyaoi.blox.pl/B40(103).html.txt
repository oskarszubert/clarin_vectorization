SENJU Dzień zapowiadał się nieźle. Wreszcie przestało padać, więc mogłem dokończyć swoje bazgroły. Ale to potem, myślałem popijając poranną kawę i paląc pierwszego dzisiaj papierosa. Strużki dymu unosiły się w górę, kłębiąc się w jakimś dziwnym tańcu. - Znowu palisz w kuchni! - usłyszałem w drzwiach głos Sayi. - Wybacz, nie mogłem się powstrzymać - uśmiecham się najpiękniej jak potrafię, robiąc niewinną minę.- Nie kręć, przecież obiecałeś - Saya jest wyraźnie wkurzona.  Wymachuje rękami, próbując rozpędzić kłęby dymu. - Jesteś jak dziecko... - popycha mnie ramieniem i próbuje otworzyć okno.- Ale poranny papieros jest najlepszy - mówię robiąc słodką minę.- Zgaś, natychmiast, nie mieszkasz tutaj sam - patrzy na mnie złowrogo.- Dobra, dobra, wybacz, już - ostatni raz się zaciągam i gaszę papierosa. - Zadowolona?- Senju, przecież cię prosiłam - Saya robi zrezygnowaną minę.- Wybacz, siostrzyczko - szczypię ją lekko w bok, na co reaguje burknięciem.- Wariat! - mówi i uśmiecha się ciepło. - Mam nadzieję, że się wywietrzy. Dobra, idę pod prysznic.Kiedy wychodzi z kuchni, zamykam okno i dopijam kawę.Dzień zapowiada się nieźle. * * * * * Około południa przenoszę się na dwór. Muszę dokończyć swoje dzieło sztuki. Jak zwykle zabieram ze sobą papierosy, na co Saya reaguje niezadowolonym mruknięciem. Ona nie cierpi tego, że palę. Zwłaszcza w kuchni. Albo czasem nawet w swoim pokoju. Pogoda w sam raz na południowe natchnienie. Październikowe słońce tak przyjemnie grzeje w plecy, lekki wiatr przynosi zapach żółknących liści, w powietrzu wiszą nici pajęcze. Nie można chcieć więcej. Obraz na pewno będzie nostalgiczny i ciepły, czuję to, bo wkładam w niego wszystkie pozytywne emocje.Chyba jednak go dzisiaj nie skończę. Mam wrażenie, że ciągle czegoś brakuje. Wyjmuję papierosa i zaciągam się z przyjemnością, spoglądając na rysunek i czekając, aż to "coś', czego brakuje, wpadnie mi nagle do głowy. Ale nic się nie dzieje. Tylko Saya przynosi mi kawę, kuca przy mnie i długo wpatruje się w obraz.- Skończyłeś? - pyta po jakimś czasie. - Znowu palisz.- Jeszcze nie - odpowiadam, popijając kawę.- Bo?- Co "bo"?- Czegoś brakuje?- Chyba tak.- Dla mnie jest idealnie.Saya zawsze chwali i podziwia moje obrazy. Czasami wydaje mi się, że jej podziw przerasta w jakąś dziwną obsesję, a zachwyt staje się wręcz bolesny. Ale taka jest moja siostrzyczka. Zawsze szczera, żyjąca pełnią życia i pogrążona w swoim świecie emocji. To jest coś, czego jej zazdroszczę. Tak jak ona mojego talentu. Tak jak ja tego, że potrafi tak pięknie grać na gitarze.- Jestem głodna - mówi po chwili, wstając z kucek. - A obiad gotowy.- Tylko dopalę papierosa - wiem, że przeklina mnie za ten nałóg, ale nic na to nie poradzę.Saya tylko wzdycha ciężko i pomaga mi zebrać pędzle. * * * * * Dzisiaj znowu nie dokończę obrazu. A miał być owocny dzień... Już od rana Saya była dziwnie podniecona tym koncertem... Wcale nie miałem ochoty z nią iść, wolałem oddać się swojemu hobby, ale cóż... - Zobaczysz, spodobają ci się – mówiła z błyskiem w oku. - Chyba że w zespole są same ładne dziewczyny – rzekłem zabawnym tonem. – To się zgadzam. - Nie, tylko przystojni faceci – zaśmiała się Saya. – Ujdzie? - Nie bardzo, ale chyba nie mam wyboru – czułem, że nie uda mi się wymigać. - Oj, nie marudź, oni są fajni! – Saya dalej wychwalała tych „przystojnych facetów”. No i dobrze, pójdę z nią na ten koncert. Może naprawdę nieźle grają?  * * * * * * Stało się. Byłem z Sayą w klubie. Popijaliśmy wino, a ona ciągle spotykała „kogoś znajomego”. Czemu ja nie mam przyjaciół wśród gotów lub metali? Mógłbym też kogoś zagadać i zacząć nawijać o sztuce malowania obrazów... Czy nie wyglądam wystarczająco artystycznie? Pff... Mimowolnie i szczerze się uśmiechnąłem, kiedy zauważyłem,że w naszą stronę idzie Ester. Co ja mówię, mam jednak jedną znajomą z klanu Mrocznych Sióstr. Ester jest koleżanką Sayi, więc często bywa w naszym domu. Jest naprawdę dziwna, ale miła i mądra. Nie gada tylko o śmierci i bezsensowności życia, mimo że ubiera się na czarno i nosi srebrne (?) krzyże. „Więc nie jest wampirką” – w mojej głowie pojawia się głupia, dziecięca myśl i znowu szczerze ię uśmiecham. Ba! Ester odwzajemniła uśmiech. Więc na pewno nie tonie w smutku i rozpaczy... Boże, chyba mi odbija... Gadaliśmy o różnych bzdurach, i wtedy Ester poprosiła mnie, żebym pomógł jej dokończyć pewne szkice. Zgodziłem się bez zastanowienia, bo wino już krążyło w żyłach i czułem się dziwnie nadpobudliwy.   Nie czekaliśmy długo i na scenę wyszli „Faceci W Czerni”.Więc to ci wysławiani przez Sayę „przystojniacy”. Byłem ciekaw, co zaoferują publiczności. Nie oczekiwałem zbyt wiele, biorąc pod uwagę, że wyglądali jak typowi przedstawiciele „rock/glam/gothic/latex stars”.   Myliłem się. Jakże duże było moje zdziwienie, kiedy okazało się, że ich muzyka wcale nie jest banalna. Byłem przyjemnie rozczarowany. Przez cały koncert czułem się jak zahipnotyzowany, a kiedy wsłuchiwałem się w słowa piosenek, dziwiłem się pomysłowości autora.   * * * * *  - A nie mówiłam? – Saya była wyraźnie zadowolona, powiedziałbym wręcz, że bliska ekstazy. - Miałaś rację – musiałem się z nią zgodzić. - Senju, będzie afterparty – zauważyłem, że jej oczy lśniły. - To znaczy? Co chcesz przez to powiedzieć? Zostajesz? - A ty nie? – zdziwiła się. – Chyba nie zrobisz mi tego! - Ale nic nie mówiłaś o żadnych afterparty! – też byłem zdziwiony, ale pomyślałem, że chętnie bym został, żeby zobaczyć, jak to wygląda. - Więc mówię teraz. To jak, zostajesz? – Saya wczepiła się w moje ramię. - Chyba znowu nie mam wyboru – westchnąłem ciężko, udając, że nic mnie to nie obchodzi.  * * * * * Było tak, jak wyobrażałem. Morze alkoholu, papierosów, dragów, fanki i muzyka. Typowe sex drugs   rock’n’roll. Nawet mi to nie przeszkadzało, bo alkohol krążył w żyłach, mącąc umysł i dodając odwagi. - A kto pisze słowa? – spytała któraś z dziewczyn, paląc skręta. - Wszyscy razem. Robimy to grupowo – odrzekł jeden z zespołu, a wszyscy huknęli śmiechem. - Senju, no powiedz, że ci się podobało! – zawołała nagle Saya i przez pierwsze kilka sekund nie mogłem się zorientować, czemu wszyscy zamilkli. Dopiero po chwili zrozumiałem, że gapią się na mnie w oczekiwaniu odpowiedzi. - No podobało, podobało, przecież ci mówiłem – odrzekłem niedbale, czując, że nawet mówienie przychodzi mi już z trudem. - Mnie też! – zawołał pijanym głosem jakiś chłopak i wszyscy zaczęli bić brawa. - Więc mamy fanów płci męskiej! – ktoś znowu się zaśmiał i wszyscy wrócili do balowania.   * * * * * Nie pamiętam, jak okazałem się w jakimś pokoju, a potem wymiotowałem w łazience. Czułem się jak we mgle, kiedy gadałem z jakimś facetem o pięknie i sztuce, potem wciągaliśmy razem kreskę i zasnęliśmy w jednym łóżku. Pamiętam tylko przerażenie, kiedy się obudziłem i zrozumiałem, że śpię... z facetem! Później się okazało, że to gitarzysta zespołu, Kaien. I że jest całkiem fajny, tylko trochę zbyt zarozumiały.   * * * * * Przez kilka kolejnych dni cholernie bolała mnie głowa. I wcale się nie zdziwiłem, kiedy w piątek Saya wróciła do domu z... Kaienem! Przypomniałem sobie, jak spaliśmy pijani w jednym łóżku, i ledwo opanowałem śmiech. Okazało się, że potrzebował rysunku na okładkę płyty, a Saya oczywiście pochwaliła się, że ma brata malarza. Czy mogłem odmówić?﻿ 