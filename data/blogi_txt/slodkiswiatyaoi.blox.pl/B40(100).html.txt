SENJU Nie odzywałem się do niego przez kilka dni. Modliłem się, żeby nie dzwonił, ale chyba sam rozumiał. Nie wiem, co czułem i co myślałem. Miałem mętlik w głowie. Tyłek miałem cały w siniakach. Ciągle sobie powtarzałem, że to nie dla mnie. A potem marzyłem o dominacji Rena. Nie tak to sobie wyobrażałem. Ale co ja mogę wiedzieć. Może się do tego nie nadaję. Boże, jak za tobą tęskniłem, Kaien! Wyobrażałem, jak zabawiasz się z jakąś laską, i krew mnie zalewała! Miotałem się. Saya nie wiedziała, co mi jest. Dawno nie czułem się tak źle. Nie mogłem się zdecydować. Nie wiedziałem, czego chcę. Gdy myślałem o seksie z Renem, robiło mi się gorąco. W końcu podjąłem decyzję. * * * * * Sam zadzwoniłem. Spotkaliśmy się w parku. Ren był jak zawsze spokojny. Gdy go ujrzałem, poczułem się dziwnie. Miałem pustkę w głowie. Cała pewność siebie zniknęła. Nie wiedziałem, jak zacząć rozmowę. Boże, czemu tak na mnie działa?!  - Wiesz, dużo myślałem – zacząłem, zapalając papierosa. – Boję się, że to nie dla mnie. Serce biło jak szalone. Denerwowałem się, nie wiedziałem, co ze sobą zrobić. Nie myślałem, że będę aż tak podniecony rozmową. A może po prostu się bałem, że Ren mnie zostawi? Że nie będzie chciał normalnych stosunków? - Mów dalej – powiedział i też zapalił papierosa. - Chyba się do tego nie nadaję. Nie czuję tego. Jestem szczęśliwy, wiesz... Gdy po prostu... Kiedy ty... Kiedy dominujesz, gdy się kochamy, ale... Nie umiem... Ja nie potrafię tego zrozumieć. Po prostu inaczej to wyobrażałem. Może jestem egoistą – uśmiechnąłem się, unikając jego wzroku. - Zagubiłeś się. To normalne.  - Nie wiem. Nie podniecało mnie to. - Mówiłem ci, że to nie tylko seks. - Mmmhhhh. Nie wiem. - Potrzebujesz czasu na przemyślenia? Nie będę naciskać. Spojrzałem na Rena, a serce znowu zabiło szybciej. Boże, czemu tego nie czuję? Przecież on jest cudowny! - Czy my, no wiesz, czy moglibyśmy... Po prostu... Tak jak dawniej... Czekałem, co powie. - Spokojnie, dam ci czas, po prostu pomyśl, czego potrzebujesz i czego się boisz. - Dzięki, jesteś cudowny – spojrzałem mu w oczy i poczułem falę ciepła. * * * * * Ale wiedziałem, że nie mogę. Więc on nie chce normalnych stosunków. Boże, i sam o to prosiłem! Jestem durniem. Siniaki szybko się goiły, a ja ciągle miałem mętlik w głowie. Nie chciałem stracić Rena. Seks z nim był wspaniały. Sumienie ruszyło. Zacząłem się zadręczać, że cię zdradzałem. Jestem nienormalny, naprawdę. Ale nie miałem odwagi zerwać z Renem. * * * * * Te dni były bardzo ciężkie. Wiedziałem, że nawet jeśli podejmę jakąś decyzję, to gdy zobaczę Rena, wszystko się zmieni. Czy byłem z nim tylko dla seksu? Boże, Kaien, wracaj! Napisałem do ciebie długi list. Tak bardzo tęsknię. Jeszcze miesiąc. Muszę sobie znaleźć jakieś zajęcie, bo zwariuję. W końcu spotkałem się z Renem. Powiedział, że jeśli to nie dla mnie, to nie ma sprawy, możemy obcować jak dawniej. Wtedy mój świat znowu się zawalił. Myślałem, że po prostu się rozstaniemy, bo on nie chce zwykłych stosunków. Czułem się nawet winny. Ale Ren był wyrozumiały i spokojny. Nawet zaprosił mnie na obiad, a ja mogłem nareszcie powiedzieć mu o tym, co mnie martwi. - Wybacz, że cię zawiodłem – powiedziałem, gdy wyszliśmy z kawiarni. - Daj spokój, będziesz przynajmniej wiedział, czego nie chcesz. - Ale jesteś zawiedziony, tak? – nie dawałem za wygraną.  - Przestań, Senju, zapomijmy o tym. Więc był zawiedziony. Nagle zaczęło mi na nim zależeć. Nie rozumiałem siebie. - Ren? - Co? - Czy... Zaprosisz mnie do siebie? – prawdę mówiąc, bałem się, że odmówi. - Jasne, jeśli tylko chcesz. - A ty chcesz? - O co ci chodzi? – uśmiechnął się i poczochrał mi włosy. - Głupio się czuję, wybacz. - Mówiłem ci, zapomnij. Możemy jechać do mnie i spędzić wieczór w bardzo miły sposób. Bez wiązania i bicia. Chcesz? Tylko seks – jego uśmiech był cudowny. - Chcę – odrzekłem i też się uśmiechnąłem. – Bardzo. * * * * * Kochaliśmy się powoli i wręcz delikatnie. Całował moje obojczyki i szyję, a ja myślałem o tym, czy nie jest na mnie zły. Zachowałem się jak głupek. Spanikowałem. Nieważne. * * * * * Znowu byłem sobą. Seks z Renem był cudowny. Nigdy nie miałem go dość. Czułem jednak, że coś jest nie tak, i to była moja wina. W końcu dowiedziałem się, co. - Senju, chcę ci coś powiedzieć. Po prostu musisz wiedzieć i tyle. - Co takiego? - Nie zrozum mnie źle – po tych słowach poczułem ukłucie w sercu. – Dobrze mi z tobą, ale sam rozumiesz, jaki jestem. Zrobiło mi się zimno w środku. A jednak. - Po prostu... Nie chcę cię okłamywać. Możemy dalej się spotykać, ale chcę, żebyś wiedział, że zamierzam mieć niewolnika. Wiesz, o co mi chodzi, prawda? Nie wiedziałem, co powiedzieć. Nie wiedziałem, co czuję. Nie wiedziałem nic. Czemu to się dzieje ze mną? Było mi tak zimno w środku. Ren był zupełnie spokojny. A myślałem, że coś dla niego znaczę. Sam mówił, że to coś więcej. Czemu jest taki okrutny? - Muszę... iść. Muszę – powiedziałem, nie patrząc mu w oczy. - Przemyśl to na spokojnie. Wszystko zrozumiem. - Nic nie rozumiesz! – zawołałem i sam się zdziwiłem. – Mówiłeś, że... Jestem dla ciebie ważny. - Jesteś. Ale nie mówiłem nic o wierności. Miałem ochotę go udusić. I to mówi Ren? Ren, który był mną zafascynowany? - W porządku, rozumiem – rzuciłem niedbale. – Ale i tak chcę już iść. Nie zatrzymał mnie. A ja pędziłem do domu jak szalony. Modliłem się w duchu, żeby Sayi nie było w mieszkaniu.  Nie było.  Nie wiedziałem, co ze sobą zrobić. Czemu tak reaguję? Przecież Ren nie był dla mnie aż tak ważny. To tylko seks. Pożądanie. Więc czemu...? Jak mógł mi to zrobić?! Drań. Nienawidzę go. Czemu mi to powiedział? Schlałem się w samotności. Nie pamiętam, jak zasnąłem.﻿﻿ 