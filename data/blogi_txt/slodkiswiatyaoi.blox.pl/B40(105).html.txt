SENJU - Przestań, proszę cię, dość! – powiedziałem i odepchnąłem go mocno, a on spojrzał na mnie ze zdziwieniem. - Nie możesz się zdecydować? – na twarzy Rena pojawił się ironiczny uśmieszek. - Wychodzę – powiedziałem twardo, ale serce waliło jak szalone. Idź, Senju, jak najdalej! Nie wracaj. Uciekaj, bo ulegniesz pokusie. Nie można mu nie ulec.  Uciekaj. Zostań. - Zaczekaj – Ren oparł się o ścianę, a ja czułem na sobie jego wzrok. - Nie chcę – powiedziałem prawie z żalem i odwróciłem się do niego. - Nie chcesz?  - Nie, nie tak się wyraziłem. Nie mogę. - Bo? - Mam kogoś. - Wiem. - Wiesz? - Tak – uśmiechnął się słodko i kusząco, a ja znowu poczułem falę gorąca. – Wszyscy zdradzają. - Mów za siebie! – zawołałem i postanowiłem, że za nic mu się nie poddam. Nie jemu. Pieprzony egoista! Gdy zakładałem buty, Ren uważnie mnie obserwował, co strasznie mnie wkurzało. - Nie wierzę, że jesteś taki grzeczny. - Nie jestem zepsuty, tylko tyle. - Czyżby? - Zapomnij. - Zmienisz jeszcze zdanie, wiem to – uśmiech Rena stał się kusząco słodki. – To tylko seks. Ach, czy ty może wolisz poczuć ból? - Zboczeniec – wypaliłem i wybiegłem z mieszkania. Nienawidzę go! Nienawidzę siebie. Nigdy nie powtórzę tego błędu. Miałem ochotę zamknąć się w czterech ścianach i ryczeć. Tak bardzo pragnąłem Rena. Tak bardzo chciałem mu się oddać. Ale nie mogłem. Bo mam ciebie. Na pewno mnie zdradzisz. Będziesz miał wiele okazji. To niesprawiedliwe! Gdy dotarłem wreszcie do mieszkania, zapaliłem papierosa i pogrążyłem się w myślach.  To niesprawiedliwe. A ja wyrzekłem się seksu z takim przystojniakiem! To niesprawiedliwe, ale nie mogę cię zdradzić! Nawet jeśli mi powiesz, że ty to zrobiłeś, ja nie mogę. Nie mogę, Kaien. Kocham cię. Pół dnia próbowałem pozbierać się do kupy, ale nic z tego. Ciągle myślałem o Renie. Nie mogę, mój Boże, nie mogę! Napisałem do ciebie długiego maila, ale wcale mi nie ulżyło. Ty bawiłeś się na całego, a ja umierałem z zazdrości. Teraz Ren pomyśli, że jestem wariatem. Kaien! W końcu upiłem się i wyszedłem wieczorem do parku. W to samo miejsce, gdzie spotkałem Rena. Niech się dzieje, co chce. Ale nic się nie działo. Czy podświadomie czekałem, że przyjdzie? Oczywiście, że nie przyszedł. Nie przyszedł ani jutro, ani pojutrze, a ja jak głupek codziennie siedziałem i czekałem. Tylko po co?  * * * * * Padało, ale nie chciałem zostawać w domu. Nie chciałem nikogo widzieć. Siedziałem więc w parku z parasolem i paliłem. Co będzie dalej? Nie wytrzymam, Kaien. Czemu jesteś tak daleko? Wróciłem do mieszkania i wypiłem butelkę wina. I wtedy coś we mnie wstąpiło. Zacząłem malować. Sam nie wiem skąd przyszło natchnienie.  Obudziłem się dość wcześnie i nie mogłem zasnąć. Pogoda znowu była cudowna. Myślałem o orgii, którą mi załatwiłeś, o trójkątach z Kotem, i wkurzałem się coraz bardziej. Chciałeś się mną dzielić, prawda? Może mogłem przespać się z Renem? Znowu miałem erekcję. To chyba obsesja. Przecież nawet go nie znam. Ciągle byłem niespokojny. Znowu wypiłem butelkę wina. W końcu i tak poszedłem do parku. Wygrzewałem się w promieniach słońca jak kot i paliłem papierosa za papierosem. Ciągle nie mogłem przestać myśleć, mimo że byłem pijany i prawie szczęśliwy. Ale przestałem, bo z daleka zauważyłem Rena. Serce zabiło niespokojnie, ale nie ruszyłem się z miejsca. Ren. Nawet do mnie nie podszedł. Więc to tak? Ale gdy zaczął się oddalać, wstałem z miejsca i poszedłem za nim. Co ja robię? Co robię? Wino krążyło w żyłach i miałem wrażenie, że mogę wszystko. Wiem, że potem będę żałować. Nieważne. - Ren! – zawołałem, gdy go dogoniłem. - Och, kogo ja widzę! – uśmiechnął się trochę ironicznie. - Ja... prawdę mówiąc... – chciałem powiedzieć, że czekałem na niego jak wariat, ale nie mogłem oderwać od niego oczu. - Wybacz, kotku, jestem trochę zajęty – znowu ten uśmiech. Poczułem się jak śmieć. - Bawisz się ze mną? – powiedziałem cicho, bo poczułem wstyd. - Ja z tobą? - Boję się. Ren chyba naprawdę się zdziwił, bo ironiczny uśmieszek zniknął z jego twarzy. - Możesz teraz iść ze mną, jeśli obiecujesz, że nie zmienisz zdania. - Nie zmienię. Ale serce znowu zabiło niespokojnie. - Rozumiem, że nie możesz, ale jeśli chcesz, pozwól sobie na to, bo i tak będziesz się zadręczać – powiedział, gdy wsiedliśmy do samochodu. - Łatwo ci mówić, ja mam... faceta. - Wiesz, ja mam kobietę – uśmiechnął się lekko, a ja pomyślałem o tym, że ma również Kota. - A Kot? – spytałem ostrożnie. - Kot? Jest słodki – uśmiechnął się znowu i wcale nie zmieszał. – Opowiadał ci coś? - Tak, i to dużo. - Szybko się uczy – spojrzenie Rena było nie do odgadnięcia. A ja czułem narastające pożądanie. To koniec, Senju. Będziesz kolejnym, który ulegnie Renowi. Ale co mi tam.  - Wiesz, nawet tęskniłem – powiedział, gdy weszliśmy do mieszkania. - Taaak? - Nie mów, że ty nie. Wiem, że dużo myślałeś. - Jesteś taki cwany? - Nie, jestem tylko realistą – Ren objął mnie w pasie i pocałował delikatnie w usta, a ja poczułem, że serce znowu zabiło szybciej. – Może popełniam błąd, uwodząc takiego romantyka jak ty. - Zamknij się – przeprowadziłem palcami po jego cudownych włosach i chłonąłem zapach jego skóry. - Nic się nie martw, nikt się nie dowie – uśmiechnął się. – Nawet Kot. - To jakaś obsesja – wyszeptałem, gdy Ren zaczął mnie rozbierać. Kręciło mi się w głowie. Gdy poczułem na nagim ciele jego dłonie, jęknąłem i zamknąłem oczy. Niech się dzieje co chce. Może zawsze chciałem być wolny? Pomyślałem o swojej byłej, o Ester, o Kocie i o tobie. Nieważne. Ren był cudowny. Piękny. Nie mogłem oderwać od niego wzroku. Boże, czemu tak wielbię Piękno? - Nie spinaj się – powiedział i spojrzał mi w oczy. – Spokojnie. Było mi trochę głupio. Nie wiem, jak to zrobił, ale już po chwili leżałem zupełnie nagi. - Teraz się zabawimy – uśmiechnął się demonicznie. – Pokaż, co potrafisz, Senju – zbliżył się do mnie i liznął mój policzek. A ja nie miałem ochoty nic robić. Chciałem tylko, żeby mnie porządnie wypieprzył. Podniecenie było nie do zniesienia. Ren chyba to zrozumiał, bo zaczął pieścić mój członek ręką, a ja zamknąłem oczy i czułem, że za chwilę dojdę. Boże, zwariuję, naprawdę! Szybciej, proszę cię, szybciej! Nie mogłem już nic zrobić. Nic. Doszedłem z głośnym krzykiem i od razu opadłem na poduszkę. Leżałem z zamkniętymi oczami i próbowałem dojść do siebie. Ren nic nie robił. Bałem się otworzyć oczy. Jeśli teraz zechce mnie bzyknąć, chyba się popłaczę. Ale siedział spokojnie i uśmiechał się jakoś tak dziwnie. Znowu czułem się jak głupek. - Uspokoiłeś się? – spytał z uśmiechem i zaczął bawić się moją spermą. - Tak – wysiliłem się na lekki uśmiech i myślałem, co robić i mówić dalej. Ale Ren nic nie zrobił. Zaprowadził mnie do łazienki, a gdy zostałem sam, poczułem się paskudnie. Co to w ogóle było? Zaspokojenie. Zadowolił mnie. Miałem ochotę uciec, ale wróciłem do pokoju i zacząłem się ubierać.  - Chcesz kawy? – spytał spokojnie, a ja kiwnąłem głową, że chcę. Atmosfera była dziwna. Czułem, że muszę coś powiedzieć, ale nie wiedziałem, co. Ren był całkowicie spokojny. - Mogę cię odwieźć, chcesz? - Nie, nie ma potrzeby – uśmiechnąłem się lekko. – Chcesz zapalić? - Jasne, chodź. Paliliśmy w milczeniu. Ciągle myślałem, co mam powiedzieć, ale wszystko wydawało się takie banalne. Może to był błąd? Dobrze, że nie doszło do niczego więcej. Teraz Ren wcale nie wydawał się taki wspaniały. Pożądanie opadło, rozładowałem się i zrobiłem senny. Ale czułem, że Ren tego tak nie zostawi. Czułem się winny, że nie zająłem się nim. Ale nic nie powiedział.  Do domu wróciłem sam. Po co to wszystko? Cóż, nie popełnię więcej tego błędu. 