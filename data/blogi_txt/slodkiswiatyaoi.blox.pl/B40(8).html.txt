KAIEN Ten tydzień był szalony. Nie mogłem wyrzucić z głowy Kota, nie mogłem wyrzucić z głowy Lily. Wkurzali mnie. Kot ćpał, choć byłem pewien, że robi to tylko w dniach koncertu. Lily nie odchodziła od ciebie ani na krok, a ty nic nie robiłeś! Chciałbym, żebyś był z nią bardziej ostry, ale uśmiechałeś się pięknie i pytałeś, jak nam idzie nauka! A ja byłem spięty. Znowu. Zawsze, gdy ktoś zaczynał się koło ciebie kręcić, denerwowałem się. To nie tak, że ci nie ufałem, nie, po prostu chciałem, żebyś był tylko dla mnie. Jak mam to powiedzieć Kotu? Koncert się udał. Za 2 tygodnie kolejny, a potem jeszcze kilka. Chyba wszystko się rozkręca. Nigdy nie zapomnę tych chwil, spędzonych na scenie. Tak, i nigdy nie zapomnę Kota – narobił mi takiego strachu, że myślałem, że zwariuję! Jednak ćpał! Na szczęście skończyło się tylko wycieńczeniem. Dbałem potem o niego i nie miałem czasu dla ciebie. Ale to nic. Stałem i uśmiechałem się, gdy zrozumiałem, że rozmawia z tym swoim Renem. Nareszcie! Miałem ochotę go uściskać! Kotku, idź już do niego! Może jestem egoistą, ale będę teraz miał więcej czasu dla ciebie, Senju! Nie wiem, co wstąpiło w Kota, ale dał mi poczytać swój pamiętnik. Sam uciekł z pokoju i zostawił mnie z laptopem. A ja czytałem wszystko i z każdą chwilą czułem coraz większe napięcie. Kot chciał, żebym wiedział, jaki jest naprawdę. Czy pisze nic nie ukrywając? O ćpaniu, o Renie, o Ablu, o nas. Kiedy czytałem akcję z Renem, podnieciłem się. Cwany jest! Też chciałbym taki być. Może można się tego nauczyć? Wiem, że byłbyś zachwycony, Senju. Więc Kotek stał się uległy… Nie do wiary! Dlaczego tak mnie to podnieca? Czułem słodkie napięcie w kroczu, a kiedy Kot wrócił do pokoju, nie mogłem się powstrzymać. Powaliłem go na łóżko i długo wpatrywałem się w jego oczy. Zielone, głębokie, zachęcające. Czekał. A ja pochyliłem się i pocałowałem go w usta. Objął mnie mocno i przytulił się całym ciałem. Pieściłem jego szyję, ramiona i plecy, a on tylko chłonął pieszczoty. Wiem, że to nie miejscu, ale chciałem trochę ochłonąć. Wiem, że Kot też. W końcu oderwałem się od niego i przeprosiłem. Uśmiechał się. Niech już idzie do Rena.   ***** Kot wybiegł wieczorem. Dawno nie widziałem go tak szczęśliwego. Oczy mu lśniły. No to będzie miał ciężką noc… Śmiałem się do niego i myślałem o tym, że ty teraz imprezujesz z Darrenem i Reirą. Ja nie chciałem iść, a i nie mogłem ze względu na Kota. Napisałem do ciebie, a potem zabrałem się za układanie nowej melodii. Chyba złapałem natchnienie. Czemu pocałowałem Kota? ***** Nie wrócił na noc. Można się było tego spodziewać. A co, cieszę się, że mu się udało! Zadzwoniłeś późnym wieczorem i powiedziałeś, że jesteś pijany i już wróciłeś do domu. Potem dodałeś, że dzwonił Adrian i pytał o Marka. Nie pamiętałem tych wszystkich imion, więc nie załapałem. Gdy powiedziałem, że Kot wyszedł do swojego Rena, śmiałeś się i mówiłeś coś o spełnianiu fantazji erotycznych. Może i my powinniśmy się tym zająć. Muszę coś wymyślić.   ***** Dzień był pochmurny, niestety. Pomyślałem o tym, że za miesiąc mam urodziny. A za 2 miesiące urodziny Kota. Mam nadzieję, że dostanę swój prezent! Wielkanoc mnie nie obchodziła. Gdy próbowałem poskromić włosy, ktoś zadzwonił do drzwi. Lily! - Cześć, mogę? – spytała i od razu weszła do mieszkania. - Dzisiaj, zdaje się, nie mamy lekcji? – spytałem trochę ironicznie, ale zaprosiłem ją do kuchni. - Nie, przyszłam nie po to – powiedziała i zrobiła sobie herbatę. - Widzę, że czujesz się jak w domu! – zawołałem ze śmiechem, ale czułem, że znów jestem spięty. Od kiedy jej nie lubiłem? Od pierwszego koncertu, kiedy zaczęła podrywać ciebie! - Kaien, mam takie małe pytanie, trochę osobiste – uśmiechnęła się i usiadła przy stole. - Słucham. - Czy Senju… Czy on ma kogoś? - Czemu pytasz? Podoba ci się? – nie mogłem patrzeć jej w oczy. - Ma czy nie? – spytała twardo. - Ma – odrzekłem takim samym tonem. - Poważnie? Nigdy nie widziałem z nim żadnej kobiety! - Jesteś pewna, że to kobieta? – spytałem prowokującym tonem. No tak, pomyślałem, powtarza się historia z Ester. Nie chcę tak! - Co ty mówisz? – zaśmiała się zabawnie i mrugnęła do mnie. – Senju nie może być gejem, nie, coś ty! - Nie mówię, że jest gejem – zapaliłem papierosa i zaciągnąłem się, czując, jak dym drażni przełyk. - Więc nie ma kobiety? - Nie wiem, spytaj jego. - Ale nie mogę! Coś mi się zdaje, że mnie unika! - Unika? – uśmiechnąłem się wrednie i pomyślałem, że cię kocham. - Wiesz, dlatego pytam, czy kogoś ma, może powinnam dać spokój. - Powinnaś. - Jesteś jakiś dziwny. Dzisiaj. - Wybacz, robiłem Kotu za matkę, a to męczy – powiedziałem głośno i znowu się zaciągnąłem. – Lily? - Co? - Nie mogę dłużej być twoim nauczycielem. Senseiem – tak powiedziałby Kot. - Dlaczego?! – zawołała ze zdziwieniem. – Przecież świetnie nam idzie! Kaien, nie rób mi tego! - Wybacz, skarbie, jestem zbyt zajęty – kłamałem jak z nut. - To poproszę Kota! – powiedziała lekko urażona. - On jest zajęty jeszcze bardziej, nie pytaj o szczegóły – mrugnąłem do niej i zaciągnąłem się dymem. - Nic nie rozumiem, przecież nie macie teraz koncertów. - O, widzę, że jestes dobrze poinformowana! - Kaien, co z tobą? Co się ugryzło? - Głowa mnie boli. - Mam sobie pójść? – znowu poczułem w jej głosie urazę. - Jesteś kochana… Lily wstała od stołu i szybko wyszła do przedpokoju. Kiedy poszedłem za nią, zakładała już kurtkę i wychodziła. - Lily… - powiedziałem, ale spojrzała na mnie ze złością i trzasnęła drzwiami. Może to i lepiej. Co ona mnie obchodzi. 