SENJU - No to, Kotku, trzymaj się – mówisz, kiedy wysiadamy. Ja tylko żegnam się z chłopakami, nie chcę wkurzać Kota. Ale czy chcę, żebyś szedł ze mną? - Nie pałasz entuzjazmem, jak widzę – mówisz, kiedy wchodzimy na klatkę schodową. - Co masz na myśli? – pytam, choć wiem, o co ci chodzi. Ale jak mam się cieszyć? Po tym, co się stało? - Jak nie chcesz, to tylko napiję się herbaty i sobie pójdę – mówisz patrząc w sufit. - Przestań, po prostu za dużo wrażeń jak na jeden dzień. - Nie jeden. - Tak, masz rację. Nie bądź egoistą. - Nic na to nie poradzę. - Jak zwykle. - Co? - Nic, nic, chodź już – mówię i otwieram drzwi. Wiem, co czuję. Chcę, żebyś był ze mną, ale jednocześnie chcę po prostu odpocząć, zasnąć przy tobie. Tak po prostu. Nic więcej. - Zimno – mówisz zdejmując kurtkę. - Podkręć kaloryfery, jak chcesz – odpowiadam i idę do kuchni. Uciekam? Przed czym? Mam ochotę ryczeć. Wszystko jest zbyt trudne. Obejmij mnie, głupku. Ale siadasz przy stole i zapalasz papierosa. Myślę o tym, że za dużo palisz. Czy ja też? - Co to było w samochodzie? – pytam, żeby przerwać ciszę. - Co? – udajesz zdziwienie. - Ta gra. - Nic. - Nie chcę, żebyś się tak zachowywał. Unosisz brew i spoglądasz na mnie z lekkim uśmiechem. - No co? - Jesteś zły? - Nie, Kot chyba bardziej niż ja – mówię nagle i już żałuję. - Kot? Obchodzi cię to? – uśmiechasz się szeroko i zaciągasz z przyjemnością. - A ciebie nie? – chyba tracę cierpliwość.  – Zaczynasz mnie wkurzać. - To nic nowego, czasem jestem wkurzający – odpowiadasz spokojnie i długo patrzysz mi w oczy. Dziwnie się czuję. Prowokujesz mnie? Po co? Woda zaczyna wrzeć, więc robię dwie herbaty i siadam przy stole. - Senju? – mówisz dziwnym tonem, ale z twojej twarzy nie znika uśmiech. - Co? - Jesteś zazdrosny? - Nie, to raczej Kot jest. O ciebie – mówię szybko, choć wiem, że połowa z tego to nieprawda. Jestem cholernie zazdrosny. Zwłaszcza o Kota, bo wiem, co potrafi. - To miłe – uśmiechasz się szeroko i gasisz papierosa. - Daj mi spokój, i tak jest mi cholernie źle – mówię ze złością i obejmuję kubek z herbatą. – Mógłbyś mnie pocieszyć – dodaję ciszej i zaciskam wargi. - Nie obwiniaj siebie – mówisz nagle i poważniejesz. – To najgłupsze, co możesz zrobić. - A co mogę zrobić? – pytam, choć wiem, że to pytanie bez sensu. - Nie jesteś niczemu winny, Nie bądź głupi. - Tak uważasz? - A ty nie? Co mogłeś zrobić? Zmieniłbyś coś? Zostawiłbyś mnie? - Co? – jestem zdziwiony twoimi pytaniami. - Zostawiłbyś mnie, wtedy wszystko byłoby jak powinno być? Happy end? – twój wzrok jest surowy, chyba po raz pierwszy widzę cię takiego. - Nie! Wiesz, że nie – mówię szybko i znowu obejmuję kubek. Gorąco parzy dłonie, ale robię to specjalnie. - Więc przestań gadać głupoty – mówisz twardo. – Zimno mi. - Co? – spoglądam na ciebie i już nic nie rozumiem. Tak szybko zmieniają ci się nastroje. -  Przeżyjemy to, spokojnie – dodajesz z lekkim uśmiechem. – Tyle już przeszliśmy, nie? Kiwam potakująco głową i robię łyk herbaty, ale tylko po to, by ukryć zmieszanie. Co ty ze mną robisz, Kaien? Powinienem teraz być w żałobie, a nie flirtować z tobą. - Chodź do mnie – mówisz kusząco i wyciągasz ręce. – No chodź. - Przestań, nie to mi w głowie – próbuję jeszcze jakoś się ratować, ale kiedy wstajesz, podchodzisz do mnie i obejmujesz mnie od tyłu, poddaję się. - Kocham cię – mówisz mi prosto do ucha i całujesz w policzek.– Możesz płakać, jeśli to ci pomoże. Nikomu nie powiem – uśmiechasz się słodko i znowu całujesz mnie w policzek. - Nie zamierzam płakać, głupku! – udaję oburzenie, ale tak naprawdę nie miałbym nic przeciwko... Ale nie, nie będę... - Powiedz to jeszcze – szepczę i zamykam oczy. - Kocham cię – mówisz tak samo szeptem i zmuszasz mnie, bym wstał z krzesła. – To nie twoja wina, nie śmiej tak myśleć, zrozumiałeś? Kiwam tylko głową i wtulam się w ciebie. I czuję, że za chwilę jednak się poryczę. Z nadmiaru emocji. Czuję, jak obejmujesz mnie w pasie jedną ręką, a drugą zaczynasz pieścić moje włosy. Delikatnie, czule i powoli. Kojąco. A ja coraz silniej zaciskam zęby, żeby się nie zerwać. Za takie chwile mógłbym umrzeć. Dla ciebie. Masujesz mi skórę głowy i jest mi tak przyjemnie...Napięcie powoli mija, bardzo powoli, ale mija. Z tobą zawsze tak jest. Jesteś dla mnie wszystkim, Kaien. - Już lepiej? – pytasz i uśmiechasz się ciepło. - Tak, lepiej – mówię i zaciskam dłonie na twoich ramionach. – Potrafisz pocieszyć. - Wiem – odwracasz mnie tyłem i znowu obejmujesz w pasie. – Mogę cię jeszcze jakoś pocieszyć? – szepczesz mi do ucha, przyprawiając mnie tym o dreszcze. - Nie przesadzaj – odpowiadam na wydechu, ale poddaję się chwili i odchylam głowę, tak, żebyś mógł pieścić ustami moją szyję. – Po prostu bądź ze mną. Po prostu bądź. I kiedy przeprowadzasz gorącym językiem po mojej szyi, mam ochotę zapomnieć o wszystkim. Gdybym tylko mógł...﻿﻿ 