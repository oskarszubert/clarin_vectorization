SENJU Umierałem cały dzień. Przespałem, co prawda, połowę umierania, ale i tak umierałem. Sen miałem ciężki i ciągle się budziłem. Kiedy zrozumiałem, że już wyszedłeś, zwlokłem się z łóżka i zdziwiłem, że wszystko było posprzątane. Jesteś kochany! Już mnie tak nie mdliło, tylko bardzo chciało mi się pić i głowa mi pękała. Ale lepsze to niż mdłości. Długo stałem pod prysznicem, rozkoszując się gorącą wodą. Lubię takie chwile. Nie myślałem o niczym, co rzadko mi się zdarza. Po prostu chłonąłem gorącą wodę swoją skórą i wsłuchiwałem się w reakcje organizmu. Już mi lżej. W sumie to nie żałuję, że się upiliśmy. Chodziłem potem z ręcznikiem na głowie i znowu piłem mocną herbatę, choć głowa dalej pękała. Tabletki nie pomogły (te, co brałem rano, wyrzygałem), więc miałem nadzieję, że wyśpię się w nocy i mi przejdzie. Za oknem było słonecznie i tak jasno, a w mojej głowie ciemno i pochmurnie. No nic, przejdzie. Na podłodze za stolikiem znalazłem twój kolczyk. Chyba go zgubiłeś podczas naszych wygłupów. Uśmiechnąłem się na samą myśl o tym, co robiliśmy. Nie, nie żałuję picia sake. Nawet kac nie jest tak straszny. A sake, hhhmm, może być. Wysuszyłem włosy i włączyłem telewizor. Nie mogłem się dzisiaj uczyć. Cholera, miałem się spotkać z kolegą z roku! Oblał mnie zimny pot i chwyciłem za telefon. Bateria się rozładowała! Potem się okazało, że dzwonił i pisał kilka razy. Głupio się poczułem, więc oddzwoniłem. Powiedziałem, że chlałem i że nie mam sił, i spytałem, czy mógłby do mnie wpaść z notatkami. Kochany! Jest kochany! Obiecał, że będzie za godzinę! Od razu nastrój mi się polepszył. Ale jak mogłem zapomnieć? JAK? To wszystko przez ciebie, Kaien! Gdy jestem z tobą, nie myślę o niczym ani o nikim innym! Och, jak na mnie działasz! Nagle poczułem napływ sił, sam nie wiem, czemu. Nawet zapaliłem papierosa i nie porzygałem się. Serce zaczęło bić szybciej. Wyszedłem na balkon i poczułem na skórze lekki wiaterek. Może się nie przeziębię. Śnieg prawie stopniał. Zamknąłem oczy i paliłem. Z dołu dochodził zgiełk miasta, a niebo było prawie czyste, oprócz kilka białych obłoków. Znowu uśmiechnąłem się do siebie, ale ze słodkiego stanu wyrwał mnie hałas otwierającego się balkonu sąsiadki. Zerknąłem w jej stronę i przywitałem się, robiąc słodką minę, a ona uśmiechnęła się sztucznie i zganiła mnie za hałas w nocy. - Ale co, młodzi jesteście – powiedziała w końcu i zaśmiała się. – Też byłam kiedyś młoda, oooj robiło się, robiło! - Jest pani jeszcze młoda! – zawołałem ze śmiechem i znowu słodko się do niej uśmiechnąłem. Nie chcę mieć problemów na przyszłość. Bo jeszcze dużo takich nocy nas czeka. - Piękny z ciebie młody chłopak, gdybym to była o 40 lat młodsza…! – sąsiadka znów się zaśmiała i też wyciągnęła papierosa! - O! Nie wiedziałem, że pani pali! – zawołałem ze zdziwieniem. - Masz ogień? – mrugnęła do mnie, a ja podałem jej zapalniczkę przez balkon. - Naprawdę miły jesteś! – zaciągnęła się. – Mój mąż pali, czasem sobie zwędzę! Nigdy bym nie pomyślał, że mam taką fajną sąsiadkę! - Miałeś ciężką noc, co? – znów do mnie mrugnęła i zaśmiała się, a ja poczułem, że pokrywam się rumieńcem. - Ściany są takie słabe, no nie? – postanowiłem wszystko obrócić w żart. - Oj, żeby to mój mąż na to narzekał! Zazdroszczę ci nawet, wiesz? Czułem się strasznie zażenowany. Przecież nie wiedziała, że byłem z facetem. Gdyby wiedziała, nie gadałaby teraz ze mną tak słodko. Miałbym przejebane. Ale naszą rozmowę przerwał dzwonek komórki. - Idź już, idź, pewnie do ciebie dzwoni – powiedziała ze śmiechem i pomachała mi ręką. A ja zamknąłem drzwi od balkonu i przeczytałem sms’a. Od ciebie. Tak mi się słodko zrobiło. Cholera, na chwilę nawet zapomniałem o bólu głowy! Wypiłem jeszcze szklankę wody i pomyślałem, co ci odpisać. „Cześć, kochanie. Mam nadzieję, że już lepiej się czujesz. Nie musisz dziękować za sprzątanie, choć chętnie przyjmę wszelkie propozycje :) jesteś moim dłużnikiem. Kiedy twój tyłek będzie w porządku?” Cholera, tylko mój tyłek ci w głowie! Byłem w świetnym nastroju! Zacząłem układać różne świństewka i poczułem, jak krew tętni w skroniach, ale z rozmarzenia wyrwał mnie dzwonek do drzwi. Mój kochany kolega, przyniósł mi notatki! - Całkiem normalnie wyglądasz! – zaśmiał się, kiedy mnie zobaczył. - Nie widziałeś mnie rano! – powiedziałem i zaprosiłem go do środka. - Nie, dzięki, ale się śpieszę, zobaczymy się w piątek, nie? - Co? Nawet nie wejdziesz? To specjalnie dla mnie przyniosłeś notatki i nie wejdziesz? - Nic takiego, było mi po drodze! Uczyłeś się już czegokolwiek? - A jak myślisz? - Myślę, że nie! - Dobrze myślisz. Może jednak wpadniesz, na chwilę? Ile ci jestem winien za papierki? - Nie, naprawdę muszę lecieć! Nic nie jesteś winien! - To jeszcze raz dziękuję! Jesteś najlepszy! * * * * * Ale nie notatki były mi w głowie. Dalej się zastanawiałem, co ci odpisać. W końcu z maniakalnym uśmieszkiem zabrałem się do pisania ci wiadomości. „Jestem żywy, miło, że się martwisz o mój tyłek, ale ma się dobrze. Może jutro wypadniemy na kawę? Tylko na chwilę, pisz, jak będziesz wolny. Mam już te notatki. I fajną sąsiadkę, mimo że ma ponad 60-tkę:) P.S. Czasem mam ochotę, żebyś mnie… no wiesz, związał :)” Serduszko mi wali jak szalone. Ciekawe, czy odpiszesz. Cisza. Idę jeszcze popalić. Nawet zrobiłem się głodny.  Cisza. Nie odpisujesz. Wsunąłem kilka kanapek i to chyba był błąd, bo znów mnie zemdliło. Przeleżałem resztę wieczoru w łóżku, choć zasnąć nie mogłem. Przejrzałem notatki – to chyba trudne nie będzie. Mam nadzieję. Smutno mi było bez siostrzyczki. Napisałem do niej długi mail, choć nie byłem pewien, czy ma dostęp do internetu. Potem napisałem do Kyu. A potem po prostu się nudziłem. Odpisałeś dopiero późnym wieczorem. Trochę mnie to wkurzyło, ale z walącym sercem zabrałem się za czytanie. „Jeśli zdasz egzamin, teraz już wiesz, co cię czeka:) postaraj się, a ja się postaram, żebyś nigdy tego nie zapomniał…”. Jezu! No to teraz na pewno zdam! Zmotywowałeś mnie jak należy! Zacząłem mimowolnie fantazjować, a dłoń wsunęła się pod kołdrę. Przeprowadziłem delikatnie po członku i zamknąłem oczy. Tak, nie zapomnę tego. Nigdy. 