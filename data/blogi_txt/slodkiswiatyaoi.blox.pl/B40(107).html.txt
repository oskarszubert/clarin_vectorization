KAIEN Spałem jak zabity, ale i tak wstałem z bólem głowy. Pocieszałem się tylko tym, że na próbie zdołam rozładować napięcie. I że przyjdzie Senju i Saya. Ale… Nie zawsze wszystko idzie po naszej myśli. Dostałem wiadomość od Senju, że nie pojawią się na próbie i że potem wszystko mi wyjaśni. A ja jak głupi zacząłem się denerwować. Trochę się wkurzyłem, bo miałem nadzieję, że się spotkamy, ale skoro nie, to nie. Szybko wlazłem pod prysznic, potem dojadłem to, co znalazłem w lodówce, i sam poganiałem Kota, żeby szybciej się zbierał. Był jakiś nieobecny i chyba smutny, ale nie miałem czasu teraz o tym myśleć. Chciałem szybciej dorwać swoją gitarę i rozładować negatywne emocje.   - Czy coś się stało? – Kot spojrzał na mnie uważnie, kiedy usiedliśmy w samochodzie.   - Nie, nic takiego – odparłem szybko i tak samo szybko dodałem: - Nie pytaj.   - W porządku –odpowiedział i zajął się swoją komórką.   Przez całą drogę milczeliśmy.   Czemu Senju nie przyjedzie?   Nawet kumple z zespołu zauważyli, że cos ze mną nie tak. A ja nie umiałem ukryć podenerwowania. Za to zagraliśmy świetnie. Może tego właśnie potrzebowałem? Po próbie byłem wykończony i pomyślałem o tym, że jutro będę spać cały dzień. Wypiliśmy po parę piw, ale nie miałem ochoty zostawać dłużej i wróciłem do domu taksówką, razem z Kotem. Zdziwiłem się, że nie został na imprezie, ale o nic nie pytałem. Byłem zbyt zajęty swoimi myślami.   Kot był milczący i chyba mnie unikał. Poczułem się trochę paskudnie i postanowiłem być milszy. Zrobiłem mocnej herbaty z cukrem i zaniosłem mu do pokoju. Zdziwił się, ale już po chwili na jego twarzy pojawił się tak bliski mi uśmiech. Uśmiech mojego Kota.   - Wybacz,paskudnie się dzisiaj czuję – powiedziałem na swoje usprawiedliwienie i usiadłem obok niego na kanapie. – Wiesz, myślałem, że Senju przyjdzie na próbę – dodałem nagle i miałem ochotę o wszystkim mu opowiedzieć.   - Powiedział, czemu nie przyjdzie? – spytał Kot popijając herbatę.   - Nie, napisał, że powie później – odparłem i znowu zacząłem się zamartwiać.   - Wszystko się wyjaśni, Kaien, nie martw się na zapas – powiedział spokojnie i westchnął. – Na próbie byłeś świetny – dodał i uśmiechnął się słodko.   - Dzięki – nie mogłem się powstrzymać, żeby nie poczochrać mu włosów. – Dziękuję, że jesteś, Kotku – i nagle w przypływie czułości objąłem go mocno i przyciągnąłem do siebie.   Omal nie rozlał herbaty, ale położył głowę na moich udach, a ja zacząłem gładzić jego włosy i dziękować siłom wyższym za to, że Kot jest ze mną. A on mruczał z przyjemności, kiedy zacząłem mu masować skórę głowy.   - Kaien? – powiedział tym słodkim głosem. – Ty naprawdę go kochasz, prawda? Odczekałem trochę z odpowiedzią, ale po chwili rzekłem cicho: - Tak. Kotku, jeszcze nigdy nie czułem czegoś takiego. Może dlatego, że jest facetem.   - Tak, to dziwne, przecież nigdy nie leciałeś na facetów – stwierdził Kot i uśmiechnął się.   - Jesteś ostatnio jakiś smutny, coś się stało? – spytałem nagle, żeby zmienić temat.   - Co? A, ja… Nie, nic, tak tylko… Wiesz, problemy egzystencjalne – zaśmiał się niedbale Kot i znowu westchnął.   - Mam nadzieję,że wybiłem ci z głowy głupie myśli o tym, że nikt cię nie kocha?   - Prawie.   - Już lepiej –uśmiechnąłem się ciepło. – Chyba pójdę już spać. Jestem padnięty.   - Ja też – Kot podniósł się leniwie i demonstracyjnie ziewnął.   - Więc dobranoc – też wstałem z łóżka i skierowałem się do drzwi.   - Życzę erotycznych snów – zaśmiał się Kot, i ja też nie mogłem powstrzymać wybuchu śmiechu.   - Szalony! – powiedziałem i zamknąłem drzwi.   Tak, Kot jest moją weselszą stroną. 