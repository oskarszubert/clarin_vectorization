SENJU Tyle może się wydarzyć w tak krótkim czasie. Kochałem się z facetem. Z tym, który wydawał mi się zarozumiały i zimny. Wszystko się zmieniło.   Chyba się zakochałem. To odurzające uczucie, tak cudowne, że napawa strachem. Piękne i kruche. Zawsze pozostawia ryzyko porażki. Chyba się zakochałem...   W domu zastałem Sayę z... Kyu! Zdziwiłem się, bo myślałem, że jest z Cat’em. Ach, no tak, przecież oni mają próbę. A Kiyu nie widziałem od kilku tygodni.   - Czemu mi nie powiedziałeś, że wpadniesz? – prawdę mówiąc, stęskniłem się za nim.   - Saya mówiła, że jesteś zajęty – Kyu wstał i mnie objął. – A wiesz, nawet tęskniłem – i uśmiechnął się zabawnie, klepiąc mnie po ramieniu.   - Jasne – odrzekłem ze śmiechem.   - Gdzie ty się szlajasz? – spytała Saya, odkładając gitarę.   - Nie pytaj – uśmiechnąłem się tylko tajemniczo.   - Może już pójdziemy? – Kyu zerknął na Sayę.   - Co, już?! – zawołałem. – Nie ma mowy! Nie widziałem cię od wieków, a ty już chcesz uciekać?!   - Chcieliśmy trochę poćwiczyć – Kyu spojrzał na mnie znacząco.   - Zdążycie się naćwiczyć. Kiyu, bracie, musimy to uczcić!– rzekłem, ciągnąc go do kuchni.   - Senju, co ty wyprawiasz? – Saya zaczęła się śmiać, kiedy zobaczyła, że przepychamy się z Kyu przy lodówce.   - Twój braciszek zwariował! – śmiał się, próbując mnie odepchnąć. – Ale co ty chcesz uczcić?   - Nasze spotkanie! – naprawdę, przecież długo się nie widzieliśmy. – Nie wiem nawet, co u ciebie!   - Ale my mieliśmy ćwiczyć! – zawołał, padając na podłogę.   - Przecież mówię, że macie sporo czasu! – pomogłem mu się podnieść i dostałem wino z lodówki. – No, pora się napić.   - Saya, twój braciszek nic się nie zmienił – Kyu mrugnął zabawnie.   - Wiem... – westchnęła ciężko, siadając przy stole. Zawsze ma niezły ubaw, kiedy wygłupiamy się z Kyu. Znam go od samego dzieciństwa.   - Chcemy nagrać własną piosenkę – powiedział po chwili, siadając obok Sayi.   - A ja pomyślałam, że może Cat czy Kaien mogliby nam w tym pomóc – siostrzyczka miała niezłe plany.   - I co zamierzacie zrobić? – pomyślałem, że to niezły pomysł. No i Kaien...   - Dzisiaj rozmawiałam o tym z Cat’em, powiedział, że pogada z zespołem – znowu dostrzegłem w jej oczach ogień. Czy tak reaguje na Cat’a? Więc moje domysły się potwierdziły...   - Dobra, więc teraz naprawdę mamy okazję! Uczcijmy to! – Kyu podniósł kieliszek z winem. – Ale potem jedziemy do mnie ćwiczyć!     * * * * *    Oczywiście, nie pojechali. Upiliśmy się jak zwykle i Kyu został na noc. Czułem się winny, bo miałem ochotę pobyć sam, no i czułem, że zaczynają mnie boleć wszystkie mięśnie po dzisiejszym spotkaniu z Kaienem. Ale nie mogłem odmówić Kyu. Przegadaliśmy pół nocy, i tak jak w dzieciństwie spaliśmy w jednym łóżku. Być może potrzebowałem tego. Musiałem się wygadać, chciałem się podzielić z nim swoją radością.   - Ale w kim się zakochałeś? – spytał.   - Na razie to tajemnica, może kiedyś ci powiem. Dobra, śpijmy już – naprawdę czułem się zmęczony.  Kyu wtulił głowę w moje ramię i po chwili zasnął.       * * * * *    Kiedy się obudziłem, nie zastałem ani jego, ani Sayi. Zresztą, było już po jedenastej, więc nie zdążę na zajęcia. Ledwo zwlokłem się z łóżka, bolało mnie całe ciało. Kaien, popamiętasz to...   Mój codzienny rytuał parzenia kawy, papieros i śniadanie. Miałem wilczy apetyt. Uśmiechnąłem się do siebie i polazłem na balkon. Było chłodno i cicho. W takich chwilach zaczynam się zastanawiać nad swoim życiem. Po co to wszystko? Zawsze uważałem, że człowiek musi zostawić po sobie jakiś ślad. Miałem nadzieję, że nie przeminę ot tak sobie, i wtedy przez przypadek odkryłem w sobie talent malarski. Jeszcze w szkole budziłem zachwyt wśród nauczycieli. Ale nie obchodziło mnie to. Malowałem dla własnej przyjemności. Dopiero później Kyu zachęcił mnie do studiowania malarstwa. Nie żałuję. Nigdy nie żałowałem. Zaczęły się różne spotkania, poznałem ciekawych ludzi, nauczyłem się wielu rzeczy. No i imprezy artystyczne. Podobało mi się takie życie. Ale w końcu musiałem się skupić i zacząć malować ten obraz. Dotychczas go nie ukończyłem.   Kiedy zmarzłem, stojąc na balkonie, postanowiłem, że dzisiaj mam ochotę porobić zdjęcia. Dawno nie fotografowałem. Nie padało, pogoda była niezła, więc postanowiłem się wybrać na spacer z aparatem.   Kiedy wlazłem pod prysznic i poczułem na skórze gorące strugi wody, ogarnęła mnie głęboka nostalgia. Ciągle myślałem o Kaienie. Czułem, że zaczynam się podniecać. Kaien, coś ty narobił... Dłonie powędrowały w dół, myśli zaczęły się plątać. Pieściłem siebie powoli, delikatnie, szukając nowych wrażliwych miejsc. Myślałem o tobie, tylko o tobie. To twoje dłonie teraz otulają mój nabrzmiały członek, w górę i w dół płynnymi ruchami, jeszcze mocniej, coraz szybciej, jeszcze, jeszcze... Przyjemność napływa nagle i otula mnie z głową. Słodko, tak słodko w środku. Chcę się z tobą zobaczyć.       * * * * *    Ochłonąłem nieco, kiedy poczułem na skórze chłód jesieni. Skierowałem się w stronę parku. Znam piękne miejsce, idealne dla mnie. Liście szeleściły pod nogami, zapach świeżej ziemi łaskotał nozdrza. Nie zwracałem uwagi na przechodniów. Nie obchodzili mnie. Bo po co? Pogrążony we własnych myślach skręciłem w stronę cmentarza, prześliznąłem się przez wąski otwór w bramie i zacząłem iść w kierunku rzeki. W tym miejscu były ruiny jakiejś budowli, Kyu zawsze mówił, że to był zamek. Lubię takie miejsca, tętniące tajemnicą. To chyba jego zasługa. Zawsze był pomieszany na takich sprawach. Ciekawił się mistyką i okultyzmem, i trochę mnie tym zaraził.   Miejsce było naprawdę cudowne. O tej porze roku liście mieniły się wszystkimi odcieniami czerwieni. Postanowiłem zrobić sobie małą wycieczkę. Chyba nic się nie zawali, jak tam wejdę.   Ściany budynku były porośnięte mchem, który ładnie kontrastował z czerwienią cegły. Zdjęcia będą piękne. Szkoda tylko, że było pochmurnie.   Nagle usłyszałem jakiś hałas. Odwróciłem się i dostrzegłem w oddali grupkę osób, ubranych na czarno. Pewnie goci. A myślałem, że to tylko stereotypy o tych cmentarzach. Ale co tam, sam teraz czułem się jak Dziecko Mroku, szwendając się pośród rozwalin. Tylko włosy miałem bardzo niemroczne. I ciągle myślałem o Kaienie.   Kiedy zmarzłem, postanowiłem, że pora wracać. Jakież było moje zdumienie, kiedy przechodząc obok tej grupy, ujrzałem... Ester!   - O, witaj, Senju! – zawołała, wstając i lekko się chwiejąc. – Co ty tu robisz?!   - Udaję artystę – zaśmiałem się. Miło było spotkać Ester, nawet w takich okolicznościach. Chyba jednak była Córką Mroku. – A co ty tutaj robisz?   - Zapijam smutki – Ester też się uśmiechnęła. – A to przypadek, że się spotkaliśmy w takim miejscu!   - Hej, Ester, wracaj do nas! – powiedział ktoś z grupy.   - I weź kolegę! – usłyszałem śmiech jakiejś dziewczyny.   - Chodź – Ester pociągnęła mnie za rękę. Chciałem się sprzeciwić, ale ogarnęła mnie ciekawość i postanowiłem trochę z nimi posiedzieć.   - To mój kolega Senju – przedstawiła mnie Ester.   Już po chwili piłem z nimi wino i paliłem coś dziwnego. Wypytywali mnie, czemu łażę sam po cmentarzu, więc musiałem się bronić, że jestem artystą i tylko robiłem zdjęcia.   - Masz zajebiste włosy – powiedziała któraś z dziewczyn.   - Twoje też są niezłe – odrzekłem ze śmiechem, bo miała ładne, długie, czarne włosy.   - Brałabym cię – dziewczyna też się zaśmiała.   Nagle zadzwonił telefon. To Kyu. Ciekawe, czego chce.   - Wpadniemy z Sayą, Cat powiedział, że wszystko załatwił – Kiyu był podekscytowany.   - Ale kiedy będziecie? Bo na razie piję na cmentarzu z Dziećmi Mroku – rzekłem zupełnie poważnie.   - Że co?! – zawołał Kyu. – Nie wygłupiaj się, za pół godziny będziemy. Idziesz z nami. I rozłączył się. Musiałem się więc pożegnać z nowymi znajomymi. A więc Cat coś załatwił. Mam nadzieję, że Kaien też będzie. Ale czemu ani razu nie zadzwonił? Miałem ochotę napisać mu coś miłego, ale się powstrzymałem. Zobaczymy, co z tego wyniknie.﻿﻿ 