KAIEN Kiedy wróciłem do domu, Kot siedział w swoim pokoju i próbował coś grać na gitarze. Na podłodze było pełno jakichś papierów, na stole kilka kubków niedopitej kawy i niedopalonych papierosów. - Cześć – powiedziałem obejmując wzrokiem bałagan. – Ćwiczysz? - Nooo… - uśmiechnął się zabawnie i zdmuchnął z twarzy kosmyk włosów. – Masz ochotę na zimną pizzę? – wskazał skinieniem głowy na pizzę, leżącą na fotelu, której nawet nie zauważyłem. - Nie, dzięki – też się uśmiechnąłem i oparłem się o drzwi. – Przeszło ci? - Co takiego? – zdziwił się szczerze Kot, spojrzał na mnie i zamrugał. - E tam, nic takiego… Jestem wykończony – powiedziałem szybko i westchnąłem. - Nie wątpię – uśmiechnął się trochę wrednie, ale po chwili złagodniał. – Wyśpij się do próby. - Jasne, łatwo ci mówić – zacząłem masować skronie, bo głowa mi pękała. - Weź coś na kaca – powiedział Kot i mrugnął do mnie znacząco. - No nie wiem, mam ochotę się porzygać od tego wszystkiego… - zacząłem, ale mi przerwał, odkładając gitarę i wstając z podłogi: - Chodź, mam coś dla ciebie. A, i szukała ciebie jakaś dziewczyna. Niezła – uśmiechnął się szeroko Kot. - Jaka dziewczyna? – zdziwiłem się i poszedłem za Kotem do kuchni. Wyjął jakieś prochy, ale nie chciałem wiedzieć, co to. Po prostu łyknąłem i popiłem wodą. - Nie wiem, dałem jej twój numer. Chcesz kawy? – powiedział Kot i spojrzał na mnie pytająco. - Tak, dzięki, Kotku – odparłem i ziewnąłem. - Zaraz ci przejdzie – uśmiechnął się słodko Kot i postawił wodę na kawę. - Wiesz, trochę to męczące – powiedziałem siadając przy stole. - Co takiego? – zdziwił się Kot i też usiadł przy mnie. - Ciągłe próby, koncerty i imprezy – rzekłem spokojnie patrząc gdzieś w przestrzeń. - Oj, tylko niemów, że się starzejesz! – zaśmiał się Kot i szturchnął mnie w ramię. - Nie, no coś ty! – też się zaśmiałem i poczochrałem mu włosy. - Jeszcze kilka koncertów, kilka imprez i bierzemy wolne, nie? – Kot spojrzał na mnie z zaciekawieniem, czekając na odpowiedź. - Chyba tak – odparłem leniwie. – Umieram. - Zaraz ci przejdzie – powtórzył i wstał od stołu, żeby zaparzyć kawę. - Mamy mleko? – spytałem nagle, bo zachciało mi się kawy z mlekiem. - Do kawy? – spytał Kot, stawiając kubek na stole i patrząc na mnie ze zdziwieniem. – Od kiedy ty pijesz kawę z mlekiem? - Nie wiem – uśmiechnąłem się słabo. – Nieważne – i pomyślałem o Senju. - Nie lubię, kiedy jesteś taki – powiedział nagle Kot i usiadł blisko mnie, kładąc mi rękę na ramieniu. - Co masz na myśli? Jestem po prostu zmęczony – odrzekłem popijając gorzką kawę. - Kaien, coś nie tak? – spytał Kot i spojrzał na mnie uważnie. - Nie, skąd ci to przyszło do głowy? Mówię ci, jestem zmęczony – westchnąłem ciężko. Bo niby co mogło być nie tak? - Chcesz coś zjeść? - A mamy cokolwiek oprócz zimnej pizzy? – uśmiechnąłem się zabawnie, patrząc na Kota i myśląc o tym, że chyba się o mnie martwi. - Chcesz, możemy gdzieś wyskoczyć? Albo zamówimy nową pizzę? Czy sushi? Na co masz ochotę? – mówił z zapałem Kot, ale ja nie miałem ochoty na nic. - Kaaaien – powiedział Kot i poczochrał mi włosy, zupełnie tak samo, jak ja jemu. - Chyba muszę się po prostu wyspać – odparłem i znowu ziewnąłem. - No tak, marudzisz… - Kot zrobił znudzoną minę. - Idę się położyć – powiedziałem spokojnie i westchnąłem. – Do wieczora, Kotku. Kot tylko westchnął ciężko i zabrał się za sprzątanie ze stołu. 