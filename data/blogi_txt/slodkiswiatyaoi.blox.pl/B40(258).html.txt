SENJU To był piękny poranek, jeden z najpiękniejszych. Obudziłem się i poczułem na ramieniu twój ciepły oddech. Uśmiechnąłem się mimowolnie, jakbym zaczął doceniać takie chwile. Wyśliznąłem się z łóżka i poszedłem zrobić sobie kawę. Tak, czułem się jak w domu. Nadal pijesz czarną, czy może twoje preferencje już się zmieniły? Bo ja teraz wolę z mlekiem, choć pewnie nie masz mleka. A jednak w lodówce jest pełno jedzenia. Znowu Kot? Stał się taki ułożony? Nie wierzę. Robię sobie pyszną kawę z mlekiem i podkradam kilka kanapek, bo jestem głodny. Ostatnio ciągle jestem głodny. Mógłbym ci zanieść kawę do łóżka, ale to chyba będzie przesada. Głupie. Więc siedzę i rozkoszuję się gorącym aromatycznym napojem, a po wsunięciu kilku kanapek zapalam papierosa. Muszę dziś wrócić wcześniej i pomóc siostrzyczce, choć pewnie Kyu wszystko zrobi. Ciekawe, jak tam Kot... Wracam do pokoju, ale ciągle śpisz, więc idę się wykąpać. Co się zmieniło? Nie wiem. Na początku było pożądanie i seks. Potem te nasze kłótnie, potem... Co potem? Nie wiem. Ale teraz nie jestem z tobą tylko dlatego, że jesteś przystojny i świetny w łóżku. Oprócz tego jesteś wspaniałym muzykiem, cudownym człowiekiem, pełnym rozterek, przez co tak prawdziwym. Chcę wiedzieć o tobie jak najwięcej, Kaien. I chyba czuję się szczęśliwy. Nie, na pewno się tak czuję. - Witaj – mówisz wchodząc do kuchni. – Zrobisz mi kawę? - Pewnie – uśmiecham się słodko i wstaję od stołu. Kiedy zalewam ci kawę, obejmujesz mnie od tyłu i zaczynasz drażniąco powoli łaskotać językiem moją szyję. - Masz gęsią skórkę – szepczesz mi do ucha i bierzesz kubek z kawą. A ja zostaję tak przy stole i próbuję ochłonąć. Przez chwilę miałem nawet ochotę na szybki numerek, ale mi przeszło. Choć ucisk w dole brzucha staje się mocniejszy. - Mam dziś kupę spraw – mówisz i popijasz kawę. - Ja też. - Wiem. O której odlatują? - Po południu. Pewnie wszystko załatwią beze mnie. - Pewnie, nie jesteś im potrzebny – uśmiechasz się szeroko.– Jesteś potrzebny mnie. Co robisz wieczorem? - Chcesz wpaść? – patrzę na ciebie mrużąc oczy. - A jak myślisz? - Myślę, że chcesz – siadam przy stole i zapalam kolejnego papierosa. - Za dużo palimy, czasami mnie nawet od tego boli głowa – mówisz nagle i też zapalasz. - Ogólnie za dużo wszystkiego robimy. - Co masz na myśli? - Wszystko. Oprócz tego. To robimy za mało. - To? - Tak. Chciałbym częściej – nie wiem, po co to mówię, ale wydaje mi się to bardzo istotne. - Możemy to zrobić tu i teraz – mówisz spoglądając na mnie z dziwnym uśmiechem. A ja wstaję od stołu, podchodzę do ciebie i całuję w usta. - Nie robiliśmy tego wczoraj – mówisz i opierasz mnie o kant stołu. - Ach, Kaien, przecież wiesz, że chcę – mówię niecierpliwie i przyciągam cię za włosy. - Podobno miałeś pomóc Sayi... – dotykasz językiem mojej dolnej wargi i pogryzasz ją lekko. - Jesteś okrutny... - Wiem – uśmiechasz się słodko i cmokasz mnie czule w nos. – Cholera, ciekawe, kiedy Kot wróci... - Nie powiesz mi, gdzie był? – pytam, żeby ukryć rozczarowanie, że myślisz teraz o Kocie. - Może sam ci opowie... – odsuwasz się ode mnie i wzdychasz. - Coś kręcisz... – „nie chcesz?” – myślę nagle i czuję, że jestem już podniecony. - Wcale nie, mówię ci, Kot sam ci powie, jeśli zechce... - Dobra, dobra, chyba muszę się zbierać. - Podwieźć cię? - Nie trzeba. - Senju? - Co? – spoglądam na ciebie słodko, ale chyba zaczynam się wkurzać. - Chyba sam sobie nie poradzisz – uśmiechasz się i zerkasz mi na krocze. - Nie martw się. - Strzelasz focha? Co zrobiłem? - Nic, przestań. - Wkurza mnie to, wiesz? Powiedz, co ci chodzi po głowie?! - Nie krzycz, głowa mnie boli – mówię przez zęby i zeskakuję ze stołu. Ale obejmujesz mnie mocno, tak, że mam wrażenie, że złamiesz mi wszystkie kości. Co jest? - Zostań jeszcze chwilę – szepczesz mi do ucha. - Muszę pomóc Sayi – mówię i przełykam głośno ślinę. Pewnie, że chciałbym zostać. Nigdy nie zdołam powiedzieć, że jestem zazdrosny o Kota. O twojego przyjaciela. - Wykręcasz się, oni poradzą sobie bez ciebie. Powiedz, co cię nagle ugryzło? – zaczynasz bawić się moimi włosami. – Ach! Jesteś zazdrosny, bo wspomniałem o Kocie? – odsuwasz mnie nagle  i z rozbawieniem patrzysz mi w twarz. - Co cię tak śmieszy?! – wkurzasz mnie teraz jeszcze bardziej. – Co mnie obchodzi twój Kot, możesz nawet... – ale przerywasz mnie wybuchając głośnym śmiechem. - Jesteś zbyt samolubny! – rzucam w pośpiechu i zabieram się do wyjścia. Cholera, jak mogłeś! Mam ochotę cię zabić! Nie nabijaj się ze mnie! Przecież to normalne być zazdrosnym. Zwłaszcza jeśli to Kot. - Poczekaj, wariacie! – wołasz za mną i nie pozwalasz mi się ubrać. - Zostaw mnie, co ty możesz wiedzieć... – umilkam nagle, bo twoja twarz staje się poważna. - Nie uwierzysz, ale bardzo wiele. Może zbyt wiele – mówisz chłodno i pchasz mnie na fotel. - Co ty? – jestem zdziwiony i chyba trochę przerażony. Nie, czuję niepokój. - Może to ja powinienem być zazdrosny o ciebie? – pytasz lodowatym głosem. - Co? – serce mi na chwilę zamiera. Czyżbyś wiedział...? Niemożliwe. Wtedy, z Kotem... Nikt o tym nie może wiedzieć. Kot by nie powiedział. A może? Saya? Nie. - Podstawą związku jest zaufanie, czyż nie? Związku? Myślisz, że to, co nas łączy, można nazwać związkiem? Chciałbym tak myśleć... - Masz coś na sumieniu? – pytasz i patrzysz mi twardo w oczy. - Kaien... – mówię bezgłośnie i zaczynam nerwowo mrugać. – Jesteś straszny. - Kocham cię – mówisz nagle. Czuję się zupełnie zbity z tropu. O co ci chodzi? - Wiesz, że będzie trudno, więc nie utrudniajmy tego jeszcze bardziej. Zależy mi na tobie. Naprawdę. - Wiem – mówię cicho i zamykam oczy. – Przepraszam. Masz rację, jestem zazdrosny. - Wiem, to miłe, ale i wkurzające. - Jestem cholernie zazdrosny, gdy mówisz tak o Kocie! – mówię nagle i czuję, że serce zaczyna bić niebezpiecznie szybko. – Zaraz ci powiem coś, czego nie powinienem. Nie chcę tego. Powstrzymaj mnie – ręce zaczynają mi drżeć. - Nie, powiedz to. Chcę wiedzieć. - Nie chcę, żebyś mówił o Kocie, kiedy jesteśmy razem. W takich chwilach... Chcę mieć cię tylko dla siebie. I tak tego za mało. Boli mnie. Nie chcę, Kaien! - Nie ufasz mi? - Ufam, ufam! Ale chcę mieć cię tylko dla siebie! Przynajmniej teraz! Nie chcę słuchać o Kocie ani o Sayi, o nikim! Chcę się cieszyć tobą! Od samego rana próbuję cię zaciągnąć spowrotem do łóżka, a ty... - ... a ja mam z tego niezły ubaw, no, drań ze mnie – dodajesz szybko i uśmiechasz się. - Co? - Przecież wiem. Wybacz, Kot jest moim przyjacielem, martwię się o niego. Zresztą, to dotyczy również ciebie, i... Sayi również – mówisz po namyśle. - To znaczy? - Nie mogę ci powiedzieć, bo to tajemnica Kota. Wybacz, widzisz, znowu o nim mówię. Wyluzuj trochę. Myślisz, że krew mnie nie zalewa, gdy opowiadasz o swoich artystach? - Jakich artystach? – jestem zdziwiony, ale chyba trochę się uspokajam, choć serce dalej bije jak szalone. - Nieważne. Nie mam prawa mieć cię na własność. - Kaien...? - Nie. Sam wiesz. - Ale ja CHCĘ być twoją własnością! – mówię nagle z zapałem i czuję, jak pokrywam się rumieńcem. - Taaak? – uśmiechasz się z zadowoleniem i klękasz przy mnie. - Nie to miałem na myśli! – mowię gorączkowo i czuję, że tracę zdrowy rozsądek. - A co? – obejmujesz moje uda i długo wpatrujesz się we mnie. - Tak bardzo mi na tobie zależy – mówię cicho, bo „kocham cię’ wydaje mi się takie banalne. - Wiem. - Kaien, kochaj mnie – mówię tak samo cicho i zamykam oczy. – Nie poradzę sobie sam – uśmiecham się lekko. - W końcu to powiedziałeś – mówisz i czuję, jak przysuwasz się do mnie blisko, ale ja nie otwieram oczu. - Od razu po tym pojedziemy do Sayi, dobra? - Tak. - A Kot sam ci wszystko opowie. Już, już, ani słowa o Kocie – całujesz mnie powoli w usta i podnosisz z fotela. Czasami mam wrażenie, że pieszczoty są przyjemniejsze niż sam seks. Bo trwają długo i są niezwykle tajemnicze. Obejmujesz mnie delikatnie i mam ochotę rozpłynąć się w tobie.﻿﻿ 