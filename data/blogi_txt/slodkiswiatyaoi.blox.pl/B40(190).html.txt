KAIEN Lubię się  odłączać od świata, kiedy jestem wśród ludzi. Czasami ich obecność mnie męczy. Zakładam słuchawki, włączam ostry ebm i chodząc wśród półek z butelkami, wyobrażam sobie, że jestem na jakiejś fajnej imprezie. To zawsze poprawia mi nastrój. Musimy dać z siebie wszystko, a potem zrobić niezapomniane afterparty. Może namówię cię na coś jeszcze. Coś ciekawego. Ale teraz nie o tym. Wracam do domu machając torbą z zakupami. Rozumiem, że chcesz pobyć trochę sam. Może masz coś do przemyślenia. Saya. Nie powiesz mi, co jest, prawda? Wiem, że będziesz się zadręczać tym sam. Jest nieco po trzeciej. Za wcześnie. Włączam ten sam emb w komputerze i zapalam papierosa. Tak, jak się wchodzi do naszego mieszkania, czuć smród papierosów. Ale cóż… Wolność Tomku… Ostatnio jestem bardzo narcystyczny. Oglądam swoje odbicie w lustrze i zachwycam się sobą. Zawsze chciałem być taki, jaki jestem teraz. Mieć długie czarne włosy, choć póki co nie są jeszcze bardzo długie. Nie wiem, jak to się stało, że zacząłem nie zwracać uwagi na to, że tak urosły. Na twoje zawsze zwracam. Nie będę ścinał. Póki nie jest gorąco, chodzenie w czarnych ciuchach to nic trudnego. I coś jeszcze. Zawsze nienawidziłem koloru swoich oczu. Wydawał mi się taki… nijaki. Szary. Szaro-niebieski. Mdły i nieciekawy. Ale ty to zmieniłeś. Nigdy nie zapomnę tego, co wtedy powiedziałeś i jak się zachwycałeś, kiedy zmieniły kolor na granatowy. Podniecenie to zmienia. Kocham ten kolor. Kolor podniecenia. To jest takie dziwne – im dłużej cię znam, tym bardziej cię pożądam. Wiem, dlaczego tak jest. Mamy przed sobą jeszcze tyle nowych doświadczeń. Tyle przeszliśmy. Kiedy się oddalasz, zależy mi na tobie jeszcze bardziej. Tak, lubię, kiedy cel jest trudny do osiągnięcia. Nie idę na łatwiznę. Coś mi się na rozmyślania zebrało. Raj, nie życie. Zarzucam nogi na parapet i zapalam kolejnego papierosa. Moje życie to same przyjemności cielesne. Ciekawe, co Kot pisze w swoim pamiętniku.   * * * * * „Upiję cię i zdobędę”. Ta myśl krąży w mojej głowie, kiedy wracam do ciebie. - Jaka ciekawa butelka – śmiejesz się, a ja otwieram sake. W pokoju jest ciepło. Nie schowałeś obrazu. Włączam jakąś płytę z muzyką chill out, tak, na wszelki wypadek. - Nie jest mocna, wiesz? - Coś tam słyszałem. Wiesz, jakie Kot czyta mangi? – pytasz nagle. - Wiem. Zboczone. - No. - Nic innego się nie spodziewałem. Czemu pytasz? – nalewam sake do szklaneczek i dostaję papierosy. - Są bardzo zboczone? - Nie wiem, ale podejrzewam, że tak – śmieję się i podaję ci szklankę. – Za twój obraz! - Za obraz? No dobra – wołasz z uśmiechem na twarzy i próbujesz napój. - I jak? - Śmierdzi ryżem – wybuchasz śmiechem, ale próbujesz znowu. Ja popijam drobnymi łykami i pożeram wzrokiem jedzenie na stoliku. Jestem głodny. - Nalej jeszcze – mówisz i podajesz mi pustą szklaneczkę. - Szybki jesteś! - Chciałem poczuć moc napoju! – mówisz teatralnie i sięgasz po przekąskę, ale zabieram ci ją, bo sam zamierzam cię karmić. – No co?– mówisz zmieszanym głosem. - Choć, powiedz „aaa”! - Wariat! – szturchasz mnie w ramię i bierzesz kolejną kanapkę, ale znowu ci ją zabieram. - No chodź, chcę cię karmić! – mówię i nie mogę przestać się śmiać. - Kaaaien, ja chcę jeeeść! – też jesteś w świetnym nastroju. - Powiedz „aaa”… Otwierasz buzię, ale po chwili znowu wybuchasz śmiechem! Uwielbiam się z tobą wygłupiać! To jak powrót do dzieciństwa, kiedy nic nie martwi! Śmiech to zdrowie! Tarzamy się chwilę, ale już nie mogę, bo brak mi tchu, więc przewracam cię na brzuch i próbuję się uspokoić. Kiedy mogę już złapać oddech, złażę z ciebie i opieram się o łóżko. - Boże, jesteś wariatem – mówisz ciężko dysząc. - Nie płacz – szczerzę zęby w uśmiechu. - Nie płaczę! To ze śmiechu! - Chcesz jeszcze jeść? - Brzuch mnie boli, ale chcę. - Trzeba było mnie słuchać, mówiłem, że cię nakarmię. Patrzysz na mnie chwilę, jakbyś się zastanawiał, czy mówię poważnie, a potem przysuwasz się do mnie i grzecznie otwierasz buzię. - Jesteś teraz taaaki słodki – mówię, bo nie mogę się powstrzymać, ale znowu dostaję w bok. - Karmisz mnie czy nie? – śmiejesz się i znowu otwierasz buzię. Kawałeczek mięsa znika w twoich ustach w mgnieniu oka. Tak samo ser. - Karmisz mnie jak ptaszka – mówisz udając rozczarowanie.– Jestem młodym samcem, potrzebuję więcej. - Chodź, młody samcze! – śmieję się i znowu zaczynam cię karmić. - Daj mi to – mówisz i wskazujesz palcem na winogrona. - A jaki wybredny! – mówię i sam zjadam kilka jagód, nie reagując na twoje protesty. Skoro to gra, to będzie gra. Jedną kładę między wargi i mówię: - Weź. Twoja mina jest bezcenna. Znowu to speszone spojrzenie. Boże, to jest chore. Obciągasz mi bez wstydu, a teraz rumienisz się, kiedy każę ci zjeść winogrono z moich ust. - No weź – powtarzam i nasycam się twoim zmieszaniem. Kiedy dotykasz ustami moich ust i zielona kulka znika w twojej buzi, odsuwam się szybko, żeby cię nie pocałować. Jeszcze nie. - Jeszcze – mówisz gryząc owoc. Znów robię to samo, i kiedy czuję twoje wargi przy swoich, odsuwam się. - Teraz ty, też jestem głodny – mówię i krzyżuję ręce na piersi. – Nakarm mnie. Coś nie tak? Twoje policzki są całe czerwone. Naprawdę tak to na ciebie działa? Muszę być bardziej zmysłowy. Dla ciebie to już TA gra. - No chodź, nakarm mnie – mówię delikatniej. - Co chcesz zjeść? – twój głos jest chrypły i niski. Tak, to TA gra. Z lekkim rozbawieniem obserwuję, jak drżą ci ręce, kiedy wkładasz mi do ust kawałeczki pokarmu. Specjalnie oblizuję ci palce patrząc w oczy, ale szybko odwracasz wzrok. Coś ty nagle taki speszony? Ach, podnieca cię samo flirtowanie? Niedomówienia? - Chcesz jeszcze sake? – pytasz i nalewasz sobie całą szklankę. - Tak. Znowu ręce ci drżą, kiedy podajesz mi napój. A ja specjalnie biorę szklankę w taki sposób, żeby dotknąć twoich palców. Odwracasz się i bierzesz swoją. Przysuwam się bliżej i wtulam twarz w twój kark. Czuję, jak się wzdrygasz i zaczynasz popijać sake. - Jesteś taki onieśmielony – mówię ci w okolice szyi i pogryzam lekko płatek uszny, znów rozkoszując się twoim drżeniem. – Coś nie tak? - Nie, nie – mówisz tak samo chryple. – Wcale nie jestem… - Ależ jesteś – odwracam cię twarzą do siebie i zabieram szklankę. – Spójrz na mnie. - No co? – śmiejesz się nerwowo i mrużysz oczy. - Bawisz się ze mną? - Może – mówisz po na myśle i czerwienisz się jeszcze bardziej. – Masz rację, onieśmielasz mnie. Nie wiem, czemu. - A ja wiem – szepczę ci w policzek i przeprowadzam językiem po linii żuchwy. – Widzisz, jak drżysz? - Ale co? – mówisz głośniej. – To norm… ach! – wzdychasz nagle, nie mogąc dokończyć zdania. - Wiesz, jak się nazywa to, co teraz robimy? - Wiem. Flirt – wzdychasz znowu i napinasz mięśnie twarzy. - To już przekroczyło granicę flirtu – mówię i przeprowadzam opuszkami palców po twojej skroni. - Gra wstępna? – mówisz cicho i zamykasz oczy. - Tak. Znowu się wzdrygasz i sięgasz po sake. - Napijmy się – mówisz szybko i odsuwasz się ode mnie. – Ty naprawdę doprowadzasz mnie do szaleństwa! 