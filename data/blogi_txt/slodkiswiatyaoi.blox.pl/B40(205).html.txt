KAIEN Jesteście nienormalni. Nigdy nie macie dość! Ale kiedy wyczuwam w głosie Kota znajome nutki, zaczynam się niepokoić. A kiedy widzę, że zaczyna się do ciebie dobierać, tracę cierpliwość. I ty nic nie robisz! Pasuje ci to, prawda? Jesteś taki dwulicowy! Odwracam się i widzę, jak Kot całuje cię w usta. Zamieram na chwilę, czuję, jak krew uderza mi do głowy. Pijaństwo! Oto co robi pijaństwo! Wszystko dzieje się tak szybko. Zbyt szybko. Kiedyś myślałem o tym, ale teraz… Senju, jak możesz! Myślałem, że potrzebujesz tylko mnie. – Powariowaliście czy co?! – odsuwam od ciebie Kota, ale on wybucha śmiechem i zaciąga się trawką. – Daj spokój, kochanie, to tylko… – ale nie może dokończyć zdania, bo znowu zaczyna się śmiać. – Kaien, on mnie molestuje – mówisz słodkim zabawnym głosem i zawisasz mi na szyi. Jesteście porąbani, naprawdę! Wiem, że Kot traci głowę, ale ty… Czy jestem zazdrosny? Nie wiem, co czuję. Nie chcę się kłócić. – Pamiętasz, kiedyś pytałeś mnie, co sądzę o trójkątach? – mówisz nagle i zaczynasz się śmiać. – To było dawno – zerkam na Kota, ale on robi sobie kolejnego drinka. – Myślisz, że mógłbym cię zdradzić? – pytasz i całujesz mnie w policzek. – Nie, nie mógłbym. – Jesteś ciężki, zejdź ze mnie – mówię i odsuwam cię, a potem długo wpatruję się w Kota. – Nawet z nim? – Co z nim? – Kot odwraca się w naszą stronę i prawie płacze ze śmiechu. – Chyba że ty też… – mówisz niewyraźnie i robisz niewinną minę.  – Żartujesz, prawda? – Nie. Z kim innym jak nie z Kotem? Wiesz, on świetnie całuje – zaczynasz się śmiać i znowu próbujesz mnie objąć, a ja zaczynam się zastanawiać, co mam teraz z wami zrobić. – Kaien, ja chcę jego – Kot wskazuje palcem na ciebie. – Ale on nie chce – mówię szybko  i czuję, że znowu zaczynacie mnie wkurzać. – Chce! – mówisz głośno i spoglądasz na mnie z wyrzutem. – A ty nie? – Jesteście jak dzieci! – uwalniam się z twojego uścisku i siadam przy stole. – Chyba też powinienem się naćpać. Boże, jak wy mnie wkurzacie! – Oj, nie złość się – Kot siada obok mnie i podsuwa mi skręta. – Rozluźnij się trochę, kochanie. Weź. – Masz rację, naćpajmy się i zróbmy orgie! – wołam nieswoim głosem i biorę skręta. Tak, w cholerę, a miałem zachowywać się dojrzale i was pilnować. Znowu pojawia się drażliwość, ale wcale nie jestem zazdrosny. Dlaczego? Bo to Kot? Bo co? Należy do mnie? Wcale nie. To ty należysz do mnie. Kot jest samotnikiem, może robić co chce, ale ty nie. Ty jesteś mój. Nagle zaczynam rozumieć, że podnieca mnie ta myśl. – Kaien, jesteś zły? Przepraszam – podchodzisz do mnie i obejmujesz mnie za szyję, a ja zaciągam się trawą i wkurzam na siebie. Miałem wspierać Kota, a teraz sam palę. Nagle czuję się taki trzeźwy, jakbym wcale nie pił. Muszę wypić jeszcze.  – Kotku, zrób mi drinka – mówię podając mu pustą szklankę. – Muszę się upić, bo inaczej wam nie dorównam. Kot próbuje szybko zmiksować drinka, ale ręce mu się trzęsą i nie może przestać się śmiać, więc sam nalewam sobie rumu z colą i wrzucam plasterek cytryny. – Jeszcze trochę i wiesz, co ci zrobię – mówię głośno do ciebie, ale patrzę na Kota. Ale Kot ma mnie gdzieś. Widzę to w jego oczach. On chce ciebie i to mnie wkurza. Chociaż… może wcale nie? Ale czuję, że mózg odmawia posłuszeństwa. Nie mogę normalnie myśleć, chyba trawka zaczyna działać. To takie… śmieszne. Rum jest jeszcze słodszy. Śmiech Kota staje się zaraźliwy. Jak tak dalej pójdzie, to nie będziemy w stanie zrobić nic. Kot już teraz rozsiadł się wygodnie w fotelu i popija drinka przez słomkę, ale lada moment może się po prostu „wyłączyć”. Ale… ta myśl jest myląca. Kot jest niesamowity! Mruży lekko oczy i mimo że jest pijany i ciągle się śmieje, nie traci koordynacji ruchów. – Kaien? – mówisz ze śmiechem i całujesz mnie w szyję. – Jestem pijany. – Widzę, nie tylko ty – odpowiadam z uśmiechem i pozwalam ci się pocałować w usta. – Przestańcie, bo czuję się odrzucony! – Kot wstaje zwinnie z fotela i choć rozlewa trochę rumu, przysuwa się do nas i długo wpatruje się w moją twarz, jakby pytał o przyzwolenie. A potem uśmiecha się szeroko i obejmuje mnie za ramiona. – Ja też chcę… – mówi cicho i tuli się do mnie. – Kaien, ja chcę jego.  – Wiem, Kotku, wiem – wzdycham ciężko i czuję, jak jego palce zaciskają się na moich łopatkach. A potem Kot odsuwa się ode mnie, poprawia włosy i oblizuje wargi. Wszystko dzieje się zbyt powoli, jest takie rozmyte i zamglone. Cholera, nie pozwolę mu więcej palić! Widzę, jak Kot przyciąga cię za rękę i całuje w usta. Nie reaguję. Nie potrafię. Nie wiem, co czuję. Nagle powracają dawne marzenia. Teraz są takie bliskie, wystarczy po nie sięgnąć. Dlaczego i ty myślisz dzisiaj o tym? Jak to się dzieje, że myślimy o tym samym? Senju, pozwalam, żeby mój najlepszy przyjaciel całował cię w usta. Już nie myślę, tylko patrzę. Obserwuję, jak Kot ściąga z twoich włosów gumkę, i czuję, jak długie kosmyki łaskoczą moją szyję. Czerń i biel. Czarne jak smoła, szorstkie włosy Kota plączą się z twoimi, złotymi i miękkimi. Czuję ucisk w gardle, a serce zaczyna przyśpieszać. Powoli, bardzo powoli zaczynam czuć tętno w skroniach. Serce wali coraz szybciej. Zatrzymaj to! Zatrzymaj, bo będzie za późno! Ale nie mogę się poruszyć. Tylko patrzę, patrzę jak się całujecie, i wcale nie jestem zazdrosny! Czuję się zauroczony chwilą. Przesycha mi w gardle, więc odsuwam Kota i sięgam po drink. Co teraz? Kaien, co teraz? Podnieciłem się. Zaciskam palce na miękkim fotelu i powoli popijam drinka. A Kot trochę niezdarnie zadziera ci sweter, wywołując tym we mnie jęk. Zaczynam drżeć, i czuję się tak, jakby tysiące drobnych igieł przeszywało moją skórę. Mam ochotę was rozdzielić, bo ty… Ty należysz do mnie! Ale nie potrafię. Jak zaczarowany obserwuję, jak Kot gładzi twoje włosy i zaczyna całować ramiona. On cię pragnie, Senju, a ty jesteś mój. I nic nie mogę zrobić. Nie wiesz, że kiedyś po pijaku… Kiedyś, Kot próbował mnie uwieść. Nie dałem się, bo myślałem o tobie. A teraz? Sam na to pozwalam. Ale teraz Kot chce ciebie, nie mnie. Nagle zaczynam myśleć o tym, że Kot jest strasznie samotny. A potem pojawia się myśl, że prawdopodobnie wczoraj spał z twoją siostrą. Kot to dziwka. Moja ukochana dziwka. Samotna rockowa dziwka. Chcę, żeby był szczęśliwy. Dlaczego myślę o nim? Kot zawsze dostaje to, co chce. Cholera, jest lepszy ode mnie! Podnoszę się z fotela i obejmuję go za plecy. – Kaien? – Kot mruczy coś pod nosem i odwraca się do mnie. – Dziwka – mówię mrużąc oczy i całuję go w usta, odciągając od ciebie. Nie odwzajemnia, ale nie protestuje. Odrywam się od jego ust i długo patrzę mu w oczy. – Kaien? – pytasz cicho i obejmujesz Kota w pasie, ale wiem, że patrzysz na mnie. – Dziwka – powtarzam głośno i znowu całuję Kota w usta. Tym razem odwzajemnia. Miękko, pozwalając mi przejąć kontrolę. Czuję, jak oplatasz go całym ciałem, a ja zaczynam gładzić jego włosy. Być może nie uważam, że Kot to dziwka, ale jego to kręci, czuję to. Odsuwam się i pozwalam, żebyś pocałował go w usta. Robi mi się gorąco, więc zdejmuję sweter i przytulam się do ciebie, bo też jesteś na wpół nagi. – W porządku, zajmijmy się Kotem – szepczę ci do ucha. – Rozbierz go, Senju. Zamierasz na chwilę, a ja odsuwam się od ciebie, żeby was obserwować﻿.﻿ 