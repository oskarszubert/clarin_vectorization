KAIEN Wiedziałem, że jesteś zazdrosny, ale nie aż tak. Oczywiście, to cudowne uczucie, że zależy ci na mnie aż tak bardzo, ale boję się o ciebie. Stałeś się taki kruchy. Twoja pewność siebie czasami znika i zostajesz bezbronny jak dziecko. Chociaż często wcale mi to nie przeszkadza. Mam ochotę się tobą zaopiekować. Jak należy. Po dorosłemu. W każdym tego słowa znaczeniu. Oprócz tej różnicy chyba jesteśmy bardzo podobni. Zwykle unikam tego, bo nie chcę stracić swojej tożsamości. Ale z tobą jest inaczej. Czasami łapię się na myśli, że nawet sposób myślenia mamy podobny. Staliśmy się prawie tacy sami. Myślisz, że ja nie jestem zazdrosny? Jestem, ale tłumię to w sobie. Nie daję dojść temu do głosu. Odsuwam to. Mam być silny i jestem silny. Przykro mi, kochanie, ale Kot to część mnie, i potrzebuje mojej opieki. Nie mogę go zostawić samego, bo się pogrąży. Potrzebuje mnie. Noc miał spędzić u Sayi. Nie wiem, co się wydarzyło, bo nie znam Sayi tak dobrze, jak on. Wiem tylko, że nawet jeśli zrobi coś egoistycznego, potem będzie miał wyrzuty sumienia. Dlatego nie jest draniem. Jest moim kochanym Kotem. A ty jesteś moim kochanym Senju. Nie mógłbym między wami wybierać. Nie chcę nawet o tym myśleć. W końcu dałeś upust emocjom. Tego właśnie chciałem. Nie chcę widzieć wiecznie szczęśliwego albo wiecznie smutnego Senju – chcę widzieć cię prawdziwego. Nawet jeśli to gniew, zazdrość czy przebiegłość. Wiesz, że akceptuję cię takiego, jaki jesteś. Nie próbuj być idealny. Ideały są nudne. Zaciągnąłem cię do łóżka i wybiłem z głowy głupoty. „Kaien, kochaj mnie” – uwielbiam, gdy tak mówisz. Uwielbiam twój tembr głosu i drżenie powiek. Zupełnie jakbyś się wstydził. Doskonale wiem, że tak nie jest, doskonale wiem, że tylko mnie tym rozpalasz. Ty też to wiesz. Nie jesteś wcale niewinny. Jesteś świadomy swojego ciała, swoich pragnień i myśli. To gra. Twoja i moja. To nasze role, którymi jesteśmy. Które są nami, które nam pasują, które nas zadowalają. Kocham twoje oczy, zapach twojej skóry, dotyk jasnych włosów. Nigdy nie spotkałem nikogo, kto miałby naturalnie jasne słowy. Wszystkie laski, które były blondynkami, miały farbowane włosy. Każdy facet, który przychodził na nasz koncert, miał kolor włosów inny od twojego. Wiem, że blondyni są w mniejszości, ale wciąż nie mogę się temu nadziwić. Twoje włosy są miękkie, delikatne i lśniące. Kiedy obserwuję cię śpiącego, wyglądasz jak anioł. Ciekawe, jaki kolor naturalny ma Saya. Ach, tak, blond, przecież mi mówiła. Nigdy nie opowiadałeś o rodzicach. Nigdy nie zagłębialiśmy się dalej. Ale czas to zmienić. Ciekawe, czy Kot wróci. I kiedy wróci. Próbowałem wyrównać oddech po orgazmie, obserwując, jak sięgasz po butelkę wody. Często tak robisz po seksie. Też przesycha mi w gardle, ale nie aż tak. Ja chętnie wypaliłbym papierosa. Nie chcę teraz rozmawiać o Kocie, ale ciągle o nim myślę. Obejmuję cię i całuję w czoło. Mruczysz coś rozkosznie i wzdychasz. - Zbierajmy się, kochanie – mówię i wstaję z łóżka. – Cholera, ale zimno. W kuchni podkręcam kaloryfery, a ty robisz kawę. - Zrób mi czarną – mówię i zapalam papierosa. - Wiesz, teraz będę mógł palić w mieszkaniu, ile zechcę – odpowiadasz ze śmiechem. - No tak, Saya cię nie opierdoli – uśmiecham się i zaciągam dymem. – Ostatnio jakby schudła, nie? - Taaak? – dziwisz się. – Nie zauważyłem. - Bo nie patrzysz na siostrę, a ja tak – śmieję się i mrugam do siebie zabawnie. - Ty chyba patrzysz na każdego! – mówisz mrużąc oczy, ale uśmiech nie znika z twojej twarzy. - Owszem, ale ty mi wystarczysz. W pełni mnie zadowalasz. - To dobrze. Dzwoni komórka. To Kot. Pyta, czy już może wrócić. Pewnie, że tak. Już wychodzimy. - Ostatnio mało widuję Kyu – mówisz nagle. - Dobrze się troszczy o siostrzyczkę, tak? - Tak. Szkoda, że ona nie odwzajemnia jego uczuć. - Szkoda, że Kot nie odwzajemnia jej uczuć – mówię ze smutkiem, bo naprawdę chciałbym, żeby byli razem. - Cóż... – wzdychasz. – No to idę. Dziękuję za cudowne poranne rozładowanie – uśmiechasz się i całujesz mnie w usta. - Zadzwoń, przyjadę się pożegnać. - Dobra. Do wieczora. - Myśl o mnie przez cały czas – mówię zabawnie i wypycham cię za drzwi.   * * * * * Kot wrócił szybko. Pewnie sam mi wszystko opowie, więc o nic nie pytałem. Powiedział, że ma dużo roboty, i zamknął się w swoim pokoju.Wyglądał na zadowolonego. Więc jednak...? Ty zadzwoniłeś po południu, więc powiadomiłem Kota, zebraliśmy się szybko i pojechaliśmy na lotnisko. Próbowałem zrozumieć, co myśli Kot, patrząc na Sayę, ale dobrze się kamuflował. Za to Kyu promieniował. Ale w sumie go rozumiem. Będzie miał Sayę tylko dla siebie. Ona była spokojna, ale już nieco weselsza. - Dbaj o niego – powiedziała cicho, kiedy obejmowałem ją na pożegnanie. - Możesz mi zaufać w tej sprawie – uśmiechnąłem się słodko i cmoknąłem ją w łeb. – A ty dbaj o siebie. I odżywiaj się prawidłowo, bo schudniesz jeszcze bardziej. Już teraz jesteś laska, więc dbaj o siebie. - Pewnie – uśmiechnęła się i po krótkim namyśle zwróciła się do Kota: - A ty mnie nie obejmiesz? Kot przytulił ją bez słów, a ja obserwowałem Kyu, ale nie mogłem nic wyczytać z jego oczu. - No, braciszku, będziesz tęsknić? - Będę bardzo – zaśmiałeś się i objąłeś ją mocno. Czemu tak bardzo zwracałem uwagę na takie szczegóły? Każdy gest, każde słowo czy mrugnięcie było dla mnie ważne. Czyżbym robił to dla Kota? - Dbaj o nią – powiedział mój Cat do Kyu i zerknął ukradkiem na ciebie.   * * * * * Kiedy w końcu wróciliśmy we trójkę do kawiarni, Kot gadał jak nakręcony. Ja rozkoszowałem się lodami, bo miałem na nie ochotę, niezależnie od pogody. Ty siedziałeś zamyślony i piłeś spokojnie swoją kawę z mlekiem. - Senju, pojedziesz do domu? – Kot zwrócił się do ciebie. - Tak, bo co? – zerknąłeś na niego chłodno. - Myślałem, że mógłbyś wpaść do nas, nie, Kaien? Może to uczcimy? – Kot szturchnął mnie w bok. Oczywiście, nie miałem nic przeciwko. Chciałem nawet, żebyście częściej byli razem. My wszyscy. Bo teraz albo Kot, albo ty będziecie mi zarzucać, że poświęcam któremuś z was za mało czasu. Chętnie przeprowadziłbym się do ciebie, ale nie mógłbym teraz zostawić Kota. Musi mi o czymś opowiedzieć. Tobie pewnie też. - Więc jak? – spojrzał na ciebie słodko. – Zrobię świetne koktajle z rumem. Wiesz, że to moja specjalność. - Oj, Kocie, chciałbym trochę odpocząć... - Kaien, miałeś go nie męczyć – powiedział Kot nieco zawiedzionym głosem, a ty zakrztusiłeś się kawą. - Dobra, idę z wami, ty zboczeńcu – powiedziałeś po chwili do Kota i uśmiechnąłeś się do mnie. No to będzie ciekawie...﻿﻿ 