KAIEN Ostatnio często łapię doły. Chcę, żeby to się wreszcie skończyło. Chcę już wyjechać, żeby nie zamęczać się myślami o tobie. Ostatnie dni były szalone. Pakowanie się, kłótnie z Danem, plany, oczekiwania, marzenia. Będzie cudownie, wiem to, i nie mogę się doczekać. Mam nadzieję, że nie jesteś na mnie zły. To tylko dwa miesiące. Damy radę. Kot  stał się spokojniejszy, co nie może nie cieszyć. Mniej imprezuje, nie pije już tyle, nie ćpa. Nie wiem, jakim cudem, może to zasługa Abla. Chciałem, żeby pożegnanie było miłe, ale wyszło jak zwykle. Nie mogłeś się ode mnie oderwać, a potem zmusiłeś, żebym cię zerżnął. Zawsze mnie prowokujesz. Byłeś niezwykle kapryśny, więc musiałem cię uciszyć. Wiem, jak bardzo lubisz, gdy uciszam się członkiem. Uwielbiam, gdy klęczysz przede mną i bierzesz go zachłannie do ust. Taki posłuszny i skupiony. Najchętniej doszedłbym ci w ustach, ale zawsze spełniam to, o co mnie prosisz. Nie, nie prosisz – żądasz. Odwracam cię władczym ruchem, a ty wyginasz się mocniej i wzdychasz. Zawsze wzdychasz. Senju, kochamy się ostatni raz, wiesz to, prawda? Uważnie obserwuję, jak członek wchodzi coraz głębiej, i czuję mocne dreszcze na całym ciele. Nie myśleć, bo po co? Jęczysz i sam nasadzasz się na mój penis, ciągle przyśpieszając, a ja czuję, że dochodzę. Próbuję cię zatrzymać, ale przyciągasz mnie za biodra i zmuszasz, bym doszedł w tobie.  Szybko, zbyt szybko. Ciągle drżę, pot spływa po twarzy, ale wyjmuję z ciebie członka, obserwując, jak lepka sperma zaczyna powoli wypływać. Cudowne. Jesteś tylko mój, wiesz to, prawda? Nagle czuję zazdrość. Jesteś mój, Senju, tylko mój. Żal. Wiem, że będzie niebezpiecznie. Boli. Teraz to boli. Całuję cię w łopatkę i znikam w łazience. Mam ochotę rozwalić lustro, ale grzecznie opieram się o szafkę i zamykam oczy. Co mnie naszło? Nie wiem, co teraz czuję.  Boli. Ale jestem silny, nie? * * * * * Pomogłeś mi się spakować, a ja postanowiłem, że nie będę myśleć. Kota nie było, pewnie był z Ablem. Cóż, rozumiem go. Nie chciałem myśleć, patrzeć, słyszeć. Wolałem nie zauważać twoich smutnych oczu, pośpiesznie odgarnianych włosów, drżących warg. Boli, Senju. - Kaien? - Mmmh? - Obiecaj, że gdy wrócisz, spełnimy wszystkie nasze fantazje. - Jasne – uśmiecham się szeroko i obejmuję cię w pasie. – Już nie jesteś na mnie zły za wczoraj? - Nie. Całuję cię w czoło, ale przyciągasz mnie za brodę i całujesz w usta. Głęboko, zachłannie i prawie boleśnie. - Kocham – mówisz cicho, nie otwierając oczu. Nie mogę mówić, bo mam gulę w gardle. Wszystko, co powiem, będzie się wydawać banalne. Gładzę cię czule po włosach i dalej milczę. Wiem, że chcesz usłyszeć to samo. Czuję zapach twojej skóry i znowu wariuję. Komórka dzwoni zbyt głośno. - Muszę wyjść – mówię i gładzę cię po włosach. – Na chwilę. - Jasne. - Zaraz wracam. Ale nie wróciłem. Miałem tyle na głowie! Jak mam zdążyć to wszystko załatwić? Zjawiłem się dopiero po południu. Pomogłeś mi zebrać rzeczy, i wiem, że chciałeś czułości, ale nie mogłem się skupić. Czułem, jak drżysz, jak mnie obejmujesz, dotykasz, czekasz. Nie mogłem odwzajemnić. Miałem w głowie tyle myśli. Muszę się skupić. Tak, skupić się tylko na koncertach. * * * * * Na lotnisku serce waliło mi jak oszalałe, ale byłem dzielny. - To nie koniec świata, wrócę. - Wróć – uśmiechnąłeś się ciepło, ale spojrzenie miałeś smutne. Najchętniej bym się teraz upił. Tak. * * * * * Kot próbował podtrzymywać mnie na duchu, ale wpatrywałem się tylko w okno i rozmyślałem. Dwa miesiące. To nic. Dwa miesiące szaleństwa. Pracy, koncertów, imprez. Raj nie życie. I czemu myślę o tobie? Przecież mogę mieć każdego i każdą. Uśmiechnąłem się do siebie i westchnąłem. A potem po prostu postanowiłem, że popłynę z prądem. Co ma być to będzie.﻿﻿ 