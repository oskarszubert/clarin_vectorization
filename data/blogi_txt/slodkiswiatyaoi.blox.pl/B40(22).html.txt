KAIEN Wyjaśnijmy to sobie. Kot nie zaprząta tym głowy, ale jestem pewien, że chce o tym pogadać. W końcu udaje mi się ciebie namówić. Zostajesz. Nie wiem, jak mamy o tym rozmawiać, ale jakoś tobędzie. – Kotku, zostaje – mówię, kiedy wracamy do kuchni. Kot odrywa się od komórki i patrzy na ciebie. – Coś się stało? – Chyba nie – odpowiadam i siadam przy stole. – Chodź. Siadasz obok mnie, splatając dłonie, i patrzysz na Kota. – Normalnie się z tym czujesz? – pytasz nagle, i choć wiem, że to pytanie do Kota, sam zaczynam się nad tym zastanawiać. – Tak, a ty nie? – Kot uśmiecha się w odpowiedzi. – Przecież nic takiego nie robiliśmy.  – Czego nie pamiętasz? – pytam. – Pamiętam wszystko, ale niewyraźnie. Co to ma do rzeczy? – Mówiłeś, że nie wszystko. – Chciałem, żeby się nie stresował – Kot ma na myśli ciebie, wiem. – Nie stresuję się – mówisz i zapalasz papierosa. – Przed chwilą się porzygałeś, znowu będziesz palić? – Już mi lepiej. Nie martw się. – Widzisz, już mu lepiej – Kot też zapala papierosa. – Ja się nie porzygam, ale… Kto wie… – Nic się nie stało – mówię i biorę kubek z kawą, żeby ogrzać dłonie. – Pewnie, że nic – Kot zaciąga się dymem i patrzy na ciebie. – Senju, jesteś na mnie zły? – Dlaczego? – wydajesz się być zmieszany. – Nie wiem, na to wygląda. – Nie, tylko dziwnie się czuję. – Bo co? – Jak to bo co? – Przecież my nic takiego nie robiliśmy… – Wyobraź sobie, że myślę inaczej. – Dobra, zapomnijmy o tym – Kot niedbale odsuwa kubek z fusami i wstaje od stołu. – Jeśli cię to martwi, nie wracajmy do tego. – Co ty mówisz? – dziwię się, że tak łatwo poszło. – Po prostu. Coś nie tak? – Kocie… – odzywasz się cicho i chyba jesteś zaskoczony jego reakcją. – Jesteście zbyt sztywni – mówi ze śmiechem. – Wytrzeźwieliście i udajecie świętych. – To nie tak – patrzysz na Kota długo i uważnie. – Ciebie to nie rusza? Nie wierzę. – Pewnie, że rusza, myślisz, że jestem nieczuły? – Kot nagle podnosi ton głosu. – Ale nie zamierzam męczyć się z wyrzutami sumienia! Co nie oznacza, że jestem dziwką. To było mocne. Dla mnie. Chciałem tego, wszyscy chcieliśmy. Nieważne, że po pijaku. Inaczej nigdy byśmy tego nie zrobili! Koniec. Ja jestem zadowolony. Idę pod prysznic. Kot zostawił nas w ciszy. Nic nie mówisz. Co ja mam powiedzieć? – Kaien, on ma rację, przepraszam, jestem taki dziecinny. Udaję świętego – odzywasz się po dłuższej chwili i po raz pierwszy dzisiaj otwarcie patrzysz mi w oczy. – Wiem. – Nie umiem tego kontrolować. Czuję… Kaien, czuję wstyd. – Wstyd? – mówię bez zdziwienia i przysuwam się bliżej. – Dlaczego? Powiedz mi. – Wiesz, naprawdę mi się podobało, ale… Dlaczego dzisiaj czuję się tak chujowo? – Ty wiesz lepiej niż ja. – Nie wiem. Nie chcę, żebyś myślał, że jestem…  – urywasz, ale wiem, co chciałeś powiedzieć. – A ja nie jestem? – Nie. – Różnię się czymś od ciebie w tej sprawie? – Nie. Chyba nie. – Nie uważam, że jesteś dziwką – mówię i obejmuję cię w talii. – Jeśli jesteś, to ja też. I Kot. Uśmiechasz się i tulisz do mnie. – Pogadacie z Kotem? – Tak – mówisz cicho i wzdychasz. Całuję cię w policzek i dopijam kawę. A ty wypalasz papierosa. Kiedy Kot wraca do kuchni, zerka na nas i zaczyna się śmiać. – Wszystko sobie wyjaśniliście? – mówi zabawnie. – Tak – odpowiadasz szybko. – Przepraszam, Kocie, zachowałem się jak gówniarz. Wybacz. – To nic. Nie wszyscy są takimi luzakami jak ja – znowu zaczyna się śmiać. – To było cudowne – mówisz po chwili i uśmiechasz się do niego słodko. – To fajnie – Kot robi sobie herbatę. – Mogę cię pocałować? – Co? – aż otwierasz usta ze zdziwienia, a ja zaczynam się śmiać. – No wiesz, żeby to pięknie zakończyć. – Nie musimy niczego kończyć – wtrącam się, bo zaczynam się niepokoić, że znowu zechcesz wyjść. – Taaak? – Kot słodzi herbatę i siada obok nas przy stole. – Więc mogę, Senju? Ale ty milczysz. Czekasz na moją reakcję? Lepsze to niż kłótnie i niedomówienia. – Senju? – mówię pytająco. – Możesz – uśmiechasz się do Kota i odsuwasz mnie lekko. – Yes! – Kot wskakuje od stołu i siada przy tobie. – Cieszę się, że wszystko sobie wyjaśniliśmy. Obserwuję, jak obejmuje twoją twarz dłońmi i całuje cię delikatnie w usta. Bardzo niewinnie i czule. Aż się dziwię, że tak potrafi. – Ja na razie zmykam, ale wrócę po południu – mówi i uśmiecha się do mnie. – Senju może zostać, prawda? – Jasne – zgadzam się z Kotem, ale ty kiwasz przecząco głową: – Nie, muszę wracać do domu. Zostawiliśmy bałagan. – Wpadniesz wieczorem? – Kot wstaje od stołu i robi słodką minę. – Kocie! – ganię go za nietakt, bo wciąż się niepokoję, że zmienisz zdanie. – No co… – dziwi się i patrzy na ciebie. – Wpadniesz? – Dobra. – I nie będziesz żałować? – Nie – widzę, jak uśmiechasz się do Kota i zaczynam myśleć, że naprawdę wszystko sobie wyjaśniliśmy.﻿﻿ 