KAIEN Nie wiem, czemu jestem zazdrosny. Sam nie jestem lepszy, ale od ciebie wymagam wierności. Nie chcę nawet myśleć o tym, że Ren mógłby cię dotykać. Nie. Postanowiłem skończyć wygłupy i skupić się tylko na tobie. Może potrzebowałem czułości. Kot mnie wkurzył swoją propozycją, ale postanowiłem, że ci zaufam. Nie chcę żadnego Rena. Nie chcę już nikogo. Jesteś tylko mój. Nie potrzebuję nawet Kota. Nieważne, co było, teraz będzie idealnie. * * * * * Upiliśmy się i zasnęliśmy we trójkę.  * * * * * Z rana Kota już nie było, a ty spałeś na podłodze. Zrobiłem sobie kawę, zapaliłem papierosa i starałem się nie myśleć. Czułem jakiś niepokój. Dziwne napięcie. Nieuzasadniony lęk. Wymykałeś mi się z rąk? Boże, przecież sam tyle razy cię zdradziłem, a teraz zadręczam się myślami o Renie. Ale nie potrafię inaczej. Chcę mieć cię tylko dla siebie. Przywiązałem się i nie chcę cię stracić ani się tobą dzielić. No może tylko z Kotem. Obudziłeś się dość późno, a ja miałem ochotę pogadać, ale nie wiedziałem, od czego zacząć. Dziwne to wszystko. Miałem wrażenie, że ciągle myślisz o tym, co powiedział Kot. Nie znoszę Rena. Za to, że jest taki „idealny”. Jestem pewien, że nie potrafisz mu się oprzeć.  - Kaien, coś nie tak? – spytałeś, gdy paliliśmy na balkonie. Pewnie, że tak. Nie udawaj, że nie rozumiesz. Ale jak mam ci powiedzieć? - Nie, głowa mnie trochę boli. - Nie pójdę do Rena. Spojrzałem na ciebie ze zdziwieniem, ale zaciągnąłem się papierosem i zamknąłem na chwilę oczy. Nie wiem, jak mam się wyciszyć. Jestem dwulicowym draniem. - Chciałbym... Wiesz, mam ci wiele do powiedzenia, ale chyba... - Nie teraz. - Jak chcesz. - Senju? – spytałem nagle, patrząc na ciebie uważnie. - Co takiego? Nie wiem, czemu teraz. Nie rozumiem. Nie mogłem jednak tego w sobie dusić. Co ma być, to będzie. Na pewno zrozumiesz. - Wybaczyłbyś zdradę? – spytałem siląc się na spokój. - Hhhmmm... Skąd to pytanie? - Po prostu. - Nie wiem – odrzekłeś po chwili milczenia. – Naprawdę nie wiem, to zależy. - Od czego? - Kaien, nie teraz – zgasiłeś papierosa i dotknąłeś lekko mojego ramienia. - Ale tak teorytycznie? - Nie wiem. - To zależy? – uśmiechnąłem się trochę sztucznie. - O co ci chodzi? Mówiłem ci, że nie pójdę do Rena. - Wolałbym, żebyś powiedział, że nie pójdziesz ze względu na mnie. - Przestań, przecież wiesz... - Tak, tak. Niepokój narastał. Wyczuwałem jakieś napięcie. Cholera, Senju! Mógłbyś odpowiedzieć. - Zostaniesz? – spytałem, gdy znowu piliśmy kawę w kuchni. - Tak, jeszcze trochę. Nie potrafię być czuły. Cholera. Ale wstałem i objąłem cię w pasie. Serce waliło jak szalone. Nie, jesteś tylko mój, Senju. Już zawsze będę grzeczny. Staliśmy wtuleni w siebie, gładziłem twoje włosy i zaczynałem się podniecać. Delikatnie dotknąłem wargami twojej szyi, a ty westchnąłeś lekko i odgarnąłeś włosy. Oddech miałeś nierówny i płytki. Błądziłem rękami po twoim ciele, a potem pocałowałem namiętnie w usta. Kręciło mi się w głowie. Zawsze tak jest, gdy jesteś blisko. Drażniłeś mnie językiem, a ja próbowałem ściągnąć z ciebie ubranie.  Myślisz o mnie? Co teraz czujesz, Senju? Zrobię wszystko, żebyś myślał tylko o mnie. Gdy zacisnąłem dłoń na twoim penisie, jęknąłeś i zamknąłeś oczy. Członek szybko powiększał mi się w dłoni, ruchy bioder stawały się szybsze. - Nie śpiesz się – szepnąłem i znowu pocałowałem cię w usta. – Spokojnie. - Tak. - Spokojnie – liznąłem twoją dolną wargę i zmusiłem, żebyś spojrzał mi w oczy. - Co? - Przynieś żel. Oczy ci błyszczą. Ale pociągnąłeś mnie do pokoju. Całowaliśmy się długo i namiętnie, ale i tak czułem się spięty. A podniecenie narastało. Zawsze tak jest. Gdy coś mnie boli w środku, skupiam się tylko na seksie. - Kocham cię – powiedziałeś nagle i odwróciłeś twarz. Nic nie odpowiedziałem. Myślałem o Renie. Cholera, myślałem o Renie! - Nie, nie chcę – powiedziałeś, gdy próbowałem cię pocałować. - Co jest? - Nie wiem. Jesteś na mnie zły? - Trochę. Wtuliłeś się we mnie mocniej, a ja poczułem, że drżysz. Może nawet płakałeś, ale nie mogłem się na tym skupić. Czemu to wszystko jest takie pojebane? I nagle zrobiło mi się cholernie zimno w środku, bo zrozumiałem, że nie możemy być razem. Nic z tego nie będzie. Za mało czasu spędzamy razem. Ciągle coś jest nie tak. Serce zaczęło walić jak szalone, zaschło mi w gardle. Tak, nie będziesz tylko mój. Może już nie jesteś. Byłem zazdrosny. Bardzo. Miałem ochotę zamknąć cię w czterech ścianach. Mieć tylko dla siebie. Chcę mieć cię tylko dla siebie, Senju! - Kaien, chyba pójdę – szepnąłeś, wymykając się z moich objęć. - Co? Teraz? - Mmmhhh. - Ale... - Kaien! - No co? Twoje spojrzenie było nie do odgadnięcia. Smutek, ból, oczekiwanie? Ale na co czekasz? Że cię zatrzymam? - Pytałeś, czy wybaczyłbym zdradę. Chyba tak. Milczałem, a ty usiadłeś na kanapie i zasłoniłeś oczy rękami. - Mam ochotę zapalić – powiedziałem. - Ja też. - Chodź. * * * * * - Tak, wybaczyłbym zdradę. Wiesz, czemu? – spytałeś, gdy staliśmy już na balkonie i paliliśmy. - Chyba wiem. Ale wolałbym nie wiedzieć. Spojrzałeś na mnie i uśmiechnąłeś się lekko. Smutek. Byłeś smutny. - Miałeś kogoś? – twój głos był cichy i chrypły. – To dlatego pytasz? - Czemu tak sądzisz? - Odpowiedz. Nie chcę żadnych tajemnic. - A ty? – wkurzyłem się trochę. Nie podobała mi się ta rozmowa. - Ja tylko... widzisz, ja... - Nie chcę o tym mówić. Nie. Nie teraz. - Ale ja nie mogę... - Przestań! Nawet jeśli... To to był... – zaciąłem się. - Wybaczyłbyś? - Nie wiem. Jestem tylko egoistycznym draniem. Senju, chcę mieć cię tylko dla siebie. - Wiem. - Nie idź do Rena. - Kaien... - Nie idź. Jeśli pójdziesz... – znowu nie mogłem nic powiedzieć. - To co? Zerwiesz ze mną? I tak nasz związek nie ma szans! – powiedziałeś wkurzony, a ja przełknąłem ciężko ślinę. - Aha. Rozumiem. - Myślisz, że nie wiem, co robiłeś podczas trasy? Na pewno było ci wesoło! Nie mów mi, że... - Zamknj się, proszę cię. - Nie, nie chcę się zamknąć! - Myśl, co chcesz, ale to był tylko seks. TYLKO seks, rozumiesz? - Wiem. Nie musisz mi mówić. Odwróciłeś się do mnie tyłem, a ja wpatrywałem się w twoje włosy i nerwowo paliłem. - Nic nie powiesz? – spytałem po dłuższej chwili. - Nie mam ci nic do powiedzenia. Skoro ty pieprzyłeś się z innymi, to ja mam prawo... - Zamknij się, Senju – zacisnąłem zęby. – Tylko nie z nim, błagam. - Bo co? – odwróciłeś się do mnie. – Skoro ci nie wystarczam, to... Próbowałem cię objąć, ale wyrwałeś się i wróciłeś do pokoju. Nic z tego nie będzie. - Jadę do domu. - Poczekaj. - Nie! Jedziesz do Rena? Boże, nie mów, że jedziesz do Rena! - Zadzwonię jutro – powiedziałeś, zakładając buty. - Senju, zrozum, ja tylko nie chcę... - Wiem. Nie jadę do Rena. Jadę do domu. Ale i tak byłem zdenerwowany. - Nie chcę się kłócić, poczekaj. - Nie kłócimy się, po prostu chcę pobyć sam. - Senju. - Do jutra. * * * * * Wróciłem na balkon i wypaliłem kilka papierosów. Chyba zwariuję! Muszę się upić. Tylko  z kim?﻿﻿ 