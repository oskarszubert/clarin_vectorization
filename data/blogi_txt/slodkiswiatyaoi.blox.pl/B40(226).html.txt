KAIEN To jakieś szaleństwo, naprawdę. Myślałem, że będzie inaczej. Teraz marzę o tym, żeby doba miała 25 godzin. Wszystko mnie wkurwia, nie mogę się uspokoić.  Kot bez przerwy narzeka, Dan stał się nieznośny, Tulku nawet na koncertach jest skacowany. A to tylko początek. Pierwszy koncert mieliśmy wczoraj. Nie piłem ani trochę. Nowi fani, nowe znajomości, nowy hotel, nowe miejsca, nowe kobiety. Kot od razu się zmył, a potem wrócił z jakąś tlenioną blondynką. Nie traci czasu. A ja nie mam ochoty na nic. Tylko czy Kot w ten sposób zamierza stłumić ból? O ile w ogóle coś go boli, bo przecież zostawił nie tylko Rena, ale i Abla. O ile Abel stał mu się bardzo bliski, Rena szczerze nienawidzę. Za to, że przez niego cierpi Kot. Pewnie uważa, że jest taki zajebisty i może mieć każdego. Pieprzony sadysta. Nie wiem, czemu, ale nie mogłem nic do ciebie napisać. Dopiero następnego dnia, przed koncertem, wysłałem ci kilka wiadomości. Tak, pod wpływem nadmiaru emocji. Tak bardzo się do ciebie przywiązałem, Senju, a boję się przywiązania jak cholera. Wiem, że taki związek nie ma szans, ale na razie jesteśmy razem i to jest najważniejsze. W końcu jednak przestałem się zamartwiać. Skupiłem się na tym, co robię najlepiej, czyli graniu. Na koncercie dałem z siebie wszystko. Kot chyba był naćpany, Tulku skacowany. Na imprezie poznałem ciekawą dziewczynę, nawet z nią flirtowałem, ale żeby nie mieć wyrzutów sumienia, postanowiłem zadzwonić do ciebie, jednak nie odbierałeś. Cóż, upiliśmy się i zasnęliśmy na podłodze, a nad ranem słyszałem, jak pobiegła rzygać. Idealna fanka. Każdy kolejny koncert wprawiał mnie w świetny nastrój. Mimo że Dan dalej mnie wkurwiał, polubiłem nasze sprzeczki. Ciągle nowe miejsca, nowi ludzie, ale te same twarze chłopaków. Brudne skarpety, litry piwa i nowe laski. Jedna nawet mi się spodobała i nawet próbowała mnie uwieść, ale sprytnie się wykręciłem. * * * Okazje zdarzały się ciągle. Nic dziwnego. A ja patrzyłem na facetów, ale żaden mi się nie podobał. Żaden nie był niebieskookim blondynem o długich włosach i delikatnych rysach twarzy. Tak, właśnie tak. Pierwszy tydzień był szalony. Kot ciągle zmieniał laski, raz widziałem go z jakimś chłopakiem. Któregoś wieczoru poprosił mnie, żebym nikomu nie mówił, że co wyrabia. Nie powiem, bo po co? Chociaż Renowi chętnie bym powiedział, ale Kot ma na jego punkcie obsesję. * * * Ta trasa koncertowa to sex drugs   rock'n'roll. Po każdym koncercie upijaliśmy się jak wariaci, ja prawie zawsze miałem kaca, ale co tam, raz się żyje. Poza tym, to nasza pierwsza poważna trasa koncertowa. Marzyły mi się szalone orgie, ale nie spotkałem nikogo, kto podniecałby mnie tak jak ty.  Nawet Kot ze mną nie flirtował.  Raz przyznał się, że zaliczył tylko jedną fankę, bo żadna kobieta nie podniecała go tak jak Abel czy Ren. Chyba się starzeje. Wszystko powoli zaczynało być piękne, a może tylko takim się wydawało. Oczywiście, że myślałem o tobie, pisałem i dzwoniłem, ale stałeś się daleki. Nie tęskniłem tak jak na początku, bo miałem kumpli, z którymi objechałem pół świata, robiłem to, co lubię, flirtowałem z ładnymi kobietami i ani razu cię nie zdradziłem.  Prawdę mówiąc, tak, byłem z siebie dumny. Z Kota też, choć potem zaczął mi opowiadać, że jednak są kobiety, które mu się podobają, ale to przygody na jedną noc. Ja wyobrażałem sobie, że mogę mieć każdą fankę, ale nie korzystałem z okazji, wystarczyła mi sama myśl. Czasem wieczorami, gdy Kot nie wracał na noc i zostawałem w numerze sam, myślałem o tobie i masturbowałem się. Tęskniłem, oczywiście. Mogłem zabawić się z Kotem, ale jakoś o tym nie rozmawialiśmy.  Do czasu. Raz, gdy wrócił pijany, zaczął się do mnie dobierać. Nie miałem nic przeciwko, więc skończyło się na wspólnej masturbacji. Rozładowalem się i nie miałem wyrzutów sumienia. Do czasu. Chyba styl życia tak na mnie zadziałał, bo zacząłem znowu odczuwać cholerną chcicę. Flirtowałem z każdą ładniejszą kobietą, czasem facetem, a wieczorami nie mogłem zasnąć. Kot polecił się na przyszłość, ale ciągle znikał. On na pewno nie był wierny. Nikomu.  A ja miałem coraz większą chcicę. W końcu pewnego wieczoru Kot wlazł do mnie pod kołdrę i zaczął mi obciągać. - Wiesz, pomyślałem, że naprawdę musisz się męczyć - powiedział robiąc niewinną minę. - Nie chcę po prostu, żebyś zdradził Senju. Ze mną się nie liczy, prawda? Do niczego więcej nie doszło, ale kończyłem mu w ustach, a on bezczelnie wypluł wszystko na podłogę. Coś się między nami zmieniło. Kot mnie nie pragnął. A ja chciałem seksu. * * * Ana była nawet niezła. Przez całą imprezę gapiłem się w jej biust, ale w końcu i tak do niczego nie doszło. Starzejesz się, Kaien, naprawdę. A może zbyt mocno ci zależy? Po ostatnim koncercie miałem takiego kaca, że nie wychodziłem z łóżka przez cały dzień. Dziwne to wszystko. Euforia, szal, tłumy, zadowolenie, laski, alkohol, dragi. Wszystko zmieniało się tak szybko. Zachwycałem się tym i starałem uchwycić każdą chwilę, ale ciągle myślałem o tobie. Nie zdradzisz, prawda? Przecież ci ufam. * * * Znowu jestem sobą. No cholera jasna, jestem starym dobrym Kaienem! Po ostatnim koncercie nie miałem kaca, pewnie organizm już się przyzwyczaił do takiego chlania. Zniknęły wszystkie dziwne myśli. Zacząłem zauważać piękne kobiety, choć skupiałem się głównie na graniu. Nawet Kot zauważył, że jestem inny. Taki, jak dawniej. Znowu imprezowaliśmy, podrywaliśmy laski, a na scenie dawaliśmy w siebie wszystko.  Cudowne.  To jest moje życie.  Nie miałem czasu na niepotrzebne myśli. Będę się martwił tym pózniej. Życie jest piękne. Dziwne to wszystko. Ale i tak mam wrażenie, że się pogrążam. Pogrążam coraz bardziej. No ale miałem nie myśleć. * * * W końcu i tak coś się stanie. Każdy koncert i impreza to jedna wielka niewiadoma. Chcica. Znowu zacząłem mieć chcicę. Masturbowałem się w łazience, myśląc o tobie, bo nie mogłem myśleć o nikim innym. Tylko Kot. Pieprzyliśmy się regularnie, bo potrzebowaliśmy rozładowania. On podrywał w międzyczasie nowe laski, raz nawet faceta, a ja dalej starałem się nie ulegać pokusom. Potem wracał zadowolony, ale i tak miał dla mnie czas. Zawsze porządnie się mną zajmował. Nie uważaliśmy tego za zdradę. Powiedziałem mu nawet, że jak już wrócimy, to będzie mógł zająć się tobą. Oczywiście, że się zgodził. Ty też się zgodzisz, wiem to, Senju. Dalej było tylko gorzej. Kot znowu palił trawkę, Dan codziennie się ze mną kłócił, Tulku nawet podczas występów był skacowany. A ja potrzebowałem czegoś nowego, czegoś, co wstrząsnęłoby moim światem. To nie mogła być Ana, choć wyglądała na inteligentną. Flirtowała subtelnie i trochę nieśmiało, ale skończyło się na tym, że skłamałem jej, że mam kobietę.﻿﻿ 