KittyKot.doc  21 marca Myślałem, że umarłem, ale tak naprawdę. Ale potem usłyszałem głosy. Powieki były ciężkie i nie chciały się podnosić. Znowu głosy. Znajome. „Nie mogliśmy wezwać pogotowania, on ćpał” – to chyba Kaien. „To nic takiego, przemęczenie”. „Na pewno?” „Tak, ale nie pozwól mu ćpać, bo się wykończy. Ma bardzo słaby immunitet. Psychikę chyba też”. A potem głosy się oddaliły.   ***** Ocknąłem się i czułem jak we mgle. Byłem w jakimś pomieszczeniu, potem zrozumiałem, że jestem w domu. W swoim łóżku. Z kuchni dochodziły jakieś głosy. Podniosłem się powoli, bo kręciło mi się w głowie. Bardzo mnie suszyło. Odwodniłem się? Serce biło nierówno, oddech miałem ciężki i płytki. - Czemu wstałeś?! – zawołał Senju, kiedy wszedłem do kuchni. Siedzieli i pili herbatę. - Lepiej się czujesz? – spojrzenie Kaiena było twarde, ale czułe. - Tak – nalałem sobie szklankę wody. Bardzo mnie suszyło. Było mi zimno i gorąco na przemian. - Masz szczęście, że dźwiękowiec się na tym znał – Kaien uważnie mnie obserwował. – Nie mogliśmy odwieźć się do szpitala, sam wiesz, czemu. - Przepraszam – odezwałem się, gdy zwilżyłem gardło. - Całe szczęście, że nie padłeś na scenie. - Kaien! – zawołał Senju wkurzony. – Trochę zrozumienia! - W porządku, Senju – usiadłem przy stole i piłem wodę. – Przepraszam. - Tak mnie przestraszyłeś! – powiedział Kaien podniesionym głosem. – Naprawdę się bałem! - Nie tylko ty – dodał Senju. - Gdzie Abel? – spytałem nagle. - A skąd mam wiedzieć? – Kaien wyglądał na zmieszanego. - Chyba wrócił do domu, ale bardzo się o ciebie martwił – powiedział Senju i uśmiechnął się lekko. Ale wstyd. Nigdy więcej nie będę ćpał. - Dzięki, że się o mnie zatroszczyliście, to się nie powtórzy – rzekłem ciężko i westchnąłem. - Mam nadzieję – Kaien dalej był nieugięty. A mógł przecież powiedzieć: „A nie mówiłem?”. Ale nie powiedział. Nakarmił mnie, napoił, a Senju tylko się przyglądał i tajemniczo uśmiechał. O co mu chodzi? Kiedy wróciłem do łóżka, napisałem do Abla. Było mi głupio. Taka wtopa… Nigdy więcej nie będę ćpał.   ***** 22 marca Kaien ciągle się o mnie troszczył. Karmił, poił i w ogóle bardzo się martwił. Czułem się podle, że go zawiodłem. Zabierałem jego czas, który powinien był spędzać z Senju. - Póki nie przekonam się, że wydobrzałeś, nic z tego – mówił i mnie obserwował. - Obiecuję, że nie będę, obiecuję, naprawdę – przyrzekłem mu, że nie tknę narkotyków. Chyba nie uwierzył. Myśli, że nie dam rady? Nie wdepnąłem jeszcze głęboko, żeby z tego nie wyjść. Dam radę!   ***** Dzwonił Abel. Spotkaliśmy się w parku, w tym samym miejscu, gdzie spotkałem wtedy Rena. To ja wyznaczyłem miejsce. Czemu tam? Nie wiem. Jestem marzycielem. Pewnie zrozumiał, że to przez dragi, ale powiedziałem mu, że to nic poważnego, i chyba sam w to uwierzyłem. Naprawdę chcę przestać ćpać. Nie robiłem tego wystarczająco długo, a kiedy na krótko wróciłem, skończyło się wycieńczeniem. Muszę być twardy! Po koncertach będzie tylko alkohol i papierosy! No i myślałem o tym, że mam teraz Abla. - Chcesz wpaść na chwilę? – spytał niewinnie. Wiedziałem, że się martwi o mnie, ale to było przyjemne. Tak samo jak troska Kaiena, a nawet Senju. Poczułem, że nie jestem sam. - Pewnie – powiedziałem i uśmiechnąłem się.   ***** Był bardzo ostrożny. Sam go pocałowałem, gdy tylko weszliśmy do mieszkania. Objąłem i całowałem, a on delikatnie odwzajemniał. Potem siedzieliśmy w kuchni i piliśmy herbatę, a ja ciągle się do niego dobierałem. Usiadłem mu na kolanach i bawiłem się jego włosami. Wiedziałem, że na nic więcej nie mogę dziś liczyć. Czułem się winny. Zawiodłem także jego.   ***** Do domu wracałem sam. Kaien bawił się gitarą, więc zamknąłem się w pokoju i otworzyłem szafkę, by dostać trawę i się zastanowić, czy ją też mam wywalić. Ale nie było jej tam! Kaien ją zabrał?! Poczułem napływ złości i już chciałem biec do niego, ale powtrzymałem się. Byłem wkurzony, tak, ale przecież Kaien chce jak najlepiej! Nieważne! Nie miał prawa! Wleciałem do jego pokoju i ledwo się hamowałem, ale on tylko spojrzał na mnie ze zdziwieniem i spytał: - Co jest? - Czemu grzebiesz w moich rzeczach?! – krzyknąłem i poczułem, że krew napływa do głowy. - Chyba coś mi obiecałeś – powiedział spokojnie i odłożył gitarę. - Kaien! - Kocie! - Jak mogłeś! Sam chciałem to wyrzucić! – wołałem w uniesieniu i miałem ochotę go udusić! Ale Kaien wysłuchał wszystkiego spokojnie, a potem powiedział twardo: - Jeśli będę musiał, zaciągnę cię do szpitala. - Co?! – zawołałem ze zdziwieniem. Odebrało mi mowę. Do szpitala? Już uważa, że jestem ćpunem? - Kocie, jesteśmy dorosłymi ludźmi. Tak bardzo się o ciebie martwię, tak bardzo! – powiedział i podszedł do mnie, ale cofnąłem się i przytuliłem do drzwi. Patrzyłem na niego i nic nie rozumiałem! Nie, nie! Kaien, nie jestem uzależniony! - Ćpałem tylko dwa razy – rzekłem, kiedy przycisnął mnie mocno do drwi. – Tylko dwa! Tulku to potwierdzi! Kaien, uwierz mi, nie robię tego codziennie. Ostatnio nie brałem bardzo długo – mówiłem i czułem, jak drżą mi usta. – Nie wierzysz mi? Nie jestem uzależniony. Boże… Ale Kaien pogładził mnie po włosach i przytulił. Tak nagle. - Kocham cię i bardzo mi na tobie zależy – powiedział cicho.– Kotku, masz teraz tego swojego Abla, po co ci to? - To było tylko po koncercie. Naprawdę. - Naprawdę? - Tak, wiem, że mi nie wierzysz – poczułem, że pod powiekami zbierają się łzy. To niesprawiedliwe! Nie będzie mi teraz ufać? - Wierzę, bo wiem, że zależy ci na tym, co robisz w życiu – powiedział pewnie i pocałował mnie w policzek. – Tak mnie przestraszyłeś! - Przepraszam – uśmiechnąłem się, bo czułem się winny. - A trawy nie wyrzuciłem – Kaien też się uśmiechnął. - Co? – spojrzałem na niego zmieszany. - Czasem możemy sobie zapalić, prawda? To chyba nie jest takie złe. Podobno nie uzależnia tak jak papierosy. Boże, co ja mówię… Ale umówmy się, że będziemy ją palić tylko wtedy, gdy będziemy razam? Zgoda? - Chcesz mnie kontrolować! – zawołałem ze zdziwieniem, ale nie czułem żalu. - Czasami – uśmiechnął się i pogładził mnie po włosach. – Wiem, że nie jesteś uzależniony. Nie martw się. - Idź do Senju – powiedziałem nagle. – Przeze mnie siedzisz w domu. Przecież nic nie zrobię. - Nie, dzisiaj spotkał się z Darrenem i jego nową laską, tą czarownicą, wiesz? - Czarownicą? – spytałem i przypomniałem sobie jego rudowłosą dziewczynę. - Tak, wyobraź sobie, Senju z nią studiuje! – Kaien odsunął się ode mnie i usiadł na łóżku. - Lubię rudowłose – zaśmiałem się. - Ja też – Kaien zerknął na mnie pytająco. - Co? - Byłeś u Abla? - Tak, ale nic nie robiliśmy. Chyba napiszę do niego – powiedziałem i mrugnąłem do Kaiena. – To idę.   ***** Ale nie napisałem. Zadzwonił Ren.﻿﻿﻿﻿﻿﻿﻿﻿﻿﻿ 