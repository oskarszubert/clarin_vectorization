KittyKot.doc 21 marca Koncert. Drugi w tym tygodniu. Sobota, a ja czuję się rozbity. Od Abla wróciłem około południa. Odwiózł mnie do domu i pocałował na pożegnanie. Kaiena nie było w domu. Wiem, gdzie był. Zacząłem myśleć o tym, że jestem dziwką. Pieprzyłem się tej doby już 3 razy. Boże, Kocie, staczasz się coraz bardziej. Dużo myślałem o Renie, ale myślenie o nim nie spowodowało, żeby zadzwonił. Czy chciałem, żeby dzwonił? Nie wiedziałem. Nie czułem się zmęczony, może tylko trochę. Zadzwoniłem do Tulku, żeby spytać, czy ma jeszcze amfę, i żeby do mnie wpadł. Poniosło mnie. Tulku przyniósł amfę i piwo, ale nie piłem. Wiedziałem, że lepiej tego nie łączyć. Znam swój organizm. Dzisiaj kolejny koncert, muszę być w formie. - Do wieczora wytrzeźwieję, nie martw się, też znam swój organizm – powiedział Tulku i spytał, skąd mam malinkę na szyi. Spał potem u mnie pół dnia, a ja ciągle piłem wodę. Bardzo mnie suszyło. Nie miałem kaca. Zadzwonił Abel i spytał, czy chcę, żeby przyszedł na koncert. Pewnie, że chcę! Tyłek przyjemnie pulsował, nawet nie bolał. Chyba się przyzwyczajam. Nie miałem apetytu, ale z głodu kręciło mi się w głowie, więc wsunąłem kilka dużych kanapek. Wypiłem kawę i serce zaczęło bić jak oszalałe. Muszę trochę przystopować.   ***** Kaien wrócił po południu i roześmiał się, widząc śpiącego Tulku. Był zadowolony, chyba nieźle się poznęcał nad Senju. Nie wiedziałem, że Kaien potrafi być tak szorstki. - Jak twój tyłek? – zapytał robiąc sobie kawę. - Czemu pytasz? – zaśmiałem się i chyba się zaczerwieniłem. - Mówiłeś, że jedziesz się z kimś pieprzyć. - Wcale tak nie mówiłem! – zaprzeczyłem ze śmiechem. - Ale robiłeś to? - Ach, Kaien, daj mi spokój – zapaliłem papierosa. – Lepiej opowiedz, od kiedy jesteś taki brutalny? - Ja? Brutalny? No coś ty! - Biedny Senju… - powiedziałem wrednie. – Zresztą, przepraszam, że wam wtedy przeszkodziłem! - O co ci chodzi? Senju cię uwielbia, a ja nie potrafię mu odmówić. - Ale byłeś na mnie zły. - Tylko trochę, ale szybko mi przeszło. Rozkosznie razem wyglądacie. - Przestań! – zawołałem ze śmiechem i rzuciłem w niego łyżeczką. - Chcesz mnie zabić?! – roześmiał się i omal nie rozlał kawy. – Lepiej bądź ciszej, bo Tulku nas usłyszy. - Nie, śpi jak zabity! - Braliście coś? – spytał i spojrzał na mnie uważnie. - Czemu pytasz? – nie chciałem, żeby o tym wiedział. - Wczoraj też, prawda? Cały wieczór i całą noc byłeś podekscytowany. Zresztą, rób co chcesz. - Tylko mnie nie pouczaj! Nie chciałem się z nim znowu kłócić. - Trzymaj siły na wieczór – powiedział i poszedł do swojego pokoju. Jasne. Chciałem się spotkać z Ablem. Ciągle czułem się na haju, więc wyobraźnia płatała mi figle. Przypominałem jego umięśnione ciało i byłem pewien, że chodzi na siłownię. Miał cudownie wyrzeźbiony brzuch! Ja zawsze byłem chuchrem i nie mogłem nabrać masy. No i alkohol temu nie sprzyja. Nie pamiętam, żeby Abel pił. Nie pamiętam, żeby palił. Na myśl o tym, jak obciągał mi na szybko w kiblu, zadrżałem i poczułem ciarki na plecach. Ciekawy początek znajomości. Seks z nim był cudowny. Jakby wiedział, czego chcę. ***** Tulku wyszedł pod wieczór. Kaien narzekał, że Lily klei się do Senju, i że jej nienawidzi. A ja myślałem o Renie. Czemu nie zadzwonił? Było mi nawet smutno z tego powodu.   ***** Znowu byłem pełen energii i zapału! Nie zwracałem uwagi na nikogo, szukałem tylko Abla. Chciałem, żeby dostał się bliżej sceny, ale sala była już zapełniona. Senju stał na zapleczu, i pomyślałem, że Abel też może. Zresztą, sam zawsze chciałem posłuchać koncertu zza sceny. - Senju, to Abel, dbaj o niego, dobra? – mrugnąłem do Senju i poszedłem do chłopaków. Dan narzekał, że wkurza go zmieniona kolejność piosenek, a Kaien mocował się z gitarą. Za to ja byłem pełen zapału, jak wczoraj. - Jesteś jak Energizer! – zawołał Ki-ki i upił trochę piwa. Ki-ki zawsze pije piwo przed koncertem.   ***** Znowu szalałem. Lily znów była przy samej scenie. Wiem, że Kaien to widział, ale był niewzruszony. Kocham moją gitarę, moją kochankę, moją delikatną muzę. Wiem, że Abel mnie obserwował, i starałem się być najlepszy. Mogłem grać nawet z zamkniętymi oczami. Bez przerwy piłem wodę i czułem, jak szybko bije serce. Kręciło mi się w głowie, ale śmiałem się od samego końca.   ***** Wszystko stało się bardzo szybko. Zszedłem ze sceny i złapałem uśmiech Senju. Wiedział? Najpierw zakręciło mi się w głowie, a potem poczułem, że brakuje mi tchu. Błagałem Kaiena o wodę, ale to nie pomogło. Bałem się, że serce mi stanie. Chłopaki nic nie zauważyli, ale Kaien i Senju odciągnęli mnie w ciemny kąt, a Abel próbował mnie ocucić. Było mi słabo. Nie mogłem wstać. - Mówiłem ci, żebyś nie ćpał! – wołał Kaien ze strachem w oczach, ale Senju wrzasnął, że ma być cicho, i pytał, czy mogę oddychać. Nie wiem, co mówiłem. Nie mogłem mówić. W głowie mi się kręciło. Panika przeszła, a chwilę potem zemdlałem. 