SENJU Czasami ból bywa zbyt silny. Narasta z taką potęgą, że mam wrażenie, że dłużej nie wytrzymam. Wdziera się gdzieś głęboko i wysysa energię życiową. Staram się wyłączyć myślenie, ale neurony pracują na najwyższych obrotach. Tysiące myśli, których nie potrafię kontrolować. Ułamki słów, obrazów i zapachów rozdzierają mnie na strzępy. Czuję się wtedy jak szmaciana lalka. Albo jak kłębek bólu. Albo jak ktoś, dla kogo nie ma żadnej nadziei na zmianę. Alkohol pomaga tylko na chwilę. Od nadmiaru papierosów boli mnie głowa. Jedyne lekarstwo jest teraz daleko. Niedostępne. Dwa miesiące bólu. Wytrzymam. Kaien, ty draniu! Czemu stałeś się dla mnie tak ważny? Mimowolnie pojawiają się myśli, że mnie zdradzisz. Na pewno. A jednak mała naiwna cząstka mnie ma nadzieję, że tak się nie stanie. Ja nie zdradzę na pewno. Nie mógłbym. Ale i tak najbardziej mnie wkurza Kot. Boli. To, że jesteście razem. Wiem, że nie mam prawa być zazdrosny, bo sam nie jestem lepszy, ale… ALE to boli! Pierwsze dni były najgorsze. Jestem żałosny. Nie miałem ochoty nigdzie wychodzić, z nikim się spotykać. Chciałem pogrążyć się w smutku i spać spać spać. Wyłączyłem telefon, ale sprawdzałem maile. Nic nie pisałeś. Wiem, że mogłeś dzwonić, ale bałem się. Nie wiem, czego. Może tego, że zaczniesz opowiadać, jak fajnie spędzacie czas, jak ci się podoba, kogo poznałeś. Wiem, jak wyglądają wasze afterparty. Dlatego wolałem się odłączyć. Nie chcę tego słuchać. Byłem zły na siebie za swój egocentryzm, ale co z tego? I tak czułem się źle. W piątkowy wieczór, gdy siedziałem sam w domu i znowu piłem wino, ktoś zadzwonił do drzwi. Cholera! Postanowiłem się nie odzywać, ale w końcu i tak poszedłem otworzyć. Adrian i Miles! - Co wy tu robicie? – uśmiechnąłem się lekko i zaprosiłem ich do środka. - Cześć, samotny wilku – powiedział Adrian i pomachał do mnie butelką wina. - Spóźniłeś się, już piję – zaśmiałem się i poczułem, że robię się coraz bardziej pijany. - Masz wyłączony telefon? – spytał Adrian, zdejmując buty. - No… - Ale czemu? - Nieważne. Sorry, nie mam prawie nic do jedzenia. - Możemy zamówić pizzę! - Straciłem apetyt kilka dni temu. - Jezu, nie bądź taki negatywny! – zaśmiał się Adrian, a ja zauważyłem, jak mimowolnie dotknął dłoni Milesa i znowu poczułem napływ bólu. - Chłopaki, mogliście uprzedzić, że wpadniecie – powiedziałem, ale zaprosiłem ich do pokoju. Nie miałem wcale ochoty być świadkiem ich czułości. Jeszcze nie, bo znów zaczynałem myśleć o tobie. Ale wino pomogło. Nie wiem, jakim cudem, ale nic im nie powiedziałem. Ból nagle zniknął. Śmiałem się razem z nimi, jadłem pizzę, paliłem papierosy i znowu się śmiałem. Nie myślałem. Namawiałem, żeby zostali na noc, ale po północy wyszli, zostawiając mnie z niedopitym winem. Ale co mi tam! Byłem im wdzięczny, że wpadli. Śmiałem się do siebie, gdy włączałem komórkę, a potem znalazłem chyba dziesięć wiadomości od ciebie. I kilka telefonów. Więc jednak o mnie myślisz. Śmiałem się znowu, gdy próbowałem oddzwonić, ale nie podnosiłeś. „Upiłem się, przystojniaku” – napisałem tylko tyle i pomyślałem, że byłoby dobrze wziąć prysznic, ale czułem się zbyt zmęczony. Dopiłem wino i próbowałem znowu do ciebie dzwonić, ale skoro nie podnosiłeś, wyszedłem na balkon, żeby zapalić. Czułem się teraz całkowicie spokojny. Noc była ciepła i lekko wietrzna. Obserwowałem, jak smugi dymu unoszą się w powietrze, i śmiałem się sam do siebie. Przyjemnie i ciepło. Kaien, kocham cię. W mojej głowie mimowolnie zaczęły pojawiać się ułamki wspomnień. Pijane ułamki wspomnień. Nieważne. Wrócisz, a wtedy się zabawimy. Nie pozbierasz się, Kaien. Pod wpływem impulsu oparłem się brzuchem o parapet i wyjąłem członka ze spodni.  Gładziłem go delikatnie, prawie czule. Było ciemno, więc nikt nie mógł mnie zobaczyć. Penis powiększał się z każdą chwilą, a ja zamknąłem oczy i mocniej zacisnąłem dłoń. Nie wiem, skąd we mnie takie zapędy. Oparłem się nim o brzeg parapetu, tak, żeby wystawał przez okno, i dalej się pieściłem. Może nawet chciałem, żeby ktoś mnie zobaczył.  Ale nie było nikogo. Dopaliłem papierosa, a potem poczułem tylko, jak sperma wytryskuje przez okno. Pomyślałem wtedy, że to musi wyglądać zabawnie, taki biały lepki deszcz z trzeciego piętra. Próbując tłumić śmiech osunąłem się za podłogę i głośno westchnąłem. Przyjemnie. Jestem chyba zboczony. Gdy usłyszałem dźwięk komórki, pobiegłem do pokoju. Wiadomość od ciebie, a jakże! „Nie śpisz?”. Jasne, że nie! „Jutro zadzwonię. Tęsknię, wiesz?”. Trochę banalne, ale jakie miłe! Ale nie pamiętam, jak zasnąłem. Obudziłem się około 11-tej, w łóżku, ale w ubraniu. Pogoda była cudowna, nastrój też. Postanowiłem, że nie będę się dołować. Może wiadomości od ciebie tak na mnie podziałały, nie wiem.  Spotkałem się z Darrenem i Reirą, siedzieliśmy w parku, piliśmy piwo, a ja czułem już tylko melancholię. To nawet przyjemne. Było gorąco, śmiałem się i flirtowałem z Reirą i znowu poczułem się pijany. Nie chciałem wracać do domu. Poszedłem z nimi do kina, a potem do nich. Reira wyraźnie dała mi do zrozumienia, czego chce, ale Darren jej pilnował. Też się upiła. Zadzwoniłeś wieczorem i wcale nie byłeś zdziwiony, że znów byłem pijany. Nocowałem u nich, ale prawie nie spałem. Słyszałem, jak uprawiali seks, i czułem się trochę głupio. Pewnie Reira była niespokojna, bo nie dostała tego, co chciała. Ale co z tego, przecież i tak nie mógłbym cię zdradzić. * * * * * Wszystko się zmieniło, gdy pewnego dnia, gdy siedziałem w parku i paliłem papierosa za papierosem, poczułem dziwnie znajomy zapach. To pewnie ten mężczyzna. Wysoki, miał długie, czarne włosy i niezwykle regularne rysy twarzy. Usiadł przy mnie na ławce i też zapalił papierosa. - Cześć, ty jesteś Senju, prawda? – spytał, a ja poczułem, jak serce przyśpiesza rytm. Jego głos. Głęboki i niski męski głos. Pasował do niego. Kusiciel. Tak. - Tak, a o co chodzi? – uśmiechnąłem się niewinnie i mocno zaciągnąłem się dymem. - Kot mi o tobie opowiadał – po tych słowach zrozumiałem, że to Ren. Ren, którego Kot nazywał Panem. Nie wiem, po co spojrzałem mu w oczy, ale to był błąd. Ciemne, głębokie, kuszące spojrzenie. Trwało chwilę, ale zatraciłem się w nim. Wiem, że zrozumiał. Drżałem w środku i miałem ochotę się roześmiać. Niemożliwe. Niemożliwe, żeby tak na mnie działał. Nie. Czysta chemia. - Masz może ochotę na loda? – spytał tym niskim głosem, a ja zakrztusiłem się dymem. Roześmiał się, jakby zrozumiał, o czym pomyślałem. - Mam na myśli takiego zimnego, śmietankowego – dodał po chwili, ale uśmiech nie znikał z jego ust. Czułem, że czerwienię się jak cholera, i też się roześmiałem. Napięcie. Czułem napięcie i coś dziwnego w powietrzu. Gdy dotknął mojej ręki, zastygłem i znów spojrzałem mu w oczy. - Tak – powiedziałem cicho, a on dotknął mojego policzka opuszkami palców. Nie wiem, jak to robił, ale oczarował mnie. Gdyby teraz zaproponował mi seks, zgodziłbym się bez wahania. Nie myślałem o niczym ani o nikim więcej, tylko o nim. Ren. Senju, jesteś wariatem! - Tu na rogu mają niezłe, ale znam lepsze miejsce – uśmiechnął się słodko i odgarnął włosy z twarzy. - W porządku – kiwnąłem i przełknąłem głośno ślinę. Miałem ochotę uciec, ale siedziałem i słuchałem, co opowiadał o Kocie, o sobie i o imprezach, na których bywa. Nie mówił nic o bdsm, a ja nie śmiałem pytać. Nie wiem, czemu zgodziłem się wsiąść do jego samochodu. Nie wiem, czemu, przecież się bałem. Bałem, ale jednocześnie nie chciałem się z nim rozstawać. To magnetyczne spojrzenie, jego zapach i te włosy! Nie mogłem oderwać od niego wzroku. Czułem się winny, ale moje ciało mówiło co innego. Pragnąłem jego dotyku, starałem się być bliżej, a gdy podawał mi papierosa, dotykałem lekko jego palców i czułem, jak znowu drżę. Wiem, że widział to i rozumiał. Lody naprawdę były dobre. Siedzieliśmy w jego samochodzie, a on dalej opowiadał o Kocie. Ja nie mówiłem o sobie nic, bo po co? Czułem, że to bez znaczenia. Czułem się zażenowany, gdy prowokował mnie spojrzeniem i umyślnie lizał lody tak, że musiałem odwracać wzrok. A może to tylko moja wyobraźnia? Tak, na pewno, ale ja nie jestem taki. Nie zdradzę. Nigdy. Wziąłem głęboki wdech i poprawiłem włosy. - Chcesz zapalić? – spytał i uśmiechnął się kusząco. - Tak – znowu poczułem falę gorąca i wysiadłem z samochodu. Duszno. Gdy podawał mi papierosa, przysunął się zupełnie blisko i jego włosy dotknęły mojej twarzy. Wstrzymałem oddech i odwróciłem wzrok. - Dzięki – powiedziałem chrypłym głosem i poczułem się jak ostatni kretyn. Uspokój się, Senju. Cholera! Ren był niesamowicie przystojny! Jak można być tak przystojnym! - Odwiozę cię, mam jeszcze kilka spraw, ale wieczór mam wolny. Masz jakieś plany? Znowu zakrztusiłem się dymem, a Ren roześmiał się szczerze i poklepał mnie po ramieniu. - Czemu myślisz, że ja… No wiesz, jestem… To znaczy, nie jestem, ale… - nie wiedziałem jak to powiedzieć, ale Ren uciszył mnie, przykładając mi palec do ust. Kot mu powiedział?! - Nie myśl, Senju, po prostu nie myśl, dobra? – i poczułem, jak jego palce dotykają mojego policzka. Znowu odwróciłem wzrok, bo nie mogłem wytrzymać jego spojrzenia. Wiedziałem tylko, że jeszcze nigdy nie czułem się tak zażenowany. Miał w sobie coś, co mnie onieśmielało. Czy taki jest Pan? Nic o tym nie wiedziałem. - Jesteś teraz taki słodki, Senju – poczułem na twarzy jego oddech i mimowolnie się cofnąłem. - No co ty… Przestań! – zaśmiałem się lekko, ale nie pozwolił mi się odsunąć. - Kot miał rację… - zdążyłem tylko poczuć, jak dłoń Rena przyciąga mnie lekko za brodę, a potem zamknąłem mocno oczy, bo jego zapach odurzał, i poczułem jego ciepłe wargi na swoich.﻿﻿ 