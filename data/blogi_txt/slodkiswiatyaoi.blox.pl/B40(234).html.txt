KAIEN Na próbie trochę się rozładowałem, męcząc moją gitarę, a potem dostałem wiadomość od Senju. Więc jednak odezwał się pierwszy. Tak jak myślałem. Uśmiechnąłem się szeroko, a Kot skomentował to jednym słowem: - Kto? - Co „kto”? – dalej szczerzyłem zęby. - Masz ładny uśmiech – powiedział ze śmiechem. - Co jest? – udawałem niewinnego. - Więc dzisiaj też nie idziemy na piwo? – rzucił Tulku. - Jak to, znowu nie? – skrzywił się słodko Kot i szturchnął mnie w bok. - Boże, dajcie mi spokój! – zawołałem ze śmiechem. – Przecież nie obiecywałem, że gdzieś pójdziemy. - To już nie pamiętasz? – chłopaki dalej się ze mnie nabijali. - Zabiję was, naprawdę! Mówię, że dzisiaj nigdzie nie idę – zaśmiałem się. - Więc nie wrócisz na noc? – spytał Kot i mrugnął do mnie. - Nie wrócę – powiedziałem i wyszedłem na korytarz. Za sobą usłyszałem tylko śmiech kumpli. Na samą myśl o Senju robiło mi się gorąco. Nie widzieliśmy się od kilku dni, bo jakoś nam nie wychodziło. Czekałem, aż napisze albo zadzwoni pierwszy i wiedziałem, że nie wytrzyma. Teraz musiałem tylko oddzwonić. Chcę się z nim spotkać. Już dzisiaj. Nieważne gdzie. Ale muszę.Wiem, że on też. - Tak, Kaien, słucham cię uważnie – usłyszałem w słuchawce jego miły głos i poczułem, jak ciepło rozlewa się falą po całym ciele. - Witaj – powiedziałem zniżając głos. – Próba się skończyła, więc pomyślałem, że zadzwonię. - Mmmhhh... Tak pomyślałem – odrzekł wesoło. - Co porabiasz dziś wieczorem? – spytałem z uśmiechem. - Aaa... widzisz, ja... my tutaj... z Kyu trochę...pijemy – powiedział radośnie, i wtedy usłyszałem śmiech tego Kyu. - Aha... – mruknąłem. – Więc jak zwykle. W porządku, więc do usłyszenia, nie będę przeszkadzać. - Ależ nie przeszkadzasz! – zawołał nagle Senju. – Wiesz, w sumie to możesz się przyłączyć. Ty i Cat, jeśli chcecie. Jesteśmy u Kyu.Więc jak? - Oj, Senju, nie wiem... – nie zdążyłem nic powiedzieć, bo mi przerwał: - Naprawdę! Jutro nie macie próby, nie? Mamy whisky! No i wiesz, mamy powód... Pijemy, bo... Zresztą, mówię ci, przyjdźcie. - Senju, jesteś niepoprawny – powiedziałem ze śmiechem i pomyślałem, że najbardziej w świecie pragnę go teraz  pocałować. Więc muszę tam być. I zabrać Kota. Ale co mam mu powiedzieć? Przecież myśli, że idę na randkę... Mmmhhh... Muszę coś wymyślić. - I jak? – głos Senju był pełen nadziei. - Dobra, ja będę na pewno, muszę jeszcze rozkręcić Kota – odrzekłem. – Tylko widzisz, nie wiemy, gdzie mieszka Kyu. - Parę minut drogi, niedaleko mnie, wiesz co, spotkam was przy pomniku, wiesz, gdzie to jest, nie? - No, mniej więcej – próbowałem sobie przypomnieć ten pomnik. - Więc za jakieś pół godziny? - W porządku. - Więc do zobaczenia. - Do zobaczenia – odrzekłem i rozłączyłem się. Teraz wiedziałem, że wieczór będzie niesamowity. - Kotku! – zawołałem wracając do Sali. - Jeszcze tutaj jesteś?! – zaśmiał się. - Plany się zmieniają. Trochę naplątaliśmy. Masz ochotę na upojny wieczór? - Upojny?! – zaśmiał się głośno Tulku. - W sensie, alkoholowy? – spytał z uśmiechem Kot. – Ale jak to? Co się zmienia? - Idziemy do Kyu – powiedziałem spokojnie. - Do Kyu? – zdziwił się. – A po co do Kyu? - Nie wiem, Senju powiedział, że mają powód do picia, wiesz, pewnie coś z Sayą – mrugnąłem do niego, obserwując, jak zmienia się na twarzy. - Eee, jak Saya, to idę – powiedział, a pozostali huknęli śmiechem. – Ale musimy coś kupić, nie? - Eeee, ja też chcę na imprezę! – zawołał Tulku i zrobił zabawną minę. - Myślisz, że możemy go zabrać? – spytał Kot. - Nie wiem, ale biorę go na własną odpowiedzialność – rzekłem i westchnąłem. - Więc załatwione, hehe! – zawołał radośnie Tulku i zaczął zbierać swoje rzeczy. No tak, nasz basista nie opuszcza żadnej imprezy. Mam nadzieję, że Kyu się nie obrazi.   * * * * *  Senju już na nas czekał przy pomniku. Wcale nie był zdziwiony, że Tulku był z nami. Chyba był już lekko pijany, bo bardzo dużo gadał i ciągle się śmiał. Od razu znaleźli z naszym basistą wspólny język. Kyu też nie był zbyt trzeźwy, kiedy otwierał nam drzwi. Kot podał mu butelkę rumu i razem skierowali się do kuchni, wykrzykując coś o koktajlach. No tak, Kot taki już jest. Senju był rozbawiony i co chwila niby przypadkiem mnie dotykał, tak, żeby nikt tego nie zauważył. Już mnie drażnisz, prawda? - A ja bym chętnie skoczył do WC – powiedział Tulku zdejmując trampki. Zawsze się zastanawiałem, jak on może chodzić w trampkach, kiedy jest tak zimno. Senju pokazał mu, gdzie jest ubikacja, i kiedy tylko Tulku zniknął, zerknąłem w stronę kuchni i nie widząc nic podejrzanego przyparłem Senju do ściany i wpiłem się chciwie w jego usta. Tak bardzo tego chciałem, czuć jego ciepło i wilgoć. Nie zdążył nawet zaprotestować, ale już po chwili odepchnął mnie i rzekł przytłumionym głosem: - Zwariowałeś?! Przecież mogą nas zobaczyć, ty wariacie! – i zaśmiał się cicho. - Czy mamy szanse dostać osobny pokój? – powiedziałem z uśmiechem i przeprowadziłem palcami po jego włosach. - Nie podniecaj się tak, chodźmy już – i pociągnął mnie do kuchni. No tak, teraz nie będę miał spokoju.﻿﻿ 