SENJU Szykował się niezły wieczór. Zadzwoniła siostrzyczka i powiedziała, że niedługo zjawią się z Ester i przyłączą do nas. Prawdę mówiąc, oprócz mnie i Kyu nikt nie wiedział, z jakiej okazji ma być impreza. Niech Saya sama im powie. Chyba nie będą zdziwieni. Pierwszą piosenkę już przecież nagrali. Jak tak dalej pójdzie, to chyba zacznę słuchać mrocznej muzyki. Obserwowałem Cat’a i jego zachowanie się w stosunku do Kaiena (wiem, wiem, odbija mi...), ale nic podejrzanego nie zauważyłem. Prawdę mówiąc, chyba przesadzam. Muszę wyluzować. Ten Tulku jest zabawny. Trochę punkowy i ma taką dziwną fryzurę. Cat zresztą też. Całkiem seksowną. Saya zjawiła się po godzinie. Z Ester. No tak, więc jednak chyba to prawda. Uśmiechnąłem się do swoich myśli i zerknąłem na Kaiena, ale był zajęty rozmową z Kiyu. Więc teraz dopiero zacznie się impreza. Miałem ochotę zaszaleć i nie zwracałem uwagi na to, że Kaien ciągle próbował odciągnąć mnie od stołu. Lubiłem patrzeć, jak tracił nad sobą kontrolę. Nawet mnie to podniecało. Szalenie. Niech teraz on się pomęczy. Ale kiedy ktoś wyłączył światło i włączył jakąś rockową płytę, poczułem napływ ciepła. Moja wyobraźnia zaczęła podsuwać mi dziwne skojarzenia. Tak bardzo pragnąłem teraz bliskości Kaiena, choć wiedziałem doskonale, że w tych warunkach to raczej niemożliwe. Więc tańczyłem i szalałem ze wszystkimi, co chwila potykając się o jakiś mebel. Ktoś zapalił kilka świec, a po chwili Cat wsunął mi do ręki papierosa. Tak pomyślałem na początku, potem zauważyłem, że to był skręt. - Weź, weź – mówił uśmiechając się do mnie słodko. – Czy jesteś przeciwny takim zabawom? - Nie, nie jestem – odrzekłem i też się uśmiechnąłem. - Więc zapalmy razem! – zawołał radośnie i pociągnął mnie do innego pokoju. Nikt nawet nie zauważył, że zniknęliśmy. No tak, potrafią się dobrze bawić. - Widzę, że czujesz się jak w domu – zaśmiałem się, kiedy zamknął drzwi od pokoju. - Nie... no może trochę... – mówił z uśmiechem. – Po prostu... chciałem z tobą trochę pogadać... - O czym? – spytałem i zaciągnąłem się. - O Kaienie – powiedział wpatrując się we mnie i ciągle się słodko uśmiechając. - Ale dlaczego o Kaienie? – poczułem, że to będzie dziwna rozmowa. - No bo... ostatnio zbliżyliście się do siebie, nie? – przechylił głowę i zaciągnął się. Wyglądał teraz luzacko i prowokująco. - Trochę, ale ja chyba nie mam prawa ci o tym opowiadać, bo ty znasz go dłużej – starałem się zachować spokój. - Taaak, 10 lat! – zaśmiał się i delikatnie polizał kolczyk w wardze. – Sporo, nie? - No. Jesteście najlepszymi przyjaciółmi? - Tak jakby – ciągle się uśmiechał i patrzył mi prosto w oczy. - Więc o czym chciałeś pogadać? – spytałem i odwróciłem wzrok, nie mogąc dłużej wytrzymać jego spojrzenia. - O... stosunkach... – przerwał i podszedł bliżej, opierając się ramieniem o ścianę. Wpatrywałem się w niego próbując zmiarkować, do czego dąży, ale nic nie mogłem wyczytać z jego uśmiechających się oczu. Był teraz zadziorny i pewny siebie. Miał rację, bo przewaga była po jego stronie. Czułem tylko, ze serce zaczyna mi bić szybciej i chyba pocą mi się dłonie. Czy on coś podejrzewa? - Senju, chciałem cię spytać o pewną rzecz... – powiedział zaniżonym głosem i przysunął się jeszcze bliżej, tak, że jego ramię dotykało mojego. - Pytaj – odrzekłem i uśmiechnąłem się niewinnie. Zaciągnął się i wypuścił z ust kłęby dymu, obserwując, jak unoszą się powoli w górę. Potem spojrzał na mnie prowokująco i prawie szeptem, powoli, delektując się każdą sylabą, powiedział: - Sypiacie ze sobą, prawda? – i uśmiechnął się zwycięsko, kiedy na mojej twarzy pojawiło się zmieszanie, które bezskutecznie próbowałem ukryć. Miałem ochotę zapaść się pod ziemię albo po prostu zniknąć, bo jego wzrok był nie do wytrzymania. - Skąd ci to przyszło do głowy? – powiedziałem udając zdziwienie, ale i tak wiedziałem, że wszystko zrozumiał. Wszystko wie. A może wiedział od samego początku. Poczułem się jak ostatni kretyn, ale Cat tylko się uśmiechał w milczeniu i ciągle palił. - Czy ja wyglądam... – chciałem coś powiedzieć, ale przerwał mi gestem dłoni: - Nie musisz się tłumaczyć, daj spokój – i uśmiechnął się szeroko. – Po prostu musiałem się upewnić. Nigdy bym nie pomyślał, że Kaien zwiąże się z facetem... i to na poważnie. Bo to na poważnie, prawda? - Co ty mówisz?! – oburzyłem się. Ta rozmowa mnie przerastała. Odepchnąłem go i skierowałem się do wyjścia, ale zatrzymał mnie, przyciskając do ściany. To się już robi chore. Otworzyłem usta, żeby zaprotestować, ale uciszył mnie dłonią i szepnął: - Nie podniecaj się tak, Sen-ju. Przecież nikomu nie powiem. Chcę tylko wiedzieć... jaki on jest? – i przeprowadził palcami po moim policzku. Bezczelny. Niemożliwy. A ja nic nie mogłem zrobić. Czułem wstyd, ale z drugiej strony, ulżyło mi. Takie dziwne poczucie satysfakcji, że ktoś o tym wie i nie ocenia. - Skąd ty to wszystko... dlaczego ty... – próbowałem znaleźć odpowiednie słowa, ale nic mądrego nie przychodziło mi do głowy. - Pamiętasz, jak zostałeś u nas na noc? – spytał nagle. – Pamiętasz? - I co? – poczułem, że się rumienię. Wspaniale! - Myślisz, że niczego nie słyszałem? – wpatrywał się we mnie z uśmieszkiem. - Cat, przestań – powiedziałem siląc się na powagę. - Nie chcę stracić Kaiena – rzekł nagle i spoważniał, ale jego oczy ciągle się uśmiechały. – Nie pozwolę ci go zabrać. Jest moim nabliższym przyjacielem i nie obchodzi mnie, czy pieprzy się z facetem, czy z kobietą... chociaż... hmmm... nie... wolałbym, żeby z kobietą... ale wiesz... nie oddam ci go... możesz się z nim kochać, ale nie zabierzesz mi mojego przyjaciela. - Cat... – powiedziałem tylko chrypłym głosem, bo nic minie przychodziło do głowy. Więc o to chodzi. Był zazdrosny. - Wiesz, ostatnio tak mało czasu spędzamy wspólnie... – rzekł nagle i posmutniał. - Cat, ja nie... nie zamierzam... nie chciałem nawet... – zacząłem, ale przerwał: - Chciałeś. Ale musisz wiedzieć, że mi go nie odbierzesz – znowu się uśmiechnął i pogładził mnie po policzku. – Senju, nigdy bym nie pomyśłał, że mógłbyś... z facetem... chociaż... kto wie... ci artyści... – zaśmiał się zadziornie i położył głowę na moje ramię. - Co ty... – zmieszałem się, bo nie oczekiwałem takiego zwrotu akcji. - Wybacz, upiłem się – wyszeptał i objął mnie w pasie. - Cat, no co ty... Przecież ja... – nie wiedziałem, co mam myśleć. Prawdę mówiąc, jeszcze kilka minut temu też byłem mocno pijany, ale ta rozmowa szybko wyrwała mnie z transu. - Przepraszam, nagadałem ci bzdur – podniósł głowę i spojrzał na mnie zamglonym wzrokiem. – Upiłem się. - Widzę – uśmiechnąłem się lekko i pozwoliłem, by znowu dotknął mojego policzka. - Senju, ty jesteś... bardzo przystojny – powiedział nagle i roześmiał się szczerze. – W sumie to rozumiem, dlaczego Kaien cię wybrał. - Cat, to było... takie... przypadkowe – powiedziałem i zadrżałem, kiedy przejechał palcami po mojej szyi. - Tak? – zdziwił się. – Nie, naprawdę jestem ciekaw... jak to jest? – jego dłoń zjechała na moje ramię. Wpatrywał się we mnie wydymając wargi i pogryzając kolczyk. - Cat, skończmy tę rozmowę – rzekłem i po chwili poczułem, jak jego palce splatają się z moimi. – Co... co ty robisz?! – powiedziałem stłumionym głosem i spojrzałem na niego ze zdziwieniem. - Senju, jesteś taki przystojny... – Cat przysunął się bliżej, a jego palce drażniły moją dłoń, przyprawiając mnie o dreszcze. Chyba to poczuł, bo uśmiechnął się słodko, i w tej chwili pomyślałem, że jest cholernie seksowny. Aż do bólu. Kusił mnie, ale nie wiedziałem, do czego dążył. Znowu poczułem się pijany i miałem wrażenie, że nogi się pode mną uginają. Cat był tak seksowny, że miałem ochotę go pocałować, ale nienawidziłem siebie za tę myśl. Ostatnimi siłami spróbowałem go odepchnąć, ale kiedy poczułem na twarzy jego gorący oddech, wiedziałem, że to koniec. Jego usta były gorące, wilgotne i miały smak wina. Całował bezczelnie i rozpustnie, wsuwając język głęboko i zachęcając mnie do szaleństwa. Przez pierwsze chwile nie mogłem zareagować, bo poczułem, że mój umysł otula mgła, ale po pewnym czasie mimowolnie zacząłem odwzajemniać jego pieszczoty. Słodycz rozlała się po całym ciele i jęknąłem, odrywając się od jego ust, by po chwili znowu oddać się w ich niewolę. Był zachłanny i kuszący, i taki bezwstydny. Drżałem, nie potrafiąc się od niego oderwać. Poczułem, jak chwyta mnie lekko za włosy i przypiera mocniej do ściany. - Senju... Senju... cholera... – szeptał bez przerwy, pogryzając moje wargi i błądząc dłońmi po moim ciele. Zacisnąłem palce na jego ramionach i przycisnąłem się do niego mocniej. Kiedy liznąłem jego kolczyk, jęknął i uśmiechnął się. - Jesteś taki słodki – powiedział niskim głosem. – Podniecasz mnie, Senju. - Przestań – wyszeptałem, ale nie mogłem oderwać się od jego ust. Czułem, że nie potrafię już myśleć. W dole brzucha zbierało się znajome uczucie napięcia. - Szkoda, że nie jesteśmy sami... – powiedział udając zawiedzionego. – Wiesz, co bym ci zrobił? – poczułem, jak jego dłoń dotyka mojego paska od spodni, i zupełnie nie kontrolując siebie wygiąłem się i jęknąłem rozkosznie. Uśmiechnął się zadziornie i liznął moje ucho, a ja znowu zadrżałem. - Jesteś taki wrażliwy – wyszeptał mi do ucha niskim głosem. Nie mogłem dłużej cierpieć. Nie mogłem czekać. Wyrwałem się z jego objęć, wplotłem mu palce we włosy i nieco zbyt szorstko pociągnąłem na łóżko. Śmiał się i próbował wyrwać, ale zawisłem nad nim i powiedziałem gniewnie: - Nie drażnij mnie, Cat, nie drażnij...! - Bo co mi zrobisz? – zaśmiał się prowokująco i oblizał erotycznym gestem wargi. - Wolałbyś nie wiedzieć – jeszcze chwila i czułem, że nie zapanuję nad sobą. - Dobra, wybacz, nie mogłem się tobie oprzeć... – powiedział słodko i poruszył lekko biodrami, dając mi do zrozumienia, że jest podniecony. - Ja i Kaien to nasza sprawa – rzekłem siląc się na powagę, ale w środku wszystko wrzało. Nie myślałem już nawet o Kaienie, tylko o tym, że Cat jest cholernie bezczelny i seksowny, i że prawie poddałem się pokusie. - Jasne... – spróbował wyzwolić ręce z mojego uścisku, ale trzymałem go mocno. – Wiesz, że mnie to podnieca? - Co takiego? – spytałem zdziwiony. - Dominacja – odrzekł cicho i przymrużył oczy. – Lubię uległych kochanków. No w sumie kochanki. Lubię się droczyć i doprowadzać je do szału, a potem brać ostro i szybko... – mówił szczerząc zęby i obserwując moją reakcję. - A co mi do tego? – spytałem niedbale, ale poczułem, że podniecam się jeszcze bardziej. Ja lubiłem całkiem odwrotnie – ale tylko z Kaienem. Być uległym, oddawać mu się bez możliwości sprzeciwu. Podniecało mnie to jak cholera i... Nagle poczułem bolesne ukłucie gdzieś w środku. Kaien... Co ja wyrabiam... Jestem idiotą! Wskoczyłem z łóżka, na co Cat zareagował zdziwieniem i aż podniósł się i oparł na łokciach, a ja wybiegłem z pokoju, nawet nie zamykając za sobą drzwi. Jestem idiotą. Muszę znaleźć Kaiena. Cholera, więcej nie piję. 