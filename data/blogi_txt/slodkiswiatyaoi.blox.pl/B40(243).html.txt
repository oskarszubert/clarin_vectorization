KittyKot.doc   4 kwietnia Dalej mnie wszystko boli, ale nie narzekam. Dla Rena jestem gotów nawet na więcej. Kaien ostatnio jest dziwny. Po tym, jak miał halucynacje, zacząłem się bać. On mówi, że to był tylko sen, ale mu nie wierzę. Nie brałem ani razu. Nie chcę spieprzyć sobie życia. Póki nie mamy koncertów, nie potrzebuję tego. Na co dzień nie. Bo po co? Ren dzwoni do mnie co kilka dni. Nie widzieliśmy się w tym tygodniu, ale to nic. Mogę żyć fantazjami. Codziennie zakładam obrożę i wiem, że mam na sobie cząstkę Rena.   *** 6 kwietnia Dzwonił Abel. Długo myslałem, odezwać się czy nie, w końcu podniosłem. Jego głos był rzekomo spokojny, ale wiem, że się denerwował. Spotkaliśmy się w kawiarni, piliśmy kawę i próbowaliśmy rozmawiać. Powiedział, że wiele dla niego znaczę i nie chce, żebym się oddalił. Nie oczekiwałem, że będzie taki szczery i wylewny. Ja nie potrafiłem z nim rozmawiać o uczuciach. Myślałem tylko Renie. Trochę to nie fair, ale cóż… Wiem,że Abel zauważył obrożę, ale o nic nie pytał. Może być moim przyjacielem. Czułem do niego pociąg, ale udawałem, że to nieważne. Piliśmy kawę, a on opowiadał o swojej pracy. Pracował jako barman, więc mieliśmy wiele wspólnego. Sam kiedyś miałem taką pracę, gdy byłem młodszy, dlatego to ja zawsze robię koktajle na imprezach. Mimowolnie myślałem o tym, że ranię Abla. Źle się z tym czułem. Pewnie teraz pomyśli, że jestem dziwką. Ale… nieważne, wszystko było nieważne, póki ty byłeś ze mną.    *** 8 kwietnia Abel napisał, że chce pójść ze mną na imprezę d’n’b. Prawdę mówiąc, nie znam się na tej muzyce, coś tam słucham czasami, ale w głowie mam obraz typowego słuchacza tego stylu muzyki, który mi nie odpowiada. Wcale. Długo się upierałem, ale w końcu mnie namówił. A ja myślałem o tym, czemu znowu nie dzwonisz. Ale to nic. Nauczę się czekać. W ostatniej chwili zmieniłem zdanie. Powiedziałem Ablowi, że nie chcę iść, bo słabo się czuję. Wiem, jak chciał iść, więc żeby go trochę złagodzić, postanowiłem, że wpadnę do niego. Nie poszedł beze mnie. Przepraszałem, mówiąc, że to nie dla mnie. Nie lubię takiej muzyki. - Szkoda – podsumował krótko i dał mi wino. – W takim razie napijmy się. - Czemuś myslałem, że wcale nie pijesz – powiedziałem, bo naprawdę tak uważałem. - Czasami piję. I palę – dodał po chwili i podał mi papierosa. - Zadziwiasz mnie - zaśmiałem się i zapaliłem papierosa. – Abel? - Co? – uśmiechnął się prawie boleśnie, a ja pomyślałem, że jestem bezczelny. - Bardzo cię lubię – rzekłem szybko, żeby długo się nie zastanawiać. – Po prostu wiesz, czasami nie jest tak, jakbyśmy chcieli… - Wiem… - Napijmy się!  Obserwowałem, jak pije wino, i myślałem o Renie. Tylko o Renie. Myślałem tylko o tobie. Czy Abel mógł mi dać to, co ty? Nie, nigdy. To, co ty mi dawałeś, było nowe. Coś, czego nigdy wcześniej nie doświadczyłem. Obroża stała się częścią mnie. Kiedy Abel prawie się upił, obserwowałem go jeszcze uważniej. I jeszcze więcej myślałem o tobie. Nie zadzwoniłeś wczoraj, ani kilka dni temu, ani dzisiaj. Powinienem się przyzwyczaić. Nagle pomyślałem  o tym, że możesz jeszcze kogoś mieć, najprawdopodobniej kobietę, i zrobiło mi się zimno. Nie, nie! Nie myśl o tym! - Kocie, jesteś jakiś nieobecny – uśmiechnął się Abel i podał mi wino. – Coś nie tak? - Chciałeś iść na tę imprezę, nie? - Tak, ale cóż… Wolę posiedzieć z tobą niż iść sam… - Wybacz – uśmiechnąłem się ciepło i dotknąłem jego ręki, ale szybko się cofnął. - Nie przesadzaj – zaśmiał się i dopił wino, a potem znowu zapalił papierosa. - Dobra, dobra – uśmiechnąłem się i już nie przestałem tego robić. Czułem się winny. Szkoda, że wszystko tak się złożyło…    *** 15 kwietnia Dalej nie dzwonisz, a mnie szlag trafia! Cóż, ciągle sobie powtarzam, że powinienem się przyzwyczaić. Nie flirtuję, nie bawię się, nie zwracam na nikogo uwagi. Mam wrażenie, że podrywa mnie nawet Lily, ale jestem ślepy i głuchy. Tak będzie lepiej. Kilka razy napisałem do ciebie, ale nie doczekałem się odpowiedzi, więc dałem spokój, bo nie chciałem się naprzykrzać. Czemu? Ren, czemu? …  20 kwietnia Zwariuję. Ani słowa od ciebie. Chyba za dużo chciałem. Kaien mówi, że takie stosunki są niestałe, i że mam znaleźć sobie kogoś bardziej przyziemnego. Nawet jeśli to będzie Lily. Pewnie tak mówi dlatego, że jej nienawidzi i chce, żeby odczepiła się od Senju. A ja nie mogę cierpieć. To zbyt trudne. Chodzę wkurzony i niespokojny. Czemu tak mnie męczysz, Ren?    *** 23 kwietnia NARESZCIE! KOCHAM CIĘ, REN! Tak bardzo cię uwielbiam! Nareszcie! Głos jak zwykle zadziorny i prowokujący, a ja ledwo się powstrzymuję. Boże, jak ja cię uwiebiam! - Jutro ci pasuje? – pytasz niskim tonem, a ja wiem, że to nie pytanie. - Tak! – próbuję się hamować, ale i tak jestem pełen zapału. Jutro piątek. Myślałem, że się upiję, może naćpam z Tulku, ale… Teraz wszystko się zmieniło.﻿﻿ 