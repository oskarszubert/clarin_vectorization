KAEIN Nie wiem, co go ugryzło. Był jakiś rozdrażniony i zły. Ale przejdzie mu. Zbyt dobrze go znam. Kupiliśmy to wino i trochę żarcia.   - Ca-a-a-t? – rzekłem przymilając się, kiedy wróciliśmy do mieszkania.   - Czego? – odburknął, zdejmując buty.   - Jeśli coś cię gryzie, wiesz, że zawsze możesz mi powiedzieć.   - Nic z tych rzeczy – zignorował mnie i skierował się do kuchni.   - Poczekaj, przecież widzę. Cat, dobrze cię znam i wiem...   - Nic nie wiesz – zaśmiał się ironicznie, zapalając pośpiesznie papierosa.   - Więc chcę wiedzieć.   - Nie musisz. Nie udawaj, że martwisz się o mnie – rzekł niedbale i odwrócił się do mnie plecami. Palił wpatrując się w okno.   - Jak chcesz – odetchnąłem ciężko. – Kocie?   - Nie nazywaj mnie tak – przerwał.   - Ale...   - Nie.   - Ale nie wiem, o co ci, do cholery, chodzi! – zawołałem wkurzony. Naprawdę mnie zdenerwował tymi wygłupami.   - O nic. Ja tylko... – zaczął nagle zmienionym głosem. Wydawało mi się, że posmutniał. Milczałem. Jeśli ma ochotę, to sam mi powie.   - Wiesz, Kaien... – zgasił papierosa i znowu odwrócił się do okna. – Czasem mam wrażenie, że oddalamy się od siebie. Że mnie nie rozumiesz i nie chcesz zrozumieć.   - Kocie, o czym ty mówisz? – byłem naprawdę zdziwiony jego zmianą nastroju.   - Kaien, znamy się od 10 lat, prawda?   - No tak, ale co z tego?   - A czy ty w ogóle wiesz, jaki naprawdę jestem? – nagle odwrócił się do mnie. – A czy ja wiem, jaki ty jesteś naprawdę?   - Nie rozumiem – byłem zdumiony, że tak nagle zaczął filozofować.   - Właśnie, nie rozumiesz – znowu się odwrócił do mnie plecami. – Znasz mnie tylko takiego, jaki jestem na co dzień. Tak samo, jak ja ciebie. Lekkomyślnego, zarozumiałego, niepoważnego... Obchodzi cię tylko muzyka, imprezy i nowe przygody. Nigdy nie pytałeś, co czuję naprawdę.   - Kocie... co ty... – nic nie rozumiałem. Przecież myślałem, że znam go tak dobrze. – Wcale tak nie jest. Nie jestem takim draniem. Wiem, jaki jest naprawdę.   - Ale ty nigdy nie pokazujesz, jaki jesteś naprawdę – Cat jakoś smutnie opuścił głowę. – Myślałem, że jesteśmy przyjaciółmi...   - Bo jesteśmy! – powiedziałem głośno i nagle poczułem się taki samotny. Co ja o nim wiem? Oprócz tego, że jest wesoły, rozgadany i niepoważny. To prawda. Taki sam jak ja. Ale wiem, że jest czasami słaby i bezbronny, wrażliwy i potrzebujący opieki.   - Kaien... Chcę pobyć sam – rzekł drżącym głosem.   Wtedy po prostu podszedłem do niego i objąłem mocno. Wcale nie był zdziwiony, chyba nawet na to czekał, bo od razu wtulił się we mnie i zaczął cicho szlochać. Rozczulił mnie tym, naprawdę. Nie wiedziałem, co mam robić, więc tylko gładziłem go po włosach.   - Wybacz, Kocie – powiedziałem cicho, kiedy odsunął się ode mnie. – Wybacz, jestem draniem. Ale obiecuję, że się poprawię – uśmiechnąłem się ciepło. – Dasz mi szansę?   - Nie wierzę, że te słowa padają z twoich ust – uśmiechnął się lekko i szturchnął mnie w ramię.   - Naprawdę – rzekłem i odetchnąłem z ulgą.   - Wybacz, trochę mi odbija. Ale zabierajmy się do pracy, zaraz tu będzie Saya i spółka – powiedział wesoło. A ja znowu dziwiłem się, jak szybko zmienia mu się nastrój. Po tym postanowiłem, że chcę wiedzieć o nim więcej. Przecież jest moim przyjacielem. Przecież mi na nim zależy.﻿﻿ 