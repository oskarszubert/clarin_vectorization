KAIEN – W każdej chwili może wrócić Cat, może nawet z Sayą – mówię gładząc cię po włosach. - Byłoby zabawnie, nie?   - Nie bardzo – odpowiadasz zmieszany i próbujesz się podnieść, ale ci nie pozwalam. Chciałbym zatrzymać tę chwilę na dłużej. Senju, a jednak ryzykujemy tak wiele.   - Już nie ma powrotu – mówię nagle i patrzę ci w oczy. – Ale niczego nie żałuję, mam nadzieję, że ty też nie, bo nie chcę tego schrzanić, naprawdę. Jest mi teraz tak dobrze. Czuć twój oddech i bicie serca, twoje ciepło i rozmarzenie.   - Może jednak ubierzmy się? – pytasz odpychając mnie lekko. – Bo wiesz...   - Wiem, Senju, wiem – uśmiecham się ciepło. Lubię cię takiego roztargnionego.   - Ale powiedz, dlaczego... dlaczego nie przestałeś, kiedy  to prosiłem? – pytasz nagle, odwracając wzrok.   Twoje policzki płoną. Znowu mam ochotę cię pieścić, ale wstaję powoli z łóżka i zaczynam zbierać porozrzucane ubrania. Przecież wiesz, że nie mogłem przestać.   - Kaien? – patrzysz na mnie wyczekująco.   - No?   - Dlaczego?   - Bo nie potrafiłem. Po prostu. Chyba cię nie rozczarowałem? – podchodzę i obejmuję cię od tyłu. Wyrywasz się szybko i patrzysz na mnie zmieszany. No tak, po tym, co się wydarzyło, dalej jesteś nieśmiały. Ale sprawię, że to się zmieni.   - Senju, chcę być z tobą – mówię patrząc ci prosto w oczy. Widzę, jak się czerwienisz i opuszczasz wzrok. – Chcę poznać cię lepiej, chcę być bliżej.   - To takie dziwne, nie wiem, co powiedzieć – mówisz odwracając się do mnie tyłem. Nadal jesteśmy nadzy i zaczynam poważnie myśleć o tym, że lada moment może wrócić Cat.   - Ubierzmy się lepiej – podaję ci twoje ubrania, obserwując, jak pośpiesznie je zakładasz, a potem zbierasz włosy w ogon.   - Nie, jeszcze nie, chcę cię dotykać – mówię i zanurzam w nich dłonie.   - Głupio się czuję – mówisz cicho, chłonąc pieszczotę. Czuję, że jest ci przyjemnie.   - Dlaczego?   - Ja... Przecież nie gustuję w facetach... – odchylasz głowę na moje ramię.   - Ja też nie – uśmiecham się. – Ale jak widzisz, bywają pewne wyjątki. Nie martw się – obejmuję cię w pasie i tulę do siebie. – Wszystko się ułoży.   - Jest mi z tobą tak dobrze – mówisz półgłosem. – Ale...Boję się.   - Za dużo myślisz, Senju, będzie, co ma być – szepczę ci do ucha i pogryzam je lekko.   Chyba nie oczekiwałeś tego, a może tak bardzo to lubisz, bo wzdrygasz się nagle i wzdychasz głośno.   - Wybacz – znowu się uśmiecham. – Jesteś taki słodki. To takie dziwne, że nawijam ci o uczuciach, przecież ja taki nie jestem – mam ochotę powiedzieć ci wszystko, co czuję. Obudziłeś we mnie uczucia, których wcześniej nie znałem.   - Kaien, jesteś cudownym kochankiem – mówisz nagle odwracając się do mnie przodem.   - No coś ty – zaczynam się śmiać. – Zdziwiłeś mnie swoją otwartością.   - Powtórzymy to kiedyś? – mówisz tuląc się do mnie całym ciałem.   - A masz jeszcze jakieś wątpliwości? – uśmiecham się i całuję cię w usta, głęboko i ciepło, pieszcząc dłońmi twoją twarz.   Czuję się dziwnie radosny i spełniony, kiedy stoimy tak wtuleni w siebie.  Postludium namiętności. Jesteś kochany. Chyba całkiem straciłem głowę. Ale podoba mi się to uczucie. Już czuję, że nie będę mógł się skupić na próbie...﻿﻿  * * * * * Prawdę mówiąc, czułem się jak idiota z tym szczęśliwym uśmieszkiem na twarzy, a Cat co chwila się ze mnie nabijał. No i powiedział, że dzisiaj musimy się spotkać z Sayą i „jej kolegą”, bo chcą nagrać piosenkę i nie wiedzą, od czego zacząć.   - I wiesz, Saya powiedziała, że Senju też wezmą – powiedział Cat, patrząc na mnie z uśmiechem.   - Czemu się tak dziwnie uśmiechasz? – trąciłem go w bok i zaśmiałem się. Brakowało tylko, żeby zaczął coś podejrzewać.   - Nie, nic, po prostu jestem szczęśliwy, że zobaczę się z Sayą – odrzekł szybko, zbierając rzeczy. – Idziemy coś zjeść?   - Idziemy, jestem głodny. Wiesz, ostatnio mam wilczy apetyt.   - Przyjdą do nas po dziewiątej. Mamy w domu jakiś alkohol?   - A ty tylko o jednym! Chyba mamy.   - Chyba czy na pewno?   - Oj, nie drocz się ze mną. Lepiej już chodźmy! – pociągnąłem go na zewnątrz. * * * * * *   - Cat, lubisz Sayę, prawda? – spytałem, kiedy siedzieliśmy już w kawiarni.   - No... – mruknął, pisząc sms’a. - Patrz na mnie, jak do ciebie mówię – rzekłem, wyrywając mu z rąk komórkę.   - Ale o co ci chodzi? – zdziwił się, robiąc zabawną minę.   - Po prostu chcę pogadać z tobą, nie z komórką – odrzuciłem telefon na stół.   - W porządku, wybacz.   - No.   - Już.   - Powiedz, czy ona też coś do ciebie czuje?   - Nie powiedziałem ci, że cokolwiek do niej czuję – Cat nieco się zmieszał.   - Ale powiedziałeś, że ją lubisz – uśmiechnąłem się. - Bo... ja ją lubię... no wiesz... tak platonicznie...   - Żartujesz?! Taką dziewczynę lubisz... platonicznie?! – byłem naprawdę zdziwiony.   - A co w tym złego? – Cat udał, że się obraził.   - Dobra, w porządku. Po prostu... no wiesz...   - Co „no wiesz”? Nie muszę jak inni rzucać się na każdą ła... – przerwał, bo kelnerka przyniosła nasze jedzenie.   - Dziękuję – uśmiechnąłem się do niej pięknie.   - Smacznego – odrzekła z uśmiechem, i wydało mi się, że się zarumieniła.   - Jakie to miłe – rzekł po chwili Cat.   - Co miłe?   - Flirtujesz nawet z kelnerkami! - O co chodzi?   - Nic, skończmy tę głupią rozmowę – Cat zabrał się za jedzenie. – Smacznego. 