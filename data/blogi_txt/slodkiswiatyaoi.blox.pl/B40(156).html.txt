KAIEN       Płacz. Czuję słone krople na swojej twarzy i wzdycham. - Kocham cię – mówisz nagle przez łzy i patrzysz na mnie, gładząc mi włosy. A ja całuję cię w usta, głęboko i czule. Pocałunek staję się słony od łez, ale tylko go pogłębiam, nie dając ci odetchnąć. Odwzajemniasz z wielką pasją. Coś się zmieniło. Ulżyło ci? Jakże chciałbym umieć cię rozgryźć. - Już ci lepiej? – pytam, kiedy odrywasz się od moich warg. - O tak! – mówisz i wzdychasz głęboko. – Jestem zmęczony. - Chcesz się położyć? – pytam i kusząco poruszam biodrami w twoją stronę. - Nie wiem – mówisz z lekkim uśmiechem i zerkasz na mnie spode łba. – Ale naprawdę jestem zmęczony. A ja znowu ocieram się biodrami o twoje biodra. Boże, to doprowadza mnie do szaleństwa. - No powiedz mi, czego teraz chcesz? – pytam i obejmuję dłońmi twoją twarz. Patrzysz na mnie lekko zmieszany. - No powiedz to. - Przestań, proszę cię, nie bądź taki zboczony – mówisz i odwracasz wzrok. – Naprawdę mi ciężko. - Chcę ci pomóc. Jesteś cały spięty – nie wytrzymuję i kładę dłoń na twoim kroczu. - Chcesz mnie przelecieć nawet teraz! Mógłbyś być chociaż raz wyrozumiały! – nagle się wkurzasz, a ja zaczynam się bać, że posunąłem się za daleko. Coś przegapiłem w twoich nastrojach? - Mam dość. Jestem zmęczony. Położę się, puść mnie – mówisz i próbujesz wywinąć się z moich objęć. Prawdę mówiąc, jestem nieco zszokowany. Ale może faktycznie przesadziłem. Podniecenie znika w cholerę, muzyka zaczyna denerwować. - Przepraszam – mówię i wypuszczam cię z uścisku. – Naprawdę przepraszam. Jestem okropny. - Jesteś – mówisz i demonstracyjnie odwracasz się ode mnie, po czym szybko wskakujesz do łóżka i nakrywasz sie kołdrą na głowę. Dureń ze mnie. A czuję się jak ostatni idiota. - Wyłącz muzykę – mówisz jeszcze spod kołdry. Nie wyłaczę. - Będziesz TERAZ spać? – jest chyba po dziewiętnastej. - Mam chyba prawo? Jestem zmęczony. Ale co ty możesz wiedzieć. - Co to za humory? Mogłeś od razu powiedzieć,że mam się trzymać z daleka. Nie chciałem cię urazić, źle mnie zrozumiałeś – mówię nagle i to brzmi jak usprawiedliwianie się. - Schrzaniłeś atmosferę – dodajesz głośniej i odwracasz się do mnie plecami. - O, wybacz! – mówię z lekką irytacją w głosie. Wkurza mnie to. Zawsze coś jest nie tak. Czy tak będzie zawsze? Rozumiem, że ci ciężko, ale po co wyżywac się na mnie? - Potrzebujesz czegoś? – pytam po chwili łagodniej. - Snu – odpowiadasz cicho, tak, że ledwo mogę to usłyszeć. Czemu akurat musiałem schrzanić sprawę. A mogło byc tak pięknie...  - Mam sobie pójść? – pytam po dłuższej chwili, ale nie odpowiadasz. – Senju? W pokoju już się ściemniło. Co mam robić? Waham się, ale podchodzę do ciebie, siadam na łóżku i lekko dotykam twojej głowy przez kołdrę. - Przepraszam – mówię pochylając się nad tobą. – Odpocznij. Mogę z tobą? Obiecuję, że będę grzeczny. Ale nic nie odpowiadasz. Ty śpisz?! Zasnąłeś tak szybko?! Chyba nie udajesz, faktycznie jesteś wykończony. Jestem na siebie zły, ale cóż... Kładę się tylko obok ciebie, obejmuję lekko ramieniem i wiem, że nie zasnę.﻿﻿ 