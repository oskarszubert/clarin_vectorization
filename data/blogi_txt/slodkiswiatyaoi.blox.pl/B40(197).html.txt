KAIEN Nie słyszałem, jak to się stało. Nie wiem, jakim cudem… Ach, wiem! Klucz! Byłem zbyt skupiony na tym, jak Kot mi obciąga, żeby usłyszeć. Ale kiedy to się stało, zamarłem i skostniałem od środka. Twój głos był naderwany, ale pełen zdziwienia, a może żalu. Stałeś w drzwiach kuchni z szeroko otwartymi oczami i poruszałeś nerwowo ustami. - Co wy…? Przestań! – te słowa wyrwały mnie z transu. Kot odskoczył szybko ode mnie i naciągnął spodnie, a ja nie mogłem zapiąć rozparka, tak mi ręce drżały. - Senju, Senju, kochanie, ja tylko… my tylko… my… - mówiłem szybko i patrzyłem na ciebie, ale stałeś jak wryty. - Senju, czekałem na ciebie – powiedział Kot i usiadł na stole. - Co wy robicie? Dlaczego? Jak możesz… - głos ci się załamał, ale mnie nie odepchnąłeś, gdy spróbowałem cię objąć. - Kochanie, już, już, co ty tu robisz? – spytałem nagle. - Nieważne. Ty świnio! – i spróbowałeś się wyrwać, ale Kot podszedł i sam mnie odepchnął. - Senju, to nie jego wina – powiedział i spojrzał ci w oczy. – To ja, ja chciałem. Chciałem też ciebie, pisałem do ciebie, ale nie odpowiedziałeś. Chciałem, żebyś tu przyszedł. Chciałem was. To ja, ja, rozumiesz? Ale ja nic nie rozumiałem. Co Kot bredzi? Przecież nie pisał do ciebie. Nie mówił, że chce. Kłamie? Kłamie, żeby cię uspokoić? Och, wiem, że tak łatwo się nie nabierzesz. Ale Kot obejmuje cię za ramię i całuje w policzek. - Senju, ja naprawdę nie chciałem, żeby to tak wyszło, myślałem, że przyjedziesz – powiedział robiąc niewinną minę. Kłamał jak z nut. Kłamał cudownie. - Nie mogę uwierzyć, że to zrobiliście – powiedziałeś po chwili, gdy Kot zaczął gładzić twoje włosy. Ja stałem jak wryty. Wreszcie udało mi się zapiąć rozporek. - Beze mnie – dodałeś i zacisnąłeś wargi. – Ja naprawdę… Przecież ja… Ja nie miałbym nic przeciwko! Rozumiesz?! Nie rozumiecie?! Nie miałbym NIC przeciwko! – zawołałeś prawie z płaczem, ale zacisnąłeś mocno wargi, żeby się nie wydać. - Uspokój się, kochany – Kot pocałował cię w policzek, ale go odepchnąłeś. - Przyniosłem twój kolczyk! – rzucił na stół moje kółeczko, a ja pomyślałem, że nawet nie zauważyłem, że zniknęło. - Kolczyk? – spytałem nerwowo i schowałem ręce w kieszeniach. - Senju, wybacz – Kot znowu cię pocałował. Twoje spojrzenie zabijało. Czułem się otumaniony trawą, ale bałem się. Czy żałowałem? Nie mogę wybierać między tobą a Kotem. - Senju – szepnąłem i przełknąłem głośno ślinę. – Ja po prostu… Sam wiesz, jak to jest… - A mnie mówiłeś, że mam przestać flirtować z Kotem! – zawołałeś i spojrzałeś na mnie z wyrzutem. – Jesteś taki dwulicowy, ko-cha-nie. - Senju – Kot przytulił się do ciebie i zaczął kojąco gładzić twoje włosy. – Nie chciałem, żeby to tak wyszło. Chciałem ciebie, wierz mi – i cmoknął cię w policzek. A ty znowu spojrzałeś na mnie z wyrzutem, a potem w twoich oczach pojawił się dziwny blask. Co to oznacza? Uśmiechnąłeś się wrednie, objąłeś mocno Kota i wpiłeś się w jego usta. Czułem się dziwnie! Co ty robisz?! A chwilę potem… po prostu się roześmiałem. Napięcie zniknęło całkowicie. Podobała mi się twoja reakcja. Wczepiłeś się Kotu we włosy i zachłannie go całowałeś, a on nie był gorszy. Oparłem się o stół i myślałem, o ile to można tak nazwać. Zły? Wkurzony? Nie zostawisz mnie. Kochany Kot, potrafił cię złagodzić. Chyba. Całujcie się. Chciałem, żeby to trwało jak najdłużej. Złość cię nakręciła. Lepiej się całujcie niż bijcie! Westchnąłem ciężko i poczułem, że członek znowu dgrnął. Boże, czy to się przekształca w otwarty związek? Czemu ja…? Czemu… Nie mogę się zdecydować. - Zadowolony? – spojrzałeś na mnie, gdy oderwałeś się od Kota. - Tak – uśmiechnąłem się i oblizałem usta. – Dobrze, że jesteś. - Możemy zrobić orgie? – powiedział Kot i objął cię w pasie, patrząc na mnie wymownie. - A twój Ren? – spytałeś. - Najwyżej mnie potem ukarze – zaśmiał się i oblizał wargi. Ale nie mogłem się ruszyć z miejsca. Coś mnie trzymało. Nie wiem, co. Nogi miałem jak ołowiane. Spróbowałem zawołać Kota, ale uśmiechnął się i zaczął cię całować. - Przestań! – zawołałem prawie panikując, a nogi mnie nie słuchały. Co? Co? Co? Boję się, cholera! Nie! - Przestań! – zawołałem znowu i czułem, że tracę rozum. – Przestań! … I wtedy poczułem, jak piecze mnie policzek. Wszystko płynęło, zlewało się w jedno, a ja czułem tylko pulsowanie na twarzy. Szeptałem coś nerwowo, ale znowu poczułem, jak wszystko płynie, i wtedy zobaczyłem nad sobą Kota. Jego przerażoną twarz i rozszerzone źrenice. - Kaien, Kaien, już dobrze, kochany – szeptał i gładził mój płonący policzek. – Jak się czujesz? - Co?  Co jest? – usłyszałem własny głos i zdziwiłem się, że był taki niski. – Kocie, co się stało? - Kaien, jesteś w porządku! Dzięki Bogu! – zawołał i przycisnął mnie mocno do siebie. – Tak mnie przestarszyłeś! Kilka razy zamrugałem i spróbowałem zrozumieć, co się dzieje. Zemdlałem? Nie, niemożliwe. Przetarłem oczy i rozejrzałem się dokoła. W kuchni nikogo oprócz nas nie było. - Gdzie Senju? – spytałem tym samym niskim głosem, a Kot spojrzał na mnie trochę zmieszany: - Senju? Co ty bredzisz? Na pewno dobrze się czujesz? Chyba miałeś halucynacje! Kaien? - Co? – nic nie rozumiałem. Halucynacje? Więc nie było cię tu? Boże, nic nie rozumiem. - Kocie, co się stało? – wczepiłem się w jego ramiona i prawie panicznie patrzyłem mu w oczy. – Co się stało? - Nie wiem, nie wiem, myślałem, że zasnąłeś, a potem… Tak nagle zacząłeś się dziwnie zachowywać… Chyba ci się przywidziało. Przywidziało? - Więc Senju tu nie było? - Nie – Kot spojrzał na mnie marszcząc brwi. – Dobrze się czujesz? - Tak, chyba tak – podniosłem się i usiadłem w fotelu. – Cholera, śniło mi się coś strasznego.  Tak, to był sen. To nie mogły być halucynacje. Nie po trawce. - Idź się położyć – Kot pomógł mi się podnieść i zaprowadził mnie do pokoju. - Już dobrze – powiedziałem, gdy położyłem się na łóżku. – To tylko sen, Kocie, tylko sen. Ale Kot patrzył na mnie niespokojnie. - Spokojnie, na szczęście to był tylko sen – odetchnąłem z ulgą i zamknąłem oczy. – Zostawisz mnie samego? - Dobra – powiedział cicho. – Pójdę trochę posprzątam. - Jasne. Gdy Kot zniknął z pokoju, poczułem dziwne zmęczenie. To na pewno był sen. Zły sen. Muszę się pozbierać. Muszę być twardy. Przecież nie mogę za każdym razem, gdy się upiję, bać się samego siebie. Zamknąłem oczy, ale zasnąć nie mogłem.﻿﻿﻿﻿ 