SENJU Miałem ubaw, słuchając ich rozmów o muzyce. Prawdę mówiąc, nie wiedziałem, czym się zająć, więc postanowili, że będę oceniał ich twórczość. Okazało się, że Saya dawno miała słowa piosenki. Jak zwykle piliśmy wino, i zauważyłem, że po pijaku łatwiej im idzie praca twórcza. Kaien zachowywał się całkiem normalnie, więc ja też starałem się nie być nadpobudliwy. Ale czułem na sobie jego wzrok. Co chwila dotykał mnie przelotnie albo muskał dłońmi moje włosy. Wiedziałem, że robił to specjalnie. I osiągnął cel – podnieciłem się i nie mogłem się doczekać, kiedy zostaniemy sami, jeśli to w ogóle było możliwe. Ale kiedy pociągnął mnie do drugiego pokoju, wyjaśniając pozostałym, że musi ze mną pogadać, poczułem się niezręcznie. Od razu straciłem poczucie pewności siebie i starałem się unikać jego spojrzenia, ale zamknął drzwi i zmierzył mnie wzrokiem. Uśmiechnął się prowokująco, i wtedy zrozumiałem, że najbardziej na świecie pragnę, żeby mnie teraz pocałował. Zadrżałem i sam podszedłem bliżej, otulając do ramionami, ale Kaien tylko się łobuzersko uśmiechnął i wywinął się z moich objęć. Drań, robi to specjalnie.   - Se-e-e-nju... – rzekł przeciągle. – Chyba nie chcesz, żeby nas zobaczyli... Czy cię to nie obchodzi? – i teraz sam mnie objął w pasie. Próbowałem go odepchnąć, ale poddałem się.   - Robisz to specjalnie – szepnąłem wkurzony na siebie, że tak łatwo się mu poddaję.   - Ta-a-k... – zaczął gładzić mnie po włosach. – Nie podoba ci się?   - Nie – odrzekłem krótko, ale przechyliłem głowę w bok, kiedy zahaczył palcami o moje ucho. - A ja uważam, że ci się podoba, kiedy cię rozkręcam... – przytulił mnie do ściany i zaczął delikatnie całować w szyję. Cholera! Doprowadzał mnie do szaleństwa takimi niewinnymi pieszczotami. Czułem, że jestem już podniecony do granic, więc przytuliłem biodra do jego bioder i westchnąłem ciężko.   - Jesteś niecierpliwy. Jak zwykle – zaśmiał się Kaien i wsunął mi rękę pod koszulkę. Kiedy poczułem na nagiej skórze jego ciepłe palce, wzdrygnąłem się i jęknąłem rozkosznie, ale uciszył mnie dłonią i szepnął tylko w usta: - Ciii... – po czym dalej zaczął mnie pieścić.   Umierałem w jego ramionach, pragnąłem krzyczeć, ale tylko zaciskałem kurczowo wargi, żeby nikt nas nie usłyszał. I kiedy wreszcie pozwolił się pocałować w usta, odetchnąłem ciężko i wsunąłem ręce pod jego sweter.   - Senju, nie wiedziałem, że jesteś aż tak spragniony – Kaien uśmiechnął się i złapał mnie za ręce. – Ne możemy... tutaj.   - Ale ja chcę... pragnę cię, Kaien... – szepnąłem niecierpliwie i wtuliłem twarz w jego szyję. Zapach jego skóry odurzał, i miałem wrażenie, że wariuję. Tak bardzo tego chciałem. Tak bardzo go pragnąłem... - Senju, poczekajmy do wieczora, możesz zostać na noc, chcesz? – Kaien schwycił mnie za podbródek i przyciągnął do swojej twarzy. - No dobra – westchnąłem ciężko. – Chyba umrę do wieczora.   - Nie umieraj – liznął mnie erotycznie w ucho. – Sprawię, że zapomnisz o całym bożym i niebożym świecie... Wiesz, co ci zrobię...? – znowu zaczął się ze mną droczyć.   Nie mogłem tego dłużej cierpieć, więc go odepchnąłem i rzekłem pośpiesznie:   - A teraz daj mi spokój, Kaien. Bo cię zabiję. – i odsunąłem go od drzwi. – Popamiętasz to.   - Już się nie mogę doczekać – rzekł jak zwykle na luzie i uśmiechnął się chyba najpiękniej, jak potrafił.       * * * * *    No tak. Czułem się jak idiota, próbując ukryć podniecenie. Cholera, już ja mu pokażę! Teraz udaje, że nic się nie dzieje.   Muszę jeszcze wypić.   Muszę się uspokoić.   Ale jak? Jak, skoro wiem, że mogę zostać u niego na noc? Dlaczego tak mnie podnieca? Dlaczego tak na mnie działa? Cholera, straciłem dla niego głowę! A wino tak przyjemnie rozgrzewa i rozluźnia... Muszę się jeszcze napić...   - To chyba tyle na dzisiaj? – słyszę głos Sayi.   - Tak, myślę, że wystarczy – Kyu się z nią zgadza.   - Spotkamy się jutro? – pyta Saya, a ja czuję, że za chwilę usłyszę to, co pragnę usłyszeć. - Jutro mamy próbę i trochę spraw, ale pojutrze możecie wpadać – Cat uśmiecha się słodko, a ja zwracam uwagę na to, że dotyka kolczyka w wardze.   - Senju, zbieramy się? – dociera do mnie, że Saya mówi do mnie.   - Chyba tak... – mówię cicho i zerkam ukradkiem w stronę Kaiena.   - Prawdę mówiąc, wolałbym, żeby Senju został na noc – no, Kaien nareszcie wkracza do akcji. – Cat, nie masz nic przeciwko, prawda? – patrzy tymi pięknymi oczami na swojego przyjaciela. – Mamy trochę spraw do omówienia. - Eeee... prawdę mówiąc, nie bardzo rozumiem, ale się nie wtrącam – albo mi się wydaje, albo Cat spochmurniał. Ale co mnie to obchodzi.   - Senju, naprawdę zostajesz? Więc już pójdziemy – Saya zaczyna zbierać rzeczy.   - Wpadnijcie pojutrze – mówi Cat i odprowadza ich do drzwi. Ta chwila się zbliża. Pragnę cię, Kaien.﻿﻿ 