KAIEN Siedzisz po szyję w wannie i chyba medytujesz. Uśmiecham się mimowolnie i też wchodzę do wody. Jest przyjemnie gorąca i pachnie czymś przyjemnym. Kot stoi chwilę, jakby się zastanawiał, ale potem zrzuca kołdrę i wchodzi do wody. Kotku, dobrze, że namówiłeś mnie wtedy na dużą wannę. Teraz jestem ci wdzięczny. Przydała się. - Trochę ciasno – mówi, i czuję, jak dotyka moich kolan. - Nie narzekaj – uśmiecham się do niego, a po chwili zaczynam namydlać ci ramiona. Otwierasz oczy i patrzysz na Kota, potem na mnie. - Nie mów, że drzemałeś – odzywa się Kot i zaczyna szorować mi plecy. - Nie – mówisz i obejmujesz mnie za szyję. – Tak się lenię. - Już nie narzekasz? - Nie – uśmiechasz się i znowu zamykasz oczy. Tak przyjemnie, spokojnie i ciepło. Uwielbiam was. Nic mi się nie chce, tylko spać. Troche żałuję, bo myślałem, że mamy całą noc. Ale organizm odmawia posłuszeństwa. Cóż, i tak było cudownie. Delikatnie masuję twoje czerwone pręgi na plecach i myślę o tym, że bardzo mi ufasz, a to podbudowuje. Wiem, że Kot nie będzie mi miał tego za złe. Wiem, że rozumie, co do ciebie czuję. Ale myśli się rozpływają i zostaje tylko przyjemne znużenie. Pozwalam, żebyś wytarł mnie do sucha, i leniwie obserwuję Kota. On suszy włosy i nie zwraca na nas uwagi. Za to ty jesteś bardzo pobudzony. Podziwiam cię, naprawdę. - Pójdę do siebie, spać mi się chce – mówi Kot i ziewa. - Nie chcesz spać z nami? – pytasz ze zdziwieniem.  Porąbało was chyba. Przecież ja chcę się wyspać. - Nie, lubię wygodę – Kot uśmiecha się leniwie i znika w swoim pokoju. A ja czuję się dobity widokiem pobrudzonej pościeli. Mam ochotę zwinąć się w kłębek i zasnąć na chodniku, ale ty pytasz, gdzie mam czystą. Z podziwem obserwuję, jak zmieniasz pościel i padasz z zadowoleniem na łóżko. Nie zostaje mi nic innego, jak wyłączyć światło i dołączyć do ciebie. - Kaien, ale ja nie jestem śpiący – szepczesz mi do ucha i przeprowadzasz palcami po włosach. - Kochanie, za to ja jestem – mówię łagodnie i przyciągam cię bliżej. - Myślisz, że Kot się obraził? - Co? Nie, dlaczego? Po prostu chce się wyspać. - Może masz rację, ale jakoś mi przykro, że będzie sam. - Ach, więc może idź do niego? – mówię ze śmiechem i z lekką dawką ironii w głosie, choć wcale nie o to chodzi. - Nie mów tak – odzywasz się po chwili milczenia, i czuję, jak odsuwasz się ode mnie. - Trójkąty zawsze są takie – mówię i wzdycham. – Ktoś czuje się odrzucony. - Nie o to mi chodzi! - Wiem, wiem… - mówię leniwie i mam nadzieję, że dasz spokój. - Kaien. - Co? - Jesteś zły, że martwię się o Kota? - No co ty, niech robi, co chce. Senju, śpijmy już. - Ale nie chce mi się spać. - Więc idź do Kota, jestem pewien, że właśnie się masturbuje – mówię ze śmiechem, ale dostaję od ciebie łokciem w bok. - Kocham cię – mówisz nagle i znowu się do mnie przytulasz. - Wiem, więc może śpijmy? - Wiesz, chyba jestem zbyt dobry… - mówisz i zaczynasz mi coś opowiadać, ale każde twoje słowo staje się coraz bardziej oddalone, i czuję, że zapadam w sen. 