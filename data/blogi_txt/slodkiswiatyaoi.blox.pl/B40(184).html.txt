SENJU - Łóżko mi akurat odpowiada – uśmiecham się lekko i zerkam na ciebie. - Wcześniej nie myśleliśmy o tym, ot, żyj chwilą i tyle. Sam wiesz, jaki byłem. - Jaki byłeś? – pytam, choć wiem, do czego zmierzasz. - Rozrywkowy chłopak – mówisz i patrzysz mi prosto w oczy. – Sex, drugs   rock’n’roll. You know. - Mmmhhh. - Nie brakuje ci kobiet? - Co? – pytam ze zdziwieniem, bo mnie zaskoczyłeś. - Kobiet. - Nie myślałem o tym. - A o czym myślałeś? Cudownie! Już chcesz kobiety. Zresztą, nie ma się co dziwić. Tak byłoby łatwiej. Nagle czuję niewyjaśniony lęk. Strach, że możesz powiedzieć coś, czego nie chcę usłyszeć. Czuję, jak zaczynają mi drżeć usta. Ta rozmowa zmierza w złym kierunku. - Nieważne – mówię i wzdycham ciężko, a potem zapalam papierosa. - Dla mnie ważne. Patrzysz na mnie uważnie i wręcz srogo, a ja czuję się nagle taki mały i bezbronny. - Nie potrzebuję kobiety – mówię ostrożnie i odwracam wzrok. – Jeśli chcesz wiedzieć, to jestem wierny. Milczysz i skupiasz się na paleniu. A ja czuję paskudną gulę w gardle. Mam ochotę zacząć te rozmowę od nowa. - Kot też się w to wlicza? – pytasz po dłuższej chwili. - O co ci chodzi?! – mówię nie kryjąc irytacji w głosie. - Chcesz go, prawda? Po prostu odpowiedz. Chcesz? Twoje spojrzenie zabija. Wstaję nerwowo z krzesła i podchodzę do okna. W kuchni jest już prawie ciemno, a za oknem miasto drga tysiącem świateł. Na pewno jest jeszcze ciepło i przyjemnie. A ja marznę od środka. Tak, Kaien, chcę Kota. Chcę, ale nie tak, jak ciebie! - Dla niego to zabawa – mówisz, i słyszę, że też wstajesz. Gaszę papierosa, bo na oknie stoi popielniczka. Co teraz? - Nawet Ren – dodajesz po chwili, gdy stajesz obok mnie i też patrzysz w dal. – Jestem pewien, że to kolejny etap jego fascynacji. Kot nigdy nie będzie uległy. Znam go zbyt dobrze. Gdy mu się znudzi, zostawi to. - Tak sądzisz? – pytam chrypłym głosem. - Tak. Zresztą, on fascynuje się wszystkim, co nowe, zwłaszcza jeśli to jest trudne do osiągnięcia. Wiesz, że spał z Sayą? - Co? – spoglądam na ciebie ze zdziwieniem. – Co powiedziałeś? - Sam miał ci to powiedzieć, ale widzę, że tego nie zrobił – mówisz i uśmiechasz się trochę wrednie. - Nie. Więc to tak. Saya go uwielbia, może nawet kocha. A ja? Najdziwniejsze jest to, że nie jestem zły na Kota, choć ty pewnie właśnie tego chciałeś. To nie moja sprawa. - Kaien – mówię cicho i zaczynam rysować na szybie niewidzialne wzory. – Dla mnie Kot jest… Kimś, kto wnosi coś nowego. Nie chcę powiedzieć, że mi się nudzi, po prostu… Jeśli wiem, że ty też nie masz nic przeciwko, i możemy z nim… To robić, więc czemu nie? Zresztą, kiedyś sam byłem o niego zazdrosny. Pamiętasz? – mówię i patrzę ci w oczy. – Myślałem, że muszę się tobą z nim dzielić. - A teraz tak nie myślisz? - Nie wiem. Może trochę, tylko trochę. - Nawet jeśli w łóżku? - Tak. Tak nawet jest łatwiej, bo wiem, na czym stoję. - Aha. - A ty nie? – pytam i patrzę na ciebie prawie ze złością. – Nie udawaj świętego! Czemu tylko ja zawsze muszę być tym złym? - Nikogo nie udaję, po prostu dzisiaj chciałem pobyć z tobą sam na sam. Serce podnosi się do gardła. Wiem. - Czy to tak trudno zrozumieć? – pytasz znowu, a ja zaciskam wargi i czuję się zraniony, choć nie wiem, czemu. - Wiem. - Co wiesz? Co ty wiesz? Wiesz, ile energii wyssały ze mnie te jebane tłumaczenia?! Wiesz, jak trudno było mi się oprzeć pokusie i siedzieć dniami i nocami przy kompie?! Co ty możesz wiedzieć! Nie chodzisz nawet na te swoje zajęcia! Każdego dnia chciałem się z tobą zobaczyć, ale siedziałem i pracowałem! Nigdzie nie wychodziłem, nawet z Kotem, a on nie przyprowadzał znajomych, żebym miał spokój! Co ty możesz wiedzieć?! - Nie krzycz, nie jestem głuchy! – zawołałem drżącym głosem i miałem ochotę zapaść się pod ziemię. Wszystko, co mówiłeś, raniło jak cholera, ale – do jasnej cholery! – było prawdą! Jebać wszystko! Mam dość! Chcę do domu! Chcę się upić w samotności i zasnąć. Ale stoję przy oknie i czuję, jak rozpadam się na tysiące kawałków. Wszystko drży, i czuję w powietrzu nadmiar adrenaliny. Ciało reaguje od razu – krew tętni w skroniach, puls przyśpiesza, dłonie zaczynają się pocić. Zaciskam mocno wargi, żeby się uspokoić. Wiem, że jesteś zmęczony. Cicho. Tak cicho. Palisz teraz nerwowo i zagryzasz wargi. Nie muszę cię przecież przepraszać. A może muszę? - Zrobiłem coś nie tak? – pytam drżącym głosem i boję się spojrzeć ci w oczy. - Przestań się ślinić na widok Kota – mówisz nieco spokojniej i gasisz papierosa. – Możesz spać w moim łóżku, ja zostanę w kuchni. - Co? – patrzę na ciebie prawie z lękiem. Nie, nie, nie! Co ty mówisz? - Jestem zmęczony. Tyle. - Kaien… - To tyle – i odwracasz się, ale cię zatrzymuję. - Myślę, że teraz musisz powiedzieć, że mnie kochasz – mówię drżącym głosem i czuję, jak pod powiekami zbierają się łzy. - Kocham cię. Zadowolony? - Ty świnio! – odrzucam twoją rękę, ale nie wiem, co robić dalej. Wzruszasz ramionami, ale czekasz.  - Czy zawsze tak będzie? – mówię i zaciskam wargi. - Myślę, że będzie lepiej, jeśli… - Nie! – przerywam i czuję, jak narasta przerażenie. Nie mów tego! - Co „nie”? - Nie lepiej! – przyciskam cię do ściany i długo patrzę w oczy. – Nie waż się. - Ale o co ci chodzi? – pytasz, a ja odgarniam ci z twarzy nieposłuszne pasmo włosów. - Nie mów tego. - Skąd wiesz, co chciałem powiedzieć? – uśmiechasz się nagle. Rozbawiony? Ty draniu! - Chciałem powiedzieć, że byłoby lepiej, gdybyśmy spotykali się u ciebie, albo gdy Kota nie ma w domu – dokończyłeś po chwili z tym samym uśmiechem, i poczułem, jak splatasz palce z moimi. - Kaien… - patrzę na ciebie, a wargi zdradziecko drżą. A myślałem, że chcesz ode mnie odpocząć! 