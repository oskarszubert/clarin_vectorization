KAIEN Głupi, głupi, głupi! Wiedziałem, że będę to mocno przeżywać, ale żeby aż tak... To do mnie niepodobne. No nie. I za dużo rozmyślam. Kiedyś taki nie byłem. Ale do rzeczy. Wczoraj mieliśmy świąteczny występ. Muzyka jest najlepszym sposobem na rozładowanie. Oczywiście, oprócz seksu. Oczywiście, wbrew sobie poderwałem jakąś laskę. A raczej ona mnie. Choć wcale nie musiała. Ładna, ale taka przeciętna. Niewyróżniająca się niczym specjalnym. Po prostu ładna kobieta. A ja musiałem się wyładować. Chciałem zapomnieć o wszystkim i po prostu poddać się instynktom, ale nie potrafiłem się uspokoić.  I nie próbowałem. Myśli i wspomnienia wypływały na powierzchnię, i nawet w chwili, kiedy obejmowała mój członek ustami, nie mogłem przestać porównywać. Nie kochałem się z kobietą od kilku miesięcy. Delikatna, była taka delikatna. I cholernie wrażliwa. Gorąca i ciasna, ale i tak czułem się winny. Przed nią, przed sobą i przed...  Tak. Doszedłem w niej i wcale nie obchodziło mnie, czym to może się skończyć. Byłem pusty.  * * * * *  Najgorsze są poranki, kiedy człowiek budzi się ze snu, a obok zastaje kobietę, która tak naprawdę nic dla niego nie znaczy. Tak właśnie się czułem.  Ale okazało się, że wcale nie była taka głupia. Zrobiła kawę, ubrała się w SWOJE ciuchy i nic nie próbowała mi udowadniać. Byłem jej za to wdzięczny, choć nawet nie wiedziałem, jak ma na imię. Uśmiechnęła się ciepło i bezpretensjonalnie i nawet nie poprosiła mnie o numer telefonu. Wyszła zostawiając zapach orientalnych perfum. Nawet zacząłem żałować, że nie spytałem jej o numer. Była taka... ulotna i mistyczna. I nie traktowała mnie serio. I w sumie doszedłem do wniosku, że była świetną kochanką.   * * * * *  Kot wrócił po południu. Chyba był zadowolony, już ja potrafię to wyczuć. Był w świetnym nastroju i nawet nie miał kaca. Dziwiłem się, że mogłem swobodnie rozmawiać z nim o tym, co się wydarzyło. Kiedy spytał o Senju, umilkłem, ale po chwili powiedziałem cicho: - Wszystko skończone. W sumie to nie chcę o tym mówić. - Rozumiem. Zrobić ci kawę? - Nie. Napijesz się ze mną piwa? - Jasne. Dostałem z lodówki 2 piwa i usiadłem przy stole. Kot zapalił papierosa i upił trochę piwa. - Kaien? – zerknął na mnie spode łba. - Co? – też zapaliłem papierosa. - Dzisiaj przyjdzie Saya i Ester.Nie masz nic przeciwko, prawda? - Nie, a czemu muszę? - Nie, tak tylko się pytam – rzekł i zaczął powoli sączyć piwo, a potem dodał: - W tym roku nie mamy choinki. - Obchodzi cię to? – spytałem obojętnie. - Nie – odrzekł i westchnął. – Kaien? Spojrzałem na niego popijając piwo i uśmiechnąłem się lekko. - Przepraszam za tamto – powiedział cicho i też się uśmiechnął. - Za jakie tamto? – zdziwiłem się. - No wiesz, za te moje wygłupy. Nie chciałem, żeby tak to wyszło. Przepraszam. - W porządku, wszystko w porządku. Nie martw się tym, Kocie. Kocham cię, wiesz? – powiedziałem nagle i przytuliłem go mocno. Wydawał się być zdziwiony, ale już po chwili objął mnie za szyję i pocałował w policzek. - Ja ciebie też – odrzekł po krótkiej pauzie. – Jesteś moim najlepszym przyjacielem. Kocham cię, Kaien, i nie oddam cię nikomu – czułem, że jego głos drży, a dłonie zaciskają się mocniej. - Kotku... – rzekłem ze śmiechem, a po chwili dodałem: - Ty głupku. Podniósł na mnie wzrok i uśmiechnął się. Tak jak myślałem, płakał. Nie wiedziałem, że jest aż tak wrażliwy. Miałem ochotę go jakoś pocieszyć, ale nic nie przychodziło mi do głowy. Czułem się przed nim winny. Zaniedbywałem go. - Jak chcesz spędzić święta? – spytałem cicho i otarłem mu łzy z policzka. - Z tobą – odpowiedział szybko i pchnął mnie w bok, odsunął się i zapalił kolejnego papierosa. - To wiem, ale pytałem JAK, nie Z KIM – zaśmiałem się ciepło. Tak, Kot potrafił poprawić mi nastrój. - Spodobała ci się? – spytał nagle. - Kto? – udałem, że nie rozumiem. - Nieważne – mrugnął do mnie jak kokietka. - Boże, Kocie, ty jesteś nienormalny – powiedziałem i upiłem niezły łyk piwa. - Wiem. Ty też – Kot uśmiechnął się szeroko i dokończył piwo.   * * * * * Te święta spędziliśmy tylko we dwójkę.  Tak, jak chciał.  Mnie też to odpowiadało.  Jednak Kot dostał małą choinkę, którą ubrały Ester i Saya. Jedliśmy jej cynamonowe ciasto i paliliśmy skręty. A potem przegadaliśmy całą noc. To takie proste. I takie kojące. Zerwałem się i zacząłem mu opowiadać o Senju. Słuchał w milczeniu, a potem przytulił się do mnie z butelką wina  i tak zasnęliśmy.﻿﻿ 