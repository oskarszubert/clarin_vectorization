SENJU Nasza wspólna noc. Zanim zasnąłem, starałem się wtulić w ciebie jak najmocniej i chłonąć zapach twojej skóry. Mój Kaien. Leżałem i prawie nie myślałem, tylko czułem się szczęśliwy. Nieważne, co było. Boże, byłem naprawdę szczęśliwy! Ten znajomy zapach, smak, twój niespokojny oddech. Ciągle mnie molestowałeś, więc poddawałem się, choć, prawdę mówiąc, ja potrzebowałem tylko czułości. Owszem, podniecały mnie twoje pieszczoty, ale mógłbym po prostu zasnąć, wtulony w ciebie, i tyle. Nie potrzebowałem seksu. Chciałem cię dotykać, całować, pieścić – nic więcej. Blokada. Tak, tylko czemu? Czyżby przez Rena? * * * * * W końcu pogodziłem się z Kyu. Wyszedłeś po śniadaniu, a ja przegadałem z Kyu pół dnia. Zauważył, że coś jest nie tak, ale nie mogłem mu powiedzieć. Źle się z tym czułem. Ren na pewno wiedział, że wróciliście. Czy Kot już u niego był? Nagle poczułem się zazdrosny. Chciałem zobaczyć Kota. Może nawet chciałem czegoś więcej. Tylko czemu nie mogłem się rozluźnić, gdy kochałem się z tobą? Byłeś rozmarzony i czuły, a ja zastanawiałem się, co z nami będzie. Wpadłem do ciebie wieczorem, Kot też był. Bez Abla, ale był niezwykle zadowolony. Czy spotkał się z Renem? Chciałem powiedzieć Kotu, że Ren ma nowego niewolnika, ale nie mogłem. Nic nie mogłem powiedzieć. Nie chciałem, żeby wiedział, że się znamy. Bałem się nawet, że mnie znienawidzi. Ty na pewno. Bałem się. - Byłem dziś u Rena – powiedział Kot, gdy otworzyliśmy piwo. - I co? A ja poczułem, że serce zaczęło bić niespokojnie. - Napisał do mnie kilka tygodni temu. Nie myślałem, że sam się odezwie. - To chyba dobrze? Dostałeś lanie za to, że byłeś niegrzeczny? – zaśmiałeś się i zapaliłeś papierosa. - Nie. Jeszcze nie. Ale... – Kot zagryzł wargę i oblizał kolczyk. - Co? Ja milczałem, bo co miałem powiedzieć? - Tęskniłem za nim, nie za Ablem. - Masz z tego powodu wyrzuty sumienia? – spytałem spokojnie. - Tak. Ale nie mogę przestać myśleć o Renie. Wiecie, co mi zaproponował? - Co? – spytaliśmy jednocześnie. Kot uśmiechnął się słodko i też zapalił papierosa. - Powiedział, że chce, żebym był jego niewolnikiem. - Oj, Kotku! – zaśmiałeś się i poczochrałeś mu włosy, a ja poczułem, jak serce mi wali. Kot? Więc Renowi chodziło o Kota?! Nie mogę uwierzyć. To Kot był tym nowym facetem? Niemożliwe. Przecież... - A będziesz jedynym? – spytałem, siląc się na spokój, ale chyba głos mi drżał. - Tak – Kot uśmiechnął się słodko i oblizał wargi. – Tylko ja. Wiem, że miał kobietę, potem kogoś jeszcze, ale powiedział, że gdy wrócę, stworzymy poważny związek, oparty na bdsm. - I ty w to wierzysz? – spytałeś, popijając piwo i zerkając na Kota. - Chcę wierzyć – Kot roześmiał się głośno i westchnął. – Naprawdę. Wiesz, jak jestem do niego przywiązany. - Ooooch, wiem! - Nie nabijaj się, ja mówię poważnie. - Dobra, dobra, ale ja Rena nie lubię i nie rozumiem. Nie wierzę, że będziesz jedynym kochankiem. Ja też nie wierzę.  - Nieważne, chcę być z Renem! Nikt nie jest idealny, nawet ty – Kot zacisnął wargi i spojrzał na ciebie ze złością. - No, nikt – spojrzałeś na mnie pytająco. – Prawda? Roześmiałem się i szturchnąłem cię w bok. Bałem się teraz jak nigdy. Nie chciałem, żeby się wydało. - Miałem wam powiedzieć coś jeszcze, ale widzę, że was to nie ciekawi – Kot dopił piwo i otworzył kolejne. - Ciekawi! – zawołałem i zapaliłem papierosa. – Opowiedz. - A co ty taki ciekawski? – zaśmiałeś się i przyciągnąłeś mnie do siebie. – Zachciało ci się bdsm? - Nie, ale chcę wiedzieć. - Na pewno? – Kot znowu oblizał kolczyk w wardze i zaciągnął się papierosem. - Dobra, opowiadaj – pogładziłeś Kota po włosach, a on uśmiechnął się jak cwaniak i spojrzał na mnie. - No co? – zmieszałem się. - Kaien, pamiętasz, mówiłem ci, że Senju chce czegoś mocniejszego? Serce znowu zabiło szybciej. Czyżby wiedział? Kot wie? Niemożliwe. - I co? - Nie wiem, ale Ren pytał, może mam kolegę, który chciałby... wiesz... – Kot uśmiechnął się słodko i zaciągnął papierosem. - Nie zgadzam się – powiedziałeś twardo. – Zapomnij. - Ale nie o to chodzi! – Kot roześmiał się głośno, ale ty spochmurniałeś. – Nie chodzi o seks, Kaien! - Taaak? - Tak, chodzi o coś więcej. Z tego, co pamiętam, to Senju opowiadał mi, że chciałby... – ale uciszyłem Kota dłonią. - Co ty gadasz? – zaśmiałem się i powaliłem Kota na ziemię. – Daj spokój. - Ale mówiłeś, że potrzebujesz... - Zamknij się! – znowu uciszyłem Kota dłonią. - O co wam chodzi? - To sztuka, Kaien, żaden seks – Kot odepchnął mnie mocno i usiadł na kanapie. – To, jak Ren mnie wiąże, jaką ma nade mną kontrolę... Boże, naprawdę nie chcesz? – zwrócił się do mnie, a ja zadrżałem. Wiem, co to znaczy. Wiem, co znaczy kontrola Rena. Na samą myśl o tym robiło mi się gorąco. - Chyba też się napaliłeś, kochanie, co? – poczułem, jak mnie obejmujesz i całujesz w policzek. - Co? - Ty naprawdę chcesz pójść do tego zboczeńca? - To żadne zboczenie! Boże, Kaien, nie spodziewałem się tego po tobie – Kot był zawiedziony. - To żadne zboczenie. Przecież nie chodzi o seks, nie? – spytałem cicho i zerknąłem na ciebie. - Więc jednak chcesz? - Nie wiem. - Senju, pomyśl – Kot usiadł obok mnie, ale uciszyłeś go. - Zamknij się, Kocie. Senju jest mój i nie będzie należeć do Rena. - Nikt nie mówi... - Zamknij się, Kocie, nie wkurzaj mnie! – zawołałeś. – Nie znoszę twojego Rena, więc, proszę cię, daj spokój. - Ale co on ci zrobił? – Kot nie dawał za wygraną. - Mam swoje powody. - Kaien – przytuliłem się do ciebie, ale odepchnąłeś mnie. - Jak tak bardzo chcesz, to śmiało – idźcie do niego! - Poczekaj, wariacie! – zatrzymałem cię i znowu objąłem. – Przecież nigdzie nie pójdę. Bez ciebie nigdzie. - Ach, beze mnie? - Coś ty taki zazdrosny? – Kot podał ci piwo, a sam zapalił papierosa. – Nie kłóćcie się już, ja tylko spytałem. No i nie proponuję wam przecież seksu. - Nie znoszę twojego Rena. Kot westchnął, a ja czułem, że się podniecam. Dlaczego? I czemu nie znosisz Rena? - Nie zgadzam się i tyle. Jesteś tylko mój – powiedziałeś i pocałowałeś mnie mocno w usta. - Przecież wiem. - A ty, Kocie, nie byłbyś zazdrosny? - Ale o co? Chętnie bym popatrzył, jak Ren związuje Senju. Ty pewnie też. - Wcale nie. Sam mogę go związać. - Ale nie o takie wiązanie chodzi! - Wiem, o co ci chodzi, ale nie chcę, żeby dotykał go ktoś inny. - Nawet ja? – Kot uśmiechnął się lekko i pogładził mnie po włosach. - Teraz możesz. - Senju, nie chciałbyś, żeby Ren cię związał? – Kot przysunął się do mnie tak blisko, że czułem jego oddech na szyi. - Przestańcie! Mam dość! – zawołałem i zapaliłem papierosa. – Mam dość. Wkurzacie mnie. - Dobra, rozumiem, ale nie gadajmy teraz o tym – powiedziałeś i też zapaliłeś papierosa. – Dobrze? - Jak chcesz – Kot wyglądał na zadowolonego. A ja nie mogłem przestać myśleć o Renie, o Kocie, o tobie. Ach, to może być cudowne!﻿﻿ 