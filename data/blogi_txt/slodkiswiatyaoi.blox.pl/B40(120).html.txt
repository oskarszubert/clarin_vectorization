KAIEN Nie miałem nawet sił, żeby się upić. Nie mogłem. To mi już nie pomagało. Kot znikał na całe dnie i czułem się samotny. Nie miałem z kim pogadać. Do Senju nie dzwoniłem, bo wiedziałem, że potrzebuje czasu. Zaczynałem pisać listy, ale nigdy ich nie kończyłem. Stagnacja emocjonalna. Niepokój, ale nic nie mogłem zrobić. Wszystko było nie tak. W środku powoli zbierało się uczucie niedosytu. Wystarczyło kilka dni i już chciałem biec do ciebie. Wiedziałem, że tobie było trudniej. Czy czekałeś na mnie? Chciałeś, żebym przyszedł mimo wszystko? Co byśmy wtedy zrobili? Jaką decyzję podejmiesz? Czy już podjąłeś? Wiedziałem, że jeśli będziemy razem, wszystko się zmieni, zaczynając od przyjaciół, kończąc na miejscu zamieszkania. Będziemy musieli stąd wyjechać. Żeby zacząć od nowa. I kiedy po raz kolejny przyłapałem siebie na myśli, że dzisiaj znowu będę siedział sam w ciemnym pokoju i marzył o wiośnie, złamałem się. Chwyciłem komórkę , ale powstrzymałem się w ostatniej chwili. Nie wiem, jak. Może lepiej nie. Nie tak. Nie w taki sposób. Może inaczej. Tak, inaczej. Ubrałem się pośpiesznie i wybiegłem z mieszkania. Na dworze było dosyć chłodno, ale w powietrzu pachniało wiosną. Nareszcie. Boże, tak bardzo cię kocham! Kiedy stałem na klatce schodowej przy twoich drzwiach, wahałem się długo. Zbyt długo. Byłem na siebie za to zły, ale cóż... To nie jest takie łatwe. A może jesteś teraz z Ester? Może w ogóle cię nie ma? Dar logicznego myślenia wrócił do mnie tylko wtedy, gdy poczułem, jak moja ręka ciągnie się do dzwonka. I kiedy usłyszałem cichy dźwięk, serce zaczęło walić jak oszalałe. Jak zawsze w takich chwilach. Tylko dlatego, że jesteś dla mnie tak ważny. Odgłos przekręcanego w drzwiach klucza i moje serce, które prawie wyskakuje z piersi. Powoli, jak we śnie. - Przyszedłeś – mówisz cicho i zapraszasz mnie do środka. Nogi mam jak z waty. Zamykam drzwi na klucz, opieram się o nie i patrzę na ciebie uważnie. Czy coś się zmieniło? - Czemu? – pytasz tak samo cicho. - Przyszedłem? – odpowiadam pytaniem na pytanie i zdejmuję kurtkę. - Tak – kiwasz głową. – Wiem, bo mnie kochasz, ale co dalej? - Przyszedłem, żeby się z tobą kochać – mówię nagle. Dlaczego to powiedziałem? Bo to prawda? Nie tylko to. Wiem, że to zabrzmiało wulgarnie i egoistycznie, ale... - Bo nie mogę bez ciebie, jestem banalny – dodaję po chwili i obserwuje twoją reakcję. Nie jesteś ani zdziwiony, ani obrażony. Nie obchodzi cię to? Czy stałeś się już taki, jak ja? - Przyszedłem, żeby się z tobą kochać, nie uprawiać seks – mówię znowu i podchodzę blisko, bardzo blisko, i skoro nie reagujesz, obejmuję cię w pasie. – Nie chcesz tego? Podnosisz na mnie wzrok i uśmiechasz się smutno, ale obejmujesz mnie lekko i całujesz delikatnie w policzek. - Tylko mi nie mów, że chcesz mnie zostawić – próbuję żartować i czochram ci włosy. - Nie – odpowiadasz z uśmiechem, tak samo smutnym. - Senju, więc co zrobimy? - Będziemy się kochać? – mówisz niewinnie i zamykasz oczy, a ja czuję, jak napływa na mnie fala czułości. - Tak, to też, ale pytam ogólnie – odpowiadam i przeprowadzam dłonią po twoim lekko zarumienionym policzku. Wyglądasz na zmęczonego. Wykończonego. Wcale się temu nie dziwię. Pieszczę delikatnie twoje włosy, a ty wciąż stoisz z zamkniętymi oczami i po prostu rozkoszujesz się moim dotykiem. - Wiesz, że nie potrafię bez ciebie. Tak jak i ty beze mnie – mówisz miękkim głosem i otwierasz oczy, by po chwili pocałować mnie lekko wusta. Uśmiecham się ciepło i tulę cię do siebie. I wtedy w mojej głowie pojawia się pewien pomysł. Odsuwam cię i patrząc prosto w oczy mówię: - Teraz jedziesz ze mną. Żadnych „nie”. Zrozumiano? Patrzysz na mnie pytająco, ale chyba się zgadzasz. Nie masz wyboru. Bo mnie kochasz. 