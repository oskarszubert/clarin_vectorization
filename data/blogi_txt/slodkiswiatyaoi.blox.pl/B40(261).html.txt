KAIEN To staje się zbyt niebezpieczne. Muszę bardziej uważać. Cat ostatnio wypytuje mnie o różne dziwne rzeczy, chyba coś podejrzewa. Mógłbym powiedzieć, że mnie to nie obchodzi, ale... nie do końca. Taki związek to trudna sprawa. Musimy bardziej uważać. Zresztą, to nawet nie związek, bo nigdy nie rozmawialiśmy o tym, że jesteśmy razem. Po prostu jesteśmy... przyjaciółmi, którzy ze sobą sypiają. Kochają się. Nie, uprawiają seks. Nie wiem. Nie wiem, co to jest, ale wciąga coraz bardziej. Muszę wyluzować. No i obiecałem, że poświęcę więcej czasu Cat’owi. Co się ze mną dzieje? Coraz częściej zastanawiam się nad tym, czy potrafię być wierny jednej osobie. To strasznie trudne, zresztą, dlaczego bym musiał? Przecież jestem wolny. Teorytycznie. Ale tak naprawdę zniewolony przez ciebie. I to mnie wkurza. Jestem na siebie zły, że tak na mnie działasz. Muszę się trochę rozerwać, więc dzisiaj postanawiam pobyć z kumplami z zespołu, a potem z Kotem. Muszę ochłonąć i spojrzeć na to wszystko inaczej. Bo inaczej zwariuję. Chyba boję się tego uczucia. Tego, co do ciebie czuję. Nie chcę tracić swojej wolności, ale... czyżby mi na tobie zależało? Ale nie chcę też tracić możliwości poznawania nowych... osób? Kiedyś nie zastanawiałem się długo w tych sprawach. No i lubiłem takie życie. Czy teraz to lubię? Nie wiem. Od kilku tygodni nie flirtowałem ani nie kochałem się z nikim innym niż z tobą. Nawet o tym nie myślałem. No, starzeję się czy co...?   * * * * *  - Kaien, skoczymy na piwo? – Cat zerka w moją stronę, ale na jego twarzy widzę zrezygnowanie. Biedak, pewnie myśli, że znowu odmówię. - Pewnie – odpowiadam z uśmiechem. Już po próbie. Uwielbiam czas, spędzony z kumplami z zespołu. Kocham to, jak muzyka otula mnie całego. To „brudne” granie, dźwięki, wibracje... W takich chwilach zapominam o Senju i mam wrażenie, że to tylko sen. Muzyka to moja Miłość. Zdecydowanie. - A może... posiedzimy gdzieś razem? – pyta Kot z nadzieją w głosie. - Pewnie – mówię trącając go lekko w bok. - Wiesz, dawno nie siedzieliśmy tak razem... Kaien? - Co? - Mam pomysł – mówi tajemniczo. - Co znowu wymyśliłeś? – zaczynam się śmiać, bo ma teraz strasznie zabawną minę. Wydyma usta jak księżniczka i tak słodko marszczy brwi. - Do jutra, chłopaki – rzucam na pożegnanie kumplom. - To nawet nie pójdziemy na piwo? – pyta Tulku zawiedzionym tonem. - Innym razem? – odpowiada Kot i ciągnie mnie do wyjścia. - Ale poczekajcie! – Tulku nie daje za wygraną. Nasz basista kocha piwo bardziej niż siebie i już wyobrażam, co by było, gdybyśmy zostali. Na szczęście Kot rzuca jakąś głupią wymówkę i po chwili jesteśmy na zewnątrz. - Dzięki, Kocie – mówię z ulgą i otulam się szalikiem. – Zimno trochę. - No. Nie miałem dzisiaj ochoty z nimi siedzieć. Za bardzo boję się bólu głowy – Kot zaczyna się śmiać i wczepia się w moje ramię. – Chodźmy coś kupić. Chcę po prostu z tobą posiedzieć, mmmh? - A nasze „siedzenie” skończy się jak zwykle? – śmieję się, czochrając mu włosy. - Ej, nie psuj mi fryzury! – Kot też się śmieje i potrząsa głową, a po chwili zaczynamy się gonić po ulicy jak dzieciaki. - Boże, Kaien, ty jesteś jak dziecko! – woła za mną, próbując mnie dogonić. - Chodźmy już do tego sklepu! - Jakiego... sklepu? Oboje jesteśmy zadyszani, ale to było zabawne. - No po wino czy co tam chciałeś – mówię wyrównując oddech. - Może coś mocniejszego? – Cat mruga do mnie zalotnie. - Boże, co na przykład? – znowu zaczynam się śmiać. Kiedy Kot jest taki jak teraz, nie mogę się nie uśmiechać. Kocham go właśnie takiego. Wesołego, lekkomyślnego i słodkiego. Chciałbym mieć takiego brata. Ale i tak jesteśmy jak bracia. - O, zrobię ci wieczór Mojito! – woła nagle i z iskrą w oku. – Co ty na to? - Eeee... ale skąd weźmiesz miętę? – postanawiam trochę się z nim podroczyć. - Nie marudź, znajdziemy miętę! – widzę, że jego zapał nie maleje. W porządku, skoro tak, to świetnie. Kot wie, że Mojito to mój ulubiony koktajl. Jego zresztą też. - I limonki? - I limonki. - To chodźmy – ciągnę go w stronę dużego supermarketu. – Tutaj na pewno będą limonki.   * * * * *  - Wiedziałem, że nie będzie mięty – mówię z rozczarowaniem, kiedy Kot wrzuca do koszyka kilka limonek. - To nic, wiem, gdzie można ją znaleźć – mówi robiąc tajemniczą minę. – A ten rum jest wyśmienity. - Wiesz, co mówisz – zgadzam się bez zastanowienia. - Więc zostaje nam mięta. - Mówię ci, wiem, gdzie ją dostać. Będziesz zadowolony – znowu mruga do mnie zalotnie. - No nie wątpię – uśmiecham się ciepło i już czuję smak koktajlu w ustach.   * * * * *  Szalony. Naprawdę. Tylko on tak potrafi. Kraść miętę z ogrodu sąsiadów. - Wiedziałem, że jeszcze tam rośnie – mówi zadowolony, przygotowując koktajle. - Jesteś niesamowity, Kocie – po prostu siedzę przy stole i obserwuję jego ruchy. - Wiem. - Naprawdę! - Tylko teraz to zauważyłeś?! - Nie, ale... nie wiedziałem, że można kraść miętę u sąsiada... - Czego się nie zrobi dla przyjaciela. Mówiłem, że będziesz usatysfakcjonowany – mówi wesoło i podaje mi koktajl. – No to na zdrowie! - Dzięki, panie barmanie. - I jak? - Jak zwykle cudowne – mówię z zadowoleniem. - Musimy dzisiaj wypić całą butelkę. - Myślisz, że to dla nas jakiś problem? - Myślę, że nie – odpowiada. – Masz ochotę zapalić? - Chętnie. - Zaraz przyniosę – Cat znika na chwilę. Tak. Dzisiaj mam ochotę się z nim upić i naćpać. Dawno tego nie robiliśmy. Nawet nie myślę o Senju. Dzisiaj jestem tylko dla Kota. Mojego przyjaciela. Póki robi skręta, ja przygotowuję koktajle. - Nie dawaj za dużo limonki – mówi udając eksperta. - Spoko, będzie dobrze. - Mówię ci. Więc dodaj więcej cukru i rumu. - Tak jest, panie barmanie! – znowu wybucham śmiechem. On naprawdę jest uroczy. Tak, to odpowiednie słowo. - Kocie? – zagaduję go znowu. - Co? - Jesteś bardzo kawaii – mówię z uśmiechem, obserwując jego reakcję. - Ooo, nauczyłeś się nowego słowa! – chyba jest zdziwiony. – Wiem, że jestem, jak mogłeś tego nie zauważyć! - Wybacz, byłem zbyt skupiony na sobie... – odpowiadam ze śmiechem. - To widać. Masz – podaje mi skręta. - A ty spróbuj – ja podaję mu koktajl. - Mocne – mówi z zadowoleniem. – To znaczy dobre. - Cieszę się, że przypadło panu do gustu, panie barmanie! – koktajl naprawdę jest mocny. - Kaien... – Kot zapala skręta i spogląda na mnie. - No? - Stęskniłem się za tobą. Tak rzadko bywasz w domu... - A ty nie? - Nooo, ja też, a jednak... Stęskniłem się – zamyśla się na chwilę. - Wybacz, Kocie – wstaję i podchodzę do niego, obejmując go od tyłu. – Zrobisz mi jeszcze jeden koktajl? - Pewnie! – mówi z podnieceniem i zabiera się za robienie kolejnego Mojito. – Ma być tak samo mocny? - Może być – odpowiadam z uśmiechem. Czuję, że się dzisiaj upijemy. Jak za dawnych czasów. Tylko ja i Kot. Mój Kot.﻿﻿ 