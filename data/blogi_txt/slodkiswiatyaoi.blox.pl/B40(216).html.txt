KAIEN Każdy mógł tu robić, co chciał. Miles wyluzował, wy zniknęliście gdzieś bez śladu, a do nas przysiadł się jakiś kolejny artysta. Długowłosy. Miał bardzo długie włosy, związane w ogon. - Cześć – powiedział, gdy zwróciłem na niego uwagę. - Cześć – uśmiechnąłem się i poczułem, że serce zaczyna bić szybciej. Czemu? Nerwy? - Widzieliście wystawę? - Nie – zaśmiał się Miles i zamówił kolejne piwo. - Czekamy na koncert – powiedziałem. - Ach, rozumiem – zaśmiał się artysta. – Słuchasz rocka, tak? Pomyślałem, że jest pijany. Kiwnąłem głową i uśmiechnąłem się. - Ale wiesz, niektóre obrazy mi  się nie podobają! – powiedział po chwili i uważnie mnie obserwował. - Ja się na tym nie znam – zaśmiałem się i słuchałem, jak opowiadał mi coś, czego nie rozumiałem. Potem podeszła do nas dziewczyna i zabrała go ze sobą. Miałem niezły ubaw. Rozejrzałem się. Piwo się kończyło, więc zamówiłem kolejne. Miles gadał teraz jak nakręcony, a ja pomyślałem, że nieźle się rozluźnił. Udawadniał coś siedzącej obok kobiecie, a ona namiętnie mu tłumaczyła, że nie ma racji. Śmiałem się i piłem piwo. A was nigdzie nie było. Co jest grane? Znowu jakaś para chłopaków trzymała się za ręce. Przy stołach wszyscy grali w jakieś gry, inni zbierali się przy scenie. Ciekawe, co to za zespół. Chwilę potem wróciliście do nas. - Gdzie wy łazicie? – zawołał Miles, a hipis poczochrał mu włosy. - Nie pomyśl nic złego, byliśmy na zewnątrz, po prostu spotkałem Marka, i chciał pogadać z Senju. - Marka? - Zaciekawił go obraz Senju. - Obraz? – spytałem i spojrzałem na ciebie. O jaki obraz chodzi? Mimowolnie pomyślałem, że o TEN. - Nie o ten, o którym myślisz! – zawołałeś zabawnie i położyłeś mi rękę na ramieniu. – O ten wiosenny. - Skąd on wie, jakie masz obrazy? - Mam je w telefonie! - Mmmhhh… I co teraz? - Och, Kaien, chcę już ten koncert! – zawołałeś niecierpliwie. - Ja też. - I ja – wtrącił się Miles. – Ile można oglądać nudne obrazy. - Kochanie, nie znasz się – powiedział czule Adrian i uśmiechnął się. Kochanie? Miałem ochotę cię objąć i pocałować, ale nie mogłem się przełamać. Zamówiliście piwo i teraz wszyscy siedzieliśmy przy barze. Czułem, jak gładzisz moje udo, i nie mogłem przestać się denerwować. A chwilę potem przytuliłeś policzek do mojej twarzy i powiedziałeś: - Zobacz tam – i pokazałeś dyskretnie palcem w stronę stolika, przy którym całowali się faceci. Nikt otwarcie nie zwracał na nich uwagi. - Mówiłem, że to impreza dla tolerancyjnych ludzi – odezwał się Adrian, a ja poczułem, że się czerwienię. To było coś nowego. Cała ta atmosfera wpędzała mnie w zakłopotanie. Ale gdy zacząłeś gładzić moje ramię, rozluźniłem się. Obserwowałem, jak ciągle ktoś wchodził po schodach na drugie piętro, i spytałem Adriana, co tam jest. - Pokój dla zabawy – zaśmiał się i usiadł obok Milesa. - Pokój dla zabawy? - No, można się zabawić, ale przedtem trzeba się zapisać. Każdy ma swój czas. - O kurwa! – powiedziałem i zaśmiałem się. Coś takiego! Ale ty byłeś zachwycony! Zacząłeś wypytywać Adriana o szczegóły, a ja czułem, że robi mi się gorąco. - Kaien, nie krępuj się – usłyszałem blisko głos Milesa. – Spokojnie, to normalne. Jasne! Mogłem podrywać laski, ale nigdy nie byłem na takiej imprezie! Sprytnie zrobione! Właśnie na górę weszły dwie śliczne dziewczyny. Jezu, gdybym tylko mógł je teraz zobaczyć! Poczułem, jak zaciskasz mocno dłoń na moim ramieniu. - Co jest? – odwróciłem się do ciebie. - Kaien, zapiszemy się tam? – w twoich pijanych oczach widziałem pożądanie. Jezu! Co się porobiło! Poczułem się dziwnie, jakbym uczestniczył w jakichś orgiach. Wszędzie pachniało seksem. Pomyślałem, że to może być impreza dla swingersów, ale potem zmieniłem zdanie. Nikt nie robił nic intymnego otwarcie, jeśli pocałunki można uznać za nieintymne. Zacząłem zauważać coraz więcej par hetero i uspokoiłem się. Wszyscy świetnie się bawili, więc co we mnie wstąpiło? Skąd to zmieszanie? Twoja odwaga mnie peszyła, ale byłeś pijany i rozochocony. - Dzisiaj już nie, trzeba się zapisać kilka dni przed – wyjaśnił ci Adrian. - W kiblu nie wolno – dodał Miles, i wybuchnęliśmy śmiechem.   ***** Koncert był niezły. Starałem się skupiać na muzyce, nie na stronie technicznej. Nawet mi się spodobało. Miles był zachwycony, Adrian znowu gdzieś zniknął, a ty objąłeś mnie w pasie i przytuliłeś się do pleców. Na początku czułem się nieswojo, ale nikt nie zwracał na nas uwagi. W końcu rozluźniłem się i pozwoliłem, żebyś zaczął całować mnie w szyję. Adrian zawołał nas do stolika. Poznaliśmy nowych ludzi, a mnie spodobały się dwie piękne dziewczyny, choć pewnie były lesbijkami. Miles znowu wyjaśniał coś jakiemuś chłopakowi. Piliśmy dużo, paliliśmy też. Z każdą chwilą było coraz goręcej, w dosłownym znaczeniu. - Co oznacza twoja obroża? – spytał jeden z chłopaków, gdy usiadł bliżej mnie. - Ta akurat nic nie oznacza – zaśmiałem się, bo pewnie pomyślał, że praktykuję bdsm. - Szkoda – uśmiechnął się. - Ten blondyn to twój chłopak? - Tak – powiedziałem nie myśląc. - Bardzo przystojny – chłopak znowu się uśmiechnął. - Zgadzam się! – powiedziałem i mrugnąłem do ciebie, gdy na mnie spojrzałeś. - Ale co? – spytałeś. - Nic, chodź tu – przyciągnąłem cię bliżej i przy wszystkich pocałowałem w usta. Głęboko i namiętnie. Wiem, że najpierw nastała cisza, a potem wszyscy wrócili do tego, co robili przedtem. Dziewczyny zaczęły się obmacywać, a dwójka chłopaków czule trzymała się za ręce. Wszystko stało się nieważne. Znowu cię pocałowałem. Czułem, jak gładzisz moje włosy. To, co robiliśmy, odurzało. Kręciło mi się w głowie, było słodko i niezwykle przyjemnie. Serce waliło jak szalone. Gdy oderwałem się od ciebie, zauważyłem, że dziewczyny też się całują. - Masz bardzo przystojnego chłopaka – usłyszałem, jak Miles powiedział ci do ucha. - Wiem! – śmiałeś się i gładziłeś mnie po włosach. A ja byłem dumny z tego, że inni wiedzieli, że jesteśmy parą. Kocham cię, Senju, moje kochanie!﻿﻿﻿﻿﻿﻿ 