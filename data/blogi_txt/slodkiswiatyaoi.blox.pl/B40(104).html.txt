KAIEN Nie mam czasu myśleć o wczorajszej imprezie, bo jutro koncert. Śpisz słodko, a ja wstaję, robię sobie kawę i zbieram się. Dziś ostatnia próba. Znowu zostawiam ci liścik. Śmieję się, gdy go piszę. Na pewno się ucieszysz. Na dworze jest ciepło i przyjemnie. Żyć się chce. Wracając do domu, myślę jednak o imprezie. W sumie to mi się spodobało, gdyby nie te napalone laski. Jedna napalona laska! Nie lubię kłócić się z kobietami, nie lubię ich obrażać, ale miałem ochotę ją odepchnąć. Za to ty flirtowałeś z tą drugą! Tak, tak, jasne, wyglądała na taką niewinną. Tak łatwo cię zwieść. Oj, Senju, będę cię pilnować! ***** Kot dalej w depresji. Chyba jego Tajemniczy Długowłosy nie dzwoni. Ale dość, nie będę się martwił o innych. Kot jest dorosły, niech robi ze swoim życiem, co chce.   ***** Próbę mamy nieco wcześniej, ale Kot jest bardzo zdenerwowany. Mam wrażenie, że wybuchnie. Biedaczek. Idziemy z Tulku na piwo, a on wraca do domu. Dostaję od ciebie pikantnego sms’a i nie mogę się nie zgodzić.   ***** Bardzo lubię z tobą spać. Po prostu spać. To też. Gdy słyszę dzwonek do drzwi, wiem, że to ty. - Kto to? – pyta Kot z kuchni, a ja całuję cię w usta. - Zrobiłeś mi niespodziankę – mówię słodko. – Myślałem, że nie będę miał czasu. - A jednak. - Ach, to ty, cześć – Kot wychodzi do nas. - Cześć, Kocie – uśmiechasz się. - Będziesz nocować? - Masz coś przeciwko? – śmiejesz się, a ja uważam, że posyłasz mu bardzo niedwuznaczne spojrzenie. Cholera! Przyszedłeś do mnie czy do niego?!   ***** Wkurzacie mnie! Mam ochotę zaciągnąć cię do łóżka i porządnie bzyknąć, ale siedzicie z Kotem przy winie i opowiadacie sobie historyjki z dzieciństwa! Udaję, że mnie to śmieszy, i też siedzę z wami. Szybciej! Kocie, idź już spać. Przecież rozumiesz. Ale nie idzie. Jestem zazdrosny! Zazdrosny o to, że możesz z nim czuć się tak swobodnie. Rozumiem, że jesteś pijany, ale i tak zazdroszczę! Opowiadasz mu to, czego nigdy nie mówiłeś mnie! Jak możesz! Wkurza mnie to jeszcze bardziej. Jestem zły na Kota. Mam ochotę go wygonić. Rozumiem, że to głupie, ale nie mogę tego kontrolować. To zbyt boli. Chyba zaczynam cię rozumieć. Jesteście tacy zadowoleni. Patrzycie sobie otwarcie w oczy, dotykacie się niby przypadkiem, a ja czuję, jak narasta we mnie złość. Kiedy zaczynasz otwarcie ziewać, Kot wstaje od stołu. - Będę czuć się samotny – mówi i zbiera się do wyjścia. Nareszcie! Kotku, kocham cię! Idź już! Ale zatrzymujesz go nagle, a ja patrzę na ciebie zdziwiony. - Nie chcę, żeby Kot był samotny – mówisz słodko i tulisz się do niego! – Kaien? - Senju, zdaje się, że… - ale nie mogę dokończyć zdania. Jak możesz! Po co mi to robisz?! Przecież sam mówiłeś, żadnych osób trzecich w naszej sypialni. Kot stoi i czeka. Wiem, że jest zadowolony. Zaciskasz ręce na jego talii i patrzysz na mnie. Senju, po co mi to robisz? Ale będę twardy. Wzdycham i daję ci do zrozumienia, że zgadzam się. Nie mam innego wyboru. Tak bardzo lubisz Kota? A ja? Przecież sam go uwielbiam. Mojego małego Kota. Widzę, jak wsuwasz mu ręce pod sweter, i karcę cię spojrzeniem. Śmiejesz się i ciągniesz go do pokoju. Idę za wami, bo co mi zostaje? Nie wybaczę ci tego, pożałujesz, kochanie. Już teraz. Już wiem, zdecydowałem. Odechce ci się eksperymentów. Po pijaku zawsze jesteś zbyt odważny. - Kaien! Nie mogę pozwolić, żeby Kot czuł się samotny! – mówisz pijanym głosem i zaczynasz go molestować. Och, tak, chętnie odwzajemnia, a jakże? Ty też popamiętasz, Kocie! Uśmiecham się wrednie i obiecuję sobie, że dam z siebie wszystko. Kocie, pokrzyżowałeś moje plany. 