SENJU Trochę dziwnie się czuję. Kot mnie pocałował z rana, wykorzystując chwilę, kiedy ty byłeś w jego pokoju. Przez to stałem się niespokojny, może zbyt mocno. Ale nic na to nie poradzę. No i ciągle myślę o Sayi. Ale seks był cudowny. Nie wiem, czy zechcę to kiedykolwiek powtórzyć, bo zaczynam się bać, że zbyt mocno przywiązuję się do Kota. Muszę coś z tym zrobić. Wszystko mnie boli. Przesadziliście! Ale gdy przypominam sobie wczorajszy wieczór, czuję, jak wszystko w środku zaczyna drżeć. W autobusie jest mnóstwo ludzi, więc czuję się nieswojo i mam wrażenie, że wszyscy wiedzą. Ostatnio mam jakieś schizy. Czemu nie potrafię się cieszyć tym, co robię? Zbyt dużo myślę o siostrzyczce, Darenie i facecie Kota. A już myslałem, że wybiłeś mi te głupoty z głowy, i to dosłownie! W domu jest zimno, ale otwieram okna, żeby wywietrzyć pokoje. Kusi mnie, żeby poczytać pamiętnik Sayi, ale nie chcę natłoku myśli. I tak jest ich zbyt wiele. To takie dziwne, ale czuję… pustkę. Czasami pojawiają się myśli, że nic nas nie łączy. Tylko seks. Cudowny, ale to tylko seks. Czy jest inaczej? Czy jeśli kogoś kochasz, pozwalasz na to, co robiliśmy wczoraj? Ale przecież nie miałem nic przeciwko! To cudowne zapomnienie. Zatracam się w takich chwilach, jakbym nie był sobą. Odsuwam od siebie myśli o tym, że pragnę kogoś innego. Jeszcze kogoś, i jeszcze. Kiedy stajesz się władczy, nie muszę się starać. Lubię, kiedy mnie kontrolujesz. Mógłbyś robić to częściej. Co Kot miał na myśli, mówiąc, że jest masochistą? Czasami mam dość takiego trybu życia. Chciałbym rzucić palenie, przestać tyle pić, zacząć sportować i jeść normalne jedzenie. Ale kiedy przypominam nasze imprezy, wiem, że to niemożliwe. Cóż, najwyżej umrę młodo. Dostaję obraz z szafy, ten, który namalowałem dla ciebie, i długo się mu przyglądam. Próbuję znaleźć jakieś niedoskonałości, ale wszystko pasuje. Nerwowy jestem ostatnio. Jestem nawet na siebie zły, bo nie myślę o Ester, a powinienem. Czy powinienem? Za to myślę o Darenie. Tak, cholera, o Darenie. Włączam starą dobrą rockową płytę i robię sobie kawę. Za 4 dni egzamin. Pięknie. Nie wiem, od czego zacząć. Na pewno nie dzisiaj. Za oknem świeci słońce, i mam wrażenie, że to już wiosna. Nic dzisiaj nie będę robił. Może się nawet wyśpię. Wszystko mnie boli. W ciemności staję się odważniejszy, ale potem nie mogę spojrzeć Kotu w oczy. Wstydzę się? Może powinienem to zakończyć, zanim się zacznie? Kyu wreszcie się odezwał. Napisał, że u nich wszystko w porządku, w mieście już wiosna, i że wie o chorobie Sayi i będzie się o nią troszczyć. Wiem, że będzie. Chciałbym, żeby byli razem. Wiem też, że chcę się z tobą spotkać. Tylko z tobą. Bez Kota. Dzwonię więc, mając nadzieję, że Kota już nie ma. Nie ma. Poszedł na randkę. Mam ochotę wypytać cię o wszystkie szczegóły, ale tylko pytam, czy wpadniesz. Mam wrażenie, że czujesz moje humory na odległość. Czasami boję się, że przez to cię stracę. Przez moje zmiany nastroju. Nie umiem już tego kontrolować. Obrazki zmieniają się jak w kalejdoskopie. Wszystko przeżywam bardzo intensywnie, a potem nadchodzi moment wypalenia się. To mnie przeraża. Szybki jesteś. - Coś ty taki markotny? – mówisz i uśmiechasz się szeroko, kiedy otwieram drzwi. - Nie wiem – odpowiadam szczerze i zapraszam cię do środka. Obejmij mnie. Ale zdejmujesz pośpiesznie palto i buty i pędzisz do kuchni. - Coś się stało? – pytasz, robiąc sobie herbatę. - Nie wiem. Patrzysz na mnie uważnie, a potem obejmujesz i zaczynasz gładzić moje włosy. Wtulam się w ciebie mocniej i chłonę zapach twojej skóry. Pachniesz wiatrem i świeżością. - Kaien? - Co? - Chcesz zobaczyć mój obraz? - Pewnie. Coś się stało? Powiedz? - Nie, nic. Jak zwykle za dużo o tym myślę. - Ja też, nie martw się. - Naprawdę? – pytam ze zdziwieniem, bo nie wygląda na to, żebyś się tym zamartwiał. - Może tego po mnie nie widać – mówisz ze śmiechem i całujesz mnie w policzek. - Nie widać. - Pokaż ten legendarny obraz – mówisz i obejmujesz moją twarz dłońmi, żeby spojrzeć  mi w oczy. - W pokoju – odpowiadam, ale nie ruszam się z miejsca. A ty całujesz mnie w usta, powoli i głęboko, tak, że serce zaczyna bić niebezpiecznie szybko. Chyba to czujesz, bo obejmujesz mnie mocno i pogłębiasz pocałunek. Czuję, jak wsuwasz mi dłoń pod sweter i zaczynasz opuszkami palców łaskotać moją skórę. Jak chcesz, potrafisz być czuły, wiem to. Słyszę, jak gotuje się woda na herbatę, ale ty nie reagujesz. Obejmuję cię za szyję i czuję, jak łapiesz mnie za tyłek. - Pokaż mi ten obraz – mówisz cicho i liżesz mnie w policzek. - Zrób herbatę – odpowiadam i głęboko wzdycham, żeby wyrównać oddech. - Myślisz, że jestem zbyt natrętny? - Nie, skąd, czemu tak pomyslałeś? – dziwię się i przebieram palcami twoje włosy. Wcale tak nie myślę. Po prostu lubię twoją dominację. - Mam wrażenie, że ciągle cię molestuję – mówisz i idziesz zrobić herbatę. - Nie mam nic przeciwko – uśmiecham się lekko i chyba mam ochotę na mały flirt. - Próbujesz mnie uwieść? – pytasz podając mi kubek z herbatą. - Może… - mówię cicho i wołam cię spojrzeniem, sam wychodząc z kuchni. Może… 