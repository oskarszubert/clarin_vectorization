KittyKot.doc 30 kwietnia Zostały 2 tygodnie do koncertu. Czeka nas ciężki miesiąc, więc od jutra znowu zaczynamy próby. Któregoś dnia, pełen natchnienia, ułożyłem kilka fajnych riffów, to było akurat po spotkaniu z Renem. Tak, po ostatnim spotkaniu długo bolał mnie tyłek. Jak cholera! Że też pozwoliłem mu na to! Jak sobie teraz myślę, jak to musiało wyglądać, wzdrygam się i trudno mi to wyobrazić. Ale już nic mnie nie zdziwi. Chyba. Przyzwyczaiłem się do tego, że dzwonisz tylko wtedy, gdy ty tego chcesz. Wiem, że dużo pracujesz, ale tak bardzo tęsknię… Spotkałem się raz z Senju i upiliśmy się w barze, akurat, gdy Kaien był zajęty tłumaczeniem. Lubię Senju, bardzo. Teraz to już nie ma nic wspólnego z Kaienem ani z zazdrością. Lubię ich drażnić i obserwować, jak reagują. Poza tym, mały flirt nigdy nikomu nie zaszkodził. Lily dała spokój. Tak mi się wydaje. Szlaja się teraz z Tulku i jakimiś podejrzanymi typkami. Wczoraj zadzwonił Abel. Znowu dziwnie się czułem, gdy z nim obcowałem, ale postanowiłem, że będę sobą. Opowiadał o jakiejś imprezie, a potem pojechaliśmy do niego. Ani razu nie pozwolił mi się do niego zbliżyć. Jak on w ogóle może ze mną obcować, jeśli coś do mnie czuje? Ale lubię go, naprawdę. Zauważyłem, że gdy się stresuje, dotyka nerwowo swojej fioletowej, długiej grzywki. Podoba mi się jego fryzura. Taka chaotyczna. Starałem się być na luzie, ale i tak czułem między nami napięcie. Dopiero gdy wypiliśmy butelkę słodkiego wina, rozluźniłem się. Opowiadałem mu o Sayi, Kaienie i zespole, a on słuchał i chłonął wszystko, a w końcu wydawało mi się, że po prostu obserwuje, jak poruszam ustami albo się uśmiecham. Wróciłem późno, Kaien już spał. Pewnie teraz będzie spać dłużej, bo tłumaczenia go wykończyły. Tamtej nocy wcale nie chciałem im przeszkadzać, po prostu miałem ochotę poflirtować trochę z Senju. Zresztą, chyba mocno się hamowali, bo byli cicho. A ja i tak czułem się głupio. Zacząłem się nawet zastanawiać, że źle zrobiłem, zrywając z Ablem. Przecież tak rzadko widziałem się z Renem! No i ciągle myślałem o tym, co powiedział. Teraz naprawdę się bałem. Jeśli odda mnie temu Yukiemu, chyba umrę. Zresztą, jak mówiłem, teorytycznie nic mnie nie zdziwi. Dużo o tym czytałem i jestem przygotowany. Ale to uczucie bezsilności zostało. To, co zrobił z moim tyłkiem, przerażało. Wiem, że i tak jest dla mnie bardzo dobry. Powiedział, że Yuki jest srogi. Nie wątpię. Aż nagle zacząłem tego chcieć. Ta myśl mnie opętała. Wyobrażałem sobie, jak oddaje mnie w niewolę, a sam siedzi o obserwuje, jak Yuki mnie poniża. Jaki jest? A jego niewolnik? Boże, to mnie zaczęło podniecać! No i wiem, że mam być poszłuszny. Dał mi niezłą nauczkę. Nie, nie! Nie mogę przestać o tym myśleć! Pogoda jest cudowna. Rzadko pada, ciągle świeci słońce, aż żyć się chce! Nawet jeśli nie dzwonisz. To nic. Wiem, że myślisz o mnie. A ja znowu przyłapuję się na myśli, że możesz mieć kobietę. Nie wiem, czemu, ale tak mi się wydaje. Wmawiam sobie, że mnie to nie obchodzi, ale… wolę nie pytać.   ***** 7 maja Gorąco. Nareszcie mogę zrzucić ciepłe swetry! Przeglądałem się w lustrze i doszedłem do wniosku, że mocno schudłem. W niezbyt zdrowy sposób. Kości miednicy mocno wystawały, a jeśli zakładałem obcisły t-shirt, widać było obojczyki. Kaien mówi, że mam zacząć jeść. Ale nie chcę jeść! Raz spotkałem się z Tulku i… paliliśmy trawę. Nic na to nie poradzę. Wtedy jadłem jak szalony, aż mnie brzuch rozbolał, a potem się porzygałem. Tulku śmiał się jak wariat, a potem długo szlajaliśmy się po parku. Życie było piękne! Ostatnio mniej palę, więc fantazjuję. Często zamykam się w pokoju i gram na gitarze, a Kaien pyta potem, czy coś wymyśliłem. Kilka razy spotkałem się z Lily, ale wydawała się być jakaś nieobecna. Już nie pytała o Senju. Oczywiście, upiliśmy się, i prawie zacząłem ją podrywać. Prawie, bo zasnęła. Lubię palić na balkonie. Kto nie lubi… Czasami pijemy z Kaienem piwo i wtedy znów wszystko wydaje się piękniejsze niż naprawdę. Mieliśmy już kilka prób, w sumie to tylko dopracowujemy szczegóły. Jak zwykle, po próbie pijemy z Tulku piwo, nawet Ki-ki się dołączył. Dan znika ze swoją panną. Kaien też nie zostaje długo, pewnie spotyka się z Senju. A ja marzę o Renie.   ***** 10 maja Za 3 dni koncert. Potem za 2 kolejny. Kaien ciągle słucha tej swojej wariackiej muzyki, co prawda, nie mam nic przeciwko, ale czasami mnie wkurza. Spotkałem się dzisiaj z Ablem, posiedzieliśmy w parku, bo pogoda była piękna. Zaprosiłem go wreszcie na koncert. Wydaje mi się, że stał się bardziej otwarty. Może powinienem… Nie, Kocie! Nie, bo to go zrani. Sam powiedział, że zbyt mocno mnie polubił. Nie można mnie nie lubić, ha!"﻿ 