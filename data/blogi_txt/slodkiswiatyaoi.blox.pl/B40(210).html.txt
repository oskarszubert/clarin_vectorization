Kittykot.doc 14 maja Wczoraj spałem z Ablem w swoim pokoju, a Kaien i Senju spali u siebie. Nie wiem, o czym rozmawiali, ale nie wydawało mi się, żeby Kaien był zły. Raczej zadowolony. Około południa wynieśliśmy się z Ablem na spacer. Miałem ochotę rozmawiać z nim bez przerwy, zwłaszcza o tym, co się stało wczoraj. Siedzieliśmy w słońcu, w parku, i wymienialiśmy się szyframi. Nie wiem, jakim cudem wczoraj zasnąłem po takiej dawce afmy, ale fakt, że dzisiaj nie miałem kaca, cieszył. Chłonąłem promienie słońca i paliłem, obserwując smugi dymu. Czemu nie mogę odejść od Abla? Czemu tak mnie przyciąga? Postanowiłem nie myśleć o Renie i cieszyć się chwilą. Wczoraj to wczoraj, a dzisiaj to dzisiaj. Najchętniej zaciągnąłbym Abla do krzaków, ale siedziałem i obserwowałem, jak pali i jak się śmieje. Jego fioletowa, długa grzywka lśniła w słońcu. Nie musieliśmy rozmawiać o tym, że kogoś mam. Czułem się prawie szczęśliwy. Za tydzień znowu koncert. Cudowne. - Abel, chyba lubię cię coraz bardziej – powiedziałem i usiadłem bliżej. - To miłe – uśmiechnął się, a ja czułem zapach jego skóry. – Chyba muszę wracać do domu. - Nieee! – powiedziałem z jękiem i rozejrzałem się dokoła. W parku było niemało ludzi. Jeśli teraz wezmę Abla za rękę, czy coś się stanie? Powoli dotknąłem jego ręki i poczułem, jak zadrżał. Patrzyłem na niego z uśmiechem i znów zapaliłem papierosa. - Dużo palisz – rzekł i spojrzał na mnie prawie niewinnie. - Tak. - Live fast, die young? - Chyba tak! – zaśmiałem się i splotłem palce z jego palcami. Znowu zadrżał. Ja chyba też. Słońce rogrzewało tak przyjemnie, i zamknąłem na chwilę oczy. Żyj chwilą, Kocie. - Byliście świetni – odezwał się Abel, a ja otworzyłem oczy i spojrzałem na niego ze zdziwieniem. - No pewnie. Choć nigdy nie robiłem tego we czwórkę. - Ach! – zaśmiał się Abel. – Miałem na myśli koncert! - Ach tak! – też zacząłem się śmiać. – Wybacz, ciągle tylko seks mi w głowie. - Taaak? - No. - Nawet teraz? - Tak. - To może jedźmy do mnie? Będziemy mogli to zrobić tak, jak zechcesz – Abel zaczął kusić mnie spojrzeniem, a ja zadrżałem i wiedziałem, że pójdę z nim wszędzie. - To niezły… - zacząłem, ale umilkłem, gdy się odwróciłem, bo zbliżał się do nas… Ren! Boże! Ren! Serce podskoczyło tak nagle, że zachłysnąłem się powietrzem. Szybko odwróciłem wzrok, ale Ren już był przy mnie. - Witaj, Kocie – powiedział swoim niskim głosem, a ja poczułem, że rozpadam się na milion drobnych kawałków. Odwróciłem się nerwowo i ujrzałem jego uśmiech. Drażniący, mroczny i niebezpieczny. To koniec. - Jak tam? – spytał i wyciągnął papierosa. A ja zerknąłem nerwowo na Abla, choć ten patrzył z ciekawością na Rena. - Co tu robisz? – zaśmiałem się i wskoczyłem z ławki. - Szukam ciebie – powiedział głośno i kusząco, a ja znowu zadrżałem i zerknąłem na Abla. - Mogę cię na chwilę? – Ren wypuścił z ust kłęby dymu, a ja patrzyłem nerwowo na Abla. Chyba zrozumiał. - Zaraz wracam – powiedziałem i poszedłem za Renem. Odeszliśmy w stronę, w cień kwitnących drzew, a ja dalej drżałem. I tak samo drżącymi palcami zapaliłem papierosa i wpartywałem się w Rena. Czemu teraz? - To on? – spytał zerkając tam, gdzie siedział Abel. - Kto „on”? – przełknąłem ślinę i znowu się zaciągnąłem. - To z nim sypiasz? - Ren… - Niezły jest – Ren uśmiechnął się prowokująco, a ja poczułem, że robi mi się gorąco. - Spokojnie – dodał po chwili. – Jesteś wolny w środę? - Tak… - powiedziałem nie myśląc. - To dobrze, Yuki zaprasza nas do siebie. - Boże… - Coś nie tak, Kotku? – uśmiech Rena przyprawiał mnie o dreszcze. - Nie, nie, w porządku, akurat nie mam próby – powiedziałem szybko i zacząłem się nerwowo uśmiechać. Boże… Zerkałem co chwila w stronę Abla. Na pewno zrozumiał. - Miałeś cudowną minę – powiedział Ren i dotknął mojej dłoni, a ja zadrżałem. - Jaką minę? – usta mi się trzęsły. – Czemu tak długo nie dzwoniłeś? – powiedziałem nagle z żalem. Ren tylko się uśmiechnął niewinnie i dopalił papierosa. - Nie pytaj – powiedział i poczochrał mi włosy. - Jestem na ciebie zły! – zawołałem z pasją i poczułem się zraniony. - To dobrze. - Dobrze?! - W środę spotkamy się o 14-tej w tym samym miejscu. Impreza będzie u Yukiego. - Ren! - Wiem, że tęskniłeś – uśmiechnął się pięknie, a ja znowu poczułem, że się rozpływam. - Ren… - jęknąłem i znów zerknąłem w stronę Abla. - Myślę, że jest mądrym chłopakiem i zrozumiał. - Co? - Twój kochanek. - Ren… - O 14-tej – powiedział i dotknął mojej obroży. – Przygotuj się. I powiedz mu, kim dla ciebie jestem. Powiedz mu. Gdy oddalił się, zacząłem intensywnie myśleć. Czemu nie zadzwonił? A może chciał, ale spotkał mnie tutaj? Co mam powiedzieć Ablowi? Boże… Kurwa mać!Wróciłem do Abla i usiadłem na ławce. Zapaliłem papierosa i odrzuciłem głowę. Ciągle drżałem, ciągle myślałem o Renie. Boże, tak bardzo się cieszyłem! W środę! Ale co robić z Ablem? - To on? – usłyszałem jego głos i zamknąłem oczy. Kiwnąłem tylko głową i znów się zaciągnąłem. Słońce piekło niemiłosiernie. - Cudowny – powiedział Abel, i usłyszałem dźwięk zapalniczki. – Nie dziwię ci się. Otworzyłem oczy i spojrzałem na niego. Co mu powiedzieć? Nie wiem. Czułem się podle. - Rzadko się spotykamy – rzekłem w końcu, patrząc na kwitnące drzewa. - Dlaczego? - Nie wiem, pewnie ma kogoś… - nagle ta myśl zaczęła mi ciążyć. - Aha… - Zawsze jestem na jego zawołanie, lecę jak głupi. - Nie spodziewałem się tego po tobie – Abel zgasił papierosa i zapalił kolejnego. - Ja też. Wybacz. - Nie masz za co przepraszać. Sam się na to zgodziłem. Spojrzałem na Abla i miałem ochotę ryczeć. Jak może być taki spokojny? Taki miły? Dla mnie! „Powiedz mu, kim dla ciebie jestem”. - On jest moim Panem – powiedziałem siląc się na spokój. Łatwo poszło, jak nigdy. Wiedziałem, że każde moje słowo raniło. - Panem? – Abel spojrzał na mnie ze zdziwieniem. – Ach, tak. Uległość – uśmiechnął się i zaciągnął dymem. – Więc jesteś jego niewolnikiem? Suką? Jak się to nazywa? Wydawało mi się, że jego głos jest ostry i jadowity. - Nieważne – rzekłem i westchnąłem. – Wybacz. - Nie przepraszaj. To nic. To nic? - Chętnie bym popatrzył, jak mu służysz – Abel spojrzał na mnie prowokująco, a ja na chwilę wstrzymałem oddech. - Co? - To, co słyszałeś – Abel oblizał usta i zaciągnął się dymem. - Jak to? - Zwyczajnie. Nie myśl, że jestem taki święty. - Nie myślę! - Twój Master jest piękny, to fakt – Abel zmrużył oczy i oblizał usta. A ja siedziałem i nie wiedziałem, co o tym myśleć. Czego oczekiwałem? Kłótni? Sceny zazdrości? Rozpaczy? Abel mnie zaskoczył. - Pomyśl o tym – powiedział, gdy zebraliśmy się do wyjścia. - Abel? - Co? - Ren powiedział, że jesteś niezły – uśmiechnąłem się lekko i znów poczułem motylki w brzuchu. - To świetnie. Kiedy będziesz miał dla mnie czas? - Kiedy chcesz. Może być jutro. - Więc jutro wpadnij – powiedział i mrugnął do mnie. – W dzień. - Dobrze. - Byłeś cudowny. I jesteś cudowny. - Wiem – uśmiechnąłem się szeroko, i gdy Abel zniknął za rogiem, znowu zapaliłem papierosa i postanowiłem iśc do domu na piechotę.﻿﻿ 