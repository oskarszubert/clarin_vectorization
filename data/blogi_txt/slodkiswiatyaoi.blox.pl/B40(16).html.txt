KAIEN Zasnąłeś prawie od razu, ale ja nie zmrużyłem oka do rana. Nie mogłem, prawda? Byłem zły na Ester, na Kota, na ciebie też. Taka dziecięca niewyjaśniona złość, wkurzenie, że coś nie idzie po mojej myśli. Chciałem mieć cię tylko dla siebie, a teraz... Kurwa, wiem, że wszystko się może zdarzyć, ale... Dlaczego akurat z nami?! I ten paskudny niepokój głęboko w środku, niepewność i lęk. Przecież będziemy musieli pogadać z Ester. Tylko jak? Nie wiem... Ale gładziłem cię po włosach i próbowałem się uspokoić.  Co ty musisz przeżywać? Miałem ochotę udusić Ester za to, że zaszła w ciążę. Jak mogła?! Około szóstej nad ranem poszedłem do kuchni napić się wody. Choć najchętniej upiłbym się i znowu zasnął, żeby choć na chwilę przestać myśleć i czuć. Ale zasnąć i tak nie mogłem. Bałem się, że spotkam Ester, ale chyba jeszcze spała. Zapaliłem papierosa i zaciągnąłem się z przyjemnością. Napiłbym się teraz mocnej kawy, zjadłbym coś pożywnego... Ale czułem się ociężały i przygnębiony. Paliłem więc wpatrując się w smugi dymu i myślałem, myślałem, myślałem. Bez przerwy. Nic już nie zmienimy. Pogodzić się i żyć dalej? Trzask otwierających się drzwi, a moje serce podskoczyło w piersi tak, że zakrztusiłem się dymem. Ester? Nie chcę... Ester. Zaskoczona chyba i zdziwiona, że jestem tutaj. Zanim się ze mną przywitała, minęło kilka dobrych chwil. A ja nie mogłem pokazać, że się denerwuję. Popiłem więc papierosa wodą i odetchnąłem głośno. - Co tu robisz? – spytałem siląc się na obojętność i uważnie obserwując jej reakcję. - Ja... to długa historia... a co ty tu robisz? – zaśmiała się nieco zbita z tropu i napała sobie wody. - Ot tak po prostu wpadłem w środku nocy, Senju mnie poprosił – kłamalem jak z nut, ale nie zamierzałem się poddawać. Teraz zaczynałem ją nienawidzić. Coraz bardziej. Z każdą chwilą to uczucie rosło i wypełniało mnie całego. Z drugiej strony – nie mogłem się nie wkurzać. Ester była tą, która może odebrać mi Senju. Senju, którego kochałem najbardziej na świecie. I nie zamierzałem go stracić. Nigdy więcej! Ale przecież nigdy nie walczyłem o nikogo... Zawsze to ja... Nie, nie oddam go nigdy. A najlepiej niech usunie ciążę... Przecież to nie jest niemożliwe. Muszę z nią pogadać, tylko jak...? - Coś nie tak? – spytała uśmiechając się lekko i popijając wodę. - Nie, czemu pytasz? – spojrzałem na nią spokojnie, próbując zrozumieć, jak może się teraz czuć. Przecież ciągle kocha Senju, prawda...? - Wydajesz się być jakiś taki... niespokojny – znowu się uśmiechnęła. Czyżby czuła się winna? A może podejrzewała, że wiem? - Trochę. - Mmhh... Rozmowa bez sensu. Najchętniej bym wyszedł, ale siedziałem i paliłem. - Senju jeszcze śpi? - Chyba tak. Ester, ja wiem wszystko – powiedziałem nagle i wydało mi się, że wyszło mi to zbyt neutralnie. - Co? – obserwowałem, jak zmienia się na twarzy, ale próbuje zachować spokój. - Wiem, że jesteś w ciąży. Czy to na pewno dziecko Senju? – nagle wszystko stało się nieważne i postanowiłem walczyć o swojego faceta. Swojego faceta? Przecież ona nie wie, że my... - Co... Co ty mówisz! – zawołała Ester, a ja z zadowoleniem obserwowałem, jak zaczyna się czerwienić. - Nigdy bym nie pomyślał, że ty... – urwałem w połowie czekając na jej reakcję. - Nie chciałam tego! – powiedziała głośniej i wyczułem w jej tonie nuty zdenerwowania. - Wiem, wiem... – zaciągnąłem się luzacko i spojrzałem na nią leniwie. - O co ci chodzi?! Chcesz się nade mną poznęcać?! Zawsze cię denerwowałam, prawda? Ale co ci do Senju i do mojej ciąży?! To nasza sprawa! – powiedziała prawie ze złością i wychyliła szklankę wody. – Nic ci do tego. - Mylisz się – powiedziałem i w tej chwili miałem ochote opowiedzieć jej wszystko. - Za co ty mnie tak nienawidzisz?! – spytała spokojniej i też zapaliła. - Palisz w ciąży? – nie mogłem się powstrzymać od wrednego uśmieszku. - Za co? - Chcesz wiedzieć? Na pewno chcesz wiedzieć...? – wstałem nagle od stołu i naparłem na nią całym ciałem tak, że oparła się plecami o szafkę. Wyrwałem jej z ręki papierosa i zaciągnąłem się. Żadna mroczna dziwka nie odbierze mi Senju. Mojego Senju. - Puszczaj, zwariowałeś! – zawołała i odepchnęła mnie. A ja zacząłem się śmiać jak szalony. - Nawet nie śpicie w jednym pokoju – powiedziałem, kiedy się nieco uspokoiłem. – Widzisz, nie śpicie razem. Rozumiesz? A Senju ma bardzo wygodne łóżko... – uśmiechnąłem się prowokacyjnie i spojrzałem na nią wyzywająco. - Co chcesz przez to powiedzieć? – teraz to ona zaśmiała się nerwowo i zapaliła kolejnego papierosa. - Wiesz, myślę, że będzie lepiej, jeśli pozbędziesz się tego dziecka – wstałem i poszedłem do lodówki po piwo. - Jesteś chory, Kaien – odrzekła siadając na krześle. – To nasza sprawa. Nie wtrącaj się. - Ale ty jesteś tępa! – powiedziałem rezygnująco i otworzyłem piwo. – Chyba się upiję. - Powodzenia. Swietnie ci to wychodzi. - Nie tylko to. Senju cię nie kocha, wiesz o tym, prawda? - To ma być rozmowa? - Możesz tak myśleć – powiedziałem z wrednym uśmieszkiem i wychyliłem pół butelki. - Czemu jesteś taki wredny? Co ja ci zrobiłam? Wiem, że Senju... Ale ja... – Ester zaczęła się jąkać, a ja poczułem, jak alkohol krąży mi w żyłach, dodając pewności siebie. - Powiedz, po co ci to? - Co takiego? – spojrzała na mnie ze zdziwieniem. - To, co robisz. - Zostaw mnie w spokoju – odrzekła niedbale i zaciągnęła się. I wtedy do kuchni wszedł Senju. Zaspany, rozczochrany, ale jak zwykle słodki. Mój Senju. - Co wy tak hałasujecie?! – powiedział ziewając i nalał sobie wody. Wiedziałem, że był spięty. Nie mniej niż ja. Nie mniej niż Ester. - Jesteś, kot-ku – powiedziałem powoli, delektując się każdą sylabą. Senju zaksztusił się wodą, a ja zacząłem się śmiać. – No cooo...? - Wariat! – Senju spojrzał na mnie wymownie, i zrozumiałem, że jest podenerwowany. - Powiedziałeś jej? – spytałem głośno patrząc na Ester. - Co takiego? – rzekła nerwowo gasząc papierosa. - Powiedz jej, czy zamierzasz to ciągnąć w nieskończoność?! – powiedziałem ze zdenerwowaniem. Miałem ochotę to wreszcie zakończyć. - Poczekaj, nie wkurzaj się tak – Senju położył mi rękę na ramieniu, ale nie mogłem się uspokoić. Miałem dość. - Ester, ja i... – zacząłem, ale Senju zamknął mi usta dłonią. - Zamknij się, głupku! – powiedział wkurzony. – Sam to powiem! - O co wam chodzi?! – zawołała Ester patrząc to na mnie, to na Senju. Uśmiechnąłem się zwycięsko i przyciągnąłem Senju do siebie tak, że usiadł mi na kolanach. - Przestań! – zawołał próbując sie wyrwać, ale załamałem mu ręce i kiedy przez krótką chwilę nasze spojrzenia się spotkały, pocałowałem go w usta. Na początku się wyrywał, ale po chwili uspokoił się i poddał. Wiem, to juz czas. To był pocałunek przepełniony adrenaliną. Kiedy oderwałem się od jego ust i spojrzałem na Ester, uśmiechnąłem się z zadowoleniem. Jej reakcja była cudowna! Ale to był najlepszy sposób. - Nie może być... – szepnęła i wstała od stołu. - Może, prawda, kotku? – uśmiechnąłem się słodko i odgarnąłem z twarzy Senju kosmyk włosów. - Wy... Teraz rozumiem... Rozumiem, czemu mnie tak nienawidzisz! – zawołała nagle Ester. – Mogłeś... Mogłeś mi powiedzieć! – spojrzała na Senju z wyrzutem. – Po co to wszystko?! Mogłeś mi powiedzieć! Mogłeś! Mogłeś! – Ester wyrzuciła niedopalonego papierosa na podłogę i rzuciła się do drzwi. – Nienawidzę was! Nienawidzę! - Poczekaj! – Senju chciał rzucić się za nią, ale powstrzymałem go. – Puść mnie! – zawołał ze złością i wyrwał się zszaloną siłą. – Ester! Poczekaj! 