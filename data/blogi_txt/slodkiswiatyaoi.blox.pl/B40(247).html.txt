KittyKot.doc 25 marca Latam, nie chodzę. Mam wrażenie, że wyrosły mi dwa duże białe skrzydła. Czuję się natchniony i spełniony. Kaien powiedział, że nigdy nie widział mnie tak szczęśliwego, a ja opowiedziałem mu o Renie. Nie pozwoliłem mu więcej czytać pamiętnika, bo stał mi się bardzo osobisty. Nie mogę się tym dzielić z nikim. Nawet z Kaienem. Nic nie powiedział, że jestem w związku bdsm. To tylko początek. Jestem napalony i nie mogę przestać fantazjować. Ren zadzwonił wczoraj i rozmawialiśmy bardzo długo. Powiedział, że spotykamy się w piątek i żebym dobrze się przygotował. Jego głos jak zwykle był głęboki i wibrujący. Zamknąłem się potem w łazience i szybko rozładowałem napięcie seksualne. Doprowadzał mnie do szaleństwa! Ren jest dobry. Nie wiem, jak potrafi połączyć czułość i dominację, ale robi to świetnie. Jestem ciekawy, co wymyśli tym razem. Tyłek już nie boli, jestem gotów na wszystko. Ren powiedział, że wszystkiego mnie nauczy. Jest piękny, nie mogę przestać o nim myśleć! Jak mogłem tak wpaść! Zakochałem się po uszy… Pośladki pieką, ale czerwone pręgi powoli się goją. ***** Unikam spotkań z Ablem. Nie chcę go ranić, ale nie mogę mu powiedzieć, że to koniec. Lubię z nim przebywać, ale nie chcę więcej kontaktów seksualnych. Nie wiem, jak mu to powiedzieć. Gdy dzwoni, mówię, że jestem zajęty i wymyślam nowe kłamstwa. Wiem, że to śmieszne, ale… nie mogę. Jeśli się nad tym dłużej zastanawiam, to chcę, żeby mu na mnie zależało. Kaien wyszedł wieczorem, a ja zostałem sam w domu. Znowu zacząłem czytać o bdsm. Chciałem wiedzieć jak najwięcej. Chciałem wiedzieć, na co mogę się nie zgodzić. Na pewno będą takie rzeczy. Ale ktoś zadzwonił do drzwi. Może to Lily? Mówiła, że wpadnie. To nie była Lily. Abel. Spanikowałem, ale zaprosiłem go do środka. - Siedzisz sam wieczorem w domu? – zaśmiał się, a ja kiwnąłem nerwowo głową. - Dziś nie mam nic do roboty, chciałem odpocząć… Wejdź, wejdź. Zrobiłem mu herbatę i myślałem, co mu powiem. - Kocie, coś nie tak? – spytał i spojrzał na mnie uważnie. – Unikasz mnie. - Nie! – zawołałem ze śmiechem. – Nie unikam, tylko ci się tak wydaje! - Czyżby? - Abel, naprawdę, ja po prostu… Wiesz… Nie wiem, jak to powiedzieć… Ja tylko… - Powiedz otwarcie. Usiadłem obok niego przy stole i objąłem kubek z herbatą. Nie chcę wszystkiego przekreślać. Chcę, żeby został moim przyjacielem, choć wiem, że teraz to już niemożliwe. Nie zapomnę przecież o naszej gorącej nocy. - Nie chcesz? – spytał i spojrzał mi w oczy, a ja poczułem, że robi mi się gorąco. Długo milczałem. Abel był fajny. Nie chciałem go stracić. Ale jeśli mu powiem, że nie chcę z nim więcej uprawiać seksu… - Kocie? - Abel, ja… Co mam powiedzieć?! Co?! - Myślę, że… Lepiej, żebyśmy tego nie robili – mówię wreszcie  i spuszczam wzrok. - Dlaczego? Coś się zmieniło? - Tak. - Co? Postanowiłeś, że nie przystoi kochać się z facetem? - Nie! – zawołałem i czułem, że mam czerwone policzki. – Nie o to chodzi! - Masz kogoś? Spojrzałem znowu na niego i przełknąłem ślinę. - Abel… - Zrozumiem. Po prostu powiedz. - Tak. Ale nie chcę zrywać z tobą kontaktu! Abel długo milczał, a ja miałem ochotę zapaść się pod ziemię. Potem wstał od stołu i zebrał się do wyjścia. - Dlaczego przyszedłeś? – spytałem, gdy zakładał buty. - Bo się stęskniłem – powiedział ironicznie. Pierwszy raz taki był. Denerwowałem się. - Teraz mnie znienawidzisz? – spytałem i podszedłem bliżej. - Nie martw się o to. W porządku. - Abel. - Co? - Czy my… Czy ty… Nie znikniesz, prawda? - Nie wiem. To trochę trudne. Zdążyłem cię mocno polubić. Odwrócił się i otworzył drzwi, a ja chciałem ryczeć. Nie powiedział nic. Wyszedł. A ja tego wieczoru upiłem się w samotności.   *****  28 marca Skończone. Abel się nie odzywa. W sumie ma takie prawo. Ale myślę o Renie. To już jutro. Ren zadzwonił późno wieczorem i spytał, czy nie śpię. - Przyjdź jutro ubrany na czarno, jak to lubisz – powiedział spokojnym głosem. – Koniecznie załóż swoje kółeczko w wardze. Nie zakładaj bokserek. Nie związuj włosów. Dobrze się ogol, wszędzie. Dobranoc. Siedziałem w ciemności z bijącym sercem i myślałem o tym, co powiedział. Nie spałem całą noc.   ***** 29 marca Jestem w transie. Po pierwsze – nie wyspałem się. W sumie to wcale nie spałem. Po drugie – czekam na nasz wieczór. Po trzecie – wpadła Lily i spytała, czy to prawda, że Senju kogoś ma. Przyniosła fajną płytę, więc otworzyliśmy piwo. Powiedziałem, że ma. Więc chodzi jej o Senju! A myślałem na początku, że o Kaiena. A Kaien wrócił po południu. Wiedział, że wybieram się do Rena. Ciągle się ze mnie nabijał. Posprzeczaliśmy się trochę, ale nastrój mi się poprawił. 