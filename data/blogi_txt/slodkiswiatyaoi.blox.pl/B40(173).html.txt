SENJU Długo na to czekałem, mój drogi! Gdy jechaliśmy do hotelu, czułem, jak się pocę. Trudno wytrzymać w takich ciuchach. Amfa krążyła we krwi i miałem ochotę, żeby wszystko działo się jeszcze szybciej! Ostatnio znowu mieliśmy dla siebie za mało czasu. Twoje ciągłe próby mnie trochę wkurzają. Pogoda była cudowna i chciałem połazić z tobą po starówce, ale ciągle ćwiczyłeś. Dobra, dobra, rozumiem… Za to koncert był cudowny! Coraz bardziej wciąga mnie wasza muzyka. Chyba zacznę wgłębiać się w teksty Dana. Ma cudowny głos. Ale i tak chciałem pochodzić z tobą w słońcu, ale mieliśmy dla siebie tylko wieczory. - Dokąd jedziemy? – spytałeś, gdy prawie dojechaliśmy. - Zobaczysz. - Ale Seeenju… Już nie wrócimy? - A jak myślisz? Dadzą radę bez ciebie! - Taaa… Tutaj?! – zawołałeś, gdy wysiedliśmy przed hotelem. - Tadaaam!!! – zaśmiałem się i poczochrałem ci włosy. - O Jezu, a co masz w torbie? Nie mów, że… - Zamknij się i chodź ze mną. Recepcjonista nie zdziwił się wcale. Zresztą, byłem zbyt nakręcony, żeby zauważać takie rzeczy. Dwóch facetów w jednym pokoju… Co w tym takiego, nie? Ale ty byłeś zachwycony! - Specjalnie wziąłeś 13-tkę? – spytałeś i rzuciłeś się z ulgą na łóżko. - Zauważyłeś? - Pewnie. Podoba mi się ten wysoki brzeg łóżka – rzekłeś i przeprowadziłeś dłonią po drewnianej powierzchni. – Trzynastka na szczęście? Specjalnie? - Taaak, specjalnie – powiedziałem. – Poczekaj na mnie chwilę. - Mmmhhh… Byle szybko. Nie lubię czekać. Zamknąłem się w łazience i poprawiłem włosy. Czułem, że drżę coraz mocniej. Z podniecenia. Och, Kaien, czeka nas długa noc. Było nieco po trzeciej, więc niedługo wczesny ranek. Pewnie nie wytrzymamy długo, ale to nic. Potem wyciągnąłem z torby dwa bilety – to będzie twój prezent nr 1. Na Hocico, których tak lubisz. Pomyślałem, że znajdziesz z kim pójść. Potem wyjąłem kajdanki i specjalny żel i uśmiechnąłem się do swego odbicia w lustrze. Rozpiąłem trochę czarną koszulę i zacząłem się znowu zastanawiać, jak zareagujesz. Oj, Kaien, dzisiaj to ja będę cię dręczyć! - Długo jeszcze? – usłyszałem twój głos i zadrżałem. Dam ci to, czego chcesz. Jestem zbyt odważny i napalony. - Już – powiedziałem i otworzyłem drzwi. - Trochę to kosztowało, nie? - Nieważne, raz w roku się należy, zresztą…  - podszedłem do ciebie i usiadłem obok. – To dla ciebie – i podałem ci bilety, a kajdanki schowałem za plecami. Pijanym wzrokiem patrzyłeś na napis, a potem wrzasnąłeś radośnie i zacząłeś mnie obejmować. - Żartujesz?! Żartujesz?! Hocico?! Nie wiedziałem, że przyjeżdżają do nas! - Niedawno się dowiedziałem. Sprawdzałem na ich stronie. - Naprawdę? Sprawdzałeś? Senju… - Sprawdzałem, dla ciebie, mówiłeś, że ich uwielbiasz. - Uwielbiam! Boże, jesteś cudowny! – powaliłeś mnie mocno na łóżko i zacząłeś całować. – Jak ci się odwdzięczę, no jak? - Uspokój się! – zaśmiałem się i próbowałem wykręcić. – Puść już mnie, Kaien! Gdy wyrwałem się z twoich objęć, poprawiłem znowu włosy i głęboko westchnąłem. - Jestem szczęśliwy – powiedziałeś i uśmiechnąłeś się do mnie. – Naprawdę. - Cieszę się – oblizałem zmysłowo usta i oparłem o brzeg łóżka. – A teraz obiecana nagroda… - z cwaniacką miną dostałem zza pleców kajdanki, a ty zaśmiałeś się nerwowo. - Senju! – pogroziłeś mi palcem, a ja powolnym ruchem zbliżyłem się do ciebie i przeprowadziłem dłonią po twoich włosach. - Miękkie – szepnąłem i zamknąłem oczy.﻿﻿ 