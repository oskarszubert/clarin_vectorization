SENJU Kiedy usłyszałem dzwonek do drzwi, serce podskoczyło mi do gardła, za co skarciłem siebie w duchu, przeklinając własną głupotę. Przecież nic się nie stało. To tylko sen. Saya ma rację – odbija mi.   Obojętność. Po prostu gadka o sprawach „zawodowych”, nie ma co się podniecać. Kaien jest niezwykle rozgadany, choć zazwyczaj bywa naburmuszony i jakiś nieobecny. Tak mi się przynajmniej wydaje. Saya jak zwykle z iskierką w oku opowiada mu o akordach i występie. Wygląda na to, że naprawdę wciągnęła ich ta rozmowa, więc nie mając nic do powiedzenia, idę do kuchni zrobić sobie czwartą już dzisiaj kawę. Koniecznie czarną. I bez cukru.       * * * * * *   Kolejny papieros, tym razem na balkonie, bo nie chcę się znowu kłócić z Sayą. Słyszę ich rozbawione głosy, kiedy co chwila wybuchają śmiechem. To jest jak trucizna – głupie myśli opanowują moją niewyspaną głowę i nic nie mogę na to poradzić.   Wzdrygam się, kiedy słyszę w swoim pokoju głos Sayi.   - Wychodzę na chwilę, muszę spotkać się z Cat’em, bo nie wie, gdzie mieszkam – mówi szybko i z podnieceniem. – Ale mam nadzieję, że szybko wrócimy. Nie pozwól naszemu gościowi się nudzić – nie zdążam nawet otworzyć ust, żeby cokolwiek powiedzieć, jak Saya już zakłada buty i po chwili zostawia nas samych z Kaienem.   Tak, to najcudowniejszy scenariusz. Po prostu najlepszy. Czuję się niezręcznie, bo naprawdę nie wiem, o czym z nim rozmawiać. Ale Kaien wcale nie wydaje się być znudzony, bo od razu zaczyna mnie rozkręcać. Pozostaje mi tylko odetchnąć z ulgą i już po kilku minutach rozmowy rozumiem, że jest bardzo ciekawym człowiekiem. Przypominamy nasze „pijane” pogawędki i wybuchamy śmiechem. W końcu mogę się całkowicie rozluźnić, tak, że śmieję się do łez. Kaien też. I w tym momencie wcale nie wydaje mi się taki zarozumiały ani arogancki.   Znowu się upijamy winem i zaczynamy gadać o Pięknie. Staramy się sobie nawzajem udowadniać różne tezy. Kaien po raz pierwszy przyznaje się, że strasznie mu się podoba mój rysunek, czym ostatecznie rozwiewa moje wątpliwości co do jego paskudnego charakteru. Co też ten alkohol robi z ludźmi...   - To jest właśnie to, o czym marzyłem – mówi, zapalając papierosa. – Nie wiem, jak ci się udało to zrobić, ale przelałeś na papier wszystkie moje oczekiwania. Jesteś niesamowity!   - Nie przesadzaj – śmieję się lekko zmieszany. – To nie ja, to po prostu Piękno.   - Ale to ty je tworzysz, Senju – Kaien pochyla się w moją stronę, kładąc mi rękę na udzie, jestem jednak na tyle pijany, że nie mam sił ani chęci, by się odsunąć. Tylko w głowie wraca obraz ze snu. Mimowolnie. Wzdrygam się lekko, starając się o tym nie myśleć i skupić na tym, co mówi, ale widzę tylko jego granatowe oczy i poruszające się wargi.   - Poza tym, piękne są twoje włosy – mówi i nagle dotyka ich ręką, na co reaguję mimowolnym westchnieniem. – Są takie... miękkie... – zaczyna je pieścić palcami. Rozumiem, że jest już tak samo pijany jak ja. Zamykam oczy i zaciskam zęby, żeby nie jęknąć, kiedy zaczyna masować mi skórę głowy, ciągle przebierając pasma palcami.   - Są takie delikatne... I ten kolor... – język mu się plączę, ale mówi dalej. – Zazdroszczę ci ich... od pierwszego spotkania... Senju, masz piękne włosy... - Podobają ci się? – pytam szeptem, bo czuję, że nie mogę wydobyć z siebie głosu.   - Bardzo – odpowiada. – Otwórz oczy... – robię to, kiedy czuję jego dłoń na policzku.   - Jesteś bardzo przystojny – mówi z uśmiechem. – Powiedziałbym wręcz – piękny. W takich chwilach żałuję, że nie jestem kobietą – zaczyna się szczerze śmiać.   - Niewielka strata – naprawdę nie wiem, co mam odpowiedzieć. Czuję, że zaczyna mi brakować tchu, a serce przyśpiesza rytm, kiedy przysuwa się jeszcze bliżej.   - Naprawdę – dalej się uśmiecha. – Gdybym tylko mógł... – nagle milknie i wpatruje mi się w twarz.   - No co? – uśmiecham się, żeby ukryć zmieszanie. Czuję się w tej chwili jak nastolatek. - Nie, nic, wybacz – Kaien też zaczyna się śmiać. – Bo jeszcze pomyślisz, że cię molestuję – znowu zapala papierosa. – Wybacz, naprawdę. Po prostu jak jestem pijany... zresztą, sam już wiesz...   - No tak... – mówię i sięgam po wino. Nie wiem, co mi strzeliło do głowy, ale w tej chwili odzyskuję pewność siebie i sam się dziwię, że z moich ust padają słowa, których nigdy bym mu nie powiedział takim tonem – prowokującym, zachęcającym:   - Ale wiesz, ja nie daję się tak łatwo molestować – i z zadowoleniem dostrzegam w jego oczach zdziwienie, które po chwili zmienia się w chęć rywalizacji.   - Podejmuję wyzwanie – mówi tak samo prowokująco i długo wpatruje mi się w oczy.   Więc jestem szaleńcem. Szaleńcem, który jeszcze kilka godzin temu zamartwiał się zboczonym snem, a teraz sam prowokuje do działania. Szaleńcem, który teraz zachwyca się jego oczami koloru nieba przed burzą. Znowu zalewa mnie to przyjemne uczucie nieważkości, kiedy wino krąży w żyłach i rozpala zmysły.   - Więc? – pyta wyczekująco i zaciąga się dymem.   - To dziwne, nie sądzisz? – odpowiadam pytaniem na pytanie, postanawiając, że nie poddam się do samego końca, żeby wreszcie zrozumieć, co czuję i czego chcę.   - Dlaczego dziwne? – patrzy na mnie zamglonym wzrokiem. – Wszystko się może zdarzyć.   - Na przykład? – czuję, że serce zaraz wyskoczy mi z klatki piersiowej.   - Na przykład, mogę cię pocałować – mówi z łobuzerskim uśmiechem i dalej pali papierosa.   - I myślisz, że ci na to pozwolę? – nasza rozmowa chyba przerasta we flirt.   - A myślisz, że nie? – gasi papierosa i powoli pochyla się w moją stronę. – Czy nie jestem dla ciebie wystarczająco dobry?   - C-co? – aż się jąkam ze zdziwienia.   - Chyba też jestem piękny, nie sądzisz? – mruży oczy zupełnie jak kot i oblizuje wargi.   - Ale co z tego? – nie dam się, o nie!   - Nie potrafisz tego przyznać?   - A muszę? - Czy nie chcesz? Nie chcesz tego powiedzieć? – Kaien przysuwa się do mnie bliżej, ale szybko się cofam się przed jego dotykiem. – Czyżbyś się chciał wycofać? – na jego twarzy pojawia się sadystyczny uśmieszek.   - Nic z tych rzeczy, po prostu... – brakuje mi słów i czuję coraz większy zamęt w głowie. – Nie... nie... ja tylko, rozumiesz, poprostu... ja... – chyba przegrałem, bo pozwalam mu, żeby położył dłonie na moich udach. Nie mogę mu się dłużej opierać... Sen, który był dla mnie koszmarem, zmienia się nagle w największe pragnienie. 