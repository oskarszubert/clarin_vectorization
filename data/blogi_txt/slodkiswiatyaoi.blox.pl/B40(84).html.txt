SENJU Zupełnie straciłem głowę. Czyżbym się zakochał? To takie... dziwne. Dawno się tak nie czułem i myślałem, że już nigdy... Ale...czuję się szczęśliwy. Nawet siostrzyczka zauważyła, że jestem nadpobudliwy i radosny jak nigdy. Kyu też ciągle się ze mnie nabija. Ale to nic. Zakochałem się. W twoim uśmiechu. Zwinnych palcach. Ustach. Miękkiej skórze. Dotyku. Twojej zmysłowości. Jesteś zmysłowy. Kiedy mnie pieścisz, mam wrażenie, że pogrążam się z głową w tę otchłań słodyczy i przyjemności. To jak elektryczne impulsy. Każdy neuron pracuje na najwyższych obrotach. Każdy nerw, każda komórka, każdy atom błaga o więcej. Pragnę cię, Kaien. Chcę cię kochać, mieć cię dla siebie, być z tobą... Zakazana miłość jest tak kusząca i przez to jeszcze słodsza... Nie mogę przestać o tobie myśleć. Kiedy jesteś we mnie, wiem, że czujesz to samo. Jedność. Rozkosz. Szał. Zakochałem się w tobie, Kaien. Ale nie potrafię ci tego powiedzieć. Boję się. Boję, że wszystko zepsuję. Ty jesteś inny. Nikt nigdy nie zdoła cię poskromić. Jesteś jak nieopanowany żywioł, nie można cię mieć na własność. Wiem to i boję się, że mnie odepchniesz. Wiem, że boisz się stracić swoją wolność, którą tak bardzo cenisz. Może nawet najbardziej. I przez to czuję wewnętrzny niepokój, ciągle i bez przerwy. Wiem, że to uczucie nie może być prawdziwe. Czasami mam ochotę wszystko przerwać, ale kiedy widzę twój uśmiech, wszystko we mnie zaczyna drżeć i oddaję się tobie, znowu i znowu... Ukończyłem nawet swój obraz. Teraz wiem, czego brakowało. Iskry. Małej, ale tak ważnej. Kyu przesiaduje u nas coraz częściej. Dalej nie rozumiem, co go łączy z Sayą, ale wydaje mi się, że od zawsze coś ich łączyło. Coś ciepłego i bliskiego. Ale Saya jest zauroczona Cat’em, a to zmienia postać rzeczy. Poza tym, Kyu zawsze był pasywny, i w ogóle dziwię się, że potrafi tak bezinteresownie darzyć kogoś uczuciem. Ale taki jest. Staram się zająć czymś innym niż tylko myśleniem o Kaienie, ale słabo mi to wychodzi. Przyłapuję siebie nawet na myśli, że zazdroszczę Cat’owi, że mieszkają razem. Ale za to robią fajne imprezy. Po kilku koncertach znowu siedzieliśmy do rana. Saya i Kyu nagrali nawet własną piosenkę, jak dla mnie trochę zbyt smutną i mroczną, nie podejrzewałbym ich o takie klimaty. Ester coraz częściej pojawia się w naszym mieszkaniu. Polubiłem ją jeszcze bardziej. No i ładnie gra na pianinie, powinni z Kiyu zrobić coś razem. Kurde, sami muzycy dokoła! A ja ze swoimi pędzlami... Ech...   * * * * *  Siedziałem jak zwykle w swoim pokoju z papierosem i próbowałem zacząć nowy obraz, kiedy zadzwonił telefon. Wiedziałem, że to Kaien. Obiecał, że zadzwoni. Zawsze, kiedy dzwoni, serce zaczyna mi szybciej bić. To takie słodkie uczucie. Zawsze, kiedy słyszę jego głos, niski i głęboki, przechodzą mnie ciarki. Tak bardzo chciałbym mieć go tylko dla siebie. Na samą myśl o tym, że może mieć każdą fankę (i fana?) dostaję szału. Ale staram się myśleć rozsądnie. Skoro jest ze mną, to znaczy, że mu to odpowiada. Ech, za dużo główkuję... Ale... wszystkie nadzieje na wspólny wieczór się rozwiewają. Nie! Nie chcę, żebyś miał próbę, nie chcę, żebyś był z Cat’em, nie chcę... Ale uśmiecham się w słuchawkę i przełykam gorzkie rozczarowanie. Cóż... - Nie smuć się, Senju – mówisz wesołym tonem, i już wyobrażam wasze próby. – Spotkamy się jutro, ok? - Dobrze. Więc do jutra – odpowiadam starając się, by mój głos nie brzmiał smutnie. - Tęsknię – rzucasz na pożegnanie. - Ja też – mówię cicho i rozłączam się. Cholera. 