SENJU Ty walnięty zboczeńcu! Dobierałeś się do mnie, gdy spałem! Obudziłem się pod wieczór, na podłodze, rozebrany i zaspokojony. A myślałem, że miałem fajny sen! Kaien, zabiję cię! Pewnie miałeś niezły ubaw! Abla nie było, Kota nie było. Ty dalej pobudzony. Kiedy to minie? * * * * * Daren wpadał rzadko, choć mówił, że nareszcie może widywać się częściej z Kotem. Reirę widziałem tylko na uczelni, choć prawie tam nie chodziłem. Ale Adrian wyciągnął mnie na piwo. Bez Milesa. Szybko się upijam. Każdy wasz koncert to szał. Ale już się przyzwyczaiłem. Kot więcej ze mną nie flirtuje. Gadałeś z nim? Gdy po raz kolejny wracamy padnięci do mnie, znowu nie masz sił. Nic nie brałeś. Obiecałeś, że będziesz silny. - Chcę być przykładem dla Kota – powiedziałeś paląc trawkę. – Żadnych narkotyków. A ja myślałem o tym, czy Kot spotyka się z Renem. Chciałbym wiedzieć, jaki jest, jak wygląda, co robi. Od kilku dni padało i było paskudnie zimno. Umówiliśmy się, że na wieś pojedziemy, jak się rozpogodzi. Tylko kiedy…? Kaien, ostatnio jesteś jakiś nieobecny. Co się dzieje? Nie dobierasz się do mnie tak często, a wiesz, jak to lubię! Więc sam muszę cię zachęcać i prowokować. Kot stał się potulny i miły. Czy to zasługa Rena? Za to ja mam schizy! Znowu! Wydaje mi się, że wydarzy się coś złego. Nie wiem, skąd się to bierze. Chciałbym, żebyś zostawał na noc, ale znikasz. Dobra. Spokojnie, Senju, to nic. Przypominam sobie, że nie jesteś moją własnością, ale – do cholery! – chcę spędzać z tobą więcej czasu! Gdzie ty znikasz?! Zawsze masz jakąś wymówkę, a Kot milczy jak zaklęty! Zaczynam już podejrzewać, że masz kogoś! Wariuję! Wściekam się i panikuję, ale co mam robić? Nie chcę, żebyś widział moją zazdrość, ale to boli, Kaien! Znów czułem się samotny. Pisałem do Kyu, ale nie odpisywał. Znowu zacząłem myśleć o problemach innych. Kaien, do cholery! Mam dość! Gdy zadzwoniłeś wieczorem, nie podniosłem. Długo wpatrywałem się w telefon, a w mojej głowie pojawiały się różne myśli. Ostatnio dzwonisz tylko wtedy, gdy to ty masz ochotę. Co się dzieje? Dlaczego? Masz kogoś? Znowu myślałem, że nasz „związek” nie może istnieć. Im dłużej myślałem, tym bardziej się pogrążałem. Myśli, myśli, ciągle te myśli. Upiłem się wieczorem i znowu nie podniosłem, gdy dzwoniłeś. A gdy upadłem pijany na łóżko i miałem zamiar zasnąć w ubraniu, usłyszałem dzwonek do drzwi. Postanowiłem przeczekać. Kto to mógł być o tej porze? Ale wstałem z łóżka i przeklinając pod nosem poszedłem otworzyć. - Co tu robisz? – wziąłem głęboki wdech, bo trudno mi było oddychać po winie, i spojrzałem na ciebie obojętnym wzrokiem. - Nie podnosiłeś – powiedziałeś i wszedłeś do środka. – Coś nie tak? - Wszystko tak! – zaśmiałem się ironicznie i zamknąłem drzwi. – W sumie to nie pozwoliłem ci wejść. Czułem złość. Tak, Kaien, byłem na ciebie zły. Zły i wkurzony! Zachowujesz się tak, jakby nic się nie stało. Nagle stałem się dla ciebie mniej ważny? - Późno skończyliśmy próbę, ale chciałem cię zobaczyć – powiedziałeś i zdjąłeś glany. – Ostatnio rzadko się widujemy, nie? Dlatego jesteś zły? - O czym ty mówisz? – rzekłem niedbale i poprawiłem włosy. Do cholery, wiesz, że masz rację! Ale czuję się jak gówniarz, który nie kontroluje swojego gniewu.  - Znowu się zadręczasz w samotności? Jestem ostatnio zjebany, przecież wiesz, nie znajduję nawet wolnej chwili dla siebie. Nie złość się. Chodź do mnie. - Nie chcę – mój głos stał się kapryśny i nienaturalny, ale nic na to nie poradzę. - Senju, daj spokój, naprawdę. Chodź tu – przywołałeś mnie spojrzeniem, ale poczułem się urażony. - Przyszedłeś się rozładować, tylko to? – spytałem zadziornie i spojrzałem ci twardo w oczy. Po winie staję się odważny. Mogę powiedzieć ci wszystko. - Co cię ugryzło? - Nic. - Jesteś zły, rozumiem, ale mówię ci… - To nic już nie mów! – przerwałem i odwróciłem się do ciebie plecami. – Naprawdę… Ja… Wiesz, jestem na ciebie zły. - Wiem. - Wiesz? - A ty wiesz, że mamy próby, a niedługo koncerty, i wiesz, jakie to dla mnie ważne, a zachowujesz się jak gówniarz! - Gadaj sobie. - Pijany gówniarz. Może niepotrzebnie przyszedłem. - Może… - Znowu będziemy się kłócić? - To nie moja wina. - Więc moja? - Kaien, nie zależy ci wcale? - A tobie nie zależy? Mógłbyś mnie czasem podtrzymać na duchu, a nie dąsać się za każdym razem, gdy nie jestem na twoje zawołanie! - Ostatnio mnie zaniedbujesz. - Teraz zacznij udawać ofiarę. - Kaien! Twoje spojrzenie było surowe i twarde. Nic nie rozumiesz! Serce zaczęło bić niebezpiecznie szybko, a rozmowa stawała się coraz bardziej nieprzyjemna. - Tak, ofiarę. Jak to zwykle robisz, gdy nie możesz mnie kontrolować. Gdy nie możesz mieć mnie tylko dla siebie. Nie jestem twoją własnością, do cholery, Senju! Jesteśmy dorosłymi ludźmi! Wiesz, lepiej by było, naprawdę, gdybym wrócił do domu z Kotem. - Jasne, z Kotem! Kotem! – zawołałem, gdy zacząłeś zakładać glany. – Idź do swojego Kota, przecież tak o niego dbasz! Bardziej niż o mnie! Nie wiedziałem, co ze sobą zrobić, więc zniknąłem w kuchni. Słyszałem, jak otwierasz drzwi, i miałem ochotę cię zatrzymać, ale moja duma mi nie pozwoliła. Gdy wyszedłeś, walnąłem mocno pięścią w stół i żałowałem, że nie mam więcej alkoholu. Czułem się zraniony i ignorowany. Kot, Kot, Kot! Znowu on! Zawsze ma wszystko! Ma Rena, ciebie, Abla! Ma wszystko! Jak możesz! Kaien, ty draniu. Nienawidzę cię za to. Mogłeś zostać. Mogłeś powiedzieć, że tęsknisz, że masz dość prób, że chcesz być ze mną.  Straszne. Nakryłem się kołdrą na głowę i zacząłem cicho płakać. Co mi tam, i tak nikt się nie dowie. Ostatnio mam straszne zmiany nastroju. Nienawidzę tego, Nienawidzę wszystkich.   * * * * * Nienawiść. Nienawidzę tego uczucia. Słabość i poniżenie. Najchętniej przespałbym cały dzień, ale jak na złość obudziłem się po ósmej i nie mogłem zasnąć. Dzwonił Kot, ale nie podniosłem. Nienawidziłem i jego. Teraz tak. Dzisiaj. Wczoraj. Chcę być sam. Ani słowa od Kyu. Wszyscy mnie ignorują. Gdy zadzwonił Daren, odpisałem mu, że źle ze mną. Niepotrzebnie. Wpadł po godzinie z butelką rumu. Rum to Kot. Kot to nienawiść. Ale Daren zmusił mnie, żebym wszystko mu opowiedział. Od razu się domyślił, że chodzi o Kaiena. Dziwię mu się, że to zaakceptował. Nie chciałem nic mówić, ale gdy się upiłem, nie mogłem trzymać w sobie tylu emocji. Daren był zdziwiony, skąd we mnie tyle złości, a potem powiedział, że dobrze by było, gdybym zrobił coś dla siebie. - On zawsze ma kogoś ważniejszego niż ja. - Kota? - Nie tylko – powiedziałem, ale owszem, miałem na myśli Kota. - Czemu tak sądzisz? - Bo zaczyna mnie ignorować, gdy czymś się mocno zafascynuje. Wkurza mnie. - Więc też zajmij się czymś, co pomoże ci przestać o tym myśleć. - Łatwo ci mówić! - Maluj. - Nie mam ochoty. - Chodzi ci o natchnienie? - Nie, nie chce mi się. Ja chcę Kaiena! Tak mnie wkurza, Boże, Daren! Wkurza mnie jak cholera! - Uspokój się, co ci jest? - Nastrój mam do dupy. - Właśnie widzę. - Chyba muszę się wybrać do psychiatry.  -A to po co?! – Daren wybuchnął śmiechem, ale spoważniał, gdy skarciłem go wzrokiem. - Mówię poważnie. - No co ty… - Ostatnio nie umiem się kontrolować. - Ale co? Chcesz łykać tabletki, które cię odurzą? Stracisz swoje prawdziwe emocje.  - Skąd wiesz? - Mój ojciec brał antydepresanty. Wiem. - Nie mam depresji. Mówię o… - Daj spokój. Mówię ci, umów się z Kaienem i dobrze go bzyknij. Ty sam. Poczujesz się lepiej. - Nie brzydzi cię to? - Ale co? To nie moja sprawa, robicie to, na co macie ochotę. - Może masz rację. Ale i tak źle się czuję. - Senju, zadzwoń do niego. Teraz – Daren wepchnął mi do ręki komórkę, i już po chwili usłyszałem znajomy głos.  Twój głos. - Przeszło ci? – lekka ironia, a może rozbawienie. - Kaien? - No ja, a kogo się spodziewałeś? Daren zapalił papierosa i mrugnął do mnie: - Powiedz, że dziś chcesz się spotkać. - Kaien? Chcesz się spotkać? – powiedziałem chrypłym głosem. - A będziesz już grzeczny? - Nie, ale chcę się z tobą kochać. Dawno tego nie robiliśmy – powiedziałem nagle, a Daren lekko się zaśmiał. - Więc chcesz się tylko rozładować? – w twoim głosie usłyszałem nutki cynizmu. Tak, sam to wczoraj powiedziałem. - Wybacz, nie, nie tylko… - westchnąłem. - Czemu zawsze wszystko musimy spieprzyć… Zaśmiałem się i poczułem, jak stres powoli mija. - Kaien? - Co? Zerknąłem na Darena, ale on palił papierosa i bawił się komórką. - Kocham cię – powiedziałem nagle, a Daren podniósł głowę i aż otworzył usta. - I co? - Przepraszam. Znowu spieprzyłem. Ja. - I co? – w twoim głosie poczułem rozbawienie. - Znowu byłem zazdrosny o Kota. - Jak zwykle, choć ja też jestem zazdrosny, gdy ślinisz się na jego widok. - Naprawdę? - A myślisz, że nie? - Kaien? - Co? - Spotkajmy się. Masz czas? - Do piętnastej. Wpadniesz? - Tak – zerknąłem na Darena i uśmiechnąłem się. Nagle wszystko stało się takie jasne i proste. A ja poczułem się jak ostatni głupek. Masz rację. Och, Kaien, kocham cię!﻿﻿ 