SENJU Stało się, stało, stało... Już po wszystkim, ale prawdziwe piekło dopiero się zacznie... Musiałem zatrzymać Ester i wszystko jej normalnie wyjaśnić. Nie miałem zamiaru się z nią kłócić, ale Kaien zrobił wszystko za mnie. To nie tak miało wyglądać!!! Nie tak!!! Ale Ester wybiegła na ulicę nawet bez kurtki. - Poczekaj! – wołałem za nią, ale nie chciała się zatrzymać. Było zimno, ostre powietrze drapało w gardle, ale nie odpuszczałem. Myśli plątały się w głowie, układając się w różne niedorzeczne zdania, i kiedy dogoniłem Ester, musiałem przez kilka dobrych chwil się odsapać. - Głupia! – powiedziałem w końcu nie pozwalając jej się wyrwać. – Co ty sobie myślisz?! - Co TY sobie myślisz?! – krzyknęła ze złością i znowu spróbowała się wyrwać. Nigdy nie widziałem jej w takim stanie. - Nie chciałem, żebyś się dowiedziała w taki sposób... Poczekaj! – krzyknąłem twardo i załamałem jej ręce, żeby się uspokoiła. - Puszczaj mnie! Jak mogłeś! – głos jej zadrżał, i wtedy usłyszałem z daleka głos Kaiena. Nie wiem, co krzyczał, nie słyszałem. Krew pulsowała w skroniach, serce waliło jak oszalałe, ledwo mogłem złapać oddech. Ester przestała się wyrywać, więc skorzystałem z okazji i przycisnąłem ją mocno do piersi. - Głupia – odetchnąłem ciężko. - Dlaczego mi to robisz... Senju, dlaczego...? Ja...nie wiem, co robić... Nie wiem... Nienawidzę cię... Tak bardzo cię... – Ester nagle wybuchnęła płaczem. Jak małe dziecko. Pozwoliłem jej na to. Czułem, jak koszula robi się mokra od łez, a zimno przeszywa mnie całego, ale tuliłem ją do piersi i czułem się taki bezradny... Co mam robić...? - Powariowaliście?! – Kaien nas w końcu dogonił i też próbował złapać oddech. – Oboje powariowaliście!!! - W porządku – powiedziałem cicho. – Wracajmy. - Nie – szepnęła Ester i podniosła głowę. – Ja chcę do domu. Zadzwonię do Sayi. Nie wrócę z Kaienem. - Zaczyna się... – warknął Kaien z niezadowoleniem. - Wracajmy, bo się przeziębisz – dodałem ignorując ich oboje. - Nie chcę! – zawołała uparcie Ester, ale pozwoliła mi, żebym wziął ją za rękę. - Wracamy. Koniec rozmów. Zachowujecie się jak dzieci! – miałem dość. – Zadzwonię do Sayi, niech cię zabierze. A ty wracaj do siebie – powiedziałem do Kaiena, na co zareagował zdumieniem. Miałem dość. Naprawdę. - Niezbyt rozsądnie z twojej strony – skomentował po chwili Kaien, ale przemilczałem to. Wracaliśmy też w milczeniu. Grobowa cisza, no tak. Czułem, jak atmosfera się zagęszcza, ale co miałem zrobić...? Było mi tak ciężko na duszy. Paskudnie ciężko. Chciałem być sam. Zupełnie sam. Zadzwoniłem do Sayi i w końcu odebrała. Była u Kyu, ale zgodziła się zabrać Ester. Kaien udawał obrażonego, a może naprawdę się tak czuł, ale teraz mnie to nie obchodziło. Ester nie powiedziała ani słowa więcej. Kiedy w progu pojawiła się Saya, ubrała się w pośpiechu i wyszła. - Co tu się stało? – spytała siostrzyczka, ale nie miałem ochoty na rozmowy.  - Jutro pogadamy – rzuciła patrząc na Kaiena podejrzliwie i wybiegła za Ester. - Pięknie – rzekłem i odetchnąłem. Kaien oparł się o ścianę i w milczeniu palił papierosa. - A ty? – spytałem marszcząc brwi. - Mam sobie pójść? - Tak. - Chcesz tego? - Idź już. - Senju...? - Idź już wreszcie, Kaien. Mam dość. Proszę cię. Mam dość. Naprawdę... Nic już nie wiem – usiadłem zrezygnowanie na podłodze i zapaliłem papierosa. – Chce pobyć sam. Wracaj do siebie. - Wybacz. - Co? - Że tak wyszło. - Nie przepraszaj, wiem, że tak właśnie chciałeś. Poniżyć ją i udowodnić, że należę do ciebie – powiedziałem cicho i zaciągnąłem się. – Ale nie jestem niczyją własnością. Zapamiętaj to sobie. Kaien milczał. Dopalił papierosa i założył płaszcz. Obserwowałem jego ruchy i myślałem o niesprawiedliwości tego świata. Zachowuję się tak, jak powinienem, nie jak chcę naprawdę. Nie tak, jak pragnę. Bo czego pragnąłem w tej chwili? Żeby został? To byłoby niesprawiedliwe względem Ester. I nawet Sayi. Ale... To uczucie pojawiło się nagle. Chęć, żeby został ze mną.  Za oknem budził się nowy dzień, nawet wyszło blade słońce. Chęć, żeby został ze mną. Znowu zrobiło mi się ciężko. Jak zwykle muszę dokonywać głupich wyborów. Przecież wystarczy jedno słowo i zostanie. Nie muszę nikomu nic tłumaczyć. Jedno słowo. - Kaien... – wyrwało mi się, zanim ugryzłem się w język. Odwrócił się z obojętną miną. Dalej był obrażony na cały świat. Ale słowa uwięzły mi w gardle. Przełknąłem ślinę i znowu się zaciągnąłem. Życie jest niesprawiedliwe. Kiedy zakładał buty, myslałem, że serce wyskoczy mi z klatki piersiowej. Nie idź, proszę, nie idź! Nie idź!!! Powolne ruchy, jakby od niechcenia. Powolne przekręcenia klucza w zamku, jakby czekał na mój ruch. Delikatne skinięcie głową na pożegnanie. Nie idź! Kiedy zniknął za drzwiami, zostałem zupełnie sam. I wtedy zacząłem ryczeć. Bo nie mogłem już wytrzymać. 