KAIEN - Kaien, żyjesz? - nie jestem pewien, czy śnię, czy naprawdę słyszę czyjś głos. A może nie żyję? - Kaien, do cholery! Zarzygałeś podłogę! - nie, jednak żyję, a ten, kto mnie woła, na pewno nie jest zachwycony.Powoli otwieram oczy i wszystko, co czuję, to wszechogarniający ból. Pewnie śmiesznie wyglądam, próbując się podnieść. Jak przez mgłę dociera do mnie, że ten niezadowolony głos należy do... Cat'a. - A jednak żyjesz - słyszę jego ciężkie westchnienie.- Nie bardzo - mój głos wydaje mi się obcy i jakiś chrypły.- Jak się czujesz?- Wody, cholera, wody - mówię łapiąc się za głowę. - I daj mi coś na kaca...- Boże... - Cat od razu podsuwa mi szklankę z wodą. - Wiedziałem, że tak będzie.- I kto to mówi... - czuję, jak głos mi drży. - A ty?- Trochę mnie głowa boli, ale przeżyję. Wiesz, że dzisiaj mamy występ?- O kurwa, chyba umrę... - zaczynam sobie przypominać szczegóły imprezy. Doprawdy, przecież dzisiaj też mamy występ. Od tej myśli nagle dostaję mdłości. - Hej, hej, nie! - Cat wyrywa mi szklankę z ręki i pomaga wstać z kanapy. - Do łazienki!- Kurwa, zaraz się porzygam - ledwo potrafię stłumić odruch wymiotny.Cat ciągnie mnie do łazienki. Czuję, że kręci mi się w głowie. Chyba ciągle jestem pijany. Staram się sobie przypomnieć, co wczoraj wyrabiałem, ale ciężko mi idzie myślenie. Ledwo pochylam się nad klozetem i słyszę tylko, jak Cat zamyka za sobą drzwi, rzucając w moją stronę przekleństwa. * * * * *  - Dasz mi cokolwiek na kaca? - czuję, że się słaniam, więc przytrzymuję się ściany. Wolę nie myśleć, jak to wygląda...- Boże, Kaien, ale ty masz słabą głowę - Cat po raz pierwszy dzisiaj się uśmiecha. - Chodź, może coś zostało...- Ale ja miałem na myśli... tabletki - mówię słabym głosem. Cholera, w tej chwili mam ochotę umrzeć. Czuję się jak kłębek bólu. Naprawdę.- Mam coś lepszego, chodź - Cat ciągnie mnie do kuchni, a ja czuję, że znowu zaczyna mnie mdlić...Wcale nie jestem zszokowany, że w kuchni śpi Tulku, do tego, w niezbyt wygodnej pozycji, oparłszy się o twardy blat stołu. Od razu czuję się lepiej. Więc nie jestem jedynym mięczakiem. Aż mi ulżyło... Kiedy siadam przy stole, nagle robi mi się gorąco i znowu pojawiają się mdłości. Kurwa!- Cat, więcej nie piję - mówię słabym głosem i czuję, jak głowa opada w dół.- Jasne, ja też - odpowiada i zanim zdążam się zorientować, widzę, jak już wciąga kreskę. - Chodź, ulży ci - przywołuje mnie gestem dłoni. - No chodź. * * * * * * * * * *  Lubię takie chwile spokoju. Zdarzają się naprawdę rzadko, więc staram się je należycie wykorzystać. Cat gdzieś się urwał i nie wróci na noc, więc mam wolną chatę. Oczywiście, musiałbym zwołać znajomych i zrobić huczną imprezę, ale dzisiaj nie mam na to ochoty. Jestem wyczerpany po wczorajszym koncercie i imprezowaniu do rana. Chyba się starzeję...     Dzisiaj znowu jest słonecznie, mimo to czuję jesienny chłód. Nie lubię jesieni, bo mam wrażenie, że marznę od środka i wpadam w zimowy sen. Pogrążony w myślach zapalam kolejnego papierosa i włączam płytę, którą kazał mi przesłuchać Cat. Nie słyszę jednak muzyki, a może po prostu nie chcę słyszeć, a raczej słuchać. Czuję się rozkojarzony i zmęczony. Ciekawe, jaki rysunek zrobi ten Senju... Zobaczymy, w jakim kierunku podążają jego myśli artystyczne. Zgodziłem się tylko ze względu na Sayę, bo jest miła i słodka, jeśli nie spodoba mi się projekt, zawsze znajdzie się ktoś inny.   A jednak ten Senju mnie zadziwił. Czułem, że jest artystą, ale gdy zaczął gadać o Pięknie, kiedy się upiliśmy... Naprawdę mnie zadziwił. Może mamy coś wspólnego? Może zwróciłem się z tym rysunkiem do niego nie tylko ze względu na Sayę? Nawet miły z niego chłopak. I ma ładne włosy, nie sposób tego nie zauważyć. Trudno mi uwierzyć, że są z Sayą rodzeństwem. Nieważne. Ciekawe, kiedy się wyrobi...   Nawet dzisiaj nie mam spokoju, bo co chwila ktoś do mnie wydzwania. To się nazywa telepatia czy męska intuicja, nie wiem, ale zaczynam się nad tym zastanawiać, bo dzwoni... Senju! I znowu potrafi mnie zadziwić, mówiąc, że skończył rysunek. Szybki jest. Ciekawe, co wymyślił. Nie chcąc czekać dłużej, postanawiam się z nim spotkać. Ale on mówi, że Saya wie, gdzie mieszkam (no na pewno wie, przecież była u nas), więc będą za godzinę, bo Saya bardzo chce ze mną pogadać o „jakiejś piosence”. Więc to tak się teraz nazywa...   Chyba muszę trochę posprzątać, ale kiedy ogarniam wzrokiem pokój, ręce mi opadają. Jednak nie będę dzisiaj miał spokoju. I dlaczego się zgodziłem...       * * * * * *   Patrząc na rysunek nie mogę uwierzyć, że Senju potrafił przelać na papier wszystkie moje domysły i wizje. A przecież tylko w skrócie opisałem, jak to ma wyglądać. No cóż, sprawy się mają coraz ciekawiej... A jednak jest naprawdę interesującym... artystą. I ma te piękne długie złote włosy, nie wiem, czemu skojarzyły mi się z jesiennym słońcem, przecież nie cierpię jesieni.   Saya jak zwykle mówi dużo i szybko, ale zgadzam się dać jej nuty. Oczywiście pijemy herbatę i wino, ale z każdą sekundą czuję, że głowa mnie boli coraz bardziej i mam ochotę, żeby już sobie poszli. Saya jest dziwnie nadpobudliwa, co teraz zaczyna mnie irytować, mimo że jest miłą dziewczyną. Przyłapuję siebie na myśli, że Senju przez dłuższą chwilę wpatruje się we mnie, coś mi wyjaśniając. Rozumiem z tego tylko połowę, ale tego wystarczy, bo teraz myślę tylko o tym, że ma piękne oczy. Taki czysty błękit. Jak jesienne niebo. Znowu? Są takie naiwne i niewinne, że na samą myśl o tym uśmiecham się.   - Też tak sądzisz? – słyszę pytanie Sayi.   - Co? – wracam do rzeczywistości i trochę mi głupio, że nie słuchałem. – A, no tak, jasne.   - Więc wpadniesz jutro? Tak?   - Jutro? – znowu nie rozumiem, czego ode mnie chce. – Ach,jutro, no tak...   - Więc już pójdziemy, dzięki za wszystko! – Saya zbiera papiery i po chwili już się żegnamy. Dopiero kiedy zamykam za nimi drzwi, dochodzi do mnie, o czym mówili. Wracam do salonu i długo wpatruję się w rysunek Senju. Nie, ten chłopak naprawdę mnie zadziwia. Coraz bardziej. A może po prostu ma talent? Wiem jedno – coś ze mną nie tak.﻿﻿ 