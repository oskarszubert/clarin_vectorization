KAIEN Ciężko, tak cholernie ciężko zostawić cię teraz samego. Wyjść i zamknąć  za sobą drzwi. Ale zaciskam zęby i wychodzę, a trzask drzwi echem rozlega się w mojej głowie, wywołując agresję i złość. Niesprawiedliwe. Wszystko jest niesprawiedliwe. Nie tak miało być... Nie mogę zrobić ani kroku. Stoję i po prostu czekam. Na co? Że otworzysz drzwi i mnie zawołasz? Że poprosisz, żebym nie odchodził? Nie jestem aż tak naiwny, ale stoję i czekam. Po prostu. Bo nie mogę odejść. Nie mogę. W środku mnie trzęsie i czuję ten paskudny ból niepewności. Ciągłej niepewności. Na klatce jest cicho i chłodno. A w głowie wszystko się mąci. Mogłem zostać. Ale wzdycham głośno i zabieram się do wyjścia. Na dworze jest słonecznie i tak... wiosennie. Świeżo. Ale mam ochotę zamknąć się w czterech ścianach i cierpieć. Z własnej głupoty. Mam wrażenie, że słyszę w głowie twój płacz i aż wzdygam się na tę myśl. Nie wiem, co we mnie wstępuje, ale wracam na klatkę i przez dłuższą chwilę stoję w ciszy przy twoich drzwiach. A potem naciskam dzwonek i aż podskakuję na jego dźwięk, który w ciszy wydaje się być przerażająco głośny. Wiem, że nie otworzysz, ale nie moge się powstrzymać i naciskam klamkę. Kiedy nagle drzwi się otwierają, serce zaczyna walić jak oszalałe i na chwilę zamieram w progu, bojąc się wejść do środka. Płacz. Przeszywający, pełen cierpienia i bólu. Zamykam szybko drzwi i rzucam się w twoją stronę, siadając obok na podłodze i tuląc cię mocno w ramionach. Chcę cię pocieszyć, ale ty zaczynasz szlochać jeszcze bardziej. Kochany, mój ukochany Senju. Gładzę cię po mokrych od łez i potu włosach i wiem, że nigdy się nie rozstaniemy. Nigdy. Drżysz na całym ciele i próbujesz stłumić szlochanie, odpychając mnie od siebie, ale po chwili znowu obejmujesz mnie mocno i całujesz obsesyjnie moją twarz, szepcząc coś niezrozumiałego. Kiedy obejmuję dłońmi twoją zapłakaną twarz i zmuszam cię, byś na mnie spojrzał, wzdrygasz się lekko. Kochany. Całuję cię delikatnie w usta, szepcząc, że wszystko się ułoży, a ty wtulasz twarz w moje włosy i powoli zaczynasz się uspokajać. - Przeziębisz się – mówię wreszcie, czując, że masz mokre włosy. - To nic – odzywasz się cicho w okolice mojej szyi. - Chodź, przebierz się, zrobię ci herbaty – próbuję cię rozruszać, ale sam czuję się bez sił. Wstajesz jednak z podłogi i długo na mnie patrzysz. - No co? – uśmiecham się głupio i też wstaję, próbując cię objąć, ale odsuwasz mnie i mówisz: - Zaraz się przebiorę, zrobisz mi herbaty? - Jasne – odpowiadam szybko i idę do kuchni, żeby nie myśleć, czemu nagle stałeś się oziębły. Papieros, papieros. Zaciągam się szybko i bez żadnej przyjemności, i w ogóle mam ochotę przestać istnieć. Choć na chwilę. Życie mnie przerasta. Woda kipi i robię dwie czarne herbaty z cukrem. Kiedy siadam przy stole i zapalam drugiego papierosa, pojawiasz się w dzwiach w śmiesznym czerwonym swetrze. - Chodź – przywołuję cię do stołu i mimowolnie się uśmiecham. Jesteś mój. Tylko mój. Nie moge przestać o tym myśleć. - Chyba się jednak przeziębiłem – mówisz pociągając nosem i robisz łyk herbaty. - Senju? – odzywam się nagle zupełnie poważnie, a ty wydajesz się być tym zmieszany, bo skupiasz się na piciu herbaty, udając, że nic cię nie obchodzi. - Zostaniesz ze mną mimo wszystko? – pytam zupełnie obojętnym tonem, jednak czuję, jak drżą mi ręce i ledwo potrafię kontrolować oddech. Milczysz przez chwilę, a ja skupiam się na papierosie. Wiem, co myślisz, ale nie wiem, co odpowiesz.  - A myślisz, że to możliwe? – odzywasz się wreszcie i też zapalasz papierosa. - Myślę, że tak – odpowiadam cicho i spoglądam ci w oczy, a ty nakrywasz dłonią moją dłoń i po raz pierwszy dzisiaj uśmiechasz się ciepło i mówisz: - Więc zostanę. Nic mnie już nie obchodzi. Mam wszystkich gdzieś. Nikogo nie potrzebuję, tylko ciebie. Drań ze mnie, co? I wtedy usmiecham się szeroko i nie mogę się oprzeć, żeby nie wstać od stołu i cię pocałować. Powoli, ale głęboko i z pasją.  Tak, że w głowie wszystko się mąci i czuję tylko słodycz twoich ust i dotyk drżących palców na policzkach. Kiedy odrywam się od twoich warg i siadam ci na kolanach, widzę, że naprawdę nic już cię nie obchodzi, bo rozpinasz mi rozporek i spoglądasz na mnie pytająco. A ja uśmiecham się jak szczęśliwy głupek i tylko wypycham mocniej biodra, żebyś mógł ściągnąć ze mnie dżinsy. - Nigdy nie masz dosyć? – pytam z uśmiechem, kiedy zaczynasz pieścić mojego członka przez materiał. - Nie, chcę, żebyś był ze mną zawsze – odpowiadasz szybko, a ja odsuwam twoje dłonie i zmuszam cię, byś spojrzał mi w twarz. - Nie śpieszmy się – mówię spokojnie i powoli, bardzo powoli zaczynam całować twoje skronie. Czuję, jak cudownie drżysz i cicho wzdychasz, co nakręca mnie jeszcze bardziej. - Kocham cię – szepczę ci do ucha i zjeżdżam  językiem na twoją szyję, pogryzając ją leciutko. - Wiem – mówisz tak samo cicho i tulisz mnie mocniej. - Nie myśl o niczym. Dzisiaj nie myśl – ściągam z ciebie twój śmieszny czerwony sweter i dotykam opuszkami palców twoich ramion. – Nie zimno ci tak? - Zimno – odpowiadasz z uśmiechem. – Ale to nic.  Dotykaj mnie. - Nie, chodźmy do łóżka – mówię, ale nie chcesz mnie puścić. - Nie idź – całujesz mnie szybko w usta i ciągniesz na siebie. Słodko. I tak przyjemnie. Niedługo wiosna. 