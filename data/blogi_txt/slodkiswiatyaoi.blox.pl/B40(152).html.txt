SENJU Znowu chaos. Prawdę mówiąc, myślałem nawet przez chwilę, że to już koniec. Te myśli mnie dobijają. Ale ty jak zwykle o wszystko zadbałeś. Kot wcale się nie zdziwił, że przeniosłeś się do mnie. Zresztą, z tego, co mówiłeś, nie powinien czuć się samotny. Nie wiem, co robi i z kim, ale teraz skupiam się tylko na tym, ile dni zostało do waszego wyjazdu. Coraz mniej. Korzystam z życia. Z ciebie. Wykorzystuję każdą okazję. Może stałem się natrętny, może chcę zbyt wiele, ale staram się wziąć jak najwięcej. I jeszcze więcej. Ciągle mi mało. Mało ciebie. Wiem, że będę cierpiał, ale co z tego? Niczego nie da się zmienić. Wiem, że czekasz na ten wyjazd, to musi być niesamowite przeżycie. Cholerny ze mnie egoista, powinienem się cieszyć, że spełniasz swoje marzenia! Ale mam tyle myśli… Nie chcę, żebyś czuł się winny, więc udaję, że się nie przejmuję. I mam wrażenie, że ty naprawdę się nie przejmujesz. - Przecież wrócę – mówisz i zapalasz papierosa, gdy stoimy na balkonie. Jest prawie ciemno, a ja mam ochotę na szybki numerek. Zawsze mam ochotę. - Wiem – mówię cicho i opieram się o balkon. – Kaien? - Co? – twoje spojrzenie jest spokojne i takie rozleniwione. - Nie zdążymy pojechać na wieś… - Ah ,wybacz! Cholera, no tak! – ożywiasz się. – Możemy jechać już jutro. - Jutro? - No, jutro mam wolne. Chyba. - Chyba. - No, jedźmy jutro. Patrzę na ciebie i próbuję zrozumieć, co myślisz. Niecierpliwisz się? - Kaien, już teraz tęsknię – mówię cicho i odwracam wzrok. Jest tak ciepło, ciemno i przyjemnie, ale już mnie boli. Mam ochotę ryczeć, ale palę w ciszy i czekam, ale nic nie robisz. Zrób, powiedz cokolwiek. Nie, nic.  - Chyba stałem się nadwrażliwy – mówię z lekkim uśmiechem i gaszę papierosa. - Senju – czuję, jak obejmujesz mnie od tyłu i wtulasz twarz w moje włosy. - Mmmhhh…? - Wrócę w końcu sierpnia. - Mmmhhh… - Ale jutro jedźmy na wieś, dobra? - Niezbyt pamiętam, co, gdzie i jak. - To nic. - Chcesz jechać? - Tak. Odwracasz mnie do siebie i całujesz w usta, a ja poddaję się pieszczotom. Drażnisz, jak zwykle, a ja mam ochotę na więcej. Jeszcze mocniej, chcę wtulić się najmocniej jak potrafię. - Ktoś może nas zobaczyć – mówisz i gryziesz lekko moją dolną wargę. - Co z tego? – uśmiecham się słodko i znów wpijam się w twoje usta. - Senju, Senju, Senju… - śmiejesz się i ciągniesz mnie do pokoju. Całujemy się długo i zachłannie, i stres mija. Mija złość, niepewność i ból. Zostaje tylko coś, czego nie umiem nazwać. Nadzieja? Ech, Kaien. Czemu jestem taki emocjonalny? Nie potrzebuję nikogo, chcę teraz tylko ciebie, zwłaszcza teraz, gdy zostało nam tak mało. Ech, Kaien…  * * * * * Nie pamiętam, jak zasnęliśmy, ale obudziłem się dopiero o 10 rano. Ciebie już nie było. Znowu niespokojne ukłucie w okolicach serca, ale to nic. Będę twardy. Chaos. Całkowity chaos. Kawa, papieros i chaos. Uśmiecham się do słów piosenki i postanawiam, że dzisiaj nie zadzwonię pierwszy. Nie czekam długo, bo dzwonisz sam. Tak, pasuje. Tak, chcę. Czekanie. Nienawidzę czekania. Nienawidzę. Zaczynam się denerwować. Przypominam sobie tamte okolice i mimowolnie się uśmiecham. Tyle razy chciałem tam pojechać. Teraz wiem, że chcę tylko z tobą. Kocham. Im dalej, tym bardziej. Kocham. W sierpniu pewnie będę cię kochał jeszcze bardziej. Zawsze tak jest.  * * * * * Chaos. Ale wracasz punktualnie, a mnie serce wyskakuje z klatki piersiowej. Teraz chłonę każdy gest, każde spojrzenie, słowo, miejsce, każdy zakręt i wiatr we włosach. - Mogę palić w samochodzie? – pytam, a ty śmiejesz się i kiwasz potakująco głową. Chcę, żeby to trwało wiecznie. Nie wiem, jakim cudem znam drogę, może wszystko sobie przypomniałem. Kocham. Mam ochotę się rozpłakać, ale śmieję się jak wariat i coś ci opowiadam. Cztery dni. Cztery dni. Niby przypadkiem mnie dotykasz i to mnie uspokaja. Kocham. A gdy widzę znajomy zakręt, serce zaczyna walić jak szalone. Mimo że droga jest teraz asfaltowa, mimo że widzę nowe fabryki i mnóstwo nieznanych mi budynków – czuję… TO. Tak mocno i dobitnie. Nie da się tego opisać. - Podjedź bliżej – mówię i szukam biało-zielonego domku.  Wiem, że może być teraz inny, ale i tak czuję tylko zachwyt. Znam wszystko na pamięć. Ogromna lipa na podwórku została. Została wąska, kręta alfaltowa ścieżka, prowadząca do studni. Ta sama! Ten sam ogródek przy oknach i te same schody. Niby wszystko wygląda jakoś inaczej, ale jest takie samo. Dla mnie tak. Ale co ja mam powiedzieć? Wychodzę z samochodu i kieruję się do furtki. Wiem, że idziesz za mną. Gdy wchodzę na podwórko, stoję chwilę pod tym samym drzewem i czekam. I wtedy słyszę, jak drzwi się otwierają i z domu wychodzi jakaś kobieta, a ja wtrzymuję oddech.﻿﻿ 