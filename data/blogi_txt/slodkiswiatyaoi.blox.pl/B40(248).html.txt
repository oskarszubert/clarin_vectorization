SENJU Chyba umrę. Czułem, jak pogrążam się coraz głębiej, jak narasta paniczny strach i chęć ucieczki. Miałem ochotę przestać istnieć. Nie dam rady ci tego powiedzieć, Kaien, nie... Ale ty odnajdujesz w ciemności moją dłoń i mocno ją ściskasz.   - Powiedz od razu – mówisz przyciągając mnie do siebie i tuląc do piersi.   Czuję, jak szybko bije twoje serce. I nie potrafię pohamować płaczu. Zaciskam mocno wargi, ale zdradzieckie łzy cisną się do oczu.   - Przerażasz mnie, kotku – mówisz zaniepokojonym głosem i gładzisz moją twarz.   - Kocham cię – mówię nagle i przytulam się do ciebie całym sobą.   Teraz albo nigdy.   Czuję, jak pieścisz palcami moje włosy, masując mi skórę głowy, i zaczynasz leniwie całować moją szyję.   - Kaien, nigdy mnie nie opuszczaj – szepczę przez łzy i próbuję wziąć głęboki wdech, ale brakuje mi powietrza w płucach i czuję, jak kręci mi się w głowie.   Nie chcę.   Nie chcę tak.   - Boże, Kaien, tak bardzo cię kocham... – mówię znowu i całuję cię w usta.   Twoje słodkie, namiętne, kochane usta. Usta, które są tylko moje. Należą do mnie. Mam ochotę całować cię do utraty tchu, ale odsuwasz mnie delikatnie, sadzisz na łóżku, sam siadasz obok i milczysz. Czekasz, wiem. A ja... Tak bardzo nie chcę cię stracić... Czuję nieopisany ból w środku. Strach. Przerażenie. Kaien...   - Kaien... – zaczynam cicho, dotykając twojej dłoni. Jest zimna, tak samo jak moja. – Ester... wiesz, czemu tu jest?   - Nie wiem, powiedz mi – odpowiadasz rzekomo obojętnym tonem, w którym dostrzegam jednak nutki zniecierpliwienia.   Znowu zasycha mi w gardle. A jeśli teraz odejdziesz? Na zawsze...?   - Wyszło tak, że... ona... Kaien, Ester... ona... będzie miała moje dziecko – mówię prawie nie rozumiejąc co, i czuję się teraz jak pijany, odurzony ogromem napięcia.   Teraz zostaje tylko czekanie. Kilka sekund, które trwają całą wieczność.   Czuję, jak twoja dłoń lekko zadrżała. Nic nie mówisz przez dłuższą chwilę, więc też milczę. Mam ochotę, żebyś mnie objął, ale rozumiem, że to szczyt wszystkiego. Dlaczego zawsze coś musi być nie tak...?   - To nic – mówisz wreszcie i wzdychasz. – Zdarza się. Tylko mi nie mów, że jesteście znowu razem.   - Nie! – aż podskakuję ze zdziwienia, ale po chwili siadam obok ciebie i znowu mówię:   - Kocham cię, Kaien.   - Ja też cię kocham. Tylko jestem cholernie zazdrosny. Cholernie zazdrosny. Jesteś mój i nikomu cię nie oddam – mówisz szybko i jednym zdecydowanym ruchem walisz mnie na łóżko, zawisając nade mną.   Czuję, jak kosmyki twoich włosów łaskoczą moją twarz. Twój oddech jest szybki i nierówny. A ja... Ja wzdycham z nieopisaną ulgą i obejmuję cię mocno za szyję, wpijając się chciwie w twoje usta. Nie wierzę, nie wierzę, że wszystko poszło tak gładko. Niemożliwe. Nie. Coś musi być nie tak. Ale nic już nie jest ważne, nic, więc tulę się mocno do ciebie i chyba zaczynam płakać. Nie chcę, ale łzy same cisną się do oczu. Wszystko się ułoży? Wszystko będzie dobrze...?   - Senju...? – pytasz cicho, odsuwając mnie lekko. – Czułem, że coś jest nie tak. Wiesz, w pewnym momencie nawet pomyślałem o tym, ale nie chciałem w to wierzyć. Jak to się stało? Co teraz?   Nie wiedziałem, co odpowiedzieć. Miałem w głowie pewien szalony plan, ale Ester nigdy się nie zgodzi. Ona nie jest taka. Usunąć ciążę? Znowu poczułem ogrom obowiązków i paskudne ukłucie w sercu. Jaki ja jestem samolubny! Ale nie mogłem myśleć teraz o Ester, nie mogłem, kiedy byłeś tak blisko, taki ciepły i wyrozumiały. Kocham cię, tak bardzo cię kocham...   - Wiesz, wszystko się ułoży, prawda? – pytasz po chwili, gdy nie odpowiadam, i gładzisz mnie po włosach.   - Zimno mi – mówię nagle infantylnym tonem, bo naprawdę zmarzłem.   - Chodź – opadasz na mnie całym ciałem i  zaczynasz łaskotać językiem moją szyję. Przyjemne mrowienie wywołuje uśmiech na mojej twarzy i przyciągam cię mocniej do siebie.   - Poradzimy sobie, prawda? – mówisz mi do ucha, a twoja dłoń wędruje na moje biodro. – Jeszcze nigdy nie byłem zadurzony w mężczyźnie, wiesz? Nie wiedziałem, że można aż tak kogoś pokochać. Pamiętaj, jesteś tylko mój, Senju.   - Wiem – wydycham cicho i czuję, jak w środku robi się ciepło i przyjemnie. Twoje dłonie błądzą po moim ciele, ale to niewinne pieszczoty, które rozluźniają, nie pobudzają. Jest mi teraz tak błogo, że mam ochotę tylko zasnąć wtulony w twoje ramiona.   Czy to może być takie łatwe? 