SENJU Tak, teraz chcę być normalny. Wiem, że Ester coś do mnie czuje. Tamtego wieczoru przed Sylwestrem przespaliśmy ze sobą. Jakoś tak wyszło. I została na noc. Ale nie wiem, co do niej czuję. Nieważne, teraz chcę być normalny. Kiedy jednak zobaczyłem Kaiena, coś drgnęło w środku. Czy już zawsze tak będzie? Zabrałem ze sobą Ester i postanowiłem go ignorować. Tak będzie najlepiej. Ale i tak w środku zabawy podszedł do nas jakby nigdy nic i zaczął chwalić Ester. Zostawiłem więc ich i poszedłem szukać Cat’a. Ale najwyraźniej był mocno zajęty całowaniem się z siostrzyczką. Byłem lekko skołowany, ale co mnie to obchodzi. Znalazłem Tulku i postanowiłem się upić. Przecież to Sylwester.   * * * * *  Straciłem z oczu Ester, Kaiena i Cat’a, a imprezowałem z Tulku i jego znajomymi. Oczywiście, upiłem się i wszyscy stali się moimi przyjaciółmi. Kiedy poczułem, że robi mi się niedobrze, nagle znikąd pojawiła się Saya i odprowadziła mnie do łazienki. Wyrzygałem wszystko, ale przynajmniej mi ulżyło. A potem pojawił się Cat i już do rana mnie pilnował. Ester dalej nie było, choć prawdę mówiąc, nawet jej nie szukałem. Za to wyczułem dziwne napięcie pomiędzy Sayą i Cat’em. Ale w końcu i tak wyciągnęli mnie na salę i musiałem imprezować dalej. Wcale nie wydawało mi się dziwne, że Cat wciąż mnie pilnuje.   * * * * *  Nad ranem, kiedy połowa imprezowiczów zasnęła albo straciła siły, znalazłem Ester, śpiącą w jednym pokoju z siostrą. Kaiena nigdzie nie było. Stop! Ale dlaczego musi mnie to obchodzić? Przypomniałem sobie, że prawie przez całą noc nie widziałem Kyu, i to wydało mi się dziwne. A Cat podał mi poduszkę i popchnął na fotel, obok jakiejś śpiącej dziewczyny w bieli. Zasnąłem od razu, mamrocząc coś zabawnego pod nosem. Tak, noc była wesoła.  * * * * *  Ale całkowita cisza w pokoju była niepokojąca. Nie mogłem spokojnie spać, budziłem się co chwila i sięgałem po wodę mineralną, którą ktoś postawił przy stole. Czyżby Cat? Ciekawe, gdzie zmieścili się pozostali? Dziewczyna w bieli przewróciła się na drugi bok i westchnęła. Na podłodze spał jakiś facet o niezwykle czerwonych włosach. Ale miałem wrażenie, że w pokoju jest ktoś jeszcze. Tak, to dziwne przeczucie. Nie lubię tego. Nie zasnąłem do południa. Ktoś włączył w sąsiednim pokoju głośną muzykę, chyba impreza miała trwać dalej. A ja czułem się rozbity, jak zwykle po ostrych imprezach. Tak oto zabijam swoje komórki nerwowe... * * * * *  Około południa dziewczyna w bieli się obudziła, więc przesunąłem się trochę w bok. - Cześć – powiedziała chrypłym głosem, przetarła oczy, rozmazując do końca makijaż, i podniosła się z fotela. Uśmiechnąłem się lekko i podałem jej butelkę z wodą. - Dzięki – zaczęła chciwie pić wodę. – Niezbyt wygodnie, nie? - No – odrzekłem krzywiąc się. Myślałem, czy mam już wstawać czy nie. - Idę szukać żywych – powiedziała dziewczyna, mrugnęła do mnie i wyszła z pokoju. Zostaliśmy z czerwonowłosym facetem we dwójkę, ale i tak miałem wrażenie, że coś jest nie tak.﻿﻿ 