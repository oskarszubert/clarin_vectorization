   KAIEN Mój Senju. Mój. Tylko mój. Zawsze będę przy tobie. Chciałbym oddać całego siebie, wszystko, co mam, żeby ci pomóc. Pocieszyć się. Wiem, a może tylko wyobrażam, jak powinieneś sie teraz czuć. Dlatego zrobię wszystko, żebyś czuł się lepiej. Wiem, że tego nie da się zapomnieć, ale będę przy tobie. Ot tak po prostu. Drżysz, ale nie wiem, czy z wycieńczenia, czy z podniecenia. Chciałbym wierzyć, że to drugie. Wiem, że zawsze chcesz być dobry, grzeczny i przykładowy, więc nawet teraz próbujesz mnie odsunąć, ale ja wiem, co czujesz naprawdę. Nawet jeśli próbujesz to ukryć.  Ech, Senju, kiedy w końcu odważysz się być sobą... Zaczynam lizać ci szyję i chyba trochę cię to rozluźnia. Dobrze. Na ile mogę sobie pozwolić, żebyś mnie nie wyrzucił? Nie mogę być zbyt nachalny, prawda? Pozwalam, by dłonie błądziły po twoim ciele, i pogryzam lekko twoje ucho. Wiem, że to lubisz. Lubisz wiele rzeczy, choć pewnie tak wiele jeszcze nie wiem. Zamykam oczy i czuję, jak wszystko zaczyna wirować. Tęcza kolorów i dźwięków, krew pulsuje szybciej, kiedy chłonę zapach twojej skóry. Chyba kręci mi się w głowie, bo obejmuję cię mocniej i czuję, że zaczynam się podniecać. Na ile mogę sobie pozwolić? Milczysz, ale nie odwzajemniasz pieszczot. - Mogę skorzystać z prysznica? – szepczę ci do ucha, ale nic nie odpowiadasz. – Senju? - Tak – odzywasz się w końcu bardzo cicho. - W porządku? - Tak. - To dobrze – całuję cię w policzek i przeprowadzam palcami po twoich włosach. - Herbata nam wystygnie – mówisz cicho i obejmujesz mnie za szyję. - To nic. - Tak. - Senju? - Hmmm? - Chodźmy do pokoju. - Hmmm. - W porządku? Na pewno? - Tak. W porządku. Mam gdzieś prysznic. W twoim pokoju panuje nieład, ale wiesz, że mnie to nie obchodzi. Jeden obraz jest zasłonięty, chyba nie chcesz, żeby ktokolwiek go widział przed ukończeniem? Powoli zaczyna się ściemniać, ale nie włączam światła. Zamykam drzwi, a ty siadasz na łóżku. Jeśli teraz włączę jakąś muzykę, będzie w porządku? - Jestem zmęczony – mówisz i sięgasz po papierosa. - Wiem. Palisz w pokoju? - Mam to gdzieś. Saya pewnie nie wróci na noc. - Pewnie tak. Biedna, wiedziała wszystko na własne oczy. - Kaien? - Co? – włączam jakąś płytę chill out i jestem zaskoczony, jak piękne masz kawałki. - Nie, nic. - O czym tak intensywnie myślisz? – siadam obok ciebie i całuję cię w policzek. - Już nieważne. Płakać mi się chce. - To płacz. - Nie mogę. - Czemu? - Nie chcę. - Przecież powiedziałeś, że chcesz? - Nie mogę. Nie mogę sobie na to pozwolić. Bo wtedy... - Nie zaczynaj, dobra? – przerywam ci i wstaję z łózka, pociągając się za sobą. – Chodź, zatańczymy. - Co? Odbiło ci? – jesteś zdziwiony, ale zanim zdążasz się zorientować, już tulę cię do siebie i zaczynam gładzić cię po włosach. - Nie odbiło, po prostu chcę być blisko. Ta muzyka jest piękna. - To nie jest śmieszne! - oburzasz się, ale szybko ściskam cię w objęciach. - W dodatku to krępujące – mówisz po chwili szeptem i chyba się czerwienisz. - Dlaczego? - Nie wiem. Zbyt... Nie wiem. - Czułe? - Chyba tak. - Co jest złego w czułości? – dotykam opuszkami palców twojego policzka, ale unikasz mojego wzroku. - Nie umiem tego okazywać. - Umiesz. - Nie. - Tak. Może tak ci się tylko wydaje. A chciałbyś umieć? - Tak – odpowiadasz i kładziesz mi głowę na ramieniu. - Myślisz, że okazywanie czułości jest niemęskie? - Chyba nie. - Więc co? - Kaien... – wreszcie podnosisz na mnie wzrok. – Czasami... Boję się, że mnie nie zrozumiesz. Uśmiecham się szeroko. To miłe. Chyba zaczynasz być szczery. - Ale czemu mam nie zrozumieć? – pytam i całuję cię lekko w usta. - Czasami boję się, że mnie odtrącisz. - Chyba każdy się tego boi. Ale o co ci chodzi? - Nie mogę ci powiedzieć, czego chcę, czasami mam wrażenie, że... To zbyt... Kaien, ja nawet nie potrafię nazwać rzeczy poimieniu. - Spróbuj. - Nie potrafię. - Potrafisz. - Jesteś okrutny. - Wiem – całuję cię w ucho i zaczynam lekko kołysać w rytm muzyki. - Myślisz, że teraz nie powinieneś być tu ze mną? – pytam po chwili, pocierając nosem o twoją szyję. - Już nic nie wiem. Nie pytaj mnie o takie sprawy. - Przestań być taki racjonalny. Chcesz być ze mną. Tu i teraz. Powiedz to. - Chcę. - Więc w czym problem? Nie zadręczaj się. Już nic nie zmienisz – przyciskam twoje biodra mocniej i chowam twarz w twoich włosach. Tak przyjemnie. Po prostu kołysać się w rytm magicznej muzyki w twoich objęciach. Wydaje mi się, że tak szybko się ściemnia... Senju, czy choć trochę ci pomagam? - W porządku? – pytam cicho, grzejąc oddechem twoją szyję, ale nic nie mówisz. Płaczesz? Tak, płaczesz. Więc płacz. Tulę cię jeszcze mocniej i całuję twoje włosy. Płacz. Płacz. 