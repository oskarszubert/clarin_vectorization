SENJU Milion myśli na sekundę. Miałem ochotę wyć i krzyczeć, ale stałem bezradnie i nie potrafiłem kontrolować natłoku myśli. Co mam robić, no co? Przestałem do ciebie dzwonić, bo wiedziałem, że nie odbierzesz. Nie warto. Poza tym, co ci powiem? Znowu skłamię? Przerażało mnie to, że czułem ulgę. Wiesz wszystko. Nie muszę się już tłumaczyć, nie muszę unikać rozmów na ten temat. Nie muszę wybierać. Ale ten niepokój... Przecież Ren nie wybrał mnie. Skąd mam wiedzieć, że po tym mnie zechce? A jeśli nie? Ty na pewno mnie znienawidzisz. Bolała niepewność. Gdzieś głęboko w środku czułem, że nie chcę cię stracić. Ren to tylko zachcianka. Coś, czego nigdy nie miałem. Uzależnienie. Najgorsze, co może być i czemu nie potrafię się sprzeciwić. Piękna iluzja, która rani. Czułem się odurzony. Ubrałem się i wybiegłem szybko z mieszkania. Nieważne, dokąd. Wahałem się bardzo długo, ale w końcu postanowiłem, że idę do ciebie. Wiem, że to źle, ale muszę cię zobaczyć. Możesz mi przywalić, ale chcę pogadać. Stchórzyłem. Jednak stchórzyłem. Wyszedłem na podwórko i zapaliłem papierosa. Pod twoim blokiem. Nie wejdę tam. Nie mogę. Nie dam rady. Boję się. Zaczęło padać. Było zimno i nieprzyjemnie, więc postanowiłem wracać, ale... nie mogłem się ruszyć. Nie mogłem. Muszę tam wejść. Jeszcze jeden papieros. I jeszcze. Kolejny. Muszę tam wejść. Znowu nie dałem rady. Chyba nic z tego.  Wracaj do domu.  Pada.  Możesz płakać, nikt nie zauważy. Boże, skąd te myśli? Jesteś chory, Senju, opamiętaj się. Stałem i ryczałem. Wiedziałem, że nie dam rady. Nie dzisiaj. Skąd te nagłe rozterki? Może dlatego, że czułem, że kocham tylko ciebie? Ale wszystko zjebałem. Cóż... Jestem żałosny. Tak, tak, żałosny. Wrócę do mieszkania, upiję się w samotności, a Saya znowu nie będzie wiedziała, o co mi chodzi. Chore. Czemu wszystko musiałem zepsuć? Czemu musiałem spotkać Rena? Czemu jestem dziwką? Niech to już się skończy. Te myśli, natrętne i chore myśli. Czemu to tak boli? Pytania bez odpowiedzi. Wracaj do domu, Senju. * * * * * Nie wróciłem. Znowu ryczałem, wahałem się, chciałem zawrócić, ale w końcu wylądowałem przed drzwiami Rena. Nie wiem, czemu, nie wiem, po co. Ach, tak, jestem dziwką. A może po prostu tak było łatwiej? Gdy otworzył, był zdziwiony. A ja po prostu zacząłem ryczeć i nie mogłem przestać. Nie miałem już sił. * * * * * Obudziłem się późnym wieczorem. Pewnie po chlaniu z Renem zasnąłem. Czułem się strasznie, ale nie chciałem wracać do domu. - Obudziłeś się – Ren wszedł do pokoju i usiadł przy mnie. Kiwnąłem tylko głową. Mdliło mnie. - Dzwonił Kot. Spojrzałem na Rena pytająco. - Chciał się spotkać. Zacisnąłem wargi. - Rozumiem. Zaraz wychodzę – powiedziałem urażony, ale Ren nie pozwolił mi wstać. - Nigdzie nie pójdziesz. Powiedziałem, że dziś jestem zajęty. - Ale... – nie wiedziałem, co powiedzieć. – Czemu? -Chyba nie musisz pytać – uśmiechnął się lekko i pogładził mnie po policzku. - Zaraz się porzygam. Nie żartuję. Ren roześmiał się, a ja odepchnąłem go i poleciałem do łazienki. Rzygałem jak kot, ale poczułem ulgę. Przemyłem twarz wodą i wróciłem do pokoju. - Już lepiej? – Ren podał mi kubek gorącej herbaty. – Napij się, dobrze ci zrobi. - Nie chcę. - Nie pytam, czy chcesz, po prostu pij. Westchnąłem ciężko i poczułem, jak mi zimno. - Pij, a potem zrobię coś do jedzenia. Tylko nie zemdlej, księżniczko. - Zamknij się. Chyba zdechnę. Byłoby fajnie, naprawdę. - Nie chcę cię dołować, ale co teraz? Pójdziesz do Kaiena? - Nie wiem. Chciałem, ale... Nie mogę. - Rozumiem. - Taaak? - Tak. Ale jeśli mu zależy, to ci wybaczy.  - Nie chcę o tym gadać. Nie teraz. - Chodź, zrobię coś do jedzenia. Nie myśl. Chcesz jeszcze wina? - Chyba cię pojebało. Mam zarzygać ci całą chatę? – wkurzyłem się. Czemu Ren był taki spokojny? I czemu ja byłem taki agresywny? Miałem kaca. Głowa pękała. Mdliło mnie. Ty mnie nienawidzisz. Ren ma mnie gdzieś. Znowu za dużo myśli. Milczałem. Obserwowałem, jak Ren przygotowuje kanapki, i starałem się nie myśleć. Dochodziła północ. - Dziękuję – powiedziałem, gdy usiadł razem przy stole. - To nic takiego – uśmiechnął się. – Szybko się je przygotowuje. - Nie mam na myśli kanapek. - Wiem – Ren dotknął mojej ręki, a ja cofnąłem ja mimowolnie. - Nie chcę być niemiły, ale wiesz, jaki jestem. Mam nadzieję, że Kaien ci wybaczy. Naprawdę bym tego chciał. - Zamknij się. - Rozumiesz przecież, że ja nie... - Zamknij się, Ren! Poszedłem na balkon zapalić. Nie chcę go słuchać. Nie mogę. Było zimno. Cały się trząsłem. - Wracaj do środka – Ren uśmiechnął się słodko, a ja znowu poczułem napływ gniewu. - Chyba muszę wracać. - Możesz zostać. Jeśli chcesz. - A ty chcesz? – spytałem nagle kapryśnym tonem. - Próbujesz mnie prowokować? – Ren zaśmiał się ironicznie. - Nie. A może tak. Mam to gdzieś. - Chyba jednak nie. - Drań. - Naprawdę? - Samolubny, egoistyczny drań. Gdyby nie... – zacząłem wkurzony, ale Ren uciszył mnie dłonią, przyciskając mnie do ściany. Na początku próbowałem się sprzeciwiać, ale poddałem się. - Posłuchaj, księżniczko – przysunął się tak blisko, że czułem jego oddech na twarzy. – Nie wiem, co sobie myślisz, ale nie obchodzi mnie to. Masz się pogodzić z Kaienem. Nie czuję się winny. Sam chciałeś. Pewnie dalej chcesz, dlatego tu jesteś. Poczułem falę gorąca. Jak może tak mówić! Wcale nie chciałem! Potrzebowałem po prostu czułości. Nie chciałem być sam. - Ty zboczony egoisto – szepnąłem mu w twarz, a chwilę potem poczułem jego wargi na moich. Krótką chwilę czułem się jak odurzony, ale potem spróbowałem go odepchnąć. Bezskutecznie. Jego pocałunki rozpalały, mimo że nie tego teraz potrzebowałem. Zupełnie nie tego. Nie rozumiał mnie. Nie byłem mu potrzebny.  Nic dla niego nie znaczę. Nic. Byłem na siebie wkurzony, bo poczułem, że się podniecam. Nie odwzajemniałem, ale pozwalałem, by mnie całował. Zaraz to przerwę. Jeszcze chwila. Chwila. Tylko chwila. Ren odsunął mnie delikatnie i westchnął. - Nie potrafię ci się oprzeć – szepnął prawie czule. Usta mi drżały. Nie chcę tak. Nie chcę! - Jeśli chcesz, możesz zostać na noc. Obiecuję, że będę grzeczny. - Przed chwilą... – zacząłem, ale Ren uciszył mnie dłonią. - Nic nie mów. * * * * * Zostałem. Oczywiście, że zostałem. Oglądaliśmy razem film, ale Ren nic nie robił, tylko niewinnie gładził moje włosy. A ja zasnąłem wtulony w jego szyję.﻿﻿ 