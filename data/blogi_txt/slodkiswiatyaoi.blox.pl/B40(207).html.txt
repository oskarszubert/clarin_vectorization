KAIEN Tak mi teraz dobrze! Jestem szczęśliwy. Mam ochotę góry przenosić! No i za kilka dni koncert! Ach, jak się za tym stęskniłem! Rzeki piwa, wina, wódki, masa nowych ludzi. No i szał. Muzyka to moje życie. Tego uczucia, które przeżywam na scenie, nie da się opisać! To takie nostalgiczne. Zawsze, gdy o tym myślę, mimowolnie się uśmiecham. I flirt. Zawsze jest kontakt z publiką. To słodkie napięcie. Tulę cię mocno i całuję twoje włosy. Chcę cię mieć przy sobie wiecznie. Przy tobie nie muszę udawać. - Odleżałem tyłek – mówisz i marszczysz zabawnie nos. - Zejdź już ze mnie. - Tak, tak, wybacz – śmieję się i mam ochotę zapalić. – Więc dzisiaj pijemy sake? - Jesteś nieznośny – wstajesz z uśmiechem ze stołu i próbujesz pozbierać swoje rzeczy. – Ile można chlać? - Do nieskończoności – śmieję się i zapalam papierosa. – Chcesz? – proponuję i tobie. - Daj – robisz zabawną minę i z papierosem w zębach próbujesz naciagnąć dżinsy. - Ale mamy teraz swobodę, nie? Wolna chata. - Tak, myślisz, że będziemy mogli to robić częściej? - Chcesz jeszcze częściej? – śmieję się i zakładam sweter. - Dzisiaj się nie liczy. Ty myślisz, że ja nie mam ciągłej chcicy? - Myślę, że masz – zaczynam się z tobą droczyć, bo jestem w świetnym nastroju. - Skąd weźmiesz sake? - No Kot mi da. Ciekawe, jak mu się odpłacę… - Wiadomo, JAK – mówisz ironicznie, ale ze śmiechem. - Myślisz, że zechce mnie znowu? - Myślę, że Kot chce każdego. - No co ty! Nie mów tak o moim Kotku! - Ty jesteś walnięty, wiesz? - Wiem. - To idź po tę sake. - Już mnie wyganiasz? - Tak. I śmiech! Lubię się z tobą wygłupiać, to rozluźnia. No i chcę, żebyś ze mną czuł się swobodnie. O poważnych sprawach też można rozmawiać z uśmiechem, wtedy są prostsze. Rozumiem, że ostatnie wydarzenia cię zmieniły, ale postaram się, żebyś odzyskał swego pozytywnego ducha. Pomęczę cię dzisiaj i koniec – masz się uczyć do egzaminu, a ja i tak będę musiał chodzić na próby, więc będziemy mieli mniej czasu. Kiedy w końcu udaje mi się ubrać, robię nam kawę z mlekiem i cukrem, taką słodką, i otwieram okno. Pachnie wiosną. Słońce dziś tak jasno świeci. Żyć się chce! - Nie zmarzniesz? – pytasz i też podchodzisz do okna. - Nie, mamy wreszcie wiosnę, nie? - Jeszcze niebardzo – krzywisz się zabawnie i popijasz kawę. – Ale już prawie, nie? - No, prawie – opieram się o ramę, a ty wskakujesz na parapet. - Takie życie to raj, wiesz? - Wiem – mówię z rozmarzeniem i smakuję słodką kawę. - Lubię czekanie, kiedy wiem, że to, na co czekam, napewno nadejdzie. - Mówisz teraz o egzaminie? – śmieję się, choć wiem, że chodzi ci o wiosnę. - Oj, jak zwykle psujesz nastrój! – też zaczynasz się śmiać i długo patrzysz mi w oczy. Twoje spojrzenie jest czyste i spełnione. Kocham twoje niebieskie oczy, mieniące się wszystkimi odcieniami. I jasne rzęsy, którymi łaskoczesz moją twarz podczas pieszczot. Rzęsy, które całuję, a ty się wtedy rozczulasz. Uśmiecham się? Ty też. Znowu zaczynasz pić kawę i odwracasz się w stronę okna. - O której mam wpaść z sake? – pytam przerywając ciszę. - O której chcesz – mówisz łagodnym głosem i ciągle się uśmiechasz. - Więc o ósmej, pasuje? - Pewnie. - Chcesz już, żebym poszedł? - Nie, możesz zostać – uśmiechasz się do mnie, a ja obserwuję, jak słońce mieni się w twoich włosach. - Możemy razem pójść po sake? - Nie chce mi się… - Więc pójdę sam. Ale i tak muszę skoczyć do domu po kasę. - Ja poczekam. Naprawdę nie chce mi się wychodzić. - Ale taka ładna pogoda… - Nie chcę – mówisz zabawnie i dopijasz kawę.  A ja mam ochotę się przejść. Ochłonę trochę. No i pooddycham wiosną. Myśląc o sake, myślę o Kocie. Tylko chwilę. Potem myśli znikają i zostaje tylko rzeźkie, świeże powietrze w płucach i słońce na powiekach. Chyba powinienem już zacząć nosić okulary przeciwsłoneczne. Kota w domu nie ma, tak myślałem. Musimy kiedyś zrobić wspólny wieczór sushi. Ja, ty i Kot. 