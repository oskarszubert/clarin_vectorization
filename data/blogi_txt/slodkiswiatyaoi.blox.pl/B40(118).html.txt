SENJU Boję się. Boję, że to sen. Za dużo szczęścia. Wszystko jest takie… idealne. Musi się stać coś złego. Wiem, wiem, głupi sposób myślenia, ale… Gdzieś głęboko rodzi się pewien niepokój, który próbuję ukryć przed tobą. I przed sobą. Co ma być, to będzie. Obejmuję cię mocno i poddaję się pieszczotom twoich warg. Chcę czuć cię całym sobą, chłonąć twoją namiętność i rozpływać się w niej. Zagubić w tobie. Tak długo na to czekałem. Na chwilę, kiedy będziemy mogli zatracić się w sobie i nikt nam nie przeszkodzi. Ściany nieznanego hotelu, nieznane zapachy, nieznane obrazy, nieznajomi ludzie… To dodaje odwagi. Mogę być sobą i nie bać się swoich pragnień. Mogę pragnąć aż do utraty zmysłów. Pozwalać ci na najbardziej wyuzdane fantazje i rozkoszować się tym. Tak, Kaien. - Pachniesz wiosną – szepczesz mi do ucha i po chwili czuję, jak twój język zanurza się w jego zagłębieniu. Słodko, tak słodko… Rozkoszne ciarki rozbiegają się po całym ciele i mimowolnie zaczynam się uśmiechać. – Niedługo wiosna, czujesz to? – mówisz dalej i zjeżdżasz ustami na linię brody, a twoje ręce wślizgują się pod moją koszulę, łaskocząc dolną linię pleców. - Tak – odpowiadam chryple i otwieram oczy, napotykając na twoje zamglone spojrzenie. - Jesteś taki… - mówisz z uśmiechem i przyciągasz mnie bliżej za pośladki. Znowu się uśmiecham i tulę do ciebie. Mam ochotę rozpaść się na atomy, rozpłynąć z przyjemności… Nie mogę tego ogarnąć… Tak wiele chciałbym ci dać… - Kocham cię – mówisz i całujesz mnie w czoło. - Wiesz, że ja też cię kocham – mruczę niewyraźnie i odsuwam się od ciebie. - Przecież mamy się upić, prawda? Nic nie odpowiadasz, tylko obserwujesz mnie z uśmiechem, jak idę po szampan i wracam z butelką i dwoma kieliszkami. Bąbelki pachną orzeźwiająco, i kiedy siadamy na łóżku z kieliszkami w rękach, kładziesz dłoń na moje udo i tak już zostajesz. Zawsze marzyłem o takiej nocy. Tylko przyjemności cielesne, rozpusta i żadnych problemów. Chciałem pić, jeść i kochać się w nieznanym miejscu. Kiedy więc kończymy drugą butelkę szampana i kiedy czuję się już pijany, pchasz mnie na łóżko, a ja nie protestuję. Przecież wiesz, że lubię, gdy dominujesz. Uwielbiam grę wstępną z tobą. Kocham, kiedy załamujesz mi ręce i pieścisz paznokciami delikatną skórę nadgarstków. Uwielbiam, kiedy wylizujesz każdy centymetr mojej skóry i zatrzymujesz się na nabrzmiałym członku, drażniąc go językiem i nie pozwalając mi pchnąć się głębiej. Kocham, kiedy mnie rozkręcasz, kiedy jesteś zdecydowany i kiedy mówisz mi różne podniecające rzeczy… Mam wtedy ochotę kochać się szaleńczo i bez zahamowań. Może tylko ty potrafisz sprawić, że nie boję się prawdziwego siebie. I tylko ty odkrywasz we mnie fantazje, których nawet sam się boję. Znowu drażnisz mój członek językiem, by po chwili odsunąć się całkowicie, wywołując tym we mnie jęk niezadowolenia. - Poczekaj, kochany, czas na niespodziankę – mówisz i na twojej twarzy pojawia się zwierzęcy uśmiech. Nie, nie uśmiech – uśmieszek. Ciarki mnie przechodzą, ale czekam posłusznie i próbuję się uspokoić. A ty nic nie mówiąc wychodzisz z pokoju i po chwili wracasz z czarną niedużą walizką. - Teraz muszę ci zawiązać oczy, żebyś nie podglądał – mówisz z tym samym uśmieszkiem i siadasz obok mnie na łóżku, przywołując mnie gestem głowy i zawiązując mi oczy jakąś fioletową apaszką. Kiedy światło znika, zmysły się wyostrzają i słyszę jak otwierasz walizkę, i do moich uszu dociera jakiś metalowy dźwięk. I od razu pojmuję, co to za dźwięk, i na tę myśl mimowolnie się wzdrygam i cofam. Serce zaczyna walić jak oszalałe i czuję, że zasycha mi w gardle. Mam ochotę zerwać ten kawałek materiału, który zakrywa mi świat, ale nie mogę się poruszyć. Coś w środku popycha mnie ku temu, co ma się stać. Ku temu, co ze mną zrobisz. Ku temu, czego zawsze się bałem.﻿﻿ 