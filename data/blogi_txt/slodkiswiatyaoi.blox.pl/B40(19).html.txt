SENJU Znowu się upiłem.   Upiliśmy.   Znowu byłem pijany. Paliliśmy z Ester na balkonie i czułem, że jest mi już dobrze i ciepło w środku. W takich chwilach nie myślę o niczym, po prostu pozwalam sobie odpłynąć. Ester rozkoszowała się papierosem i patrzyła w gwiazdy. Wieczór był chłodny i cichy. Spoglądałem na nią kątem oka, zastanawiając się, jak ją zagadać. Była inna niż pozostałe dziewczyny, które znam.   - Senju, malujesz, prawda? – Ester pierwsza przerwała ciszę.   - Tak – odwróciłem się do niej i podałem jej kolejnego papierosa.   - A... pokazałbyś mi swoje dzieła sztuki? – uśmiechnęła się lekko, tak jak potrafiła tylko ona.   - Chcesz je zobaczyć? Pewnie! – odrzekłem z uśmiechem. – Ale nie wszystkie mam w domu.   - Nie szkodzi, po prostu Saya dużo mi o tym opowiadała, chętnie rzuciłabym okiem – Ester zgasiła papierosa i poprawiła falbany spódnicy.   - No to chodź – znowu wziąłem ją za rękę i wróciliśmy do pokoju.   Kiedy byłem z Ester sam na sam, czułem się trochę dziwnie. Była taka zrównoważona, spokojna i oddalona, owiana tajemnicą i jakby niedostępna. Miałem wrażenie, że rozpuści się w powietrzu. I wydawała mi się taka... infantylna. Nie wykorzystywała swoich walorów kobiecych, żeby przykuwać uwagę facetów, choć naprawdę miała co pokazać. A może po prostu się nie znam. Mnie się podobał jej styl ubierania się, długie falbaniaste spódnice i dziwne koszulki, najczęściej całkowicie zakrywające piersi, a miała je naprawdę ładne. Pewnie nie obchodziło ją, czy zwracają na nią uwagę tacy, jak ja.   - Czemu się tak dziwnie patrzysz? – spytała nagle, a ja przyłapałem siebie na tym, że wpatruję się w nią przez dłuższą chwilę.   - Nie, nie, wybacz, zamyśliłem się – powiedziałem niedbale. – Oto mój ostatni, jesienny, którego nijak nie mogłem dokończyć.   - Dlaczego? – spytała wpatrując się w obraz.   - Brak natchnienia – odrzekłem.   - Ale się znalazło – uśmiechnęła się. – Podoba mi się. Taki ciepły i jednocześnie melancholijny.   „Jak ty” – pomyślałem i zanim zdążyłem cokolwiek powiedzieć, weszła Saya.   - To wy tutaj urządziliście sobie galerię beze mnie?! – zawołała wbiegając do pokoju z butelką w ręku.   - No – zaśmiałem się. – Znowu chce mi się palić...   - Ester, braciszek przechwala się obrazami, co? – siostrzyczka była w świetnym nastroju, i nawet nie skomentowała tego, co powiedziałem o papierosach. – Chodźcie, napijemy się jeszcze.   - Chętnie – powiedziała Ester.   - A moje obrazy? – zawołałem ze śmiechem, próbując wyrwać butelkę z rąk Sayi, ale opierała się i nie dawała za wygraną.   - Boże, Senju, mamy całą noc!!! – Saya popłakała się ze śmiechu, kiedy zacząłem ją łaskotać.   - W nocy zwykle śpię – powiedziałem i w końcu wyrwałem jej butelkę. – Co tu masz? Wino? Skąd? Ja też chcę!   - Nie wierzę, że w nocy śpisz – spojrzała na mnie podejrzliwie. - A co miałbym robić?   - Nie wiem, co faceci robią sami w łóżku... – zerknęła na Ester i uśmiechnęła się.   - Boże, moja siostra jest najbardziej zboczoną osobą, jaką znam – powiedziałem teatralnie i popchnąłem ją w stronę kuchni. – No to chodźmy już pić, nie?       * * * * *    Nie pamiętam, jak zasnąłem, ale obudziłem się w kuchni w środku nocy i pobiegłem do łazienki, bo bałem się, że zwymiotuję na podłogę. Kurwa, już miałem kaca, a przecież nie wypiłem dużo. Dziewczyny już chyba śpią. Wróciłem do kuchni i znalazłem jakieś tabletki, choć nie wierzyłem, że to coś da. Ze szklanką wody skierowałem się cicho w stronę pokoju Sayi, żeby sprawdzić, czy śpi, i wtedy usłyszałem... jęk. Nie mogłem skojarzyć, o co chodzi, ale wyraźnie to słyszałem. Jęk, i kolejny, chwila ciszy, znowu jęk, tym razem głośniejszy.   - Saya, taaak... – wiedziałem, że ten głos należy do Ester.   Nagle wszystko zrozumiałem. Niemożliwe. To niemożliwe. Nie potrafiłem opisać, co czułem w tamtej chwili, ale wiedziałem, że za drzwiami znajduje się moja siostra i Ester, i że te jęki należą do którejś z nich. Czy to możliwe? Czułem, że krew zaczyna mi pulsować w skroniach. Wróciłem do kuchni i usiadłem na stole. Moje oczy przyzwyczaiły się już do ciemności. Byłem zszokowany. Więc moja siostra...Nie... Przecież to nic. Upiły się i tak im wyszło. Zresztą, ja nie mam prawa nic mówić. Ale fakt, że Saya kocha się z dziewczyną... To było dziwne uczucie.   Wypiłem chyba pół litra zimnej wody i skierowałem się do swego pokoju. Było zimno, ale wyszedłem na balkon i zapaliłem nerwowo papierosa. Teraz myślałem o Kaienie. Była trzecia w nocy, ale nie mogłem zasnąć. Te myśli, zmęczenie i kac... Czułem się okropnie. No i świadomość, że za ścianą siostra śpi z Ester... Nie, nie zasnę.       * * * * * Wstałem z łóżka po siódmej i od razu poszedłem pod prysznic. Ciągle czułem się okropnie, głowa mi pękała. Chyba muszę przestać pić. Ale gorąca woda czyni cuda. Podkradłem jakiś balsam Sayi o zapachu orzechowym i masowałem zmęczone mięśnie. A myślami ciągle powracałem do Kaiena. Czy dzisiaj się spotkamy? Z tego, co wiem, mają próbę. I pewnie znowu gdzieś imprezował. Byłem na niego zły, że nie spędzaliśmy już ze sobą tyle czasu, co na początku, a przecież znamy się dopiero od kilku tygodni. Miałem ochotę poznać go lepiej. I pragnąłem jego bliskości. Jego dotyku, spojrzenia, uśmiechu, pieszczot. Chciałem, żeby się ze mną kochał. Chyba zwariowałem na jego punkcie. Gorąca woda pieściła ciało, i dłoń znowu mimowolnie zjechała w dół. I znowu wkurzałem się na siebie, że jestem tak słaby, znowu myślałem o Kaienie i pieściłem siebie namiętnie. Fala gorąca napłynęła szybko i przyniosła rozładowanie, ale ciągle nie miałem dość. Strumień wody zmył spermę i nawet poczułem się lepiej. Jak powinienem się zachowywać przy dziewczynach? Chyba potem pogadam z Sayą.﻿﻿ 