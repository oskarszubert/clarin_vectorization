SENJU Chyba trochę kręciło mi się w głowie i zupełnie zapomniałem, że z rana miałem kaca. Może faktycznie na kaca najlepsze jest piwo. Staczasz się, Senju, cholera! Już nie myślałem obsesyjnie o problemach innych, skupiłem się na rozmowie z Darenem. Opowiadał mi o studiach, potem o koncertach i o tym, jak poznał Kota na jednym z nich. Kiedy wydawało mi się, że się upił, zaczął opowiadać o tym, że czuje się odrzucony. Chciałby częściej spotykać się z kumplami Kota, ale oni nigdy nie imprezują razem, najwyżej po koncercie. Przytaknąłem mu, bo nie pamiętam, żebyśmy kiedykolwiek pili razem. Kiedy wypił trzecie piwo, zaczął opowiadać o tym, że bawi się w tworzenie muzyki w kompie. - To dziwne, bo na co dzień słucham rocka, a tworzę jakąś elektronikę! – powiedział i odchylił się wygodnie w fotelu. Chyba byliśmy pijani. Dochodziła piąta. - Chcesz cos przekąsić? – spytałem, bo czułem się głodny. - Chcę! Zrobiłem szybko talerz kanapek i herbatę. Daren pochłaniał je w taką samą prędkością, co ja. Śmiałem się w duchu, że wreszcie znalazł się ktoś wiecznie głodny jak ja. - Cholera, a miałem nie pić – wymamrotałem pod nosem, ale wcale nie żałowałem. - Gdzie się wybierasz? – spytał Daren popijając kanapkę herbatę. – Czy to tajemnica? - Tajemnica, wolałbyś nie wiedzieć – zaśmiałem się i ciężko westchnąłem – wreszcie się najadłem. - Dobra, cały jesteś taki tajemniczy – Daren znowu zapalił papierosa. - Ty dużo palisz – zauważyłem. - Ty też niemało. - Ty więcej. - Chyba tak. Zabijam antyoksydanty! - Cóż, najwyżej umrzesz piękny i młody. - Fajnie by było… - No co ty! Ja chcę żyć wiecznie! - A ja nie. Nie mam po co. - Nie mów tak, Daren – chyba po raz pierwszy wymówiłem jego imię. Spojrzał na mnie ze zdziwieniem i zamrugał swoimi pięknymi oczami. - Teraz masz mnie – powiedziałem ze śmiechem i poczochrałem mu włosy. – Obiecuję, że będziesz miał Kota i wszystkich pozostałych. Daren roześmiał się głośno, ale smutek w jego oczach nie zniknął. Pomyślałem, że sam byłem taki, póki nie poznałem ciebie. Szukałem sensu, nie wiedziałem, jaki mam cel. Potem wydarzyło się wiele nie tylko miłych rzeczy, ale nie poddałem się. Mam ciebie. To takie proste. Zawsze uważałem, że do szczęścia potrzebuję możliwości samorealizacji. Mimo to nie byłem do końca szczęśliwy. Ty wszystko zmieniłeś. I pomyśleć, że jestem szczęśliwy z facetem! - Daren, może ty potrzebujesz kobiety? – spytałem nagle i zaśmiałem się ciepło. - Może. - A może Kota? – zaśmiałem się znowu, ale walnął mnie w głowę: - Wariacie! Kota potrzebuję do czegoś innego. - Ciekawe, do czego… - Do przyjaźni. Nie wiem, czemu, wydaje mi się, że jest tak samo samotny jak ja. Cholera, chyba się nim zauroczyłem! Nie w tym znaczeniu! – znowu uderzył mnie lekko w głowę i zaśmiał się. - Dobra, dobra, rozumiem! - Koniecznie daj mu mangę i powiedz, że to ode mnie. - Obiecuję. Na pewno się ucieszy. Co to za manga? - Yaoi. - To znaczy? - Spytaj Kota, on to czyta. Takie hentai z facetami. I od razu wiedziałem, o co mu chodzi.    * * * * * Kiedy Daren ode mnie wyszedł, było po szóstej. Obiecał, że zaprosi mnie do siebie i da posłuchać „jakiejś tam elektroniki”. Nie wiem, czemu czuję się z nim tak swobodnie. Nic mnie nie martwi. Nie dzwonisz. A ja zastanawiam się, jak to będzie. Kiedy zaczynam myśleć o was, serce zaczyna szybciej bić. To chyba normalne. Nigdy nie robiłem takich rzeczy. Na pewno chcę to wypróbować. Czy Kot w ogóle się nie stresuje? Nie wierzę. Wlazłem pod prysznic, żeby trochę wytrzeźwieć, ale nie pomogło. Może to i lepiej. Głowa już nie bolała wcale. Rozczesałem włosy i obejrzałem się w lustrze. Chyba nieźle mi urosły. Nagle poczułem się dumny z tego, że jestem naturalnym blondynem. Śmiałem się do siebie, kiedy przypominałem twoje zachwycone spojrzenie, gdy powiedziałem, że nie farbuję włosów. Nie chciałeś uwierzyć! Przebrałem się w ciepłe ciuchy i wyczyściłem glany. Założyłem nawet nie czarny sweter. Ostatnio mam ochotę na żywe kolory. Już czuję wiosnę w sercu, haha!   * * * * * Kiedy dzwoniłem do twoich drzwi, czułem tylko słodkie mrowienie na całym ciele. Cały niepokój zniknął.﻿﻿﻿﻿ 