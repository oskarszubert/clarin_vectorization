KittyKot.doc 16 maja Nie spałem całą noc. Głupi, głupi, głupi! Po co to powiedział?! Byłem zły na siebie, że tak się tym przejąłem, ale również dlatego, że nie mogłem zasnąć. Jak mam iść na spotkanie z Renem? Tyłek tak dziwnie pulsował. Nienawidzę besennych nocy! Jutro ostatnia próba. Boże, pozwól mi się wyspać… Ale Bóg, w którego nie wierzyłem, był bezlitosny. O siódmej rano wypiłem słodką kawę i nawet zjadłem śniadanie. Kaien potem się dziwił, że tak wcześnie wstałem. Nie mogłem mu powiedzieć. Nie powiem. Serce jest takie niespokojne. Czego się boję? Nie myśl, nie myśl. Spokojnie.    ***** Ale nawet gdy ubierałem się na spotkanie z Renem, bez przerwy myślałem o Ablu. Doskonale wiedział, że nie mogę być wierny, a mimo to był ze mną. Przecież on wcale nie jest taki beztroski, jest bardzo wrażliwy. Ale rozmyślania przerwał telefon. Serce drgnęło, bo pomyślałem, że to znowu Ren. Ale dzwonił Daren. Chciał iść na koncert, ale powiedziałem, że dziś jestem zajęty. Długo wypytywał o szczegóły, a potem spytał, czy możemy się spotkać w piątek. Jasne, że tak, jeśli będę mógł chodzić. Odkąd Daren ma Reirę, mało się spotykamy. Musimy wyskoczyć na piwo, tak. Zdecydowanie tak. A potem już tylko czułem bicie własnego serca. ***** Jak zwykle, spotkaliśmy się w parku. Ren pachniał czymś nowym, i pomyślałem, że poprzedni zapach bardziej mi się podobał. W samochodzie pocałował mnie mocno w usta, a potem zaczął opowiadać, dokąd jedziemy. Całą drogę drżałem z podniecenia i chyba ze strachu, ale nie mogłem się doczekać. Słuchałem jego niskiego głosu i myślałem, że nie mógłbym żyć bez Rena.   ***** Dom był trochę za miastem. Duży, cudowny, z ogromnym ogrodem, pełnym kwiatów. Zapierał dech w piersiach. Chyba zachwycałem się jak dziecko, bo Ren zaśmiał się i ostatni raz przypomniał, że mam  być naturalny. Jasne. Ale nawet nie wiem, co mnie czeka. W ogrodzie spotkał nas zabawny pręgowaty kocur. Zacząłem go głaskać, bo uwielbiam koty. Jak to Kot. Może chciałem się rozluźnić. Ren znowu się zaśmiał i pociągnął mnie do środka. Drzwi otworzył młody jasnowłosy chłopak. Miał na szyi obrożę, a złote, kręcone włosy miał związane w wysoki ogon. - Cześć , Emil – powiedział Ren, a chłopak kiwnął spokojnie głową. - Cześć. Czekaliśmy na was. - Cześć – powiedziałem i zauważyłem, że uważnie mi się przyglądał. W środku doznałem jeszcze większego szoku. Nigdy nie widziałem takiego cudownego wnętrza, ale nie miałem czasu, żeby się zachwycać. Emil poszedł na górę, a ja rozglądałem się dokoła. Schody. Cudowne schody. Kiedy pojawił się na nich wysoki, dobrze zbudowany i ciemnowłosy mężczyzna, poczułem dreszcze. To jest Yuki? Zerknąłem ukradkiem na Rena, a on uśmiechnął się do tego mężczyzny. - Witaj, Ren – powiedział Yuki, gdy zszedł na dół. - Cześć, dawno się nie widzieliśmy. - Nie tak dawno – uśmiech tego mężczyzny był niezwykle tajemniczy i męski. Pomyślałem, że to najbardziej męski mężczyzna, jakiego znam. Mimo przydługich włosów. Miał dobrze zarysowaną szczękę i kości policzkowe, i niezwykłe ciemnoniebieskie oczy. Gdy zwracał się do Emila, wyraz jego twarzy stawał się prawie srogi, ale wyczuwałem w nim delikatność. Usiedli na dużej kanapie, a ja stałem i zastanawiałem się, co mam robić. Emil przyniósł herbatę i wino, a Yuki spojrzał na mnie uważnie i powiedział: - Usiądź przy mnie – a ja poczułem dreszcze. Kątem oka zerknąłem na Rena, ale on nie zwracał na mnie uwagi. Daje mi wolną rękę? Usiadłem obok Yukiego i poczułem, jak drżą mi dłonie. Chciałem poprawić obrożę, ale Emil podał wino, i zacząłem je nerwowo popijać. Złapałem na sobie wzrok Rena, ale nie wiedziałem, co oznaczał. Emil usiadł na podłodze przy Yukim, a ten zaczął go gładzić po włosach. Przeczuwałem niezłe orgie, ale bałem się. Cholera! Pij wino! Było cudownie słodkie i pachnące. W głowie zaczęło się lekko kręcić, i poczułem się lepiej. Rozluźnij się, głupku. Emil spojrzał na mnie z zaciekawieniem, a ja zaśmiałem się nerwowo i oblizałem kolczyk. Rozmawiali o jakichś dziwnych sprawach. Zachowywali się jak dawni znajomi. Emil nalał mi jeszcze wina, a gdy podawał kieliszek, dotknął mojej ręki. Poczułem coś w rodzaju impulsu elektrycznego i uśmiechnąłem się. Podobał mi się. I Yuki, i Emil. Inaczej ich sobie wyobrażałem, ale byłem przyjemnie zaskoczony. W porównaniu z Renem Yuki miał męską urodę, i dosłownie czułem, jak sączy się z niego testosteron. A Emil miał delikatne rysy twarzy i niezwykłe zielone oczy. Jaśniejsze i bardziej zielone niż moje. Wiem, że starał się był posłuszny, ale wiem też, że zaciekawiłem go i ciągle szukał przyczyny, żeby mnie dotknąć. Ren nie powiedział nic o tym, że nigdy nie robiłem żadnych ostrzejszych rzeczy. Może rozmawiali o tym przed spotkaniem. Na pewno. Inaczej nie wiem, co będzie. Gdy poczułem się przyjemnie pijany, Yuki wyjął papierosa, a Emil podał ogień jemu, a potem Renowi. Też miałem ochotę zapalić, ale wiedziałem, że Ren mi nie pozwoli. Obserwowałem smugi dymu i zaciskałem zęby. Yuki położył rekę na moim udzie, i zadrżałem. - Chcesz zapalić? – odwrócił się do mnie, a ja zerknąłem ukradkiem na Rena. - Tak – powiedziałem chrypłym głosem i przełknąłem ślinę, bo w gardle mi przeschło. Yuki wsunął mi do ust papierosa, a ja zaciągnąłem się mocno, patrząc mu prosto w oczy. Uważnie mnie obserwował. A potem dotknął palcem mojego kolczyka w wardze i… uśmiechnął się do mnie! - Dziękuję – powiedziałem po krótkiej chwili, a on znowu się uśmiechnął. - Chcesz jeszcze? - Tak – kiwnąłem głową i znowu się zaciągnąłem z jego ręki. - Chcesz jeszcze wina? – spytał mrużąc oczy, a ja poczułem ciarki na skórze. - Tak – oblizałem usta, a Yuki przeprowadził ręką po moim udzie.﻿﻿ 