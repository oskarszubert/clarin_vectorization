SENJU - Jasne – odpowiadam i przełykam ślinę. No to się zacznie… Saya siada wygodnie na moim łóżku, kładzie dłonie na kolana i patrzy na mnie. Długo, wyczekująco, oceniająco. Czuję się głupio. Nie patrz tak na mnie. Powiedz coś. Siostrzyczko, powiedz coś. Nie milcz. Czuję, że zaczynam się rumienić i robi mi się gorąco. Niedobrze. - Nie wiem, od czego zacząć – mówi wreszcie spokojnie i wzdycha. – Może ty mi powiesz? - Ale…- zaczynam, ale natychmiast gryzę się w język. Nie mogę powiedzieć nic zbędnego. - Czemu mi to zrobiłeś? – pyta spokojnie i patrzy na mnie z ogromnym smutkiem w oczach. - Co dokładnie? – robię głupią minę, choć wiem doskonale, o co jej chodzi. - Z Kotem. Czemu to zrobiłeś? - Tak wyszło… - odpowiadam spokojnie, ale wiem, że to będzie ciężka rozmowa. Bo co mam jej powiedzieć? Wybacz, kocham Kaiena, ale chciałem się zemścić i przespałem z jego najlepszym kumplem? A Kot nic do ciebie nie czuje? Czy jak? - Nie wiedziałam, że lubisz facetów… - Saya uśmiecha się z lekką ironią. - Nie lubię, tak wyszło, wybacz mi, ale Kot… nie wiem, jak ci to powiedzieć… -zacząłem z myślą, że jednak powiem jej całą prawdę. - Co Kot? - Nie zależy mu na tobie, on jest zbyt niestały i lekkomyślny – mówię szybko, starając się nie patrzeć jej w oczy. - A tobie zależy? Dlatego się z nim przespałeś? – Saya unosi brew ze zdziwieniem. - Nie, to znaczy, nie przespałem się z nim, obaj byliśmy pijani i tak wyszło… - zaczynam się tłumaczyć, ale Saya ucisza mnie dłonią i mówi: - Głupio się czułam, gdy was nakryłam. - Wiem… ja też… - czuję się głupio nawet teraz. - Ale czemu z Kotem? - Bo… - urywam. Jak mam jej powiedzieć prawdę? - Bo? – czeka na moją odpowiedź, bierze moją dłoń i nakrywa ją swoją. - Saya, nie wiem, jak ci powiedzieć… - no tak, jestem zmieszany. Głupio mi, tak głupio. Mam się przyznać, że kocham faceta? - Powiedz, bo zaczynam myśleć, że mój brat jest gejem – odpowiada spokojnie i zaczyna pieścić opuszkami palców moją dłoń. - Siostro, twój brat nie jest gejem – uśmiecham się słabo i chyba sam nie wierzę w to, co mówię. Zwariowałem? - Więc co? – spogląda na mnie wyczekująco. Zastanawiam się przez chwilę, jak zacząć, i w końcu mówię: - Kocham Kaiena. Kocham faceta, ale nie jestem gejem. Tak wyszło. Kocham Kaiena, bo przecież miłość nie wybiera. Zakochałem się w nim, ale pokłóciliśmy, chyba zauważyłaś, że przez pewien czas nie obcowałem z nim? - Tak, no tak, ale czemu przespałeś się z Kotem? Nie mów mi, że to była zemsta – śmieje się sztucznie Saya, a ja czuję się jak ostatni głupiec. - Nie wiem, ale… Kot jest nieprzewidywalny. Może pragnąłem zranić Kaiena, choć przecież on nic o tym nie wie… a zraniłem tylko siebie. I ciebie. Ale… Nie powiesz mu, prawda? – patrzę na nią błagalnym wzrokiem. - Nie rozumiem, czemu… nie, nie powiem… to nie moja sprawa. Ale… czemu z Kotem? – chyba za chwilę się rozpłacze… No nie. Tylko nie to. - Nie płacz, siostrzyczko, wybacz mi, ja… - zaczynam gładzić ją po policzku, i czuję, jak jej palce zaciskają się na moim ramieniu. - Tak bardzo mnie zraniłeś, wiesz, że zależało mi na Kocie – mówi i głośno wzdycha. - Jestem głupi. Kot mnie nie obchodzi, ja kocham Kaiena. Ale Kot… on jest… Saya, nie myśl o nim, proszę, nie chcę, żebyś cierpiała, on nie jest dla ciebie. Siostrzyczko, nie płacz – tulę ją, bo zaczyna szlochać. Kładzie głowę na moją pierś i zaczyna płakać. Coraz głośniej. A ja tylko gładzę ją po włosach i próbuję pocieszać. Ale jak? Jestem teraz zły na siebie i na Kota. Kiedy wreszcie uspokaja się, ociera łzy, wstaje i mówi poważnie: - A Ester? Teraz dopiero rozumiem, co zrobiłem. Ester. Przecież Ester nic nie wie. I to ja będę musiał z nią zerwać. Zranić kolejną osobę. Mój egoizm rani tak wiele osób… - Jak jej to powiesz? Ona to strasznie przeżyje, bo bardzo cię kocha… - Wiem… Cholera – mówię i czuję, że narasta we mnie niepokój. Będę musiał jej skłamać. Wymyślać kolejne kłamstwa. Jak długo? - Siostrzyczko, zostaw mnie samego – mówię po chwili i opadam bezsilnie na łóżko. - Wyśpij się, Senju, dzisiaj przecież masz egzamin – Saya wychodzi z pokoju, zostawiając mnie samego. Egzamin! To niemożliwe! Nie! To dzisiaj? Nie mam nawet sił, by wstać i wyłączyć światło. Bezsens. Słyszałem,że dostałem sms’s, ale leniłem się wstać z łóżka. A jeśli to Kaien? Zmusiłem się jednak, by zerknąć do telefonu. Kaien! „Tak bardzo cię kocham, Senju, i mam nadzieję, że mam się uda. Kocham cię jak nikogo przedtem. Słodkich snów”.  Długo siedziałem w chłodnym świetle lampy i zastanawiałem się, co mu odpisać. Miałem ochotę napisać coś pięknego, ale wyszło banalnie i tak zwyczajnie. A chwilę potem zasnąłem.﻿﻿ 