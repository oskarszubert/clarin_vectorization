SENJU Znowu nie mogłem się uspokoić! Ciągle myślałem o Renie. Zacząłem się bać, że wszystko się wyda. I byłem zazdrosny o Kota! Czułem się winny, że cię okłamuję, ale milczałem. Nie mogłem pójść do Rena, bo mnie znienawidzisz. A gdyby tak... Nie, nie! Nie mogę. Boże, czemu to wszystko jest takie pojebane...? Saya znowu zniknęła. Nie miałem sił o niej myśleć. Później z nią pogadam. A Kot ciągle kusił. Czemu ja nie mogę być wierny? Szkoda, że nienawidzisz Rena. Tak bardzo bym chciał, żebyś był przy tym i obserwował. Chociaż... Jestem dwulicowym draniem. Gdybym to ja miał obserwować, jak bzykasz jakiegoś faceta, który ci się bardzo podoba, na pewno nie byłbym zadowolony. Co za hipokryzja. Nie potrafię się zmienić. Boże, mam wrażenie, że zwariuję! Ostatnio źle się czuję, gdy jestem z tobą, Kaien. Niedomówienia, napięcie, unikanie rozmów. Nie chcę tak.  Ale jak chcę? Zawsze może być jeszcze gorzej. * * * * * Znowu dzwonił Kot. Znowu kusił. W sumie to co ja mam do stracenia? Ciebie. Zaprosiłem cię na piwo, ale byłeś jakiś nieżywy. Zero entuzjazmu. Podejrzewasz mnie o coś? Wiedziałeś, że chcę o tym pogadać, ale milczałeś. Ja też milczałem. Czemu wszystko się psuje? Nie znoszę tej ciszy i napięcia między nami. Czyżby to początek końca? A dla Rena nic nie znaczę. On ma Kota. Kot chyba znaczy dla niego o wiele więcej. Jeśli cię stracę, nie będę miał nic. Ale czemu to tak kusi? Przecież sam mówiłeś, że ty też nie byłeś wierny... - Kot nie wróci na noc, wpadniesz do mnie? – spytałeś, gdy wyszliśmy zapalić. Znowu zero entuzjazmu. Oczywiście, że wpadnę, ale tylko przenocować. Nie mogę się z tobą kochać. Nie wiem, czemu. - Ty zboczeńcu! – zaśmiałem się trochę sztucznie, a ty poczochrałeś mi włosy. Ten czuły gest. Boże, Kaien! Co ja wyrabiam? - Proponuję ci tylko nocleg – uśmiechnąłeś się słodko. - Jasne. - To jak? - Oczywiście, że się zgadzam. * * * * * Oczywiście, że się zgadzam. Przecież cię kocham. Potrzebuję twoich pieszczot i dotyku. Ale nadal... Nie wiem. - Jesteś jakiś spięty, wciąż myślisz o tym, co powiedział Kot? – spytałeś, gdy weszliśmy do mieszkania. - Czemu? - Tak mi się wydaje – przytuliłeś mnie nagle do ściany i pogładziłeś po włosach. Zmieszałem się i chyba to zauważyłeś. Kusisz mnie? Ale po co? Wiesz, że jestem twój. Kaien, proszę cię, nie teraz. Jak mam powiedzieć „nie”? - Nieważne, co było, ale tęskniłem – objąłeś mnie w pasie i jeszcze mocniej przycisnąłeś do ściany. – Źle zaczęliśmy, nie uważasz? - Co masz na myśli? - Pogadamy o Renie, ale później. Na razie... Chcę po prostu... Wiesz...  - Mówiłeś, że... – ale uciszyłeś mnie pocałunkiem. Cholera. Wszystko jest cudowne. Idealne. Mimo to nie mogę myśleć o seksie. Czuję się pusty. Gdzie czułość? Przecież cię kocham, nie? Nic nie rozumiem. - Masz ochotę na papierosa?  - Znowu? - Tak. - Chodź na balkon. * * * * * - Jestem padnięty. Sam nie wiem, czemu – zerknąłem na ciebie ukradkiem. Czemu kłamię? - Wyśpisz się – mrugnąłeś do mnie, ale nie zareagowałem. – Dobra, rozumiem, rozumiem. - Nie, w porządku – uśmiechnąłem się, bo czułem się winny. - Tak bardzo pragniesz Rena czy masz kogoś jeszcze? – powiedziałeś nagle, nie przestając się uśmiechać. - Co ty...? Ja nie... – westchnąłem tylko i zgasiłem papierosa. – Wariat. - Wcale nie. Udowodnij mi to. - Nie muszę. - Ale ja ci nie wierzę. - Prowokujesz mnie? - Tak. - Nic z tego. Zapaliłem kolejnego papierosa i poczułem, jak serce zaczyna bić szybciej. Wszystko jest nie tak. Ciągle te rozmowy. - Przestań – powiedziałem, patrząc ci twardo w oczy. Mimo to w środku drżałem. Nie miałem ochoty o tym rozmawiać. Nie teraz. - Nie mogę przestać. Jeśli masz kogoś, to... - Nie mam! - Ale przecież widzę, że nie chcesz nawet... - Zamknij się wreszcie, Kaien! Nie zawsze mam ochotę na seks! – skłamałem. Oczywiście, miałeś rację. Myślałem o Renie, dlatego nie mogłem się rozluźnić. Czułem się winny. - W porządku. Mogę spać w pokoju Kota. - Nie musisz. Po prostu skończmy to na razie. Nie chcę teraz o tym mówić. - Jasne. Chcesz jeszcze piwo? - Tak. * * * * * Wszystko jest nie tak. To ja jestem nienormalny. Ale piwo trochę pomogło. Rozluźniliśmy się i napięcie zniknęło. Przestałem nawet myśleć o Renie. - Kaien, ja cię kocham, przecież wiesz – zacząłem cię obejmować i bawić się twoimi włosami. - Tak, tak, wiem – pocałowałeś mnie w policzek. - Przepraszam, jestem dupkiem. - Jesteś. Ja też jestem. - To nie tak, że... Nieważne. Chodź tu do mnie. Sam zacząłem cię uwodzić. Nareszcie mogłem się rozluźnić i podniecić. - Słyszałeś? – odsunąłeś mnie lekko i spojrzałeś w stronę okna. - Co? - Chyba będzie burza. - I co z tego? – zaśmiałem się i znowu cię objąłem. - Fajnie.  - Taaaak? - Upiłeś się. - Ty też. - Wcale nie. - Tak! – znowu się zaśmiałem i poczochrałem ci włosy. – Kaaaaaien, pocałuj mnie! - Przecież ciągle to robię – uśmiechnąłeś się i pocałowałeś mnie namiętnie w usta. - Mmmmhhh, tak lepiej – zamknąłem oczy i wtuliłem się w ciebie. – Tak mi dobrze. Dobrze mi z tobą. Kocham. Nie potrzebuję nikogo, tylko ciebie. - Mówiłeś, że jesteś zmęczony. - Bo jestem. - Masz ochotę na wspólny prysznic? – twoje spojrzenie było pełne dwuznaczności. - Tak – uśmiechnąłem się ciepło. Naprawdę czułem się dobrze. Świat mógł nie istnieć. Przynajmniej teraz. Niech to trwa. Rozbieraliśmy się powoli, ostrożnie. Gdy byliśmy całkiem nadzy, przytuliłeś mnie do ściany i otarłeś się biodrami o moje biodra. Jęknąłem tylko lekko, ale uciszyłeś mnie pocałunkiem.  Szybciej, do cholery! Sam zacząłem pieścić twój członek, a po chwili poczułem, że odwzajemniasz pieszczoty. - Chodź pod prysznic – szepnąłeś, ale nie chciałem cię puścić. – No chodź. Woda była przyjemnie gorąca, kręciło mi się w głowie. Twoje ruchy stały się szybsze. Nie wytrzymam. Nie mogę. Klęknąłeś przede mną i zacząłeś mi obciągać. Cudowne. Nogi się pode mną uginały, oparłem się o ścianę i próbowałem oddychać głębiej. Od gorąca i nadmiaru przyjemności robiło się słabo. Orgazm był tak silny, że osunąłem się na ziemię. Widziałem, jak wyplułeś spermę. Teraz byłem wykończony. Zaspokojony i naprawdę wykończony. Pomyślałem, że powinienem ci się odwdzięczyć, ale nie miałem sił. Pocałowałeś mnie w usta, a ja zacząłem cię pieścić ręką. Przynajmniej w taki sposób ci się odwdzięczę. Wiem, że robię to dobrze. Wtuliłeś twarz w moją szyję, a ja pieściłem cię leniwie, ale stanowczo. Czułem, jak wzdychasz i lekko pogryzasz moje ramię. Byłeś teraz uroczy. Zamknąłem oczy i próbowałem się uspokoić. Było mi gorąco i tak przyjemnie. Czułem, że za chwilę dojdziesz, więc pochyliłem się leniwie nad twoim członkiem i wziąłem go do ust. Jęknąłeś głośniej i wczepiłeś się w moje włosy. Tak, Kaien. Jesteś mój. Jedyny. Bliski. Ten smak, zapach, dotyk. Uwielbiam każdą część twojego ciała. I znajomy smak nasienia. * * * * * A potem znowu wróciło poczucie winy.﻿﻿ 