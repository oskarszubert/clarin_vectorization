KAIEN Cały dzień nie miałem spokoju. Starałem się normalnie jeść, żeby nie mieć większego kaca. Jak ja mam świętować? Ale Ki-ki wszystko załatwił. Wyskoczyłem na chwilę do niego i dał mi magiczny biały proszek, po którym głowa przestała boleć i wyrosły mi skrzydła. Kot pomógł mi zrobić ogromne zakupy, a ja ciągle myślałem o tym, czy przyjdzie Saen. - Kaien, to dla ciebie – Kot podał mi czerwone pudło, gdy robiłem dziesiątą michę kanapek. - Mój prezent? – uśmiechnąłem się szeroko. - Tak. - Dzięki, kochanie – przyciągnąłem go za brodę i powoli pocałowałem w usta, lekko drażniąc językiem. Nie wiem, co czuł on, ale ja poczułem przyjemną falę gorąca. - Za takie podziękowanie można umrzeć – powiedział i zaśmiałsię, oblizując kolczyk. - Za dużo gadasz o umieraniu – uśmiechnąłem się i zacząłem rozpakowywać prezent. - Mam nadzieję, że to cię nie zgorszy – Kot uśmiechał się prawie niewinnie. - Mnie nie zgorszy nic – rzekłem i dostałem z pudła… wibrator! Duży, piękny i czarny. Uśmiechnąłem się z zadowoleniem, rozpakowałem go i parę razy przeprowadziłem po nim dłonią. - Normalnie idealny – powiedziałem i znowu pocałowałem Kota w usta, tym razem mocniej i odważniej, i poczułem, jak członek drgnął. - Fajnie, że ci się podoba, mam nadzieję, że Senju będzie zadowolony! – Kot odsunął mnie i zabrał się za robienie kanapek. - Jak Ren? – spytałem i włożyłem wibrator do pudła. - Dobrze. - Spotykacie się czasami? - Tak, niedługo znowu. Kot uśmiechnąl się znad kanapek i otarł czoło. - Myślę, że Senju się spodoba, jeśli… - i zerknął na pudło. – Wiesz, zadasz mu trochę więcej bólu. - Co masz na myśli? - Jazdę na dwa baty – Kot uśmiechnął się zabójczo, a ja poczułem dreszcze. - Ty zboczeńcu! – rzuciłem w niego kawałkiem pomidora i westchnąłem. Może ma rację. Długo siedziałem pod prysznicem i ciągle się zastanawiałem, co mi podarujesz. Siebie, to wiem. Ale jak? Rozczesałem włosy - były prawie do ramion. Pomalowałem nawet oczy. Kot wystroił się bardziej ode mnie. Wyglądał zabójczo, a ja miałem ochotę go przelecieć, ale ochłonąłem, i pojechaliśmy do klubu. Na miejscu dostałem kilka prezentów, nawet od Lily. - Resztę dostaniesz w domu – powiedział Ki-ki. A ja i tak najbardziej czekałem na twoją niespodziankę. Wyglądałeś zajebiście! Spodnie, opięte na tyłku, drażniły wyobraźnię. Nigdy nie zakładałeś skórzanych spodni! Włosy rozpuściłeś, a ja miałem ochotę zanurzyć się w nich i zasnąć, ale imprezowałem ze wszystkimi i piłem. Potem pociągnąłem cię ze sobą, gdy Ki-ki zapronował trochę się „orzeźwić”. Wciągałeś amfę i śmiałeś się jak wariat. Kochałem nawet Lily! Gdy poczułem się pijany, zerknąłem na zegarek i z ulgą stwierdziłem, że jest tylko trochę po północy. - Kaaaien… - powiedziałeś mi do ucha, gdy znowu piliśmy wino. - Cooo? - Wiesz, co mam pod spodem? - O Boże… - jęknąłem ze śmiechem i poczułem, że robi mi się gorąco. Ale zignorowałeś mnie i usiadłeś przy Tulku. A ja zacząłem myśleć, że specjalnie to robisz. Drażnisz mnie. Ale nie mogłem przestać myśleć o tym, co powiedziałeś. Masz coś czy nie? Potem Ki-ki i Kot pomogli mi zebrać wszystkich i pojechaliśmy do mnie. Sam nie robiłem nic, za to Kot wyciągnął żarcie z lodówki i wszystko przygotował. Był naprawdę kochany!  Tulku mu pomagał i śmieli się jak wariaci. Ta dziewczyna, której nie znałem, to chyba jego nowa laska. Przyszli wszyscy, których zaprosiłem, Saen również. I zaczęło się darowanie prezentów. Nie miałem czasu ani sił ich teraz otwierać, więc pozrzucałem wszystkie w swoim pokoju i wróciłem do kumpli. Starałem się mocno nie upić i kontrolować sytuację. Pamiętam jednak, że rozweselałem wszystkich jakimś dziwacznym tańcem, a Ki-ki rozwalił półkę na buty. Niechcący. Dawno nie czułem się tak ważny. Byłem w centrum uwagi, a alkohol i amfetamina burzyły zmysły. A potem zaciągnąłeś mnie do mojego pokoju i zamknąłeś drzwi, choć nowa dziewczyna Tulku śmiała się i też chciała do nas wejść. - Chcesz już swój prezent? – szepnąłeś, a ja nawet w ciemności zauważyłem niezdrowy błysk w twoich oczach. Amfa czy podniecenie? Jedno i drugie. - Tutaj? – przycisnąłem cię do ściany, a laska Tulku dalej dobijała się do drzwi. - Nie. - A gdzie? - Jedziesz ze mną. Teraz. - Jaki władczy! – zawołałem i chciałem cię pocałować, ale odepchnąłeś mnie i otworzyłeś drzwi. - Wybacz, słońce – uśmiechnąłeś się do tej dziewczyny i pociągnąłeś mnie za sobą. Na szczęście, dziewczyna Tulku była na tyle pijana, że nic nie zrozumiała. Jak mam zniknąć? Znalazłem Kota i powiedziałem, że jadę odebrać swój prezent, i żeby wszystkim się zajął. - Jasne, spoko – powiedział i zatoczył się, i nie byłem pewien, czy to dobry pomysł, więc znalazłem Abla. - Abel, przypilnuj Kota i wszystkich, wyskoczę na chwilę. - Jasne, na długo uciekasz?  – wiem, że zrozumiał. - Nie wiem – mrugnąłem do niego i poszedłem szukać Tulku. - Tulku, przypilnuj wszystkiego – powiedziałem, zakładając glany. Niech ktoś zadba o chatę! - A ty gdzie?! – zawołał. – Nie możesz! - Wrócę, nie martw się – uśmiechnąłem się, a on obiecał, że o wszystkich zadba. – Chyba wrócę. A może i nie. - Czegoś nie wiem? – zerknął na ciebie, gdy zakładałeś glany. – Jedziecie do kogoś? - Chyba tak, ale to jego pomysł – powiedziałem i tknąłem w ciebie palcem.   ***** - Będziesz zadowolony – powiedziałeś, gdy wsiadaliśmy do taksówki. 