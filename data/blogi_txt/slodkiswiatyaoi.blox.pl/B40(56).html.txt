KAIEN Na dworze jest słonecznie, ale chłodno. Mógłbym iść na piechotę, ale mam lenia, więc wskakuję do autobusu, siadam w zimnym kąciku i zakładam słuchawki na uszy. Tyle się wydarzyło. Ale czuję, że jest coraz lepiej.  * * * * * * Zastaję Kota w mieszkaniu. Jest przyjemnie ciepło i pachnie czymś słodkim. Pali tytoń? - Wróciłem! – wołam od progu i pośpiesznie się rozbieram. Mam ochotę się wykąpać, gorąca wanna to jest to. Ale jestem też cholernie głodny. Co mam zrobić najpierw? - Wróciłem, Koteczku! – wpadam do kuchni, ale jest pusto, mimo że pali się swiatło. Gdzie on się podziewa? Sprawdzam łazienkę, ale też jest pusto. W pokoju zostawił włączonego laptopa. Może gdzieś wyszedł na chwilę? Ale gdzie? Spotkałbym go na klatce. Mimowolnie zerkam na ekran, ot, czysta ciekawość. I czuję to charakterystyczne ukłucie w sercu.    "KittyKot.doc."   Co to jest? Pamiętnik? List? Nie, nie, ty głupku, to pewnie dziennik Kota! Nic mi do tego. Ale ciekawość mnie zżera. O czym Kot może pisać pamiętnik? Klikam szybko na napis i prawdę mówiąc, jestem trochę rozczarowany, bo wpis jest tylko jeden i krótki. Serce bije szybciej, kiedy zaczynam czytać cos, co nie jest przeznaczone dla mnie.   * * * * * * „KittyKot.doc 2011.03.01 Kaien mnie zostawił, ale go rozumiem. Chcą pobyć z Senju. W porządku. Ale czym mam się zająć? Dawno nie mieliśmy próby, a już się stęskniłem za tym. Chyba zadzwonię do Tulku. Wiem, że nie powinienem tyle pić. I ćpać. Chyba się pogrążam. Ale jak się pogrążam, wychodzą mi lepsze piosenki. Znowu poszła butelka wina. W samotności. Ciekawe, kiedy wróci Kaien. Zazdroszczę mu. Chciałbym, żeby i mnie ktoś pokochał. Mam dość mimolotnych przyjaźni. Nie wierzę, że to mówię. W pokoju juest zbyt zimno, bo marzną mi ręce. Zawsze mam zimne ręce. Saya wyjeżdża za dwa dni. Razem z Kyu. Pewnie o nią zadba, wiem, że mu na niej zależy. Prawdę mówiąc, chętnie bym się z nią zabawił, ale po co?Nie chcę wyjść na drania. Jest dla mnie przyjaciółką, cudowną i wspaniałą. Mam nadzieję, że przestanie o mnie myśleć, kiedy pobędzie z Kyu. Chociaż czasami po prostu mam ochotę ją wykorzystać. Dotykać jej jasnej skóry, pieścić jej ognistoczerwone włosy, całować pełne piersi i mieć ją całą tylko dla siebie. Byłaby cudowną kochanką. Chciałbym wedrzeć się w nią głęboko i do samego końca, tak, żeby krzyczała i błagała o więcej. Cholera, potrzebuję kobiety. Albo mężczyzny. Kogokolwiek. Potrzebuję seksu. I muszę przestać tyle ćpać, choć ostatnio to tylko trawa. ..... Dzwoniła Lily. Siostra Ester. Nie wiem, skąd ma mój numer, ale teraz to juz nieważne. Jutro idę się z nią spotkać. ..... I dzwonił Dan. Jutro wieczorem mamy próbę! Nareszcie! ..... Chyba wytrzeźwiałem. I znowu ta pustka emocjonalna. ..... Wieczorem poszedłem do sklepu, bo lodówka świeciła pustkami. Do domu wracałem przez park i wtedy wydarzyło się coś dziwnego. Nie potrafię tego wyjaśnić. W parku było niemało ludzi, ale od razu go zauważyłem. Nie dało się go nie zauważyć. Wpatrywał się we mnie długo i bezczelnie, tak, że ciarki mnie przechodziły. Wysoki, miał długie czarne włosy i władcze spojrzenie. Siedział samotnie na ławeczce, chyba coś czytał. Prawdę mówiąc, zmieszałem się.  Przyśpieszyłem kroku i czułem, jak serce zaczyna bić szybciej. Czemu o tym myślę? Może po prostu mu się spodobałem. Zdarza się. Ale był cudowny. Idealny. Kiedy teraz o tym myślę, rozumiem, że chciałem , żeby mnie wtedy zatrzymał. Choć pewnie obróciłbym wszystko w żart. To zbyt piękne. Ale serce dalej bije w przyśpieszonym tempie.”  Tak jak moje. Z podniecenia nawet czuję, jak krew tętni w skroniach. Gorąco. Czemu to robię? Przyjaciele tak nie robią. Zamykam dokument i szybko wychodzę z pokoju Kota. Jestem podły. Uf, ale ten wpis to nic szczególnie osobistego. Tylko martwi mnie ten Nieznajomy. Kiedy otwieram drzwi swojego pokoju, zastaję w nim Kota. Na balkonie. Gada przez telefon, ale mnie zauważa i usmiecha się do mnie słodko. Znowu czuję się podle. Mam mu powiedzieć? - Cześć, myślałem już, że nie wrócisz – mówi i zamyka drzwi od balkonu. - A jednak wróciłem – uśmiecham się.– I jestem bardzo głodny, mamy coś do zjedzenia? - Jasne, byłem na zakupach , chodź, nakarmię cię, kochanie – rzuca komórkę na moje łóżko i ciągnie mnie do kuchni. - Senju mnie nie nakarmił – mówię ze śmiechem i chyba unikam jego  wzroku. - Jedz, jedz, kochanie, bo ostatnio mocno schudłeś – odpowiadasz i podsuwasz mi kanapki własnej roboty. - Och, martwisz się o mnie? To słodkie... Ty też ostatnio schudłeś. - Bo za dużo ćpałem, ale już koniec  z tym! – mówi twardo i zapala papierosa. – Będę palił tylko papierosy. Żadnej trawy. - Cały dom pachnie twoim tytoniem. - Ale to miły zapach, prawda? - Bardzo. Uwielbiam wiśnie. - Wiedziałeś, że to wiśnie! – uśmiecha się słodko, tylko on tak potrafi. - Kotku, zrobiłem coś złego – mówię nagle, bo nie chcę go okłamywać. Zresztą, sam czułbym się z tym źle. - Co takiego?! – robi nagle poważną minę i gasi papierosa. - Nic, nic, nie martw się tak – śmieję się nerwowo. – Nie mogłem się powstrzymać. - Co ty zrobiłeś? No mów wreszcie! - Szukałem cię po całym domu, twój laptop był włączony, i tego... No wiesz... – zerkam na Kota niewinnym wzrokiem i widzę, jak pokrywa się rumieńcem. – No, przeczytałem to, wybacz. Ale nic strasznego tam nie znalazłem. Nie martw się – uśmiecham się najpiękniej jak potrafię i mam nadzieję, że mi wybaczysz. - Jak mogłeś – mówi cicho, ale nie jest wkurzony. – Ale sam jestem winny, nie powinienem zostawiać włączonego kompa. Po prostu myślałem, że dzisiaj nie wrócisz. - E, Kotku, kim jest ten Tajemniczy Nieznajomy? – uśmiecham się zajadając kolejną kanapkę. - Przestań! Będziesz mi teraz to wypominać? - Wybacz, po prostu się martwię. Ty naprawdę szanujesz Sayę, prawda? Cieszę się. Zresztą, gdybym to ja pisał pamiętnik, nie bałbym się dać ci go do poczytania. - Jakie to miłe – mówi z ironią i zapala papierosa. - Będziesz pachniał wiśnią? - Tak. - Przepraszam. Zapomnijmy o tym. Ale musiałem ci powiedzieć. - Doceniam to. - Mamy w domu piwo? - Przed próbą? A, wiesz, że mamy próbę, nie? - Tak. Przed próbą. Mamy? - Mamy. Zawsze mamy – mówi i dostaje piwo z lodówki. - Saya nie będzie na próbie, ale Senju tak. Zresztą, pójdziesz jutro ze mną, żeby się z nią pożegnać? Jutro wyjeżdża. Z Kyu. - Wiem. - Więc jak? - Pójdę. - No to na zdrowie! 