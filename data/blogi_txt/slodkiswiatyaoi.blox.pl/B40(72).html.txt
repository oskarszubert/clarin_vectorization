KAIEN Resztę dnia spędziłem przy komputerze, bo Kot zamknął się w swoim pokoju i chyba coś pisał. Znowu pisze pamiętnik? Myślałem tylko o tobie, ciągle i bez przerwy. Około szóstej wybrałem się po wino i coś do jedzenia. Z winem zawsze odważniej. Kiedy wracałem, zdziwiłem się, że z naszego piętra wyszedł jakiś młody chłopak. Zwykle bywają tu same młode dziewczyny, bo obok mieszka jakaś dziwna kobieta, które sprzedaje naturalne kosmetyki. Kot nawet żartował, że powinien wpaść do niej po czarne cienie. Ale okazało się, że ten młodzian to znajomy Kota! O nic już nie pytałem, bo czułem, jak narasta napięcie, ale takie przyjemne. Pomyślałem, że ostatnio brakuje nam romantyki. Nie oznacza to, że nudzi mi się, po prostu mam ochotę na coś nowego. Coś wspaniałego, co mną wstrząśnie. Taaaak, sam fakt, że jestem w związku z facetem, powinien mną wstrząsnąć! Kot siedział teraz w kuchni i popijał kawę. Wrzuciłem wino i jedzenie do lodówki i usiadłem przy nim, żeby zapalić papierosa. - Nie możesz się doczekać, co? – mrugnął do mnie i też wziął papierosa. – Kiedy się stresuję, dużo palę. - Wiem – uśmiechnąłem się słodko i wypuściłem z ust kłęby dymu. – Ale już nie palisz nic poza papierosami? Nawet tego smakowego tytoniu? - Lenię się skręcać papierosy, a nie mam kasy, żeby kupić sobie ten aparat… - Ale pięknie pachną, nie to, co ten smród… - Ale i tak palisz, jak typowy nałogowy palacz. Ja też. - Kotku, stresujesz się? – spytałem nagle, bo poczułem, że chyba ogarnia mnie panika. - Pewnie – zaśmiał się słodko i odchylił w fotelu. - Ja też – uśmiechnąłem się ze zmieszaniem, ale nie mogłem się doczekać.   * * * * * Nie potrafię opisać, co czułem przez te kilka godzin czekania. Niepokój pomieszany z lękiem i ciekawością. Rosnąca chęć zrobienia czegoś, czego się obawiałem. To nic nie zmieni, prawda, Senju? Tylko nas zbliży. Kot też na tym nie ucierpi, bo robi to tylko dla siebie, a my – dla siebie. Kiedy usłyszałem dzwonek do drzwi, serce podskoczyło do gardła. Dawno się tak nie stresowałem! Zaczynam się sobie dziwić. Więc jest coś, co podnieca mnie jeszcze bardziej. Coś, co potrafi wybić z równowagi. Coś, co zmusza mnie to czekania. Ale ty byłeś całkowicie spokojny. Na pierwszy rzut oka. - Więc nie musiałem do ciebie jechać – zaśmiałem się, żeby ukryć niepokój, i zaprosiłem cię do środka. - Nie musiałeś, aż sam się dziwię – kiedy zdejmowałeś buty, obserwowałem cię bardzo uważnie. Co teraz czujesz? Bo nie wierzę, że jesteś taki spokojny. Nawet Kot chodzi od godziny zbyt nadpobudliwy. - Gdzie Kot? – spytałeś zupełnie spokojnie. - Czuję się ignorowany! – zaśmiałem się i objąłem cię w pasie. – Ja ci nie wystarczę? - Wystarczysz, ale dla niego mam coś, co nie jest ci potrzebne. - Co takiego? - Mangę. - Mangę? - Tak, od jego wielbiciela – zaśmiałeś się lekko i odepchnąłeś mnie. Ale Kot sam wyszedł z pokoju, żeby się przywitać. - Nie możecie poczekać na mnie? – powiedział z lekkim uśmiechem. - Kocie, mam dla ciebie przesyłkę od wielbiciela – podałeś mu mangę, a Kot aż podskoczył z radości. - Nareszcie! – zawołał i wyszczerzył zęby. - Co to za manga? I kto jest tym wielbicielem? – spytałem i zerknąłem z ukosa na ciebie. - Taki jeden miły chłopak, nie wiedziałem, że znacie się – Kot spojrzał na ciebie ze zdziwieniem. O co chodzi? Czy ja czegoś nie wiem? - Prawdę mówiąc, nie pamiętałem nawet jego imienia, ale nie mów mu, dobrze? – zaśmiałeś się słodko i spojrzałeś na mnie. - Chyba jestem zazdrosny – powiedziałem i przyciągnąłem cię do siebie, ale Kot szybko nas rozdzielił. - Kaien ma wino – powiedział do ciebie i obejmując cię w talii pociągnął do kuchni. Nie, no, Kocie… Znowu gadał jak nakręcony. Zawsze to robi, kiedy się stresuje. Ale wino dodaje odwagi. Szybko opróżniliśmy butelkę i Kot przyniósł z lodówki drugą. Dobrze, że dużo gadał, atmosfera nie była taka napięta. A ja czułem z każdą chwilą, że coraz bardziej chcę cię dotknąć. Ale to Kot przejął inicjatywę. Usiadł ci na kolanach i bezczelnie pocałował z usta. Wiem, że chciał to już mieć za sobą. A ja... 