SENJU Znowu ta cisza… Ta nieznośna cisza, przenikająca do głębi. Znowu zimno, ciemność i smutek. Chociaż nie, to nie smutek, raczej tęsknota. Znowu jestem sam.  * * * * * Nie ma to jak butelka wina, kiedy się czeka natchnienia. Z każdym kolejnym łykiem ogarnia mnie uczucie błogości. Ręka sama sięga po papierosa. Nie obchodzi mnie, że Saya znowu się wkurzy, że palę w pokoju. Otwieram jednak okno i z pewnym trudem siadam na parapecie. O tak, czuję się jak prawdziwy artysta z butelką wina w jednym i papierosem w drugim ręku. Wieczór jest chłodny i wietrzny. Pełny księżyc co chwila tonie w szarych chmurach, które kłębiąc się tworzą fantazyjne wzory. Zupełnie jak smugi dymu z papierosa, gnane wiatrem w górę, coraz wyżej, tak, że mam wrażenie, iż zlewają się z chmurami. A wino tak przyjemnie rozgrzewa od środka... Pijąc wino zawsze czuję się wolny. A skoro już jestem artystą, to do pełnej wolności potrzebuję dobrej muzyki. Akurat dzisiaj czuję dziwną tęsknotę, więc z pokoju sączy się cicho płyta „Enigmy”. Ja chyba nigdy nie ukończę tego obrazu... Umysł mąci się coraz bardziej, wino krąży w żyłach, rozpalając i pobudzając, myśli nagle zaczynają podążać w całkowicie nieoczekiwanym kierunku... Ciekawe, dlaczego akurat o nim pomyślałem...? O tym, że chciałbym go namalować. Namalować Kaiena. Przelać na płótno jego piękno i charyzmę, stanowczość i zarozumiałość, głębię jego spojrzenia i zuchwały uśmiech. Ale czemu o tym myślę?! Nie, to bez znaczenia. To wino sprawia, że przychodzą mi do głowy różne dziwne pomysły... Nagle przypominam sobie, że Ester prosiła mnie, żebym na jutro dokończył szkice. Ciekawe, czy mnie zabije, jeśli tego nie zrobię? Na wszelki wypadek wysyłam jej sms’a, czując się jak ostatni drań. Ale cóż... Zresztą, pewnie dzisiaj go nie przeczyta, bo już prawie północ, a jutro będzie zawiedziona. Ale cóż... Wino się kończy, więc wracam do pokoju i zamykam okno. Na pewno nie zakończę dzisiaj tego obrazu. Ani jutro. Ogarnia mnie poczucie błogiego lenistwa... Padam na łóżko i zamykam oczy, czując, jak wszystko zaczyna wirować... Dźwięki muzyki docierają do każdej komórki ciała, wino w żyłach rozluźnia i uspokaja...﻿﻿   ﻿...Dzisiaj pełnia. Srebrny księżyc wisi prosto nade mną, a granatowe niebo zasiane gwiazdami przypomina mi o mojej małości. Z każdą sekundą serce bije coraz szybciej i nie potrafię zapanować nad swoimi myślami.   Gdzie jestem? Dalej czuję się pijany, nie pamiętam, jak zasnąłem i jak okazałem się znowu na balkonie. Ach,tak, na balkonie... Ale czekam. Czekam na ciebie.Tak, jak kazałeś. Wiem, że czekam właśnie na ciebie. Kroki. Wiem, że to ty. Skrzypnięcie drzwi. Jest tak cicho, ciemno i ciepło.   - Czekałeś na mnie, Senju? – pytasz prawie szeptem, zamykając drzwi. Fala gorąca ogarnia całe me ciało, kiedy wchodzę z balkonu do pokoju. - Tak – odpowiadam na wydechu i czuję, że członek twardnieje. Tylko spokojnie... Staram się wyrównać oddech i odnajduję w ciemności twoją dłoń. Jest taka ciepła i delikatna. - Dziś pełnia – twój niski, wibrujący głos przyprawia mnie o mimowolny dreszcz. – Zimno ci? - Nie – odpowiadam szybko, lekko zmieszany. Zauważyłeś, że drżę?   Dotykasz dłonią mego ramienia. Szczupłe palce przesuwają się po mojej szyi, zahaczając lekko o ucho. Znowu nie potrafię powstrzymać dreszczy. Nic nie mówisz, czuję tylko, że twój oddech stał się przerywany. Twoja ciepła dłoń przemieszcza się dalej, do linii brody. Opuszkami palców pieścisz me wargi. Zapominam, że powinienem oddychać, kiedy czuję na karku twój gorący oddech. Wplatasz palce w me długie włosy, odgarniając je z szyi, i po chwili czuję twe usta na swej skórze. Stać mnie teraz tylko na stłumiony jęk. To tak mało. Przytulasz się do mnie mocniej, tak blisko, że mam wrażenie, że czuję bicie twego serca. - Pełnia jest tak podniecająca, prawda? – szepczesz mi do ucha i po chwili czuję na nim dotyk twoich warg. – Pragnę cię, Senju... Wszystko dokoła nagle przestaje istnieć. Pieścisz wilgotnym językiem mój płatek uszny, policzek, szyję... Przyjemny dreszcz otula całe ciało, by po chwili skupić się w splocie słonecznym. Nagłym ruchem odwracasz mnie do siebie i wpijasz się w moje usta. To czyste szaleństwo – czuć, jak języki splatają się w namiętnym pocałunku. Ocierasz się biodrami o moje biodra, dając mi do zrozumienia, że jesteś ostro podniecony. - Kaien, poczekaj, przestań – próbuję złapać oddech, ale ty tylko napierasz mocniej biodrami, obejmując mnie w pasie. - Patrz na mnie – mówisz chrypłym głosem. – Senju, popatrz na mnie – przyciskasz mnie do siebie tak mocno, że zaczynam czuć pulsowanie w członku. Twoje oczy są teraz mgliste i granatowe. Doprowadzają mnie do szaleństwa, są pełne rozkoszy i oczekiwania. - Czujesz to? – zaczynasz poruszać biodrami. – Czujesz, prawda? Nie potrafię przestać. Twoje dłonie zaczynają błądzić po mej skórze, ściągając niepotrzebne ubrania. - Pragnę cię... – twój głos, przesiąknięty namiętnością i erotyzmem, sprawia, że tracę poczucie rzeczywistości. Jesteś tak piękny, Kaien... I jesteś tylko mój... Zaczynam cię rozbierać, powoli, z uwielbieniem. Kiedy moja dłoń wkrada się pod dżinsy, z twych ust wyrywa się stłumiony jęk. Uśmiecham się i zsuwam je do końca razem z bokserkami. Wplatasz mi palce we włosy i pchasz lekko w dół, wypychając do przodu biodra. Czuję zapach twego podniecenia, oszałamiający, doprowadzający do obłędu. Językiem dotykam lekko twej męskości, twardej, nabrzmiałej. - Weź, poczuj mnie, Senju... – słyszę twój szept i czuję palce, zaciskające się mocniej w moich włosach. Obejmuję cię ustami i rozpływam się w rozkosznym jęku, wyrywającym się z twoich ust. - Proszę cię... – drżysz i przutulasz mnie mocniej do siebie, wchodząc głębiej. Czuję cię całym sobą i chłonę każde najmniejsze westchnienie. Pieszczę językiem delikatną główkę penisa, ale ty jesteś niecierpliwy. - Szybciej, błagam, Senju – szepczesz namiętnie, sam zadając tempo i mocniej pociągając mnie za włosy. Staję się głuchy i ślepy i czuję już tylko twardość twojego członka w ustach. Odsuwasz się lekko i przyciągasz mnie do siebie. Palce przesuwają się w dół kręgosłupa, przyprawiając mnie o przeciągły jęk. Uśmiechasz się i gładzisz mnie po włosach. Tonę w spojrzeniu twoich zamglonych oczu i czuję, jak się rumienię, kiedy wkładasz mi palce do ust. - Jesteś taki słodki – przeprowadzasz mi po policzku zewnętrzną stroną dłoni, a kiedy zaczynam lekko ssać twe palce, nie potrafisz stłumić lubieżnego jęku, który podnieca mnie jeszcze bardziej. - Chodź – szepczesz cicho i popychasz mnie na łóżko. Pochylasz się nade mną, łaskocząc moją rozpaloną skórę pasmem włosów. Znowu zaczynam drżeć. - Nie bój się – szepczesz mi do ucha i całujesz długo, przeciągle, namiętnie. - Nie boję się –mówię chrypłym głosem, choć doskonale rozumiem, że przeczę sam sobie. - Na pewno? - drażnisz językiem me wargi, zapraszając do pieszczot. - Mmmh... – wzdycham lekko, kiedy pogryzasz moją dolną wargę. - Na pewno? – przesuwasz dłoń w kierunku brzucha, gładząc go leciutko. – Nie... wiem... – instynktownie się spinam, kiedy twoje palce zaczynają pieścić moje kółeczko mięśni. – Kaien, co ty...? – próbuję się odsunąć, ale kładziesz mi dłoń na brzuchu. - Boisz się? – w tej chwili twoje oczy płoną i masz tak wyuzdaną minę, że wpatruję się w ciebie ze zmieszaniem, próbując zebrać myśli, kiedy czuję, jak zjeżdżasz dłonią w dół brzucha i mocno ściskasz mojego penisa. Ten nieoczekiwany ruch sprawia, że mój jęk przeradza się w przeciągłe westchnienie. - Senju, boisz się? – pytasz znowu, pogryzając mi lekko szyję, zjeżdżając niżej, całując sutki i i zostawiając na nich mokre ślady... - Tak – odpowiadam cicho i czuję, jak ogarnia mnie uczucie wstydu, przeplatające się z prawie bolesnym podnieceniem. - To dobrze – mówisz niskim głosem i jedną ręką zaczynasz pieścić mój brzuch, każdy napięty mięsień, domagający się pieszczot, a drugą przyśpieszasz ruchy na moim członku. - Lubię cię takiego – szepczesz mi do ucha i przegryzasz je lekko, nasycając się moim jękiem. – Twój strach tak mnie podnieca – twoje ruchy stają się coraz szybsze i wiem, że długo nie wytrzymam. Czuję twój oddech coraz niżej i nie potrafię pohamować jęków. Jest mi tak dobrze, tak przyjemnie, tak słodko... Tylko nie przestawaj, Kaien... Instynktownie przyciągam cię mocniej do siebie i zachłystuję się powietrzem, kiedy bierzesz mnie do ust.     ...Budzę się nagle i ledwo mogę złapać oddech. Przez kilka chwil nie potrafię się zorientować, gdzie jestem ani co się stało. Dochodzi jednak do mnie, że to tylko sen. Nadal czuję drżenie na całym ciele, a krew pulsuje szalenie w skroniach. Więc to tylko sen... Ale jeszcze bardziej przeraża mnie to, że pościel jest mokra od mojego nasienia. Niby nic nadzwyczajnego, ale nagle ogarnia mnie paniczny lęk, niezrozumiały i dziki. Nie mogę mieć TAKICH snów. Nie mogę! To niewybaczalne! Z tymi myślami jak szalony pędzę do kuchni, żeby się napić wody. Muszę zagłuszyć to uczucie wstydu i lęku. Jest prawie druga w nocy. Czuję, jak woda ochładza jamę ustną, przełyk i przesuwa się w szalonym tempie do żołądka, ale wcale nie tłumi pragnienia. Moja głowa za chwilę eksploduje od natarczywych myśli. Czemu miałem TAKI sen? Czemu ON? Czemu KAIEN? W tej chwili brzydzę się samym sobą, ale nie potrafię opanować lawiny myśli, mimo że postanawiam, że to tylko przypadek i że nie mam przecież wpływu na swoją podświadomość. Ale dlaczego płata mi takie figle? Tego zrozumieć nie potrafię. Za nic. Uczucie zniesmaczenia powraca, kiedy kładę się do łóżka czując wilgotną plamę na pościeli. To wkurzające i niesprawiedliwe. Dlaczego to się nie zdarzało, kiedy spotykałem się z dziewczynami? Staram się jednak usprawiedliwić przed samym sobą, i chyba pogrążony w takich myślach wpadam w lekką drzemkę... Ale zasnąć nie mogę do rana. Słyszę, jak za oknem wstaje październikowy poranek. Nadal jest szaro i smutno. Słyszę, jak Saya przygotowuje śniadanie i szykuje się na uczelnię. Miotam się w łóżku, nie mogąc się rozluźnić. Denerwuje mnie, że nie mogę zasnąć. Jestem zły na siebie i swoją chorą podświadomość. Że też dzisiaj musi przyjść Kaien. Chyba spalę się ze wstydu. Kiedy Saya wychodzi, wskakuję z łóżka i jak szalony lecę do kuchni, żeby zapalić wreszcie papierosa i zrobić mocną kawę. 4 łyżki wystarczą? Chyba tak. Czarną. Bez cukru. Czuję, jak kurczy się pusty żołądek, ale wlewam w niego kawę i prawie konwulsyjnie wciągam dym papierosa głębiej, aż do samego końca, jeszcze, i jeszcze. To nieważne. Muszę o tym zapomnieć. To tylko sen. Nieistotne. * * * * * * Chyba nie muszę mówić, jak się czułem przez cały dzień, zwłaszcza wiedząc, że wieczorem ma wpaść Kaien. Miałem wrażenie, że rozpadam się na tysiące kawałków. Nawet Saya to zauważyła. Powiedziałem jej jednak, że miałem zły sen i dotychczas pozostał mi po nim niesmak. Kocham ją za to, że nie wypytywała, co to za sen. Musiałbym kłamać, a ona zaczęłaby drążyć sprawę i próbowała podejść do tego psychologicznie. Naprawdę, czasami ma tak wyostrzoną intuicję, że dziwię się, czemu nie poszła na psychologię. Chyba jednak za dużo rozmyślam. Ale nie ma co się dziwić, nie co noc śnią mi się TAKIE sny. Zwłaszcza, że kocham się z facetem. I zwłaszcza, że tym facetem jest Kaien. Może powinienem zacząć się poważnie zastanawiać nad swoją orientacją seksualną? Na tę myśl uśmiechnąłem się do siebie ironicznie, co Saya skomentowała krótko: - Odbiło ci. 