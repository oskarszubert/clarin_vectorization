SENJU Kaien, uwielbiam cię! Jak ja cię uwielbiam! Jestem ci wdzięczny za to, że pojedziesz ze mną na wieś! Nawet nie wiesz, jakie to dla mnie ważne. Od kilku lat chciałem to zrobić. Najpierw z Kyu, potem ze swoją byłą miłością. Rozmarzyłem się. Kocham cię. I spełnianie fantazji bardzo mi się podoba! Mam wrażenie, że ciągle myślimy tylko o seksie. Ale to nic. Zawsze potrafisz mnie rozkręcić. Nigdy bym nie pomyślał, że mogę zrobić to, co zrobiłem dzisiaj. Bardziej się krępuję niż podniecam, gdy o tym myślę. Ale uspokoiłeś mnie. Nawet mi się podobało. Pogoda była piękna. Słońce prawie zachodziło, więc wróciliśmy do domu. Do ciebie. Trzymałeś mnie za rękę nawet gdy szliśmy przez park. Widziałem wszystkie spojrzenia, ale uśmiechałem się i starałem odizolować od świata. Mam ciebie. Nikt nie mówił, że będzie łatwo. Kot był w domu. - Cześć, zakochani – przywitał się ze śmiechem. Był w świetnym nastroju. - Co, Kotku, udany dzień miałeś? – mrugnąłeś do niego, a Kot chyba się zawstydził. - O co wam chodzi? – spytałem i zaśmiałem się. - Kot ma swojego Pana! – wypaliłeś nagle, a Kot przywalił ci z łokcia. – No cooo?! Powiedz mu! - Powiem, jak będę chciał! Kaien, nie znoszę cię! - Nieprawda! Kochasz mnie! Kot znowu przywalił ci w bok, a ja śmiałem się i próbowałem zrozumieć, o co wam chodzi. Kot ma swojego Pana? Czy Kot jest masochistą? Niemożliwe. Kiedy w końcu poszliśmy do kuchni, zrobiłeś wszystkim herbatę, a Kot wyjął z lodówki sałatkę i kanapki. - Oooh, widzę, że zacząłeś się zdrowo odżywiać! – zawołałem i rzuciłem się na jedzenie. - Tak, Kotku, głodni jesteśmy, nie, Senju? – mrugnąłeś do mnie i też zacząłeś jeść. - Gdzie byliście? - Oooch, Kocie, w ruinach. Ale jestem głodny! – zawołałeś i rzuciłeś się na sałatkę. - W ruinach? - No, zużyliśmy dużo energii… - powiedziałem ze śmiechem, bo przed Kotem nie musiałem nic ukrywać. - Bzykaliście się na cmentarzu?! – Kot otworzył szeroko oczy i patrzył na mnie ze zdziwieniem. - Nie na cmentarzu, tylko w ruinach! – powiedziałeś. - Bzykaliście się w ruinach? - A co w tym takiego… - No właśnie – dodałeś pochłaniając kolejną kanapkę. - Jakie to romantyczne! - Wcale nie! Było cholernie zimno, szorstko i twardo! – powiedziałem i posłodziłem herbatę. - Nie narzekaj! - Jesteście zabawni – Kot oblizał usta i poprawił kolczyk. - A ty, co robiłeś cały dzień? – spytałeś i zerknąłeś na Kota. - Nic nadzwyczajnego, spotkałem się z Lily. - Lily – powiedziałeś prawie z nienawiścią. - Co jest? – zdziwiłem się. - Nie lubię jej. Bardzo. - Nie wątpię! - Senju, chyba na ciebie zapadła – Kot uśmiechnął się niewinnie i podrapał się w głowę. - Nienawidzę jej! Że też pomagałem jej w graniu! - Ale to nie jej wina! – powiedziałem i zaśmiałem się. – Po prostu widzisz, jaki jestem uroczy, nie mogła mi się oprzeć. Kot roześmiał się głośno, a ty westchnąłeś i wziąłeś jeszcze jedną kanapkę. - Powiedziałeś jej, że mam kogoś? - Prawie. - Jak to? - Jak to? – powtórzył Kot. - Nie mogłem jej powiedzieć, że masz faceta! - zawołałeś ze złością. – Nie mogę decydować za ciebie! Niech sama idzie do ciebie i gada z tobą, nie ze mną! Podobno jest taka odważna i w ogóle! - Kaien się wkuuurzył – zaśmiał się Kot i zaczął pić herbatę. - Mogę jej powiedzieć, że mam faceta. - Taaak? - Pewnie, myślisz, że tego nie zrobię? - Myślę, że nie. Zepsujesz sobie reputację. - A o sobie pomyślałeś? – Kot zwrócił się do ciebie. - Możesz mówić, co chcesz. Mam to gdzieś, ale niech się od ciebie odczepi. Cholera, jestem zazdrosny! - Zawsze jesteś zazdrosny – uśmiechnąłem się lekko. - Masz rację. Chyba brakuje mi pewności siebie. - Niemożliwe – zaśmiał się Kot. - Właśnie. Przecież mnie obchodzisz tylko ty. Kobiety mnie ostatnio nie pociągają, zdaje się, że to zauważyłeś. Spojrzałeś na mnie, starając się stłumić złość. Chyba ci się udało. Westchnąłeś i wstałeś od stołu. - Kocie, nie chcę więcej żadnych flirtów z Senju. A ty – powiedział do mnie. – Ciebie też się to tyczy. Koniec z tym. Siedzieliśmy z Kotemi mrugaliśmy oczami. Zerknąłem na niego i miałem ochotę się roześmiać. Ale się wkurzyłeś. Ale nawet to lubię. Lubię, gdy jesteś o mnie zazdrosny. Nawet o Kota. - Spoko, ja mam swojego Pana – powiedział Kot i dopił herbatę. - Pana? – spojrzałem na niego z wyczekiwaniem. - No, Pana. Robi ze mną różne świństwa, wasz seks w ruinach to nic w porównaniu z tym, co robi ze mną. Chcesz, żebym mówił dalej? - Jasne. Usiadłeś znowu przy stole i położyłeś mi rękę na udzie. Wiem, co to oznacza. Kontrolę. - Lepiej nie, bo jeszcze i tobie się tego zechce, a ja nie mam w tym wprawy – powiedziałeś i zacząłeś pić herbatę. – Kocie, daj papierosa, moje się skończyły, a przez Senju zapomniałem kupić. - Przeze mnie! – zaśmiałem się i też wziąłem papierosa. I pomyślałem, że to już nie pierwszy raz próbujemy przerwać stosunki z Kotem. Na razie się nie udało. - Jutro mam spotkanie z Markiem – powiedziałem, gdy siedzieliśmy i paliliśmy. - Kim jest Mark? – spytał Kot. - Ten, pamiętasz, spotkaliśmy go na imprezie. Facet od obrazów. - Nie pamiętam, TY go spotkałeś, nie my. - Kaien, przestań! – zawołałem ze złością, bo naprawdę mnie wkurzałeś. - Wybacz, jestem zazdrosny. - O kogo? - O Marka. - Żartujesz sobie! Jest starym dziadem i jest łysy, nie podnieca mnie nic z nic! – zaśmiałem się i ciebie też rozśmieszyłem. Nareszcie. - Chyba muszę znaleźć sobie pracę, jak Tulku. - Możesz tłumaczyć, nie? – powiedział Kot. - No, mogę. - Kaien? – zerknąłem na ciebie czule. – Chcesz, pójdę już sobie. - Nie chcę! Chcę, żebyś został. Obaj zostańcie. Jest dobrze tak, jak jest. Westchnąłem i zgasiłem papierosa. - Więc co z tym starym łysym Markiem? - Ach! – zaśmiałem się. – Jutro się z nim spotkam. Chce zobaczyć moje obrazy na żywo. - TEN też? - Jaki TEN? – Kot nie zrozumiał. - Senju namalował obraz… - ale zakryłem ci usta dłonią. - Nie mów, to intymne. Nie, tego mu nie pokażę. - Intymne? – usmiechnął się Kot. – A mnie pokażesz? - Pokaż mu – powiedziałeś i uśmiechnąłeś się wrednie. – Namalował… - ale znowu cię uciszyłem. - Nie mów mu, proszę, wstydzę się! – zawołałem ze śmiechem. - Ale to piękny obraz! - Chcę go zobaczyć! – zawołał Kot. - Nieee… - Senju, pokaż mu, niech zazdrości. - Nie będę zazdrościć, chcę tylko zobaczyć! - No dobra, dobra, pokażę… – westchnąłem. Kot klasnął w dłonie i uśmiechnął się zwycięsko. - Za to ty mi opowiesz o swoim tym… Panu – powiedziałem i zerknąłem na niego mrużąc oczy. - Dobra – zdaje się, że Kot znowu się zawstydził. Urocze. Więc nawet on potrafi to robić. Jaki jest ten jego Pan? - Wyskoczę po papierosy – powiedziałeś i wstałeś od stołu. – Zaraz wracam, 