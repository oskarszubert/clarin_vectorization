SENJU - Fajne mieszkanie, podoba mi się, takie duże, ale przytulne – Daren z zadowoleniem obszedł całe mieszkanie i zatrzymał się w kuchni. - Chcesz coś do picia? - A co masz? – uśmiechnął się, a jego oczy błyszczały. - Kawę, herbatę, mleko. Piwo? - Może herbatę – stanął przy oknie i zaczął się wpatrywać w niebo. A ja zrobiłem nam herbatę i ciągle myślałem o Sayi. Jak mam o nią zadbać, skoro wyjechała? Napiszę do Kyu, niech ma ją na oku. - Lubię zieloną, podobno ma dużo antyoksydantów, pomaga, jeśli się pali papierosy – Daren sięgnął do kieszeni po paczkę papierosów. – Chcesz? Wziąłem papierosa i dałem mu swoją zapalniczkę. - Mogę palić tutaj? – zdziwił się. - Pewnie, będę miał teraz swobodę. Wiesz, moja siostra wyjechała. Ona nie lubiła tego smrodu. - Jak wróci, to się nie ucieszy, bo tytoń ma tę paskudną właściwość wsiąkania w meble – Daren zapalił papierosa i zaczął rozglądać się po ścianach. – Dokąd pojechała? - Do Niemiec. - Sama? – znowu się zdziwił, a jego oczy stały się mętne. - Nie, z przyjacielem. Zadba o nią – uśmiechnąłem się bardziej do siebie niż do Darena. - Wiem, że przyjaźni się z Kotem, prawda? - Tak. - Mmhh, dobra herbata – Daren oblizał usta i znowu zaciągnął się dymem. - Zabijasz antyoksydanty! – zaśmiałem się, bo obserwowanie go było zabawne. - Cóż, najwyżej zrobisz mi jeszcze herbaty! A, wiesz, że niedługo zagrają koncert? - Coś słyszałem, ale nie wiem nic konkretnego… - Ja też, Kot mi coś mówił. Nie zapomnij dać mu mangę, dobra? - Pewnie. Może jeszcze dzisiaj. - Spotykacie się? - Niezupełnie, ale może się zobaczymy dzisiaj. - Czym ty się właściwie zajmujesz? - Studiuję sztukę malarską. - Poważnie?! – Daren omal nie udławił się herbatą i spojrzał na mnie ze zdziwieniem. - Co cię tak dziwi? – zaśmiałem się i rzuciłem w niego zapalniczką. Naprawdę mnie bawił. Jego maniery, sposób mówienia, miny – wszystko. - Nie wyglądasz. Chociaż nie, może trochę wyglądasz. - Jestem stuprocentowym malarzem! – powiedziałem robiąc śmieszną minę. - To gdzie twoja czapka i pędzle? A wąsy? - Wąsy mi nie rosną!  - Co za szkoda! Byłbyś prawdziwym malarzem! - I tak jestem! Już obaj śmieliśmy się do rozpuku. Nie mogłem zapalić papierosa, bo chyba zapalniczka się popsuła. - Nie trzeba było nią rzucać we mnie! – Daren dopił herbatę i zaniósł kubek do zlewu. - Chcesz, pokażę ci moje prace?– spytałem nagle, sam nie wiedząc, czemu. - Jasne, że chcę! – klasnął w dłonie. – I zdobądź ogień. - Weź zapałki, są w drugiej szufladzie – powiedziałem, a kiedy odwrócił się do mnie plecami, mimowolnie spojrzałem na jego tyłek! Cholera! Zaśmiałem się tylko głośniej, a on spojrzał na mnie ze zdziwieniem. - Nie, nie, nic, chodź – pociągnąłem go do swojego pokoju. - Ten był pierwszy, a ten namalowałem wiosną. Każdej wiosny jakiś maluję – mówiłem, pokazując mu obrazy. - Dlaczego trzymasz je w zamknięciu? Powieś na ściany. - Jeszcze nie, nie zdecydowałem się, czy ma być cztery, czy pięć. - To ma znaczenie? - Tak, od tego zależy, jak je powieszę. - A ile masz? - Cztery. - Więc powieś cztery. - Ale mam w głowie pomysł na piąty. - Więc jak namalujesz piąty, to coś zmienisz – Daren usiadł na łóżku i jeszcze raz obejrzał obrazy. - Ale dziur w ścianie nie zmienię. - Spoko, zmienisz. Gdzie ten czwarty? - Nie mogę ci go pokazać. - Intymny? – Daren zrobił zabawną minę i mrugnął do mnie. - Prawie – zaśmiałem się i usiadłem obok niego. – Najpierw musi go zobaczyć pewna osoba. - Ach, twoja kobieta? - Można to tak nazwać, choć niezupełnie. - Rozumiem. Dobra, nie nalegam. Ten trzeci najbardziej mi się podoba. - Siostrzyczce również! – zawołałem, a kiedy Daren spojrzał na mnie ze zdumieniem, skapnąłem się, że przecież nie zna Sayi. - Twojej siostrze? - Tak, zawsze mówi, że jest taki harmonijny. - Bo jest. Może napijemy się jednak piwa? – Daren spojrzał na mnie uważnie. - Możemy. - Nie narzucam się? - Nie, przestań – zaśmiałem się szczerze i schowałem obrazy do szafy. - Umówimy się razem na koncert, jak już będą grać? – spytał Daren, kiedy otworzyliśmy piwo. - Pewnie! - Byłem tylko raz na afterparty, wtedy, pamiętasz? Tylko raz – powiedział, ale i tak niezbyt to pamiętałem. Ja byłem kilka razy, ale zawsze było tak samo. Z Darenem było mi wesoło. Czułem się tak beztrosko i swobodnie. Śmiałem się do łez z jego tekstów i min. A przecież nic o nim nie wiedziałem! - A ty co studiujesz? – spytałem, kiedy otworzyliśmy po drugim piwie. - Informatykę, ale jeśli chcę, mogę być bardzo twórczy! – powiedział zabawnie i zapalił papierosa, po czym kilka sekund siedział i obserwował, jak dopala się zapałka. A ja zacząłem fantazjować. 