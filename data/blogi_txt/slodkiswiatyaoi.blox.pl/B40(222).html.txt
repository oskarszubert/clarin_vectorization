SENJU To na pewno szczęście. Wiem, że dla mnie ma wiele rodzajów, ale teraz jest czyste i słodkie. Uwielbiam cię za to, że nie dąsasz się o Darena. Czasami mam wrażenie, że jestem nieczuły. Śmierć Ester, wyjazd siostrzyczki i jej choroba, seks z Kotem. Wszystko staje się nieważne, kiedy jestem z tobą. Z jednej strony to dobrze, bo nie zamartwiam się o innych, choć czasem o tym myślę. - Chcesz iść z Darenem? – pytasz i gładzisz moje włosy. - A ty nie chcesz? – dziwię się, że mówisz „z Darenem”, przecież mamy iść grać w kręgle. - Nie wiem… - Uwielbiam kręgle, sam nie wiem, czemu… - Tak? Nigdy mi nie mówiłeś! - Nigdy nie pytałeś. W ogóle mało o mnie wiesz, może powinienem przygotować jakieś przemówienie… - uśmiecham się i tulę usta do twojej szyi. - Tak, byłoby zabawnie… - Wiesz już, że nienawidzę zimy, bo zawsze marznę; lubię kawę z mlekiem i wkurza mnie, gdy nie ma mleka w lodówce; lubię czarny, ale nie tylko, bo pewnie mi nie pasuje… - Przestań – zaczynasz się śmiać i czochrasz mi włosy. – Powiedz mi coś ważnego. Nie wiem, dawno tu mieszkasz? - Kilka lat, od ostatniego roku szkoły. Siostrzyczka przeniosła się na pierwszym roku studiów. Dostawałem stypendium, ale potem chyba zacząłem się lenić, nie lubię wkuwać, wolę malować – uśmiecham się i przebieram palcami twoje włosy. - To jak teraz żyjecie? - Mamy trochę kasy, bo nasza prababka miała niezły majątek, moim rodzicom też się dostało, choć nam nie pomagają, bo mówią, że mamy swoją część. Zresztą, może się wydawać, że takie życie jest fajne, ale pieniądze kiedyś się kończą… - A, to rozumiem, bo zastanawiałem się, jak płacicie rachunki. - Sami. Za studia też płaciłem, na pierwszym roku. A wy z Kotem? Zarabiacie na koncertach? - Póki co nam starcza, choć wielu rzeczy nie mogę sobie pozwolić. - Oj, najważniejsze, że nie umierasz z głodu. - Tak, i mam na papierosy, alkohol, imprezy, kiedyś nawet prochy. Boże, Senju, ty wiesz, że ja od kilku miesięcy nie ćpam?! - Cieszę się! A brałeś tak na poważnie? - Nie, daj spokój, gdyby tak było, nie rzuciłbym tak łatwo, pewnie trafiłbym na oddział zamknięty! - A Kot? – pytam nieśmiało, bo mam wrażenie, że ciągle ćpa. - Nie wiem, co robi, gdy go nie widzę, ale przy mnie nie ćpa. No, prawie – śmiejesz się, i wiem, że masz na myśli nasz wspólny wyskok. – Dragi to zło. Nie chcę, żeby się uzależnił, dlatego tak kibicuję jego związkowi, może się uspokoi. - Z tym długowłosym? - Tak, ale dziwi mnie, że wybrał faceta, zawsze miał bzika na punkcie ładnych biuściastych dziewczyn – mówisz ze śmiechem. - A kto nie ma? – wzdycham i myślę, że też lubię ładne biuściaste dziewczyny. - No, masz rację. Może weźmiemy sobie jakąś? – mówisz nagle i mrugasz do mnie. - Co chcesz przez to powiedzieć?! – zaczynam się śmiać. - Nie myślałeś nigdy, że potrzebujemy kobiety? - Nie. Chcesz kobiety? - Nie, nie chcę, pytam tylko, czy chciałbyś urozmaicić nasze życie seksualne – też się śmiejesz i gładzisz moje ramiona. - Nie myślałem o tym – mówię szczerze. Naprawdę o tym nie myślałem. Cholera, nie myślę o kobietach! Trzeba coś z tym zrobić. - Zapomnij – śmiejesz się. – Lepiej opowiedz mi jeszcze o sobie. - Ale co chcesz wiedzieć? - Wszystko – uśmiechasz się słodko i całujesz mnie w policzek. - Nie wiem, co ci opowiedzieć, co ty tak nagle? - Lubisz sushi? - Tak – śmieję się i przypominam Kota. - A sake? - Nie piłem. - Więc wiem, co będziemy pić dzisiaj wieczorem! - Ale miałem się uczyć! – kłamię, bo wiem, czym się kończy takie picie. - Nie wierzę – mówisz z wrednym uśmieszkiem i przyciągasz mnie do siebie. – Mamy teraz dla siebie trochę czasu. Niedługo zacznie się koncertowanie, wiesz… - Kiedy? - W następnym tygodniu. Lubisz koncerty? - Tak. - Masz jakieś ulubione zespoły? - Mam sporo, choć to zależy od nastroju – opowiadam zgodnie z prawdą i pozwalam, żebyś pocałował mnie w usta. Ostatnio wszystko jest piękne. Zbyt piękne. Prawie. - Wiesz, znalazłem pamiętnik Sayi – mówię, kiedy przestajemy się całować. - Co? Pamiętnik? – dziwisz się. – Zostawiła pamiętnik? Czemu? - Nie wiem, znalazłem go na półce, wcale nie chciała go chować, leżał w widocznym miejscu – próbuję się wykręcić, bo zaczynasz mnie rozbierać. - Może chciała, żebyś go przeczytał – mówisz i ściągasz ze mnie sweter. - Kaien, co robisz? Przecież z tobą rozmawiam! - Słucham, słucham, więc jak? Zostawiła go specjalnie? – całujesz mnie w obojczyk i tulisz twarz do mojej klatki piersiowej. – Serce ci szybko bije. - To dlatego, że martwię się o Sayę – mówię i wsuwam palce w twoje włosy. - Na pewno? – podnosisz na mnie wzrok i uśmiechasz się wrednie. - Tak, przeczytałem tego trochę… - Więc jednak? – znowu ten uśmieszek. - Pomyślałem, że nie zostawiłaby go tak po prostu – mówię i biorę głęboki wdech. – Kaien, ona ma problem. - Chcesz mi powiedzieć? – patrzysz na mnie uważnie i gładzisz delikatnie moje ramiona. - Nie wiem, czy mogę. To trochę niezręczne. - Więc nie mów. Ale będziesz się sam zamartwiać, znam cię zbyt dobrze – znowu wtulasz się w moją pierś. – To coś poważnego? Związanego z Kotem? - Nie, czemu z Kotem? Chociaż uważam, że to nie jest zwykłe zakochanie. - Szkoda, bo Kot nie umie trwać w stałym związku, ciągle czegoś szuka, czegoś nowego… - Sam kiedyś taki byłem! – śmieję się cicho i czuję, jak liżesz mój sutek. – Kaien, przestań… - Ostatnio martwimy się o wszystkich, tylko nie o nas – mówisz i wzdychasz. - Masz rację, ale i tak martwię się o Sayę. - Nie powiesz mi? - Nie wiem. - Więc pozwól, żeby Kyu o nią zadbał. On wie, prawda? - Tak. Powiedział, że chce jej pomóc. - Widzisz, ty nic nie możesz teraz zrobić. - Ale ona uciekła! Nie powiedziała mi tego wprost! – zacząłem się wkurzać. - Może to było zbyt trudne? – całujesz mnie w szyję i opierasz o kant stołu. - Na pewno. - Istnieją sprawy, o których nie umiem rozmawiać. - Na przykład? Patrzysz na mnie długo, a potem powoli wsuwasz mi dłoń w dżinsy. Zamykam oczy i próbuję nie myśleć. Ciągle tylko uprawiamy seks, a ja i tak nigdy nie mam dość. Ale… nie mieliśmy czasu ani warunków, żeby od początku znajomości nacieszyć się sobą do woli. Teraz to nadrabiamy. 