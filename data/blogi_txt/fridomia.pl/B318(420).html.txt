Chciałbym Was gorąco zaprosić na pierwsze w 2012 Roku spotkanie Fridomiaków. Tym razem spotkamy się w Londynie, mieście gospodarzu tegorocznej Olimpiady. Data: sobota, 21 stycznia, godz 16:00 Miejsce: The Porterhouse Covent Garden 21-22 Maiden Lane London WC2E 7NA http://www.porterhousebrewco.com/bars- london-coventgarden.php Jest to pub, który posiada w swojej ofercie bardzo wyszukane rodzaje piw i według Piotra   – inicjatora naszego pierwszego spotkania w Londynie – jest tam mnóstwo zakamarków, gdzie można w spokoju porozmawiać. A będę chciał Wam opowiedzieć m.in o celach i programie działań powstającego właśnie Stowarzyszenia Właścicieli Nieruchomości na Wynajem i posłuchać jakie Wy mielibyście oczekiwania względem Stowarzyszenia. Oczywiście możemy też kontynuować wymianę doświadczeń związanych z kupowaniem nieruchomości na wynajem w Polsce. Do tej pory otrzymałem potwierdzenia od kilku osób, w tym od jednej, która specjalnie na spotkanie Fridomiaków przyjedzie z północy Anglii:-) Cieszę się, że wkrótce się spotkamy. Jeśli ktoś jeszcze planuje się dołączyć, to mam prośbę. Potwierdźcie proszę jeśli planujecie się zjawić, żebyśmy wiedzieli ile miejsc przytrzymać dla ewentualnych spóźnialskich. Jeśli ktoś z Fridomiaków, którzy mieszkają na stałe w Polsce, będzie akurat spędzał weekend w Londynie, to też oczywiście serdecznie zapraszam. Do licznego mam nadzieję spotkania. Dla niewtajemniczonych kilka słów wyjaśnienia. Nasze spotkania są bezpłatne (każdy płaci tylko za to co zamówi dla siebie w pubie), mają charakter w pełni otwarty (każdy zainteresowany może przyjść) i nieformalny (nie ma żadnej sztywnej agendy, stroju ani innych wymogów:-). Gorąco zapraszam ! 