W aktualnym numerze magazynu Time pojawił się 6-stronicowy artykuł o zaletach mówienia w więcej niż jednym języku, pt The Power of the Bilingual Brain”.  Największą zaletą bycia dwu- czy wielo-języcznym jest to, że mózg staje się bardziej giętki. Osobom dwujęzycznym łatwiej jest żonglować wieloma czynnościami jednocześnie. Proces starzenia się mózgu się opóźnia. o 4,1 roku później zaczyna występować u starszych dwujęzycznych osób dementia, czyli zaniki pamięci, a Alzheimer u osób dwujęzycznych pojawia się średnio aż o 5,1 roku później. Posługiwanie się obcymi językami zmienia wygląd mózgu. Na lepsze. Pojawia się w nim więcej połączeń pomiędzy neuronami, co powoduje, że osobom tym łatwiej przychodzi rozumowanie, łapanie i godzenie sprzecznych idei, wykonywanie kilku zadań równolegle. Pracują szybciej i wydatkują mniej energii, no i później dopadają ich procesy starzenia się.  Nie chodzi o to, że dwujęzyczny umysł jest inteligentniejszy czy mądrzejszy – jest po prostu bardziej elastyczny, bardziej kreatywny. Aż strach pomyśleć jak wyglądałby mój umysł, gdybym nie dobrodziejstwo wielości języków, któymi nauczyłem się posługiwać. Natomiast cieszy mnie to, że okazuje się, że coś co sobie kiedyś wymyśliłem jako plan dla siebie (by każdego roku, aż do śmierci, uczyć się innego języka) znajduje potwierdzenie w badaniach naukowców m.in ze szwedzkiego Uniwersytetu w Lund, kanadyjskiego Uniwersytetu British Columbia czy Uniwersytetu Concordia w Montrealu. Daje mi to dodatkowej energii aby nie przestawać się uczyć. Wkrótce pojadę do Panamy i Kostaryki:-) A tak przy okazji, czy wiesz, że….? - już trzy miesiące przed narodzinami, dzieci potrafią rozpoznawać rytm języka swojej matki? I jeśli rodzice rozmawiają ze sobą w dwóch językach, to potrafi odróżnić te dwa języki? - na świecie mamy aż 6,800 języków? (nie potrafiłbym nawet wymienić ich nazw:-) Mam kłopoty z wyliczeniem nawet 41 języków, w których mówi się w samej tylko Kenii - w Papua Nowej Gwinei używa się za to aż 850 różnych języków? - językiem mandaryńskim posługuje się 12,5% ludności świata? Dobrze mają dzieci Fridomiaczek i Fridomiaków urodzonych w Anglii, w Irlandii, w Niemczech czy w innych krajach, które z automatu stają się co najmniej dwujęzyczne. A tak zupełnie przy okazji, to chciałbym serdecznie pogratulować Sylwii i Piotrkowi Zacharskim narodzin małej Klaudii, a także Sylwii i Łukaszowi Kędzior urodzenia ślicznej Córeczki. Najmłodsze londyńskie Fridomiaczki ma już chyba łącznie z 10 dni:-). Gratulacje i moc radości, zdrowia i szczęścia. I pracujcie proszę nad ich dwujęzycznymi mózgami:-) Czym skorupka zza młodu nasiąknie… Wszystkiego naj, naj, naj !!! 