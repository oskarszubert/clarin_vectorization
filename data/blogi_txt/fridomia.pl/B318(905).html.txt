Miło mi poinformować, że w ramach rozwoju działalności Mzuri na Śląsku, do zespołu współpracowników Mzuri dołączył ostatnio Bogdan Stępień, osoba z wieloletnim doświadczeniem życiowym oraz zawodowym. Oto namiary na Bogdana: bogdan.stepien@mzuri.pl; tel 513 644 338. Bogdan zastąpi Tomka w roli opiekuna portfeli mieszkań, czyli osoby, która w Mzuri zajmuje się kompleksową obsługą najmu. Tomek Adamus dalej będzie z Mzuri współpracował, ale w nieco innej niż dotychczas roli. Otóż Tomek zajmie się poszukiwaniem i pomocą w zakupie i ewentualnym remontowaniu mieszkań dla klientów Mzuri, którzy chcą rozbudowywać swój portfel mieszkań na wynajem w południowej Polsce.Dotąd robił to dość skutecznie (pomagał zakupić nawet po kilka mieszkań miesięcznie) dzieląc swój czas pomiędzy obsługę istniejących klientów i nowych inwestorów. Wierzymy, że dzięki takiej specjalizacji jakość usług Mzuri poprawi się zarówno w obszarze bieżącej obsługi najmu jak również w obszarze obsługi inwestorów. Przy okazji pochwalę moich współpracowników. Otóż, dzięki ich dużemu zaangażowaniu oraz zaufaniu, którym obdarza Mzuri coraz liczniejsze grono klientów, w sierpniu udało się naszym współpracownikom podpisać rekordową liczbę nowych umów z właścicielami mieszkań w 11 miastach w Polsce. Dzięki temu łączna liczba obsługiwanych obecnie przez Mzuri mieszkań, domów oraz lokali użytkowych na wynajem przekroczyła okrągłą liczbę … 500 ! Nie jest mi znana żadna inna wynajmialnia mieszkań w Polsce, która mogłaby się poszczycić większą skalą działania. Chciałbym w tym miejscu serdecznie podziękować tym spośród Was – Fridomiaczek i Fridomiaków – którzy już zaufali firmie Mzuri. Serdecznie dziękuję. Jednocześnie pragnę zapewnić, że cały zarząd Mzuri  oraz Mzuri Investments jest zdeterminowany by ciągle doskonalić nasze procesy biznesowe i by w sposób ciągły podnosić standard oferowanych przez nas usług. Ku Waszej i – w efekcie – moich współpracowników (i mojej) – satysfakcji. 