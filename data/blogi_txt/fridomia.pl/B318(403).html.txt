W przerwie w świąteczno-noworocznym objadaniu się (och ten nieszczęsny All Inclusive ze smakowitymi bufetami:-( ), postanowiłem – jak co roku – podsumować mijający rok i zaplanować kolejny. Jest to coś co robię od lat i wydaje mi się, że przynosi mi to całkiem niezłe rezultaty – więc i Wam to gorąco rekomenduję. Jaki był Twój 2011 rok? Co Ci się udało, a co było porażką? Jakie wyciągniesz z niej lekcje na przyszłość? Jakie masz cele i plany na Rok 2012 (właśnie „cele i plany ich realizacji”, a nie „postanowienia”, które wydają mi się mało konkretne i w związku z tym trudne do zrealizowania) ? Ze swojej strony serdecznie i bardzo życzliwie życzę Każdej i Każdemu z Was Fridomiaków: - udanych prawdziwych „okazji” rynkowych, które będą wyznaczały postępy na Waszej drodze do wolności finansowej; - powodzenia w najmie: mało kłopotliwych najemców oraz zero pustostanów; - aktywności w Stowarzyszeniu Mieszkanicznik.pl, tak aby Rok 2012 oznaczał widoczny przełom w funkcjonowaniu polskiego rynku najmu mieszkaniowego; - coraz mniejszych obciążeń finansowych, bo te obciążają nie tylko kieszeń, ale i psychikę: - bliskich Przyjaciół oraz dalekich Podróży (bo podróże kształcą); - zdrowia i szczęścia (bo podobno bez szczęścia to i jakaś choroba może się łatwiej przyplątać:-) - radości z wygranej Polaków na EURO 2012 !!! (choćby jednego meczu:-); - realizacji wszystkich Waszych celów i planów na Rok 2012.   MWAKA MPYA WENYE MAFANIKIO !!!! (w języku swahili: Nowego Roku pełnego sukcesów !!!) 