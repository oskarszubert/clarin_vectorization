Wielką mamy uciechę, gdy ktoś z naszych czytelników chce się podzielić z nami swoją twórczością „limeryczną” na interesujący nas temat. Pani Agata odpowiedziała na zaproszenie konkursowe z 1 marca i mieści się w zdecydowanej czołówce, bo bohaterkami jej wierszyków są wyłacznie kobiety. Żeby dzieła te nie przepadły gdzieś w komentarzowych czeluściach bloga zacytujemy je tutaj właśnie z okazji jakże bliskiego naszym sercom Dnia Kobiet: Proste dziewczę ze wsi Kraków nauczona przez rodaków oszczędzała każdy grosz, kupowała chaty wciąż chcąc na starość nie mieć braków *** Kobieta ulicy “wydatki” zaczęła wpłacać zadatki Choć nadal wydawała, to jednak inwestowała. A dziś może sadzić kwiatki. *** Pewna Panna z korporacji pracowała bez kolacji bo zbierała kasę na willę i basen. Wyrzeczenia dodały jej gracji. Jeszcze raz dziękujemy Pani Agacie i przypominamy, że konkurs na limeryki trwa do końca marca.   Tagi: kobiety inwestują 