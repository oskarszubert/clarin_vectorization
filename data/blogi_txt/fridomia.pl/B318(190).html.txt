W związku z często pojawiającymi się na Fridomii pytaniami dotyczącymi ważnego aspektu najmu mieszkań jakim są kwestie podatkowe, inforumję że od 3 lipca 2006 roku istnieje przy Ministerstwie Finansów telefoniczne biuro Krajowej Informacji Podatkowej. Czynne jest w godz 7:00 – 18:00 pod numerami telefonów 0801 055 055 lub (22) 330 0 330. KIP to wirtualna sieć 4 biur w 4 miastach, zatrudniająca 180 osób. Większość z nich to wieloletni pracownicy urzędów lub izb skarbowych. O podatkach wiedzą dużo. Dodatkowo zostali przeszkoleni tak, aby móc o podatkach poinformować niewtajemniczonego w taki sposób, aby swoje wątpliwości skutecznie rozstrzygnąć. Więcej informacji: ht tp://www.mf.gov.pl/_files_/aktualnoci/2006/pazdziernik/kip_info. pdf Sam już korzystałem z porad KIP i muszę przyznać, że byłem pod wrażeniem. Gdy osoba z tzw. pierwszej linii pomocy nie była pewna szczegółowych przepisów, przełączyła mnie do eksperta w tej tematyce i uzyskałem jasną i czytelną (a co dodatkowo miłe – korzystną dla moich finansów) informację. W razie potrzeby, pracownik KIP jest w stanie podać nam konkretne przepisy prawa podatkowego, z mocy których wynika dane rozstrzygnięcie naszego zapytania. Całość zajęła mi tylko kilka minut – prawie wcale nie czekałem na połączenie (centrum jest tak zaprojektowane, aby obsłużyć ponad milion telefonów rocznie, a do tej pory chyba nie jest jeszcze bardzo popularne wśród podatników). Naprawdę głęboko wierzę w to, że relacje między podatnikami a urzędnikami „skarbówki” nie muszą być nacechowane wzajemną wrogością i brakiem zaufania. Oby tak dalej !   Tagi: PIT 28 , podatki , Wynajem 