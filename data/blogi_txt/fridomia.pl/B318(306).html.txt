Fridomia powoli zadomowia się na antenie Kontestacji. W odcinku drugim (25 sierpnia 2011) rozmawialiśmy o tym czy każda Polka i każdy Polak może zdobyć wolność finansową. Skoro punktem odniesienia do określenia wolności finansowej są osobiste potrzeby finansowe zainteresowanego, to wydaje się, że nawet osoba utrzymująca się obecnie z bardzo niskiej pensji na etacie, gdyby weszła w posiadanie 2-3 kawalerek na wynajem, stałaby się wolną finansowo. Bo mogłaby utrzymać swój dotychczasowy (oczywiście obiektywnie patrząc – bardzo skromny) standard życia, nawet po utracie lub rezygnacji z pracy. Podczas tego odcinka nie tylko, że mój poziom energii był nieco niższy niż zwykle (poprzedniej nocy spałem tylko jakieś 2-3 godziny), to dodatkowo wystąpiły jakieś złośliwe problemy techniczne. Pomimo tych kłopotów, Słuchacze Kontestacji wykazali się dużą dozą wyrozumiałości – udzielali wskazówek, zadawali dobre pytania, a pod koniec audycji powstał plan kolejnej. Serdeczne dzięki. Oto link do nagrania: http://www.kontestacja.com/?p=episode episode=835 Odcinek z 1 września nosił tytuł „Która z dróg do Fridomii jest najlepsza?”. Wiadomo, że tych dróg jest sporo, więc ludzie często sobie zadają pytanie, która droga jest najlepsza? Każda ma niestety swoje zalety, ale i wady. Trudno jest wskazać tę jedyną, najlepszą. Wybierając pomiędzy nimi, każdy musi się zdać na własną intuicję. Natomiast ważne jest, aby raz wybraną drogą podążać w sposób metodyczny, konsekwentnie realizując spójną strategię swojego portfela nieruchomości na wynajem. Tym razem było stosunkowo mało pytań/komentarzy ze strony Słuchaczy, około pół tuzina, choć wiem że słuchało nas średnio 134 osoby „na żywo”. Nie wiem czy temat audycji był tak pasjonujący, czy tak nudny, że tak mało reagowaliście, ale mam nadzieję, że w kolejnych audycjach będzie żywsza dyskusja. Nie jestem zbyt dobry w monologach. Oto link do nagrania: http://www.kontestacja.com/?p=episode episode=838 Miłego słuchania i do usłyszenia w kolejnym odcinku Fridomii na Kontestacji „na żywo” w dniu 15 września. O czym byście chcieli porozmawiać? Czekam na Wasze propozycje tematów audycji.   Tagi: cel , Fridomia , Inwestowanie , Nieruchomości , pasywny dochód , spotkania , strategia inwestowania , wolność finansowa 