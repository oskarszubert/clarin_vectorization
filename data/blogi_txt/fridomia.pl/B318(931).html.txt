Chciałbym serdecznie podziękować tym wszystkim osobom, które już zakupiły moją najnowszą książkę pt. „Mieszkania na wynajem. Moja droga do wolności finansowej”. Wiem, że część z Was już zdążyła nawet książkę przeczytać. By ułatwić innym decyzję czy warto do niej sięgnąć będę wdzięczny za Wasze szczere opinie (również te negatywne) pod tym wpisem. Póki co pojawiło się już kilka opinii na łamach fridomii, ale są one rozproszone pod innymi wpisami i pod innymi tematami:-) Tutaj będzie prościej je znaleźć zainteresowanym:-) Szczególnie zależy mi na krytycznych komentarzach. Jestem w trakcie pisania kolejnych dwóch książek (tym razem jako współautor) i zależy mi na tym, aby książki te były dla Was jak najbardziej przydatne. Skoro już mam poświęcać na nie swój czas….:-) To dlatego wszelka krytyka jest mile przeze mnie widziana. Do usłyszenia. Jestem bardzo ciekaw Waszych opinii bo to dla Czytelniczek i Czytelników te książki piszę. Nie dla tych kilku złotych, które i tak zamierzam przekazać Fundacji Fridomia:-). O Fundacji niedawno na łamach fridomii wspominałem. 