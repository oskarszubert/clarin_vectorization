W aktualnym wydaniu Tygodnika „Przekrój” ukazał się obszerny artykuł Pań Sylwii Czubkowskiej i Barbary Sowy poświęcony problemom właścicieli mieszkań z nieuczciwymi najemcami. Pretekstem do napisania artykułu był głośny ostatnio przypadek ogłoszenia o wynajmie domu pod Krakowem, za darmo, grupie co najmniej 8 imprezowych studentów. Po jakimś czasie okazało się, że sprawa ma drugie dno – że być może obecny właściciel wszedł w posiadanie własności domu poprzez wyłudzenie. Ale to jeszcze nie było powszechnie wiadome w momencie powstawania artykułu. Dwoje Fridomiaków (Grzegorz i Sławek) – zupełnie niezależnie – udzieliło w tej sprawie wywiadów i zostali w artykule wielokrotnie cytowani. O tym jak się ustrzegać nieuczciwych najemców oraz jak się pozbyć kłopotliwych najemców była już na łamach Fridomii wielokrotnie mowa, więc nie będę się w tym miejscu powtarzał. Natomiast pewną ciekawostką jest to, że wspomniana przez Sławka w rozmowie z Panią Czubkowską idea powołania stowarzyszenia właścicieli mieszkań na wynajem napotkała duże zainteresowanie. Do tego stopnia, że poświęcono temu 2 końcowe akapity artykułu. Odbieram to jako kolejny dowód na to, że stowarzyszenie, które tworzymy jest postrzegane jako bardzo pożyteczne. Tekst artykułu znajdziecie albo w wydaniu papierowym w kioskach, albo na stronie (płatnej). Oto link: http://www.przekroj.pl/index.php/pol/Start. Dodatkowo w internetowym serwisie pojawił się krótki videowywiad ze mną poświęcony temu jak unikać kłopotliwych najemców. Oto link (też płatny): http://www.przekroj.pl/index.php/pol/Zobacz-takze /Wojny-domowe     Tagi: rynek najmu , Wynajem , zarządzanie 