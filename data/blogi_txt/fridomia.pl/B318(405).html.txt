Nie chcę zbytnio psuć noworoczno-świątecznego (dopiero dzisiaj zorientowałem się, że mamy w Polsce nowy dzień wolny od pracy:-) nastroju, ale przypominam o tym, że pozostały tylko 2 tygodnie – deadline jest 20 stycznia – na to, aby wybrać/zmienić formę opodatkowania przychodów z najmu. Dotyczy to głównie osób, które chciałyby się rozliczać w formie ryczałtu, opodatkowanego 8,5% od przychodów, bez możliwości odliczania jakichkolwiek kosztów. Odsyłam do „Poradnika dla właścicielek mieszkań na wynajem” lub do poradnika podatkowego Dziennika Gazety Prawnej, do poszperania w internecie, lub do skonsultowania się z doradcą podatkowym, jeśli ktoś nie jest pewien, która forma opodatkowania jest dla niego najkorzystniejsza. Korzystając z okazji, życzę jak najwyższych przychodów z najmu, jak najkrótszych okresów pustostanu i jak najniższych (acz zgodnych z obowiązującym prawem podatkowym) podatków w 2012 Roku !!! 