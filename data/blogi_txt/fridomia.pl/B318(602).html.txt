Po wakacyjnej przerwie wznawiamy z nowym wigorem i intensywnością spotkania Fridomiaków i Mieszkaniczników. We wrześniu odbędzie się ich rekordowa liczba. A wynika to m.in z tego, że na początku września ukaże się nowa książka autorstwa Mieszkaniczników – „Pomysł do wynajęcia” oraz z tego, że będziemy się wzajemnie mobilizować do udziału w II Ogólnopolskim Kongresie Mieszkaniczników w sobotę 6 października w Łodzi. W związku z tym, odwiedzę we wrześniu aż 16 miast !!! Dodatkowo, we wrześniu będę uczestniczył w dwóch konferencjach – w Sheffield oraz w Warszawie. Oprócz tego odbywać się będą regularne spotkania Mieszkaniczników w różnych miastach, a także Skype’owe dyżury naszych ekspertów. Oj, będzie się działo! A oto lista wrześniowych spotkań: Łódź (spotkanie Liderów Stowarzyszenia 1.09 oraz spotkanie Mieszkaniczników w Banku PKO BP 4.09, a także 29.09); Szczecin (Kongres Otwarcia 2.09); Bydgoszcz (3.09); Wrocław (8.09); Zielona Góra (9.09); Lublin (11.09); Sheffield (13.09); Sopot (16.09); Olsztyn (17.09); Białystok (19.09); Częstochowa (Kongres Otwarcia 22.09); Warszawa (4.09 oraz szkolenie w dniu 23.09); Katowice (25.09); Kraków (26.09); Radom (27.09); Poznań (30.09). Te terminy zabukujcie sobie już teraz. Spotkania będą się odbywać (oprócz kongresów otwarcia) raczej w godzinach wieczornych, od 18 lub od 19-tej. O szczegółach miejsc spotkań będę na bieżąco informował w miarę ich spływania do mnie od organizatorów w informacji bocznej z prawej strony. Mam nadzieję, że uda mi się ze wszystkimi Wami spotkać na którymś z tych wrześniowych spotkań. Ja zrobię kilka tysięcy kilometrów by się móc z Wami spotkać – liczę też na jakieś poświęcenie z Waszej strony:-). Do zobaczenia wkrótce !!! 