Już za niecałe 50 dni odbędzie się w sobotę 6 października 2012 w Łodzi II Ogólnopolski Kongres Mieszkaniczników. Spotkanie rozpocznie się rejestracją uczestników od godz 10:00. Agenda spotkania obejmuje m.in: a) krótką sesję plenarną, na której przedstawię co się udało zrealizować w ciągu ostatnich 6 miesięcy; co jest jeszcze w toku; co się nie udało; jakie są nasze priorytety na najbliższe 6 miesięcy b) 3 sesje (jedna przed przerwą lunchową i dwie po przerwie) po 4 równoległe warsztaty do wyboru. Tematyka warsztatów obejmie m.in strategie inwestowania,  analizę opłacalności, kluby inwestycyjne, finansowanie zakupów, zdolność kredytowa, minimalizowanie pustostanów, selekcja najemców, homestaging, najem okazjonalny, podatki, umowa najmu, najem okazjonalny. Każdy z warsztatów potrwa około godziny i będzie okazją do pogłąbionej wymiany doświadczeń w każdym z tematów. Każdy z uczestników, rejestrując się na Kongres będzie miał możliwość wyboru (do wyczerpania miejsc) tych warsztatów, które ją/go najbardziej interesują. c) równolegle do trwania sesji plenarnej oraz warsztatów trwać będą mini-targi dla Mieszkaniczników, gdzie firmy chcące zaprezentować swoje usługi, produkty dla nas będą miały okazję się wystawić. Mamy nadzieję, że z czasem będzie przybywało firm, a ich oferty będą się stawały coraz bardziej wyspecjalizowane i ukierunkowane na  potrzeby Mieszkaniczników d) ważnym elementem całości będzie integracja, zarówno podczas przerw, jak i później, po zakończeniu II Kongresu. Mamy nadzieję, że wielu z Was zechce się zatrzymać na noc w ośrodku Campoverde. Więcej szczegółów pod www.mieszkanicznik.pl. Zachęcam do tego, byście się jak najwcześniej zarejestrowali na II Kongres. Pozwoli to organizatorom lepiej zaplanować to wydarzenie, a Wam umożliwi uczestniczenie w losowaniu nagród. Zaproście też swoich znajomych na Kongres. Zależy nam na uczestnictwie jak największej liczby osób. Uczestnictwo dla Członków jest darmowe (o ile się wcześniej zarejestrują), a dla nie-Członków koszt wynosi PLN 100 (lub PLN 50 przy wcześniejszej rejestracji). Do zobaczenia w Łodzi w sobotę 6 października !!! Planuję też we wrześniu objechać kilkanaście polskich miast celem promocji książki napisanej przez Mieszkaniczników „Pomysł do wynajęcia” oraz zachęcenia niezdecydowanych do udziału w II Kongresie. O terminie odwiedzin w najbliższym Ci mieście dowiesz się już wkrótce. 