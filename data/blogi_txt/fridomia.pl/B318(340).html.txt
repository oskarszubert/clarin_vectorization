Bardzo cieszy mnie to, że spotkania Fridomiaków zaczynają się odbywać również beze mnie:-) 19 października odbędzie się spotkanie warszawskich Fridomiaków, ale ja akurat tego dnia będę na spotkaniu Fridomiaków w … Olsztynie, a więc po raz pierwszy równolegle będą się odbywały 2 spotkania Fridomiaków:-). Poniżej zaproszenie od Pawła Czerwińskiego, organizującego spotkanie Fridomiaków w Warszawie. Gorąco zapraszam ! Na oba spotkania! „Na ostatnim spotkaniu warszawskich Fridomiaków, które odbyło się 16.09 ze względu na ciekawą i  przeciągającą się dyskusję pojawiała się propozycja organizacji kolejnego spotkania, na którym kontynuowane będą rozpoczęte ostatnio wątki jak również wymiana doświadczeń związanych oczywiście z budowaniem i zarządzaniem portfelem nieruchomościami. Ponieważ zobowiązałem się na forum firdomia.pl wystąpić z propozycją takiego spotkania, pomimo napiętego harmonogramu prac związanych notabene z budowaniem własnej wolności finansowej :-) chce zaproponować kolejne spotkanie – 19 października (środa) o godzinie 18:00. Przykładowe tematy:   Sposoby wyszukiwania okazji inwestycyjnych (tutaj, moglibyśmy porozmawiać o licytacjach komorniczych jak również przetargach organizowanych przez spółdzielnie) Poszukiwanie dobrego najemcy (sposoby selekcji, dokumenty etc.) Ważne dokumenty; umowa najmu, protokół zdawczo-odbiorczy (przykładowe wzory dokumentów) …  Ze względu na zbliżające się warsztaty przed-założycielskie stowarzyszenia właścicieli mieszkań na wynajem chciałbym poruszyć jeszcze dodatkowe wątki:   Kim powinien być członek stowarzyszenia (jak weryfikować, potencjalnych członków)? Jakie korzyści powinno dawać Ci bycie członkiem stowarzyszenia? Pomysły na nazwę. Co stowarzyszenie powinno promować (np. dobre praktyki najmu, wzory umów, bazę złych najemców, etc.)? Jak reklamować stowarzyszenie? Bardzo proszę o zgłaszanie się osób zainteresowanych tym spotkaniem w komentarzach poniżej lub na maila: pawel . czerwinski @ gmail . com. Jeśli chciałabyś aby jakiś temat został poruszony, nie wahaj się o tym napisać! Miejsce spotkania prześlę niebawem (zarezerwuje odpowiednią ilość miejsc w zależności od liczby osób) Pozdrawiam, Paweł 