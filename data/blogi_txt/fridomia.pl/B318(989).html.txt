Dostałem poniższego maila od Krzysztofa. Początkowo nie chciałem go opublikować, bo chcę promować „cywilizowanie” polskiego rynku najmu, a nie „cwaniaczenie” na polskim rynku najmu:-) Ale Krzysztof odpowiedział mi mailowo, że chodzi mu o LEGALNE sposoby obejścia ustawy o MdM, o coś w rodzaju optymalizacji podatkowej. Więc jednak publikuję Jego zapytanie wraz z prośbą o Wasze opinie i sugestie Oto treść maila: Hej, kwalifikuję się pod 15% dopłatę w MDM. Czy masz jakiś pomysł jak przy użyciu kreatywnej księgowości obejść ustawę? Oczywiście mieszkanie chciałbym kupić i wynająć. Szkoda by było nie skorzystać . Jak by wyglądała np. sytuacja, gdzie kupuję mieszkanie i jeden pokój podnajmuję komuś, a sam zajmuję resztę mieszkania? Punkt 2) mówi ‚wynajął/użyczył’, ale nie wspomina nic o współdzieleniu. Projekt ustawy Mieszkanie dla MłodychArt. 14.1. W przypadku, gdy nabywca lokalu mieszkalnego, w okresie 5 lat od dnia zawarcia umowy o ustanowieniu lub przeniesieniu własności lokalu mieszkalnego:1) dokonał zbycia prawa własności lub współwłasności tego lokalu mieszkalnego;2) wynajął lub użyczył ten lokal mieszkalny innej osobie;3) dokonał zmiany sposobu użytkowania tego lokalu mieszkalnego w sposób uniemożliwiający zaspokajanie własnych potrzeb mieszkaniowych;4) uzyskał prawo własności lub współwłasności innego lokalu mieszkalnego lub budynku mieszkalnego lub spółdzielczego własnościowego prawa do lokalu mieszkalnego w całości lub w części, którego przedmiotem jest inny lokal mieszkalny lub dom jednorodzinny, z wyłączeniem uzyskania tych praw w drodze spadku lub w związku z zawarciem przez nabywcę lokalu mieszkalnego związku małżeńskiego, – część finansowego wsparcia udzielonego nabywcy lokalu mieszkalnego podlega zwrotowi do Funduszu Dopłat w kwocie odpowiadającej iloczynowi kwoty uzyskanego dofinansowania wkładu własnego oraz wskaźnika równego ilorazowi liczby pełnych miesięcy pozostających do zakończenia okresu 5 lat i liczby 60.2. Wysokość zwrotu określa się na dzień wystąpienia zdarzenia, o którym mowa w ust. 1.3. Zwrot środków, o których mowa w ust. 1, dokonywany jest za pośrednictwem instytucji kredytującej.4. Nabywca lokalu mieszkalnego jest zobowiązany do pisemnego poinformowania instytucji kredytującej o zdarzeniu, o którym mowa w ust. 1, w terminie 30 dni od dnia jego wystąpienia.5. Nabywca lokalu mieszkalnego w terminie 60 dni od wystąpienia zdarzenia, o którym mowa w ust. 1, wpłaca środki z tytułu zobowiązania zwrotu części finansowego wsparcia na rachunek instytucji kredytującej wskazany w tym celu w umowie, o której mowa w art. 10 ust. 9.6. Nabywca lokalu mieszkalnego, który nie poinformował instytucji kredytującej o zdarzeniu, o którym mowa w ust. 1, jest zobowiązany do niezwłocznego zwrotu na rachunek instytucji kredytującej wskazany w tym celu w umowie, o której mowa w art. 10 ust. 9, kwoty, o której mowa w ust. 1, wraz z odsetkami ustawowymi naliczonymi począwszy od dnia wystąpienia zdarzenia, z którym przepisy ustawy wiązały obowiązek złożenia stosownej informacji.________________________________________ Punkt 4) chyba można obejść kupując następne nieruchomości np. na spółkę, lub jakieś inne ‚ciało’ którego ja jestem tylko prezesem/współudziałowcem, czyż nie?Punkt 3) czy można np. przekształcić mieszkanie na hotel i podpisać z najemcą/współnajemcą ‚prawo korzystania z budynku’? Inaczej sformułuję pytanie: jakiego rodzaju ‚zmianę sposobu użytkowania’ mogę dokonać aby było to zgodne z MDM?   Sławku, byłbym bardzo rad, gdybyś zechciał opublikować tego maila na fridomia.pl, tak aby więcej ludzi mogło dołączyć się do dyskusji z pomysłami. Serdeczne pozdrowienia, Krzysiek 