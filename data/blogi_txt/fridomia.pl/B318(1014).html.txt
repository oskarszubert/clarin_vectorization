Jeśli mieszkasz w Krakowie, Poznaniu, Trójmieście, na Śląsku, we Wrocławiu, Radomiu, Szczecinie lub Lublinie; masz co najmniej kilka lat doświadczenia w sprzedaży (czegokolwiek, branża nie jest dla nas istotna); szukasz nowych wyzwań, w szczególności w obszarze nieruchomości i marzysz o wolności finansowej, to prześlij proszę swoje CV do Krzysztofa Bystrosza, krzysztof.bystrosz (małpka) mzuri.pl. Ja z kolei, już w przyszłym tygodniu zacznę się spotykać z tymi osobami, które wyraziły zainteresowanie rozkręcaniem wspólnie ze mną biznesów komplementarnych do Mzuri. Ponad 40 osób zgłosiło dotąd swój zainteresowanie, więc pierwsza seria rozmów może troszkę potrwać. Jestem niezmiernie podekscytowany perspektywą nawiązania bliskiej współpracy biznesowej z kilkunastoma nowymi osobami. W związku z perspektywą rozkręcania wielu nowych usług, postanowiłem zawiesić czasowo swoją emeryturę.  W ciągu najbliższych dwóch lat, większość swojej energii poświęcę właśnie tym nowym projektom:-) Część to projekty, które wzmocnią Mzuri. Część to projekty polegające na wydzieleniu z Mzuri pewnych segmentów biznesu i skupienie się na nich by rosły szybciej niż dotychczas. Część to są zupełnie nowe usługi, których Mzuri jeszcze nie świadczy, ale o które pytają  nasi Klienci. Jakie to dokładnie będą projekty będę oczywiście informował w miarę ich uruchamiania. 