Gorąco zapraszam na spotkania Fridomiaków we Frankfurcie n/Menem (sobota 8 marca) oraz w Oslo (sobota 5 kwietnia). Szczegóły dotyczące godziny i miejsca spotkania w Oslo podam wkrótce obok z prawej strony bloga. Jednym z tematów, które proponuję byśmy poruszyli w trakcie naszych spotkań to skutki KNF-owej Rekomendacji S dla emigrantów chcących inwestować w mieszkania na wynajem (i nie tylko) w Polsce. Mieliśmy o tym dyskusję podczas niedawnego spotkania Mieszkaniczników w Londynie i chciałbym się z Wami podzielić ustaleniami, które tam zapadły. Dla przypomnienia. Spotkania Fridomiaków są darmowe – wystarczy zapłacić za swoje drinki czy zamówione przez Was jedzenie. Spotkania mają charakter nieformalny, nie trzeba się rejestrować, natomiast warto potwierdzić swoje zainteresowanie spotkaniem komentarzem pod niniejszym wpisem, tak by ułatwić organizatorom spotkania – Przemkowi we Frankfurcie oraz Ani w Oslo – orientację co do wielkości stolika jaki warto zarezerwować:-) Do zobaczenia – mam nadzieję – wkrótce! 