Marta ze Śląska potrzebuje Waszej porady jak najlepiej sfinansować zakup swojego pierwszego mieszkania na wynajem. Liczę na wiele głosów, które pomogą Marcie podjąć najwłaściwszą dla niej decyzję. Witam! To mój pierwszy wpis na tej stronie, więc witam wszystkich serdecznie! Książka o tematyce finansowania mieszkań na pewno byłaby warta uwagi. Ja sama stoję obecnie przed wielkim dylematem, dlatego też zdecydowałam się opisać tu krótko moją inwestycję – może ty Sławku, albo inni doświadczeni inwestorzy i fridomiacy będą w stanie mi pomóc :) Właśnie jestem w trakcie kupna swojego pierwszego mieszkania na wynajem, a konkretnie podpisałam już umowę przedwstępną i w najbliższym tygodniu będę załatwiać formalności kredytowe. I tu pojawia się mój dylemat: na jaką kwotę wziąć kredyt i na jaki okres? Konkrety: moje mieszkanie to kawalerka w Katowicach. Cena: 103 000 (swoją drogą co myślicie o tej cenie? zdaję sobie sprawę że zdarzają się lepsze okazje ale wydaje mi się że jak na lokalizację i wysokość czynszów cena jest przyzwoita) przy umowie przedwstępnej zapłaciłam 10% zadatku w gotówce: 10 300 zł Zapłaciłam też prowizję dla pośrednika: 1 266 zł pozostało mi gotówki: 23 890 zł, plus mogę pożyczyć od rodziny 15 000 zł, w sumie 38 890 zl Polecony przez pośrednika analityk z OF polecił mi wziąć kredyt na całą wartość transakcji (103000 zł). Moja zdolność kredytowa na taką kwotę jest „na styk” – tzn. nie w każdym banku mój wniosek może być zaakceptowany, z tego względu musiałabym się zgodzić na trochę gorsze warunki kredytu. Argument za takim rozwiązaniem: zostaje mi gotówka na ewentualne remonty, nieprzewidziane koszty i zdarzenia losowe. Mogę też wyłożyć wkład własny – maksymalnie 38 890 zł Ja rozumuję tak: jeśli faktycznie wezmę kredyt na większą sumę, to od razu na dłuższy okres – żeby rata była niższa i żeby był dodatni cash flow. Propozycja analityka: kwota kredytu 103 000 zł, okres 30 lat. Średnia rata kredytu (w dużym przybliżeniu) – 583,99 zł I tutaj zamiast nadpłacania kredytu zaproponował mi kupno oszczędnościowego produktu ubezpieczeniowego opartego na funduszach np. obligacji, co miesiąc wpłaca się 500 zł, zakłada się rentowność na poziomie 9% rocznie. Wówczas po wyliczeniach okazuje się że cały kredyt mogę spłacić po 9 latach w następujący sposób: co miesiac place rate kredytu oraz wplacam 500 zl na fundusz, po 9 latach moje oszczednosci w funduszu (przy zalozeniu rentownosci 9% rocznie) wynosza tyle, ze starcza na spłatę kredytu do zera. Moje faktyczne wydatki przy tym rozwiazaniu: suma rat kredytu to 64 823, suma odłożonych przeze mnie oszczednosci (okres wplat x skladka regularna) to 55 500 (dokladnie po 9,25 lat), czyli w sumie 120 323 zł. Przy splacie przez 30 lat skladki 583,99 suma wyniosłaby – 210 237 zł Roznica jest kolosalna (ok. 100 000 zl)!!! Czy jest tu jakis haczyk ktorego ja nie widze?? Moge wypisac szczegolowe wyliczenia jesli ktos bylby tym zainteresowany Podsumowujac – brac wiekszy kredyt czy mniejszy? Czy warto zaufac w rozwiazanie oparte na funduszach czy nadpłacać?? Z góry dziękuję za wszelkie uwagi i pomoc! Mam niewiele czasu na decyzję – w przyszłym tygodniu chciałabym już składać wnioski kredytowe… 