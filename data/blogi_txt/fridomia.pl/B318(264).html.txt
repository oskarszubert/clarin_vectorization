Dwa dni temu  słyszałem w Radio ZET, że jakieś dwie instytucje (m.in Centrum Adama Smith’a) spierają się o to, kiedy w Polsce w tym roku wypadnie Dzień Wolności Podatkowej (czyli dzień od którego przestajemy pracować na opłacenie podatków, a zaczynamy pracować na własną konsumpcję). Spór wynika z różnic w metodologii wyliczania tego wspaniałego wydarzenia. Istotniejsze od sporu jest to, że jedna z organizacji twierdzi, że Dzień ten wypadnie w tym roku 24 czerwca, a druga, że – mam nadzieję, że się nie przesłyszałem – dopiero 7 lipca. A więc pracujemy na opłacenie podatków prawie lub ponad pół roku ! Ale to nie koniec złych wiadomości: po pierwsze, w  latach 2008 oraz 2009 Dzień Wolności Podatkowej wypadał 14 czerwca, a więc w tym roku mniej nam zostanie czasu na zarabianie na siebie. Druga zła wiadomość to taka, że wcale nie osiągnęliśmy w Polsce jeszcze dna rozpaczy. Podobno na tle innych krajów europejskich wypadamy w środku peletonu, a więc i u nas sytuacja może się jeszcze pogorszyć. Dla pocieszenia wyliczyłem – po raz pierwszy i pewnie trochę koślawo metodologicznie – Dzień Wolności Finansowej wg Fridomii. I wypada on – chyba to dla Fridomiaków oczywiste – nieco wczesniej. Nie znalazłem (pewnie zbyt mało czasu poświęciłem na poszukiwanie) metodologii wyliczania tego Dnia przez cytowane w Radio ZET zacne instytucje. W środowej Gazecie Wyborczej Piotr Skwirowski podaje, że Centrum im. Adama Smitha opiera swoje szacunki na relacji wydatków. publicznych do PKB  h ttp://gospodarka.gazeta.pl/gospodarka/1,33181,9827029,Znow_pozni ejsze_swieto_podatnikow__Pazerny_fiskus.html Ale Ale ponieważ te szacunki dotyczą statystycznego obywatela Polski, więc postanowiłem oszacować, kiedy wypada Dzień Wolności Podatkowej dla statystycznej Fridomiaczki. Przyjąłem pewne założenia. ZAŁOŻENIA (1)   Przyjąłem, że Fridomiaczka osiąga 100% swoich przychodów z najmu mieszkań, które wcześniej zakupiła. Nie ma innego etatu, nie prowadzi firmy, nie chałturzy. Osiągneła 100% wolności finansowej dzięki inwestowaniu w nieruchomości (2) Swoje przychody z najmu rozlicza w formie ryczałtu (3)   Z tego co jej pozostaje po opłaceniu 8,5% podatku, 3/4 konsumuje, (4) a pozostałą ¼ oszczędza lub inwestuje lub podnosi standard swoich mieszkań lub odkłada na „czarną godzinę” (np choroba, wypadek) lub po prostu rozdaje organizacjom charytatywnym (5) to co konsumuje jest objęte następującymi stawkami VAT: 75% konsumpcji (23% VAT), 20% (7% VAT) oraz 5% (zwolnione z VAT) (6) Pominąłem ZUS i ubezpieczenia zdrowotne (bo Fridomiaczka nie pracuje, nie prowadzi firmy i po prostu wykupiła prywatną polisę ubezpieczeniową), (7)   Dla prostoty -  podatek gruntowy oraz od nieruchomości, akcyzę (bo nie wiem ile pali lub pije), opłaty lotniskowe, taksy klimatyczne, opłatę za posiadanie psa, cła i inne podatki – przyjąłem na poziomie 5% całości jej wydatków konsumpcyjnych WYLICZENIA Łącznie podatki Roczny dochód Fridomiaczki     – 100,00 Ryczałtowy PIT (8,5%)                  -    (8,50) 8,50 Do dyspozycji Fridomiaczki        -   91,50 25% inwestuje lub rozdaje         -   22,90 75% konsumuje -   68,60     z czego 23% VAT (75% konsumpcji)        – 51,50 11,84 7% VAT (20% konsumcji)             – 13,72 0,96 0% VAT (5% konsumpcji)            -  3,43 Inne podatki (5% konsumpcji)                                 3,43 ŁĄCZNIE PODATKI 24,73 KONKLUZJE Z powyższych szacunkowych wyliczeń wynika, że łączne obciążenie podatkowe Fridomiaczki stanowią 24,73% jej przychodów. A więc przez blisko ¼ roku – przez nieco ponad 90 dni – nasza  Fridomiaczka pracuje (a własciwie to jej mieszkania „pracują”) na opłacenie wszystkich jej obciążeń podatkowych. Dzień Wolnośći Finansowej naszej Fridomiaczki zaczynałby się o godz 8:15 rano  … 1 kwietnia. Ale żeby nie było jakichś niepotrzebnych primaaprilisowych skojarzeń, nasza Fridomiaczka może zamienić ryczałtowy sposób rozliczania podatków na opodatkowanie działalności gospodarczej. Wtedy część wydatków, które i tak ponosi w ramach owych inwestowanych 25% przychodów po opodatkowaniu (np wymiana okien, kupno nowej pralki, itp) oraz amortyzacji będą stanowiły koszty uzyskania przychodu. Dzięki temu nasza statystyczna Fridomiaczka może zmniejszyć swoje łączne obciążenia podatkowe i świętować swój osobisty Dzień Wolności Podatkowej jeszcze wcześniej, chociażby 8 marca albo 14 lutego. Fantastyczne prawda? Niestety, aby być wolną przez wszystkie 365 dni w roku, musiałaby dodatkowo całkowicie zrezygnować z konsumpcji. Tylko wtedy po co wogóle budować swoją wolność finansową, aby nic nie jeść i nie mieć prądu w mieszkaniu? Albo przenieść się do Arabii Saudyjskiej, gdzie nie ma ponoć podatków – tylko co to by była za wolność bez możliwości wyskoczenia samej do kina, bez możliwości kierowania samochodem, bez możliwości legalnego delektowania się szampanem, itp? Coraz wcześniejszych (najlepiej jeszcze zimowych!) osobistych Dni Wolności Podatkowej. No i miłego długiego weekendu – częsciowo poświęconemu przemyśleniom i planom jak to świętowanie przyśpieszyć. Powodzenia !   Tagi: cel , Fridomia , pasywny dochód , podatki , wolność , wolność finansowa 