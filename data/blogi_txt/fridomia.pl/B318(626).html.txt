Zakończył się już II Ogólnopolski Kongres Mieszkaniczników. Jak było? Przednio!!! Załuj jeśli nie udało Ci się dojechać. Na Kongres przyjechało do Łodzi ponad 200 osób z 62 miast w całej Polsce, w tym z tak odległych jak Augustów czy Żary. Oprócz tego gościliśmy też przedstawicieli Polonii z Bawarii (Landau), Genewy czy z Oslo, którzy specjalnie przylecieli do Łodzi na Kongres. Zdjęcia z Kongresu będą dostępne na stronie www.mieszkanicznik.pl. Krótka relacja z samego otwarcia Kongresu pojawiła się na antenie łódzkiej Telewizji Toya. Oto link: http: //moya.toya.net.pl/site_aktualnosci.php?news_id=3241 s=2841ef96a d9dd2a6b1873480d8cc9f4a Uczestnicy Kongresu mówili, że warto było przyjechać i zapewniali, że przyjadą ponownie. Dlaczego? Głównie ze względu na jakość warsztatów tematycznych. Robimy w tej chwili podsumowania ankiet, ale już z pobieżnego ich przejrzenia wyłania się obraz kompetentnych i dobrze przygotowanych prezenterów, wysoka jakość merytoryczna warsztatów i zachowanie odpowiednich proporcji pomiędzy częścią prezentacyjną, a dyskusją uczestników. Dość powiedzieć, że wszyscy uczestnicy zostali do końca Kongresu i w podsumowaniu dnia wyrazili preferencję by kolejny Kongres trwał 2 dni zamiast jednego. Jako najpoważniejszy mankament wskazali, że było zbyt wiele … warsztatów do wyboru:-) Przeprowadziliśmy też ankiety dotyczące średnich stawek czynszów oraz – nowość – ankietę dotyczącą planów rozbudowy swoich portfeli mieszkań. Tylko kilkanaście osób spośród grona uczestników Kongresu nie planuje powiększać swoich portfeli mieszkań na wynajem (pewnie to Ci, którzy już osiągnęli wolność finansową:-). Pewien rekordzista (względnie: pewna rekordzistka) zadeklarował(a) plany kupna jeszcze 150 (!) mieszkań – trzymam oczywiście kciuki i liczę, że to ktoś z obecnych Klientów Mzuri:-)) Po odrzuceniu (tak podobno robią statystycy) tej skrajnie ambitnej liczby wyniknęło, że ankietowani planują kupić średnio po 8,77 mieszkania na wynajem. Aż 97% liczy na to, że pomogą im w tym banki wprowadzając do swojej oferty kredyty typu „buy-to-let”. Po dość burzliwej dyskusji zatwierdziliśmy też brzmienie Kodeksu Etyki Mieszkaniczników. Rozpowszechnienie tego zestawu dobrych praktyk najmu będzie jednym z naszych wiodących inicjatyw w ciągu 6 miesięcy dzielących nas od … III Ogólnopolskiego Kongresu Mieszkaniczników, na który już dziś serdecznie zapraszam. Mam nadzieję, że już wkrótce odbędą się lokalne spotkania Mieszkaniczników w całej Polsce, tak by osoby, które nie były obecne mogły się więcej dowiedzieć nt przebiegu II Kongresu. Inicjatywa zwołania tych spotkań należy do liderów poszczególnych miast i do samych zainteresowanych. Do zobaczenia wkrótce w Londynie, Leeds, Newcastle oraz Birmingham !!! 