Kilkunasto-osobowa Grupa Robocza d/s powołania Stowarzyszenia Właścicieli Mieszkań na Wynajem spotkała się znów w ubiegłą sobotę, 5 listopada, w Warszawie. Celem spotkania było: uściślenie ustaleń poczynionych wcześniej w Jabłonnej (21-22X), opracowanie planu promocji Stowarzyszenia, podział zadań oraz przygotowanie Kongresu Założycielskiego. Po kilku (8-9!) godzinach udało nam się zrealizować wszystkie cele spotkania. Najważniejsze ustalenia to: 1. potwierdziliśmy wszystkie ustalenia z Jabłonnej i dodatkowo je uzupełniliśmy 2. zdecydowaliśmy, aby szybko – jeszcze w tym roku – spróbować zarejestrować stowarzyszenie, tak by przyśpieszyć możliwość ubiegania się w przyszłości o status organizacji pożytku publicznego (OPP). Chodzi o możliwość uzyskiwania 1% odpisów z PIT, co jest możłiwe dopiero po 2-letnim wykazaniu się działalnością stowarzyszenia na rzecz „pożytku publicznego”. 3. W związku z tym, planowany na 10 grudnia Kongres Założycielski zmienimy na dwa oddzielne wydarzenia. A) 10 grudnia w Łodzi będziemy kontynuować – mam nadzieję w o wiele szerszym gronie niż dotychczas – prace nad Programem Stowarzyszenia. O tym więcej informacji oraz zaproszenie poniżej. B) Po rejestracji Stowarzyszenia przez sąd, zorganizujemy Kongres Otwarcia Stowarzyszenia, na którym (a) przedstawimy wszystkim uczestnikom efekty dotychczasowych prac nad statutem, celami, programem, budżetem, itp Stowarzyszenia, (b) dokonamy ewentualnych korekt, (c) wybierzemy władze Stowarzyszenia, (d) rozpoczniemy oficjalną rekrutację Członków. Na to wydarzenie, które spodziewamy wydarzy się w pierwszym kwartale 2012 (nie wiemy ile czasu zajmie sądowi rejestracja Stowarzyszenia) postaramy się zaprosić przedstawicieli mediów oraz instytucji mogących nas wesprzeć. GORĄCA PROŚBA I ZAPROSZENIE W imieniu swoim oraz całej Grupy Roboczej, serdecznie zapraszam tych wszystkich z Was, którym bliska jest idea Stowarzyszenia, aby wzięli udział w naszym spotkaniu w sobotę 10 grudnia w Łodzi. Łódź została wybrana m.in dlatego aby ułatwić dojazd osobom z Poznania, Gdańska, Wrocławia, Katowic i innych miast. Liczymy na dużą frekwencję – im nas będzie więcej, tym więcej będziemy mieli dobrych pomysłów, a potem więcej osób do ich realizacji i wdrożenia w życie. Dla uczestników będzie to też okazja do szczegółowego zapoznania się z efektami dotychczasowych prac Grupy Roboczej, realnego wpłynięcia na kształt Programu Stowarzyszenia, oraz – co dla niektórych może być istotne – możliwość zaprezentowania swoich kandydatur do przyszłych władz Stowarzyszenia. Oczywiście będzie to też okazja do ciężkiej pracy na rzecz sukcesu naszego Stowarzyszenia:-) Osoby zainteresowane udziałem w spotkaniu Programowym Stowarzyszenia w dniu 10 grudnia zachęcam do wysłania maila na adres: projekty@mieszkalnicy.pl. Jeśli macie jakieś preferencje, to podajcie proszę dodatkowo w mailu temat/obszar, w którym chcielibyście brać udział. Podczas spotkania w Łodzi oprócz sesji plenarnej będą też prace w następujących podgrupach tematycznych: 1. Budżet, finanse, księgowość 2. Pozyskiwanie finansowania (relacje z partnerami) 3. Statut raportowanie, sprawy formalne, GIODO 4. Promocja i PR 5. Sprawy członkowskie 6. Technika: strona www (w tym sklepik), content management, IT 7. Zarządzanie projektami, rekrutacja wolontariuszy 8. Product manager od każdej grupy korzyści dla Członków Stowarzyszenia Miejsce spotkania będzie zakomunikowane w późniejszym terminie. Godziny to prawdopodobnie: początek o godz 10:00 i zakończenie o godz: 18:00. Jeszcze raz gorąco zapraszamy !!! 