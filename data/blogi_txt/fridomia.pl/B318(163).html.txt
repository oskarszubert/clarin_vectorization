Ostatnio byłem świadkiem ciekawego startu budowania portfela mieszkań, więc dzielę się, bo może ktoś z czytelników ma studiujące dzieci, i moglibyśmy upiec dwie pieczenie na jednym ogniu.   Jedna z moich klientek myślała o zakupie mieszkania pod wynajem, ale nie mogła się do tego zabrać. Martwiło ją, że jest z małego miasteczka, gdzie rynek wynajmu nie istnieje, a budowanie wolności finansowej we Wrocławiu z odległości 100 km musi stanowić barierę nie do przebycia. Odkładała decyzję z zakupem aż do momentu gdy musiała wysłać córkę na studia. Złożyli podanie, córka dostała się na wymarzony kierunek na Uniwersytecie Wrocławskim. Niestety, zaczęły się wszystkie znane studentom trudności: odmówiono jej miejsca w akademiku, przeprowadzka, nowe miasto, a wydział córki mieścił się w okolicy, w której mieszkania na wynajem nie miały odpowiedniego standardu.   Przedsiębiorcza Mama wymyśliła, że zakupi mieszkanie w nowym mieście dla córki. Nie chciała kupować kawalerki, więc zdecydowała się na trzy pokoje- jeden dla córki i dwa na wynajem dla współlokatorek wybranych z castingu, które będą pokrywać większą część czynszu. Nie miała gotówki, żeby uzyskać cały potrzebny wkład własny, więc zdecydowała się jako drugie zabezpieczenie przedstawić nieruchomość na wsi, co pozwoliło dodatkowo obniżyć oprocentowanie kredytu. Nim nastał październik i rozpoczęcie studiów –  miały już zakupione i odświeżone wg. własnego pomysłu mieszkanie w kamienicy naprzeciwko wydziału, na którym studiuje córka. Na casting przyszło kilkadziesiąt osób, więc świeżo upieczona studentka nie miała problemu z wyborem współlokatorek a jej mama zyskała dwoje wyselekcjonowanych najemców i pierwszą wynajmowaną nieruchomość. Dodatkowo odpadł problem zarządzania nieruchomością z daleka, bo nad wszystkim czuwa nasza studentka. Obecnie czekają aż zwolni się następne mieszkanie w tej kamienicy- kilkadziesiąt osób chętnych do zamieszkania w tej lokalizacji dało im do myślenia. OBLICZ DOKŁADNĄ RATĘ KREDYTU  Tagi: pasywny dochód , strategia inwestowania , Wynajem 