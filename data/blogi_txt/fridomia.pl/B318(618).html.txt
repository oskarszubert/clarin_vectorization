W następstwie naszego spotkania i miłej rozmowy z Panią red Ewą Budnik, ukazał się dziś obszerny wywiad z Mirkiem Żeromskim, liderem trójmiejskiego oddziału Stowarzyszenia Mieszkanicznik. Oto link: http://dom.trojmiasto.pl/Mieszkanicznik-stowarzysza- wlascicieli-nieruchomosci-na-wynajem-n62225.html Dziś w serwisie KRN.pl ukazało się zaproszenie do udziału w II Ogólnopolskim Kongresie Mieszkaniczników w sobotę 6 października w Łodzi. Gorąco zapraszamy! Jutro lub w czwartek powinny się ukazać dwa artykuły mojego autorstwa w rozpoczynającym się właśnie cyklu Gazety Wyborczej oraz serwisu internetowego wyborcza.biz. Red. Marek Wielgo, który patronuje akcji społecznej „Mieszkania dla młodych” ma aspiracje budowy rynku najmu z prawdziwego zdarzenia. Jego działania są wysoce zbieżne z misją naszego Stowarzyszenia. Opisuje pomysł akcji w dzisiejszym wydaniu GW w artykule „Mieszkania dla młodych”  gdzie zachęca do dyskusji, do dzielenia się swoimi doświadczeniami i wiedzą zdobytą, m.in przez Polaków mieszkających za granicą. Oto link do dzisiejszego artykułu (dzięki Paweł!): http://wyborcza.biz/finanse/1,108340,1 2554094,Akcja__Mieszkania_dla_mlodych____najem_lepszy_od_kupna_. html Podejmijmy – proszę Was – zaproszenie redaktora Wielgo. Możecie to zrobić na dwa sposoby: 1. wejdźcie proszę jak najliczniej na strony wyborcza.biz i skomentujcie moje artykuły, które wkrótce się tam ukażą. Oczywiście komentujcie też artykuły innych autorów 2. sami podzielcie się swoimi przemyśleniami i doświadczeniami w formie odrębnych artykułów. Pamiętajcie by podpisywać się jako Członkowie Stowarzyszenia Mieszkanicznik, bo obok merytorycznego wkładu w dyskusję pozwoli nam to promować nasze Stowarzyszenie:-) Niezwykle cenne będą doświadczenia Mieszkaniczników z Anglii, Irlandii, Skandynawii, Niemiec i innych krajów europejskich i pozaeuropejskich. Jeden z artykułów, który podesłałem do dyskusji w ramach tej akcji to przedruk z mojego wpisu na blogu z lipca br dotyczącego rynku Australii. Wiem, że red Wielgo uznał ten wpis za bardzo interesujący. Im więcej artykułów pojawi się autorstwa Mieszkaniczników, tym bardziej będziemy postrzegani jako poważny partner tej pożytecznej akcji Poza tym bardzo mnie ucieszy pojawianie się w mediach innych niż moja twarzy/nazwisk Stowarzyszenia Mieszkanicznik. Póki co – pomimo wysiłków Bartka Deki, Krzysztofa Sobańskiego, Mirka Żeromskiego czy innych liderów lokalnych biur – zbyt dużo jest mnie w mediach i zbyt mało innych Członków Stowarzyszenia, a przecież ja nie mam monopolu na wiedzę i doświadczenia. Więc przełamcie proszę swoje bariery przed pisaniem i spiszcie Wasze przemyślenia i doświadczenia. Gorąco apeluję. Jestem gotów też udzielić – w razie potrzeby – jakichś bardziej szczegółowych podpowiedzi czy wskazówek jak ubrać w słowa Wasze myśli. Do klawiatur! :-))) 