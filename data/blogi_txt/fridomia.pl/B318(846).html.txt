„Jak oszczędzać?” to kolejny temat podesłany przez Fridomiaka – Sławka S. – drogą mailową. Dzięki Sławku. Podajcie proszę Sławkowi (i innym zainteresowanym) swoje wskazówki.  W tym temacie ja jestem osobiście – przyznam – mało kompetentny. Oto treść maila od Sławka S: Witaj Sławku, mam nadzieję, że nie masz nic przeciwko formy per „Ty”, ale przez regularną lekturę bloga i audycje na Kontenstacji mam wrażenie, że „się znamy”. Ostatnio na blogu pojawia się dość dużo przypadków – analiz w stylu „mam taką a taką sytuację i co mogę, co byście na moim miejscu zrobili?” – jak chociażby dzisiejszy z zadłużeniem. Mnie trapi inny „problem” – jak oszczędzać? Wiem, że jest wiele form i sposobów, ale z chęcią bym się dowiedział jak inni ludzie (fridomiacy) gromadzą środki na swoje inwestycje. Może to nieco dziwne, ale uważam, że relatywnie łatwo jest zarobić co nieco i zaoszczędzić, ale trudność polega na właściwym ulokowaniu tych środków. My z żoną, nasze póki co trzymamy w banku, a dziś ponownie obniżono stopy procentowe. Zdajemy sobie sprawę, że jest to najmniej efektywne forma oszczędzania, ale nie jestem przekonany do funduszy, na giełdzie byłem w swoim czasie, i dobrze, że wyszedłem na zero. Znam jeszcze parę innych sposobów na oszczędzanie, czy raczej połączenie go z inwestowaniem, ale nie odpowiadają one mnie i żonie. Jeżeli można zapodać temat na forum, do dyskusji, czy raczej wymiany doświadczeń to by było super. Ogólnie to chcemy przez kilka lat odkładać pieniądze, żeby móc kupić kawał ziemi na wsi, im więcej tym lepiej, ale nie wyobrażam sobie posiadania 200-300 tys. na lokacie, przy oprocentowaniu niższym niż inflacja. Na chwilę obecną chyba kupimy mniejszy kawałek ziemi, żeby nam pieniądze nie stopniały. Jeżeli potrzeba rozwinąć temat i dodać jeszcze co nieco od siebie, to napisz, a uzupełnię tekst. Pozdrawiam, Sławek (na forum Sławek S.)   Tagi: Inwestowanie , oszczędzanie 