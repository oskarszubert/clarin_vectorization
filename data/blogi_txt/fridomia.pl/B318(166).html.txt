Marek Belka miał kilka lat temu bardzo mądre spostrzeżenie: Politycy, jak widzą sitko czy kamerę, to głupieją. Dziś, obawiam się, sam –  choć chwilowo nie jest politykiem - padł ofiarą tego samego syndromu. Na  www.bankier.pl  ukazała się następująca informacja: Prezes Narodowego Banku Polskiego Marek Belka uważa, że umocnienie franka szwajcarskiego nie jest powodem do zmartwień dla osób spłacających kredyty w tej walucie. Prezes NBP podkreśla, że nie należy demonizować wpływu kursu walutowego na wysokość rat osób spłacających kredyty we frankach. Jak dodaje – ich korzyści z wyboru tej waluty są znacznie większe i wynikają z niższego oprocentowania takich kredytów od tych spłacanych w złotych. Pan Prezes prawdopodobnie nie zna wielu osób, które wzięły kredyt w CHF. Rozumiem, że rolą szefa NBP jest w swoich wypowiedziach tonować sytuację i nie zaogniać sytuacji w niestabilnym otoczeniu jakie stanowią obecnie rynki finansowe i bankrutujące Państwa tzw. PIIGS. Marek Belka tak drastycznie mijając się z rzeczywistością osłabia autorytet instytucji którą kieruje. Wyjątkowo trudno zgodzić mi się z Markiem Belką, nawet jeśli nie uwielbiam kredytów w walutach obcych. Czy kredytobiorcy w CHF czasami nie po to brali kredyty w CHF, żeby spłacać dużo niższe raty? Godząc się na ryzyko walutowe, niejako z konieczności  (inaczej często nie byliby w stanie spłacić raty) wystawili się na strzał i bardzo mocno stracili. Kto wie, czy nie stracą jeszcze bardziej. Jasne, że osoba, która bierze zbyt duży kredyt w stosunku do swoich zarobków bez oglądania się na ryzyko kursowe nie jest zbyt odpowiedzialna, ale takie wypowiedzi na pewno nie uspokoją rynku ani kredytobiorców. Jak ktoś wziął kredyt 500.000 na 100% wartości nieruchomości w CHF na kursie 2.2 PLN to po kursie z 23.12.2010  ma do spłacenia 720.000 PLN. I nawet jak sprzeda nieruchomość to zostanie mu 220.000 do spłaty. A w ciągu ostatnich 3 lat większość nieruchomości nie zyskała na wartości. Więc pewnie będzie to nawet więcej niż 220.000 PLN Trudno mi sobie wyobrazić większy powód do zmartwień dla kredytobiorcy niż ta sytuacja. I aby nie doprowadzać do takich zmartwień polecam fridomiakom nie korzystanie z kredytów walutowych. Źródło: http://www.bankier.pl/wiadomosc/Marek-Belka-Umocnienie-franka- to-nie-problem-dla-splacajacych-kredyty-2262701.html  OBLICZ DOKŁADNĄ RATĘ KREDYTU  Tagi: finansowanie , kredyt 