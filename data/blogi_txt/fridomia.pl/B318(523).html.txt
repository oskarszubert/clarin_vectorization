Ponieważ będziemy skuteczniejsi w pozyskiwaniu korzyści dla Członków Stowarzyszenia Mieszkanicznik (np zniżki u dostawców usług; wprowadzanie nowych produktów, chociażby kredytów typu buy-to-let; zachęcanie profesjonalistów typu prawnicy, podatkowcy, księgowi do wyspecjalizowania się w obszarze najmu detalicznego; itd) jeśli będzie nas wielu, to obecnym priorytetem liderów Stowarzyszenia jest dotarcie do jak największej grupy potencjalnych Mieszkaniczników, zaprezentowanie celów oraz priorytetów działania i zachęcenie do przyłączenia się do Stowarzyszenia. W związku z tym, w ciągu najbliższych 3 tygodni odbędzie się 6 lokalnych Kongresów Otwarcia oddziałów Mieszkanicznika. Będą to – w kolejności – Poznań (sobota 19 maja), Wrocław (niedziela 20 maja), Kraków (środa 23 maja), Warszawa (sobota 26 maja), Sosnowiec (sobota 2 czerwca) oraz Szczecin (niedziela 3 czerwca). Informacje o godzinach i miejscach spotkań w prawym boku tej strony oraz na stronie www.mieszkanicznik.pl. Członkiem Stowarzyszenia może zostać każdy posiadacz nieruchomości na wynajem. Natomiast osoby jeszcze nie posiadające takowych, ale planujące zakupić w przyszłości, mogą zostać Sympatykami Stowarzyszenia z możliwością „konwersji” na Członków po dokonaniu swojego pierwszego zakupu.  Z listą  korzyści wynikających z członkostwa możecie się zapoznać na stronie www.mieszkanicznik.pl. Tam też możecie się zarejestrować jeśli chcecie wziąć udział w którymś z nadchodzących Kongresów Otwarcia. Pomoże to organizatorom w oszacowaniu liczby uczestników.  Ci z Was, którzy już wiedzą że nie będą mogli uczestniczyć w żadnym z planowanych spotkań, mogą przystąpić do Stowarzyszenia wypełniając deklarację członkowską na stronie www.mieszkanicznik.pl. Ci którzy przystąpią do Stowarzyszenia w trakcie Kongresu Otwarcia zaoszczędzą PLN 97 (Członkowie) lub PLN 57 (Sympatycy) jednorazowej opłaty wpisowej. Zachęcam wszystkich zainteresowanych cywilizowaniem polskiego rynku najmu do udziału w Kongresach Otwarcia. Tam dowiecie się nie tylko z pierwszej ręki nt planów działania Stowarzyszenia oraz będziecie mogli zadać pytania, zasugerować nowe kierunki działania, itp. Dodatkową wartością będzie możliwość spotkania się i wymiany doświadczeń z ludźmi o podobnych zainteresowaniach. Do zobaczenia na którymś z lokalnych Kongresów Otwarcia. Planuję być na każdym z nich. Więc jeżeli ja mogę być na 6-ciu spotkaniach, mimo że dzieli je w sumie kilka tysięcy kilometrów słabych jeszcze polskich dróg, to i Ty możesz przyjść na jedno z nich w odległości kilku czy kilkunastu kilometrów od Twojego domu:-). No chyba, że nie zależy Ci na cywilizowaniu polskiego rynku najmu. Lub biernie czekasz aż inni zrobią to za Ciebie :-(. Do licznego – mam nadzieję – zobaczenia:-) 