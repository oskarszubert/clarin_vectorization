W bieżącym numerze tygodnika „Wprost”  – oprócz kilku obszernych artykułów dotyczących Wojciecha Fibaka – znalazł się też artykuł pt „Mistrz zaciskania pasa” redaktora Tomasza Molgi. Tytułowym „mistrzem” jestem ponoć… ja:-) Artykuł został bardzo zgrabnie – według mnie – napisany, choć pojawiło się w nim kilka drobnych, tak naprawdę mało znaczących nieścisłości. Większość z nich zostanie „wyprostowana” w mojej kolejnej książce, oprócz jednej. Przygotowanie do wywiadu ze mną Pana red Molgi zadziwiło mnie swoim profesjonalizmem. Oczywiście wiedziałem, że dziennikarze przygotowują się wcześniej do wywiadów, sądziłem jednak, że robią tak tylko w przypadku wywiadów z bardzo znanymi ludźmi. A tu, proszę bardzo. Z samych pytań Pana redaktora wywnioskowałem, że on już bardzo wiele o mnie wiedział. Jedna nieścisłość, która jednak wyniknęła z research’u Pana redaktora dotyczy – już tradycyjnie – zawyżonej liczby mieszkań w moim posiadaniu. Gdzieś się kiedyś taka zawyżona liczba w mediach pojawiła i teraz się za mną „ciągnie”. Tę nieścisłość jedynie w tym miejscu odnotowuję, natomiast jej „wyprostowanie” nie znajdzie się niestety w mojej nowej książce. Liczba moich mieszkań pozostanie moją słodką tajemnicą:-))) Jeśli ktoś kiedyś znajdzie linka do tego artykułu, to będę wdzięczny za podesłanie mi go, bym mógł go zamieścić dla tych osób, które nie zdążą w tym tygodniu sięgnąć do „Wprost”. 