Chciałbym bardzo podziękować Piotrowi Zacharskiemu oraz Piotrowi Nowakowi za entuzjazm i zaangażowanie, które wkładają w organizowanie comiesięcznych spotkań Mieszkaniczników w Londynie. Robią to już od roku i chyba nie było ani jednego miesiąca bez spotkania. Miałem przyjemność uczestniczyć w kilku z nich i robię to za każdym razem z ogromną przyjemnością. Spotykam tam wiele znajomych i pozytywnych osób. Gratuluję! Cieszę się, że miałem przyjemność uczestniczyć w narodzinach tej społeczności oraz na różnych fazach jej rozwoju. Oto podsumowanie dotychczasowych 12 spotkań przez Piotra.   11 października minęła rocznica otwarcia oddziału Stowarzyszenia Mieszkanicznik w Londynie. Była to zarazem inauguracja pierwszego zagranicznego biura Stowarzyszenia. Kongres Otwarcia odbył się w Polskim Ośrodku Społeczno Kulturalnym. Przybyło wtedy ponad 120 osób! Od tego dnia systematycznie spotykamy się w każdy pierwszy poniedziałek miesiąca. Na wszystkie spotkania w sumie przyszło już ponad 500 osób!   Wraz z Piotrem Nowakiem, który jest współzałożycielem oddziału w Londynie, staramy się zapraszać ciekawych gości do przygotowania prezentacji w danym miesiącu. W tym miejscu chcielibyśmy serdecznie podziękować wszystkim, którzy przyjęli Nasze zaproszenia oraz tym, którzy się sami zgłosili. Wasze prezentacje były bardzo treściwe i merytoryczne. Oby więcej takich osób Nas odwiedzało :) Spotkania prowadzone są w formie swobodnej debaty. Dużo czasu poświęcamy na networking. Dyskusje prowadzone w pubie do północy dają dużo radości :) Pomimo tego, iż jesteśmy na różnych etapach drogi do wolności finansowej, pochodzimy i inwestujemy w różnych miastach Polski czy Anglii, mamy inne strategie itp., to i tak z przyjemnością dzielimy się wzajemnie zdobytymi doświadczeniami. Nic nie zastąpi bezpośredniej rozmowy z osobami, które na własnych przykładach, mogą Nam pomóc lub doradzić. To jest chyba największa wartość tych spotkań.   Przez ten rok wiele się nauczyliśmy. Trochę mieszkań zostało w tym czasie kupionych :) Mam nadzieję, że ten trend będzie się dalej rozwijał.   Jeszcze raz wszystkim serdecznie dziękujemy za liczne przybycia na comiesięczne spotkania. Mamy zamiar organizować też trochę więcej integracyjnych wypadów :)   Zapraszamy wszystkich, którzy są zainteresowani inwestycjami w nieruchomości. Najbliższe spotkanie już 4 listopada. O swoich dotychczasowych sukcesach inwestycyjnych opowiedzą Nam Kamil i Julia Kaczyńscy.   Miejsce spotkania: Restauracja Łowiczanka (1p w POSKu), 238-246 King St, Londyn, W6 0RF. Serdecznie zapraszamy wszystkich zainteresowanych. Piotr Zacharski 