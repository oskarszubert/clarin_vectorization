Od Vito31 z Gdańska dostałem bardzo ciekawego maila odnośnie barcelońskiego rynku najmu mieszkań. Oto treść maila oraz link do bloga: „Znalazłem ciekawy artykuł na blogu na temat wynajmu w Barcelonie. Z racji ze miasto jest mi bliskie z paru powodów /FC Barcelona, piękna architektura, cudowny klimat, niesamowici ludzie, piekne miasto/ to staram sie pogłebiac wiedze na temat Katalonii i samej Barcelony. Kiedys jak juz osiagne wolnosc to na pewno w nim zamieszkam /przynajmniej na czas zimnych miesiecy w Polsce/ Mam okazje bywac tam jako turysta i korzystałem tez z wynajmu krótkoterminowego /max 10 dni/ i pewne rzeczy, o których pisze autorka, mogę potwierdzic. Mimo ze artykuł jest dość obszerny to pokazuje kilka wręcz niebywałych dla nas rzeczy m.in. ciemne mieszkania, okna tylko w kuchni, wewnetrzne mieszkania z widokiem na „podwórko” wielkości kiku m.kw,całkowity brak ogrzewania, papierowe ściany etc. Ponizej link do artykułu na blogu. http://www.przystanekhiszpania.pl/2012/05/22/mieszkanie- mam-w-barcelonie/ Ogromne dzięki dla Vito31. Mam nadzieję, że więcej osób zechce podzielić się z Fridomiakami swoimi obserwacjami z zagranicznych rynków nieruchomości. Jest to bardzo inspirujące i pozwala spojrzeć na nasz rynek z innej perspektywy. Ja z powyższego wpisu wychwyciłem dodatkowo m.in procedury selekcji najemców stosowane w Barcelonie. Niedługo zacznie się sezon wakacyjnych wyjazdów. Apeluję do Was byście odwiedzając jakieś miasto, zajrzeli do agencji nieruchomości i zapytali o średnie ceny zakupu, o tendencje rynkowe, o średnie wysokości czynszu najmu, o to kto wynajmuje, itp.  Z drugiej strony, widzę, że wśród Fridomiaków i Fridomiaczek jest coraz więcej osób mieszkających poza Polską. Być może wynajmujecie lub wynajmowaliście tam mieszkanie. Opiszcie proszę jak wyglądał proces poszukiwania mieszkań. Będę ogromnie wdzięczny za każdy Wasz wpis o tej tematyce:-) 