W dzisiejszym wydaniu Dziennika Gazety Prawnej (na łamach którego od dzisiaj dominować będzie tematyka gospodarczo-prawna; zmieniono logo; itp) znajdziecie artykuł pt „Właściciele mieszkań na wynajem chcą zmian w prawie lokatorskim”. W artykule tym pojawiają się wypowiedzi m.in znanego nam Fridomiaka – Grzegorza Grabowskiego – oraz moje. W odpowiedzi na pytania Pani Sylwii Czubkowskiej (współautorki artykułu) opowiadam m.in o swojej wizji tego czym ma się zajmować Stowarzyszenie Właścicieli Mieszkań na Wynajem.Czyli m.in. promowaniem dobrych praktyk najmu; wpływaniem na zmiany w prawie regulującym najem; utworzeniem alternatywnego dla sądów powszechny systemu kolegiów arbitrażowych; promowaniem powstawania firm wspierających najem; itp. Oto link do artykułu: http://edgp.gazetaprawna.pl/index.php ?act=mprasa sub=article id=382585 A dla Waszej informacji, 17-osobowa grupa robocza już się przygotowywuje do warsztatów przed-założycielskich Stowarzyszenia. Nastąpił podział zadań, każdy przygotowuje jakiś fragment analizy. Uzgodniliśmy też dość napiętą agendę warsztatów i będziemy się zjeżdżać do podwarszawskiej Jabłonnej już w najbliższy piątek na dwa dni dyskusji. Oby bardzo owocnych. Oczywiście niezwłocznie po warsztatach poinformujemy Was o ustaleniach grupy roboczej i propozycjach dalszych kroków. 