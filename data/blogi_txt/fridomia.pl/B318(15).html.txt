Od dziś wchodzą w życie przepisy dające właścicielom nieruchomości przeznaczonych na wynajem narzedzia chroniące ich przed uciążliwymi lokatorami, którzy nie wywiązując się z obowiązku płacenia za najem jednocześnie nie chcą zajmowanego lokalu opuścić.  Zgodnie z informacją zawartą w Dzienniku Gazecie Prawnej obok tradycyjnej umowy najmu można zawrzeć z najemcą umowę o najem okazjonalny. Różnica w najmie okazjonalnym w stosunku do najmu zwykłego polega głównie na tym, że najemca będzie musiał dodatkowo załączyć poświadczone u notariusza oświadczenie o dobrowolnym poddaniu się eksmisji gdy umowa najmu w sposób uzasadniony zostanie  wypowiedziana przez wynajmującego. Dodatkowo koniecznie jest jeszcze pisemne wskazanie adresu, pod który najemca może się wyprowadzić oraz pisemna zgoda własciciela wskazanego lokalu na zamieszkanie w nim najemcy. Po skompletowaniu tych wszystkich dokumentów wynajmujący może mieć pewność, że z łatwością przeprowadzi niechcianego najemcę pod wskazany adres, ponieważ nie musi starać się o sądowy wyrok eksmisyjny, a jedynie zwrócić się do komornika o eksmisję najemcy. Przy najmie okazjonalnym obowiązek spełnienia pewnych warunków spoczywa też na właścicielu.  Umowę tę mogą  proponować najemcom właściciele działający jako osoby fizyczne, które uprawnione są do płacenia podatku od najmu w formie ryczałtu (w 2010 to tylko 8,5%) . Każda umowa o najem okazjonalny musi być zgłoszona do urzędu skarbowego. Trudno wypowiedzieć się jednoznacznie na temat tych przepisów. Istnieje obawa, że najemcy mogą unikać właścicieli żądających podpisania umowu o najem okazjonalny, ponieważ będą musieli ponieść koszty wizyty u notariusza (w 2010 roku – PLN 132.00), a zdobycie oświadczenia, że właściciel innego mieszkania przyjmie ich pod swój dach też może okazać się nie takie proste. Dopiero gdy taka praktyka się rozpowszechni, umów o najem okazjonalny może być więcej. Redaktor  Gazety Prawnej złośliwie zauważył, że tu przede wszystkim zarobią notariusze…. Tymczasem zachęcamy do dzielenia się doświadczeniami na ten interesujący,  dla nas także nowy temat.   Tagi: mieszkanie , podatki , Wynajem 