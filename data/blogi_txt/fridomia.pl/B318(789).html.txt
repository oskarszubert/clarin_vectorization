Historię Lincolna, którą opisałem kilka dni temu zaczerpnąłem z doskonałej książki Jack’a Canfielda oraz Mark’a Hansena „Chicken Soup for the Soul. Stories to Open the Heart and Rekindle the Spirit”, którą niedawno przeczytałem prawie jednym haustem. Znalazło się w niej blisko 100 krótkich historyjek, ułożonych w kilka tematów – o miłości, o kochaniu samego siebie, o byciu rodzicem, o uczeniu się, o spełnianiu swoich marzeń, o pokonywaniu trudności. Niektóre z tych historyjek są autorstwa Jacka lub Marka, ale większość to wybrane przez nich opowieści innych autorów. Historyjki są bardzo różne. Bardzo krótkie – na pół strony i dłuższe – na kilka stron. Niektóre śmieszą, inne wzruszają. Raz śmiałem się do łez, innym razem to były łzy wzruszenia. Wiele historii mnie głęboko poruszyło. Kilka z nich postaram się jeszcze przytoczyć na łamach fridomii, bo myślę, że warto. A oto jedna z nich: Żeby być bardziej kreatywnym, czekam na: 1.inspirację 2.pozwolenie 4.zaparzenie się kawy 5. moją kolej 6. to by ktoś przetarł szlaki 12. więcej czasu 15 katastrofę 18 to by dzieci wyprowadziły się z domu 19 to by Dow- Jones osiągnął poziom 1500 24 to by powróciła moja młodość 29. jutro 37 brak ryzyka 38 to by pies sąsiadów przestał szczekać 40. to by ktoś mnie odkrył 50 jasno spisane zasady 67 sygnał z niebios 71 to by przestały mnie boleć plecy 78 zwycięstwo logiki 79 następną próbę 83 zakończenie mojej pracy magisterskiej 88 poranek 90 mniej nieprzewidzialne czasy 95 to, by stopy procentowe spadły 96 to, by stopy procentowe wzrosły 97 to, by stopy się unormowały 100. jakąś podpowiedź 101. ty pierwszy! Powyższe to mój subiektywny wybór (około 28 spośród 101) najbardziej zabawnych wymówek. Oczywiście zestaw wymówek jest bardzo uniwersalny. Można je zastosować do jakiegokolwiek działania czy celu. Do podejmowania działań na rzecz zbudowania wolności finansowej oczywiście również:-) A jak brzmi Twoja lista wymówek?   Jack Canfield, Mark Victor Hansen, „Chicken Soup for the Soul”, Backlist LLC, 2012 