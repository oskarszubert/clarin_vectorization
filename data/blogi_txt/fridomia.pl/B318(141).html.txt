W dzisiejszym wydaniu Gazety Dom ukazał się artykuł autorstwa Fridomii (Sławka Muturi) właśnie na powyższy temat. Jest to pierwszy z serii artykułów poświęconych tematowi zarządzania mieszkaniami pod wynajem. Artykuły będą pojawiać się najprawdopodobniej w każdą ostatnią środę miesiąca. Wiadomo, że do zbudowania wolności finansowej potrzebny jest portfel składający się z kilku do kilkunastu, czy kilkudziesiesięciu (w zależności od preferowanego stylu życia) mieszkań i liczba ta sama z siebie powoduje konieczność dobrych nawyków i praktyk zarządczych aby nie pogubić się w tym interesie, aby mieszkania przynosiły co miesiąc pożądany strumień pasywnych dochodów i aby obsługa mieszkań nie pochłaniała zbyt wiele czasu, który chcemy przeznaczać na przyjemności, a nie na codzienne obowiązki. Stąd pomysł na książkę – Poradnik dla właścicieli mieszkań pod wynajem – z której pochodzi wydany dzisiaj w Gazecie Dom artykuł.   Poradnik ten jest efektem skumulowanych doświadczeń ostatnich 13 lat, Ani i Sławka w zarządzaniu rosnącym portfelem mieszkań pod wynajem. W ciągu tych lat popełniliśmy całe mnóstwo błędów – mniejszych i większych – oraz nabraliśmy pewnego doświadczenia, zaczęliśmy wypracowywać sobie pewne dobre rozwiązania, nawyki. Często inspirowaliśmy się przeczytanymi zagranicznymi książkami nt zarządzania najmem. Byliśmy też na szeregu konferencji dla „landlordów” w Londynie, Liverpoolu, Nowym Jorku czy San Francisco. Odwiedzaliśmy też biura profesjonalnych zarządców nieruchomości w tych miejscach, aby lepiej zrozumieć ich techniki działania. Część tych podpatrzonych rozwiązań zaczęliśmy stosować w zarządzaniu swoim portfelem mieszkań pod wynajem.   10 miesięcy temu postanowiliśmy założyć firmę – Mzuri Sp. z o.o. – która świadczy usługi kompleksowej obsługi mieszkań pod wynajem, początkowo pilotażowo w Łodzi, a od niedawna również w Warszawie. Stworzyliśmy klasyfikację procesów składających się na obsługę mieszkań pod wynajem, wystandaryzowaliśmy je, część udało nam się uprościć. Stworzyliśmy również system informatyczny do automatyzacji części czynności, do dokonywania rozliczeń z najemcami z jednej strony, a z właścicielami mieszkań z drugiej, do archiwizacji dokumentów, do obsługi korespondencji, itd. Nie ruszyliśmy jeszcze z szeroką kampanią pozyskiwania klientów, ale drogą poczty pantoflowej już kilkudziesięciu „znajomych naszych znajomych” powierzyło nam w opiekę swoje mieszkania, domy czy lokale użtkowe pod wynajem. Te osoby borykały się z licznymi problemami, popełniały wiele błędów (które też znaliśmy z naszych wcześniejszych doświadczeń)  i one też są inspiracją do rad, jakimi będziemy się z Wami dzielić. (Dla zainteresowanych: www.mzuri.com.pl  – zapraszamy!)   W tym tygodniu znajdziecie skrót rozdziału nowej książki poświęconej temu, jak najlepiej przygotować mieszkanie do wynajmu. Wiele początkujących inwestorek ma tendencję do tego, aby nowo kupione mieszkanie pod wynajem wykończyć „jak cukiereczek” lub tak „jakbym sama chciała mieszkać”. Znajdują na to nawet racjonalne uzasadnienia, typu, że jeśli ja się będę dobrze w tym mieszkaniu czuła, to szybko znajdzie ono swojego amatora, który doceni pieczołowitość z jaką dobrałam glazurę, armaturę, meble czy dodatki. Jest to często, wręcz nagminnie popełniany błąd. Wszystko jest ok, dopóki myślimy tylko kategoriami estetycznymi, emocjonalnymi. Natomiast w praktyce, jeśli liczymy na to, że dodatkowe nakłady na eleganckie wykończenie mieszkania zwrócą się nam w postaci czynszu dużo wyższego niż przeciętny rynkowy, to możemy trafić na barierę. Nasze wychuchane mieszkanie może bardzo długo stać puste, na nasze oferty wynajmu będzie odpowiadać bardzo mało ludzi, a ci, którzy nawet przyjdą je obejrzeć - nie podpiszą z nami umowy. Owszem „docenią” estetykę mieszkania, ale nie będą gotowi ”docenić” je swoimi portfelami. A jeśli nie docenią finansowo, to po co ponosić te o wiele wyższe nakłady?   O tym i o innych aspektach na które warto zwrócić uwagę przygotowując mieszkanie do najmu przeczytacie w dzisiejszej Gazecie Dom http: //gazetadom.pl/nieruchomosci/1,102725,8574830,Jak_przygotowac_mi eszkanie_do_najmu.htmlścimy, ). W kolejnym artykule za miesiąc (porady będą pojawiały się w każdą ostatnią środę miesiąca) o tym, jak wybrać odpowiedniego najemcę.   Powodzenia.   Tagi: mieszkanie , Wynajem 