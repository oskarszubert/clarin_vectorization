W bieżącym numerze (25.11 – 01.12.2013) Bloomberg Businessweek znalazło się sporo artykułów nt inwestowania w nieruchomości. Jest artykuł o tym, że „Blackstone buduje imperium w Hiszpanii”. Ten największy na świecie fundusz private equity kupił w lipcu od władz Madrytu 18 apartamentowców za sumę 125,5 mln EURO. Stara się o kolejne zakupy, wydając nawet USD 150 mln, uwaga  … tygodniowo!! Blackstone w Stanach posiada ponad 40,000 domów, na które przeznaczył łącznie USD 7,5 mld. W Polsce nie mamy aż tak dużych inwestorów. W artykule pt „Fundusze będą buszować w mieszkaniach i sklepach” znalazło się kilka wypowiedzi Jana Dziekońskiego, prezesa Mzuri Investments. Jan prowadzi rozmowy z co najmniej kilkoma inwestorami instytucjonalnymi. Na razie skala omawianych inwestycji nie jest bardzo duża, ale to się może zmieniać. Rynek będzie rosnąć. Zwłaszcza, że ostatnio w mediach pojawia się sporo zachęt do inwestowania w nieruchomości na wynajem. W jeszcze innym artykule tego samego wydania Bloomberg, jest mowa o tym, że z mieszkania uzyskuje się wyższe zwroty niż z lokaty. No ale akurat my, Fridomiacy już to wiemy, prawda? Dla kompletności dodam, że kilka cytatów Janka pojawiło się ostatnio również na łamach Rzeczpospolitej. Oto link: http://www.ekonomia.rp.pl/artykul/705487,1067057-Kupowanie- mieszkan-na-wynajem.html Jak sądzicie? Jaki wpływ na polski rynek najmu miałoby wejście dużych instytucjonalnych inwestorów, typu Blackstone? 