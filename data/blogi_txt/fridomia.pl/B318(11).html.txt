Charakterystyka magazynu „Apartamenty i mieszkania” sporządzona przez wydawcę podkreśla, że to idealny przewodnik dla osób, które chcą zmienić mieszkanie lub są zainteresowane inwestycjami w nieruchomości.   Przedstawia kompleksową ofertę firm deweloperskich ze wskazaniem aktualnych lokalizacji inwestycji. Z pewnym opóźnieniem odkryliśmy, że ten elegancko wydawany periodyk zamieścił nasz artykuł w grudniowym (2009) numerze uwzględniającym oferty przeznaczone dla Krakowa, Wrocławia i Górnego Śląska (poszczególne numery mają regionalny charakter). Jak widać luksusowe „Apartamenty i mieszkania”  uznały,  że nasza idea inwestowania w nieruchomości na rzecz budowania wolności finansowej może zainteresować także inwestorów w najdroższy segment rynku.  Artykuł nosi tytuł:  „Dlaczego warto dziś inwestować w nieruchomości?” i odnosi się do odwiecznego dylematu wyboru najlepszego momentu na inwestycję, zwłaszcza w obliczu kryzysu, który dotnął rynek nieruchomości.  W tekście, tak samo jak w książce podkreślamy, że przy inwestowaniu najważniejsze jest określenie celu zakupu:  wzrost wartości w niedługim czasie i sprzedaż, czy  czerpanie bieżącej gotówki z inwestycji w okresie wielu nasępnych lat. Taką inwestycją na lata może być także wspanialy apartament lub dom kupowany z myślą np. o rezydencji dla ambasadora Zjednoczonych Emiratów Arabskich (bo takiej ambasady jeszcze w Polsce nie ma),  jednak uczciwie podkreślamy, że o wiele łatwiejsze jest znalezienie najemcy do mniejszego mieszkania.  Zainteresowanych publikacją informujemy, że magazyn, w którym ukazał się nasz artykuł nosi numer 46/2009 i trochę inną, choć równie piękną okładkę.   Tagi: Inwestowanie , Nieruchomości , rynek nieruchomości 