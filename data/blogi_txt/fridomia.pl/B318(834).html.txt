Dzięki inicjatywie Pana Melucha, wielkiego Przyjaciela naszego Stowarzyszenia (dziękuję Panie Bolesławie!), byliśmy wczoraj na kolejnym spotkaniu w/s kredytów BTL. Ponownie w PKO BP, tylko tym razem w centrali banku. Rozmowa była bardzo konstruktywna. Jednym z naszych zadań, w ramach pracy domowej, jest zebranie Waszych opinii nt oferty Własny Kąt Biznes. 1. czy ktoś z Was próbował skorzystać z tego produktu? 2. Jeśli tak i udało się zaciągnąć kredyt, to co zadecydowało o atrakcyjności tej oferty? Co możnaby w niej jeszcze poprawić? 3. Jeśli nie udało się zaciągnąć kredytu, to z jakiej przyczyny (przyczyn)? 4 Ogólne wrażenia w porównaniu do produktów innych banków, które analizowaliście poszukując finansowania. 5. proszę także o informację jeśli interesowałaś (-eś) się wzięciem kredytu, a w ogóle nie słyszałaś o tej ofercie. Będziemy wdzięczni za każdy komentarz, za każdą uwagę. Jeśli sami nie znacie tej oferty, ale znacie kogoś kto zna, to poproście go lub ją o informacje. Im więcej opinii i Waszych spostrzeżeń, tym lepiej i tym łatwiej będzie nam przekonywać bank do modyfikacji swojej oferty, tak by lepiej wspierała Wasze dążenia do wolności finansowej. 