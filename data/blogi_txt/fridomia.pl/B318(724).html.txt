Budując swój portfel mieszkań na wynajem, często zadajemy sobie pytania o jego optymalny kształt. Czy kupować mieszkania czy domy? Duże czy małe? W centrum czy na obrzeżach? W dużym mieście gdzie mieszkamy, czy w małym, z którego pochodzimy? Marek z Łodzi ma dylematy odnośnie inwestowania w mieszkania w kamienicach. Mam nadzieję, że mu pomożecie w znalezieniu właściwych odpowiedzi. Oto treść maila, który otrzymałem od Marka: Mam pytanie do Ciebie Sławku oraz do pozostałych Fridomaniaków. Jak to jest z inwestycją mieszkania na wynajem w tych „nieszczęsnych” kamienicach na przykładzie Łodzi gdzie ich nie brakuje. 1. Czym się kierować przy wyborze mieszkania w bloku z wielkiej płyty a kamienicą miałeś jakieś dylematy czy po prostu cena miała zawsze przewagę. 2. Czy cena rzeczywiście jest atrakcyjna w porównaniu z mieszkaniami w wielkiej płycie. Są w ofercie mieszkania  20m2 w bloku za cenę ok 70000zł  natomiast mieszkania w kamienicy pojawiają się za cenę nawet od 30000zł więc widać tutaj różnicę. 3. Kto zazwyczaj jest właścicielem takich mieszkań? 4. Czy takie mieszkanie można zakupić na kredyt? 5. Wielkim plusem chyba jest czynsz który może wynosić 8złm/2 albo i nawet mniej  pojawiają się również mieszkania bezczynszowe jak to możliwe? 6. Kto w przyszłości będzie placił za powstałe szkody w kamienicy?  7. Często wydzielone jest WC czy nie będzie miało to wpływu wynajem tego mieszkania? 8. Jakie są koszty remontu (nie wspominając że systemy grzewcze i sanitarne w kamienicach są urządzane na kilka różnych sposobów ) 9. Plus to lokalizacja mnóstwo mieszkań w samym sercu miasta. 10. Reasumując… szukać okazji cenowej mieszkania w wielkiej płycie w granicach 65000 – 70000zł czy kamienica, której moim zdaniem dużo ludzi się obawia.? Dzięki Pozdrawiam Serdecznie! Tagi: dobra okazja , Inwestowanie , strategia inwestowania 