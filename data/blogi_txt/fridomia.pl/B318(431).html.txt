Jakoś przegapiłem moment (dzień-dwa temu) gdy liczba komentarzy na Fridomii przekroczyła kolejny próg: 2.000!!! W tej chwili mamy już 2.017 komentarzy, a autorem komentarza numer 2.000 był … Tomasz Adamus. Dzięki Tomku. Przy jakiejś najbliższej okazji spotkania się „na żywo”, pozwolisz, że podaruję Ci jakąś książkę z mojej biblioteczki:-) dla upamiętnienia tego „wydarzenia”:-) Osiągnięcie pierwszego tysiąca komentarzy na blogu Fridomia, zajęło prawie dwa lata (blog ruszył w październiku 2009, a milestone 1000-cznego komentarza osiągnęliśmy we wrześniu 2011). Kolejne tysiąc komentarzy spłynęło po 4 miesiącach z małym kawałkiem. Liczę na to, że blog będzie coraz bardziej platformą naszej dyskusji,  a nie moich „wykładów” i że kolejny tysiąc przekroczymy przed końcem maja:-) Gorąco zapraszam i liczę na Waszą dalszą współpracę:-) 