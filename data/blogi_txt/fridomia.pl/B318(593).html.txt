Z lekkim poślizgiem w stosunku do pierwotnych planów, podjęliśmy decyzję o otwarciu wreszcie biura Mzuri we Wrocławiu. Nastąpi to około połowy września 2012. Mamy już podpisane kilka umów o zarządzanie mieszkaniami, ale bylibyśmy bardzo radzi podpisać jeszcze kilka z osobami chętnymi do przekazania nam swoich inwestycji w zarządzanie. Specjalne zniżki dla osób, które podpiszą z nami umowy do dnia 15 września. Wasze mieszkania trafią – to mogę zapewnić – w kompetentne ręce:-) A czyje to będą ręce, tego jeszcze nie wiem. Prowadzę rozmowy z kilkoma kompetentnymi osobami, ale gdyby ktoś z Was był zainteresowany dołączeniem do grona współpracowników Mzuri, to też gorąco zapraszam. Proces rekrutacji jeszcze się nie zakończył. Oferujemy bardzo niskie wynagrodzenie na początek i oczekujemy bardzo intensywnej współpracy. Ale to koniec złych wieści:-) Dalej już czekają tylko duża elastyczność godzin pracy, ogromna porcja praktycznej wiedzy w zakresie nieruchomości, możliwości rozwoju zawodowego, możliwości skokowego wzrostu wynagrodzenia, a na samym końcu pomoc w osiągnięciu wolności finansowej i – dla najbardziej zaangażowanych współpracowników, możliwość współwłasności firmy Mzuri. Nieskromnie mówiąc sądzę, że to całkiem niezły deal:-) 