Spośród dziesiątek książek poświęconych inwestowaniu w nieruchomości jakie przeczytałem w ostatnich 9 miesiącach, książka Brett’a Alegre-Wood, „The 3+1 Plan”, (Delancey Press, Lodyn, 2009) w najbardziej systematyczny sposób opisuje proces budowania własnego portfela nieruchomości pod wynajem. Autor (Australijczyk, który posiada nieruchomości w Australii, w Anglii oraz w Hiszpanii) jest zwolennikiem inwestowania w nieruchomości jako najbardziej bezpiecznego sposobu tworzenia przychodów na okres emerytalny. Już w przedmowie rozprawia się z rozmaitymi funduszami emerytalnymi, planami oszczędnościowymi, grą na giełdzie, oraz budowaniem własnego biznesu, udawadniając, że tylko nieruchomości mogą zapewnić finansowe bezpieczeństwo na starość. Jego 3+1 plan polega na tym, abyś wykorzystała okres Twojej aktywności zawodowej do spłacenia mieszkania w którym mieszkasz (1), oraz do posiadania 3 mieszkań pod wynajem nie obciążonych długiem. Autor argumentuje, że ponieważ większość osób wydaje 1/3 zarobionych pieniędzy na wynajem mieszkania, 1/3 pobiera fiskus, a do życia pozostaje 1/3 zarobków, to Ty posiadając 3 mieszkania pod wynajem (po odjęciu tego co zabierze Ci fiskus), powinnaś mieć w kieszeni mniej-więcej 2/3 wysokości otrzymywanego z najmu 3 mieszkań czynszu.  Zakładając, że wynajmowane mieszkania będą o podobnym standardzie do mieszkania, w którym Ty mieszkasz, to Twoje pasywne dochody z najmu powinny być wystarczające na utrzymanie Twojego standardu życia. Autor podaje 4 strategie budowania portfela nieruchomości pod wynajem:  Strategia 1,2 Stop – kup 1,2 nieruchomości i się zatrzymaj, aby dać sobie czas na to by dojrzeć jako inwestor Strategia 5 i Trzymaj – po zrealizowaniu Strategii A, kup dodatkowe 3-4 nieruchomości i zatrzymaj się. Potrzebujesz czasu na to, aby stworzyć systemy łatwego zarządzania Twoim portfelem nieruchomości. Chodzi o to aby robota papierkowa nie zacząła Cię przerastać Strategia 7-10 X 7-10 – kup 7-10 nieruchomości i trzymaj je przez 7-10 lat.  Autor argumentuje, że wartość nieruchomości w ciągu ostatnich 100 lat podwajała się co 7,3 lat. Stąd też trzymając nieruchomości przez 7-10 lat, jest wysokie prawdopodobieństwo, że będziesz mogła – korzystając z podwojenia wartości Twoich mieszkań – albo kilka sprzedać, aby spłacić zaciągnięte na zakup portfela kredyty, albo … dalej inwestować Strategia Znaku Zapytania – masz też możliwość od początku budowania większego portfela poprzez refinansowanie swojego portfela. Jeśli mieszkanie, które kupiłaś kilka lat temu za 100 tys, jest teraz nadal obciążone (częściowo spłaconym) kredytem wysokości 50 tys, ale jego rynkowa wartość to 200 tys, to możesz zwrócić się do banku o dodatkowy kredyt w wysokości 150 tys. Za ten nowy kredyt możesz kupić kolejne mieszkanie do Twojego portfela.  Oczywiście jak widać, większość  z powyższych strategii przewiduje kupno więcej niż owe 3 tytułowe mieszkania pod wynajem. Z doświadczenia autora wynika bowiem, że większość osób po kupieniu swoich pierwszych 1-2 nieruchomości pod wynajem dochodzi do wniosku, że jest to dużo prostsze niż na początku myślały i decydują się na kontunuuowanie procesu i umacnianie swojej wolności finansowej.  Autor przestrzega jednak przed nadmiernych hura-optymizmem. Zadłużać należy się tylko wówczas, gdy masz odłożone pieniądze w wystarczającej wysokości, aby pokryć ewentualne różnice pomiędzy wysokością rat spłaty kapitału i innych kosztów, a przychodami z wynajmu mieszkania przez okres conajmniej dwóch lat.  Jest to forma ubezpieczenia inwestycji. Dlaczego akurat na dwa lata? Bo autor twierdzi, że nieruchomości to dość powolny rynek, na którym zmiany dzieją się dużo wolniej niż na innych rynkach inwestycyjnych. Co dwa lata należy zrewidować czynsz, może spróbować renegocjować umowę kredytową, może któreś z mieszkań sprzedać, aby kupić mieszkanie w lepszej lokalizacji, itp. Poza tym owe dwuletnie okresy dobrze się wpisują w filozofię autora „Set and Forget”, czyli kup nieruchomości, tak ustaw ich wynajem (np zlecając zarządzanie profesjonalnej firmie), abyś mogła o mieszkaniach zapomnieć. Ciesząc się jedynie comiesięcznymi wpływami pasywnej gotówki, która pozwala Ci utrzymać pożądany przez Ciebie standard życia. Powodzenia !  Brett Alegre-Wood, „The 3+1 Plan. The Insider’s Way to Achieve Financial Freedom with Just 4 Properties…”, Delancey Press, London, 2009   Tagi: Inwestowanie , Nieruchomości , wolność finansowa 