Już za tydzień, w sobotę 6 października spotkamy się na III Ogólnopolskim Kongresie Mieszkaniczników. Będzie się sporo działo, w szczególności w obszarze wymiany wiedzy. Bo po krótkiej sesji plenarnej, w której przedstawię dotychczasowe osiągnięcia naszego młodego jeszcze Stowarzyszenia oraz zaprezentuję propozycje priorytetowych działań na kolejne 6 miesięcy, odbędzie się aż 12 warsztatów tematycznych prowadzonych przez naszych ekspertów. Podczas każdego z warsztatów będzie krótka prezentacja, a potem sesja pytań i odpowiedzi tak byśmy mogli wymienić się naszymi doświadczeniami, a przy okazji lepiej wzajemnie się poznać. Jeśli jeszcze nie zarejestrowaliście się na Kongres, to gorąco zachęcam do zrobienia tego na stronie www.mieszkanicznik.pl. Do zobaczenia już wkrótce w Łodzi :-) 