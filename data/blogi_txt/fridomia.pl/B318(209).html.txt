W miniony weekend mieliśmy okazję spotkać się z setkami Łodzian – gośćmi targów mieszkaniowych w łódzkiej Atlas Arenie – bardzo imponującym obiekcie, podobnym do nowojorskiego Madison Square Garden. Rozmawialiśmy na temat inwestowania w nieruchomości, budowaniu Fridomii oraz o ofercie firmy Mzuri w zakresie zarządzania mieszkaniami na wynajem. Około 50 osób dało nam swoje namiary w  celu umówienia się na spotkanie, kiedy to będziemy mogli przybliżyć szczegóły oferty oraz zobaczyć ich mieszkania pod wynajem. Spora grupa z tych osób dopiero planuje zakupić mieszkanie pod wynajem, z czego część pod wpływem książki „Wolność finansowa…”, co nas ogromnie cieszy. Cieszy również to, że coraz więcej osób myśli o tym, aby wziąć sprawy w swoje ręce i nie liczyć tylko na emeryturę z ZUS-u czy z II filaru. Na uboczu targów mieliśmy spotkanie z trojgiem Fridomiaków, w tym z Panem Zbigniewem, który już drugi raz przyjechał do Łodzi z Bełchatowa specjalnie po to, aby się z nami spotkać. Pan Zbigniew nie tylko dąży do spotkań – w ubiegłym tygodniu kupił kolejne mieszkanie do swojego portfela. Gratulacje !!! Nasza dyskusja była bardzo żywa, wymienialiśmy się naszymi doświadczeniami i opiniami i sam też się wiele nowego dowiedziałem. Na przykład pan Paweł stosuje ciekawy zapis w swoich umowach najmu, który zamierzamy uwzględnić również w naszej umowie najmu. A rozmawialiśmy jeszcze o bankowej Rekomendacji T (okazało się, że zarówno Pan Paweł jak i żona Pana Zbigniewa pracują w bankowości), o najmie okazjonalnym, o zaletach inwestowania w mieszkania w tzw. wilekiej płycie, o weryfikacji najemcy, o podatkach, a także o ofercie zarządzania mieszkaniami firmy Mzuri. Przypominam i ponownie zapraszam na spotkanie Fridomiaków w Gdańsku. Czwartek 10 marca od godz 18:00. Miejsce: Restauracja Velevetka, (http://www.velevetka.pl), ul Długa 45. Gdyby się okazało, że niemożliwe będzie się spotkać w tej właśnie restauracji, to przejdziemy gdzieś obok. I wtedy proszę zadzwonić pod numer 666 – 451 650, to powiem, gdzie nas szukać. Do zobaczenia wkrótce. Fridomiacy  na targach w  Łodzi, 6 marca 2011  Stanowisko Mzuri na targach w Łodzi,  6 marca 2011      Tagi: Fridomia 