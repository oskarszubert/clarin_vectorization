Dopiero 3 tygodnie ma nowy blog Julii i Kamila, Mieszkaniczników z Londynu. Ale już jest w nim wiele przykładów remontów mieszkań, homestagingu, perypetii z zakupami mieszkań. Konkretnie. Z cenami, z nazwami dostawców, z podpowiedziami jak zrobić remont czy lifting tanio i efektownie. Dużo zdjęć „przed” i „po”.  Czyli w skrócie: Mieszkanicznik od podszewki! Oto link: http://mieszkanicznikodpodszewki.blogspot.co.uk/ Wielu z Was miało okazję poznać Julię i Kamila w Londynie lub podczas ostatniego Kongresu w Łodzi (gdzie byli też rodzice Julii). Blog jest taki sam jak jego autorzy – szczery, bez owijania w bawełnę, żywiołowy i napisany z humorem. Gorąco zapraszam do zaglądania tam oraz do dzielenia się swoimi historiami „od podszewki”. Julia, Kamil,  życzę Wam wytrwałości. Wiem ile czasu pochłania prowadzenie bloga. Z drugiej strony, wiem, że Julia pracuje na kilku etatach równocześnie, inwestujecie z Kamilem ostro w Częstochowie i nie macie w ogóle czasu wolnego (aż się miło zdziwiłem, że mieliście czas odwiedzić Sylwię i Łukasza:-) pozdrowienia dla nich:-), więc tym bardziej życzę powodzenia. 